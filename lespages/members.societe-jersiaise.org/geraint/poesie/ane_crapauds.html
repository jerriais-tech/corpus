<HTML>
<HEAD>
<TITLE>Poetry in Jersey - L'&acirc;ne et les crapauds</TITLE>
<META  name="keywords" content="poetry, literature, writers, authors, Jersey,  Channel Islands, Normandie, auteurs, écrivains, littérature, Normandy, îles anglo-normandes, verse, Geraint Jennings">
</HEAD>
<body bgcolor="#ffffff" text="#000000" link="gray" vlink="gray">

<TABLE width=100% cellpadding=10 border=0>
<TR>
<TD width=20% valign="top" bgcolor=#003366>
<FONT SIZE=2 COLOR="white">
<CENTER><A HREF="http://members.societe-jersiaise.org/"><IMG SRC="http://members.societe-jersiaise.org/sdllj/banniethe14.jpg" WIDTH="90" HEIGHT="103" border=0 ALIGN="MIDDLE" NATURALSIZEFLAG="3"></A> <p></CENTER>

<iframe width=100% height=8000 src="mnu.html" align=left frameborder=0 scrolling="no"><a href="mnu.html">Menu</a></iframe>
</TD>

<TD valign="top">


<center><font color="#003366"><h2>L'&acirc;ne et les crapauds</h2></font></center><p>

&nbsp;<p>
<CENTER><a href="index-2.html"><IMG SRC="poesie.jpg" WIDTH=120 HEIGHT=77 border=0 alt="Poetry in Jersey"></a></CENTER><p>
&nbsp;<p>


<center><table>
	<tr>
		<td>

Pour alla&iuml;r r'v&ecirc; l'nic &agrave; nos chiers crapauds,<br>
Acouare un caoup l'&acirc;ne a traversa&iuml; l's-iaux,<br>
Mais d'se-s-accouaens d'ichin d'v&agrave;nt la couva&iuml;e -<br>
Respet d'l'hounneur - est bien tenvre et d&ecirc;f'n&acirc;&iuml;e.<br>
<br>
Maugra&iuml; chunna, J&ecirc;rry, n'a couaens n'virets<br>
Qui n'me ramembre un tas d'amis d'a&ucirc;t'feis;<br>
D'p&icirc;s la dernette, au raviss&agrave;nt cors&acirc;ge,<br>
Que j'y-embrasshais qu&agrave; j'&eacute;tais pus sain qu's&acirc;ge,<br>
<br>
Jusqu'&agrave; <a href="../jerriais/marett.html">chu gr&agrave;nd, v&eacute;n&eacute;r&acirc;blle bailli</a>,<br>
Forgeux d'sornette et d'lure - &agrave; Guiu seit-i :-<br>
Pus d'un jura&iuml;, rimeux, pouette et gr&agrave;nd haoume,<br>
Qu'y dorment tous d'p&icirc;s longtemps, d'leus drain saoumme.<br>
<br>
Mais si j'm'y trouve adret seul et d'laissi<br>
Sous chu rapport d'pus d'un bouan vier ami;<br>
Palfr&agrave;ncord&icirc;ngue! i n'y-a pouit bia&ucirc;caoup d'pa&iuml;ne<br>
A r'trouva&iuml;re l&agrave; d'pus d'un nouv&eacute; la gra&iuml;ne;<br>
<br>
Ca&ecirc;r not' crapaud, &agrave; sen bien gr&agrave;nd hounneur,<br>
Coum dit l'Angllais, a dans sen poing sen cueur;<br>
Dicton qu'tout &acirc;ne en chu bel esprit qu'entre,<br>
R'tourne en dis&agrave;nt &#147;qu'ch'est qu'il a l'cueur par l'ventre.&#148;<br>
<br>
La preuve en est qu'l'a&ucirc;t' jour en y'arriv&agrave;nt<br>
J'aeus l'occ&acirc;sion d'v&ecirc;, coum en coummer&ccedil;ant,<br>
Un bouan fermier - v'l&agrave; qui m'vint coum un r&ecirc;ve -<br>
Qu'je n'counn&icirc;ssais, ma f&eacute;, d'Adam ni d'Eve.<br>
<br>
Eh, v'l&agrave;-t-i pas, qu't&agrave;ndis que j'vervion l&agrave;<br>
D'l&eacute;gueume et d'frit, d'patate et d'patatra,<br>
I' craeut qu'j'&eacute;tais un certain Bad'lagoule<br>
De Guernesy, qui n'a pouit l'cueur d'un'poule.<br>
<br>
Et dans un cll&iuml; me v'l&agrave; du vier gar&ccedil;on<br>
Traita&iuml;, ma finge, en &eacute;f&agrave;nt d'la maison;<br>
Peria&iuml; d'&ecirc;tre un d'une assa&iuml;z gr&agrave;nd' visite,<br>
L'lond'main au ser, dans son vier nic d'hermite.<br>
<br>
Ah! d'm&agrave;nda&iuml;z-m&eacute; s'nou s'y-en aeut &agrave; gozo<br>
D'pllais&icirc;, d'lecture, et d'dj&acirc;s'rie et d'frico;<br>
Douz-heure, j'cr&eacute;, fut qu&acirc;siment sounn&acirc;&iuml;e<br>
D'v&agrave;nt qu'j'ak'vission la superbe s&eacute;r&acirc;&iuml;e.<br>
<br>
Jamais d'ma vie au milli d't&agrave;nt d'crapauds,<br>
Si gros, si fiers, si polis et si biaux,<br>
Je n'm'&eacute;tais ve&ucirc;, coum au jour de qui j'p&acirc;le,<br>
Ossin leurs noms j'les m&icirc;s dans ma bouh&acirc;le.<br>
<br>
'L-y-avait moussieu Hamon, gr&agrave;nd centinier,<br>
Gaillard de front, et p&icirc;s moussieu Ramier:<br>
L'cap'ta&iuml;ne Allix et leurs superbes dames,<br>
Qu'nou s'tromp'trait d'charme en app'lant des brins d'femmes.<br>
<br>
Et p&icirc;s 'l-y-avait l'sav&agrave;nt moussieu <a href="../jerriais/vickery.html">Vick'ry</a>;<br>
L'gr&agrave;nd &eacute;crivain, <a href="../jerriais/marett.html">Marett</a>, et... je n'sai qui;<br>
S&agrave;ns p&acirc;la&iuml;r d'l'h&ocirc;te, au cueur ouvert, D'La Haye,<br>
Sa m&eacute;nagi&egrave;re, miette &agrave; la veie.<br>
<br>
Si j'vou noummais tous l's-all&agrave;nts et les v'n&agrave;nts,<br>
Curiaeux d'&eacute;piair l'auteur de tous les r&agrave;nts -<br>
Coum i' l'cr&eacute;yaient - du f&acirc;maeux Bad'lagoule,<br>
J'n'en r'par'rais pouit: i suffit qu'l'y-avait foule.<br>
<br>
Chu n'fut pouit tout: apr&egrave;s m'aver f&ecirc;ta&iuml;,<br>
Coum ichin s'dit, c&icirc;z l's &acirc;ne', &agrave; coprs kerva&iuml; -<br>
Respet d'l'hounneur - la percha&icirc;ne arlev&acirc;&iuml;e<br>
I' daeut m'env'ya&iuml;r d'persents... un t&agrave;mberl&acirc;&iuml;e!<br>
<br>
Et tout chunna pasqu'i' s'imagini<br>
Que d'Bad'lagoule il avait trouva&iuml; l'nid;<br>
Et pouit se;'ment sen nic et sa nichie;<br>
Mais que l'vier ouaidre i t'nait pour une achie.<br>
<br>
Il onbilli qu'un ossi vier mouisson -<br>
N'se l&acirc;quit pouit souvent prendre au lachon;<br>
Mais qui l&icirc; faut pus d'un trait pour l'abattre:<br>
Dame, il airait pus vite attrapai l'gui&acirc;tre!<br>
<br>
Tout chu qu'je r'grette &agrave; present - mais tro tard -<br>
Ch'est d'aver de&ucirc; ma f&ecirc;te au p'tit canard,<br>
D'm'&ecirc;tre l&acirc;qui p&acirc;ssa&iuml;r pour Bad'lagoule,<br>
T&agrave;nt que j'n'&eacute;tais qu'un lapin v'nu d'sa houle.<br>
<br>
<p>
<I><a href="denyscorbet.html">Denys Corbet</a><br>
</I>



		</td>
	</tr>
</table></center><p>


&nbsp;<p>
&nbsp;<p>



&nbsp;<p>
<CENTER><a href="index-2.html"><IMG SRC="poesie.jpg" WIDTH=120 HEIGHT=77 border=0 alt="Poetry in Jersey"></a></CENTER><p>
&nbsp;<p>

<ul>
<li><a href="index-2.html">Poetry in Jersey</a><p>
<li><a href="jerry.html">J&ecirc;rry</a><p>
<li><a href="souvnir.html">Souv'nir: A Jerry</a><p>
<li><a href="enjerry.html">En J&ecirc;rry</a><p>
<li><a href="enjerry2.html">En J&ecirc;rry</a><p>
<li><a href="guernsey.html">Guernsey Poetry in Jersey newspapers</a><p>
<li><a href="metivier.html">&Agrave; George M&eacute;tivier, le Po&egrave;te Guernesiais</a><p>
<li><a href="ajeansullivan.html">A Jean Sullivan, Ecr., de Jersey en lisant sa pi&egrave;ce de po&eacute;sie sur la mort de Hariet Guilbert</a><p>
</ul>



<p>
&nbsp;<p>

&nbsp;<p>
&nbsp;<p>
<CENTER><IMG SRC="http://members.societe-jersiaise.org/sdllj/banniethe14.jpg" ALT="La Soci&eacute;t&eacute; Jersiaise"><p>
<b><a href="../index.html" target="_top">R'tou &agrave; la page d'siez-m&eacute;  |  Back to home page</a></b></CENTER>
</TD></TR>

</TABLE>
</BODY>
</HTML>
