<HTML>
<HEAD>
<TITLE>Poetry in Jersey - En J&ecirc;rry</TITLE>
<META  name="keywords" content="poetry, literature, writers, authors, Jersey,  Channel Islands, Normandie, auteurs, écrivains, littérature, Normandy, îles anglo-normandes, verse, Geraint Jennings">
</HEAD>
<body bgcolor="#ffffff" text="#000000" link="gray" vlink="gray">

<TABLE width=100% cellpadding=10 border=0>
<TR>
<TD width=20% valign="top" bgcolor=#003366>
<FONT SIZE=2 COLOR="white">
<CENTER><A HREF="http://members.societe-jersiaise.org/"><IMG SRC="http://members.societe-jersiaise.org/sdllj/banniethe14.jpg" WIDTH="90" HEIGHT="103" border=0 ALIGN="MIDDLE" NATURALSIZEFLAG="3"></A> <p></CENTER>

<iframe width=100% height=8000 src="mnu.html" align=left frameborder=0 scrolling="no"><a href="mnu.html">Menu</a></iframe>
</TD>

<TD valign="top">


<center><font color="#003366"><h2>En J&ecirc;rry</h2></font></center><p>

&nbsp;<p>
<CENTER><a href="index-2.html"><IMG SRC="poesie.jpg" WIDTH=120 HEIGHT=77 border=0 alt="Poetry in Jersey"></a></CENTER><p>
&nbsp;<p>


<center><table>
	<tr>
		<td>

Accouare un caoup l'vier rimeux d'Guernesy<br>
R'vient visita&icirc;r ses biaux cousins d'J&ecirc;rry;<br>
R'v&ecirc; leus progr&egrave;s, leus plla&icirc;sirs, et leus farces,<br>
Et s'accouaintir d'leus gar&ccedil;ons et d'leus garces.<br>
<br>
Il est lian l'temps ou&ecirc; qu'un p'tit caoup par an,<br>
Au Mardi Gras, &agrave; P&acirc;que ou la Saint-Jean,<br>
Je v'na&icirc;s passa&iuml;r en J&ecirc;rry la quinza&iuml;ne,<br>
En m'pourjol&agrave;nt d'auv quiq a&iuml;m&acirc;blle ra&iuml;ne.<br>
<br>
Mais bran d'chunna, l'temps, Guiu merci, n'est pu<br>
O&ugrave; j'en trouvais un' nouvelle &agrave; chaque u,<br>
Pour la pupart d'avnantes rienquiva&iuml;lles:<br>
Bah! ma bouann' vieille en vaut chinqu&agrave;nte ita&iuml;lles.<br>
<br>
Pour en r'venir &agrave; mes accouaens j&ecirc;rriais<br>
Du jura&iuml; <a href="../jerriais/legros.html">l'Gros</a>, &agrave; Guiu seit-i, j'me r'mets,<br>
Coum si ch'tait hier que j'y-allais, sans soin n'cure,<br>
Ouir sa pou&eacute;sie et r&eacute;p&eacute;ta&iuml;r ma lure.<br>
<br>
Et v'l&agrave;-t-i pas, qu&agrave;nd nou n'y pensait brin<br>
Au d&eacute;guernir i s'paque un bouan matin!<br>
Ah, donc! s'el'vi de deul un cri terriblle:<br>
Ch&acirc;cun d'vint bouan et n'lut pu rien qu'sa Biblle.<br>
<br>
V'l&agrave; qui duri daeux-treis jours tout au pu -<br>
L'monde est de ju&eacute;e e de r'gret vite &eacute;mu -<br>
Nou s'arr&ecirc;ti pour m&ucirc;x r'prendre sa ronde,<br>
Et tout fut dit: h&eacute;las! v'l&agrave; qu'ch'est que l'monde!<br>
<br>
Pourt&agrave;nt ll'en a yun ou daeux chin et l&agrave;<br>
Qui dans l'oublli n'mettront jamais chunna,<br>
Et qui n'sairaient r'visita&iuml;r J&ecirc;rry miette,<br>
S&agrave;ns r'v&ecirc; la d'meure et la tombe au chier pou&egrave;te.<br>
<br>
Ch'est surtout l'cas d'un rimeux d'Guernesy:<br>
Aniet l'Biaucamp r'vient v&ecirc; l'Biaumont d'J&ecirc;rry;<br>
Li, qui jamais ses viers accouaens n'oublie,<br>
Offre d'sa main &agrave; la veuve un' pouagnie.<br>
<br>
Ch'n'est point l&agrave; tout: ill'a &#147;l'<a href="../jerriais/langlois.html">Saint Louorenchais</a>,&#148;<br>
Qui d'nos vimeux d'&agrave; ch't-heure en vaut bien treis,<br>
<a href="../jerriais/marett.html">L&eacute;lius</a>, d'v&agrave;nt qui j'm'accluque et &#147;<a href="../jerriais/flip.html">Anmin Phlippe</a>:&#148;<br>
J'voudrais pouvier sentir d'sen poing la grippe.<br>
<br>
Bah! j'cr&eacute;, ma f&eacute;, qu j'n'en finirais pas<br>
Si j'vou p&acirc;lais d'Maret, d'Sohier, d'Lucas,<br>
L'captaine, &agrave; Guiu seit-i, s'n a&iuml;mablle veuve,<br>
M's-amis d'jannesse: h&eacute;las! faut bien qu'j'akeuve.<br>
<br>
Salut! vou tous mes chiers accouaens d'aut'feis,<br>
Morts ou vivants, p'tits et gr&agrave;nds, tant biaux qu'laids,<br>
Paintres, sculpteurs, rimeux, &eacute;f&agrave;nts du g'nie,<br>
Ah! qu'j'&icirc;rais lian pour vou t'nir compengnie.<br>
<br>
Salut! J&ecirc;rry, pour v&ecirc; tes monts, tes vaux,<br>
Tes biaux courtis, tes verts bouais, tes troupiaux,<br>
Ta ville o&ugrave; chacun cueurt &agrave; joua&iuml;r sen r&ocirc;le,<br>
Es tra&iuml;tres fllots j'risque d'men bounnet l'm&ocirc;le.<br>
<br>
&nbsp;<p>
<i><a href="denyscorbet.html">Denys Corbet</a><br>
St. H&eacute;lier, J&ecirc;rry, O&ucirc;t 28, 1883<br></i>



		</td>
	</tr>
</table></center><p>


&nbsp;<p>
&nbsp;<p>



&nbsp;<p>
<CENTER><a href="index-2.html"><IMG SRC="poesie.jpg" WIDTH=120 HEIGHT=77 border=0 alt="Poetry in Jersey"></a></CENTER><p>
&nbsp;<p>

<ul>
<li><a href="index-2.html">Poetry in Jersey</a><p>
<li><a href="jerry.html">J&ecirc;rry</a><p>
<li><a href="souvnir.html">Souv'nir: A Jerry</a><p>
<li><a href="ane_crapauds.html">L'&acirc;ne et les crapauds</a><p>
<li><a href="rimeux.html">&Egrave;s Rimeux d'J&ecirc;rri</a><p>
<li><a href="enjerry2.html">En J&ecirc;rry</a><p>
<li><a href="guernesey_adieu.html">Adieu &agrave; Guernesey</a><p>
<li><a href="guernsey.html">Guernsey Poetry in Jersey newspapers</a><p>
<li><a href="metivier.html">&Agrave; George M&eacute;tivier, le Po&egrave;te Guernesiais</a><p>
<li><a href="ajeansullivan.html">A Jean Sullivan, Ecr., de Jersey en lisant sa pi&egrave;ce de po&eacute;sie sur la mort de Hariet Guilbert</a><p>
</ul>



<p>
&nbsp;<p>

&nbsp;<p>
&nbsp;<p>
<CENTER><IMG SRC="http://members.societe-jersiaise.org/sdllj/banniethe14.jpg" ALT="La Soci&eacute;t&eacute; Jersiaise"><p>
<b><a href="../index.html" target="_top">R'tou &agrave; la page d'siez-m&eacute;  |  Back to home page</a></b></CENTER>
</TD></TR>

</TABLE>
</BODY>
</HTML>
