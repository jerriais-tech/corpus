<HTML>
<HEAD>
<TITLE>Nueux pids &agrave; marchi sus la terre</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nueux pids &agrave; marchi sus la terre</h2></font></center><p>

I' y a deuxtrais s'maines, <a href="brambilo.html">Samuel</a> dit qu'il avait veu l'Caouain jutchi su un rouleux &agrave; cachi un ch'va, mais je n'sais tch'est qu'il aithait dit s'il avait 't&eacute; avec m&eacute; l'aut'e jour dans la campagne.<br/>
<br/>
J'&eacute;tais &agrave; m&eacute; r'poser dans l'haut d'un tch&ecirc;ne quand j'avise de l'aut'e c&ocirc;t&eacute; du vallon un homme qu'&eacute;tait &agrave; s'mer des raves avec un &quot;drill.&quot;<br/>
<br/>
I' n'y avait pas rain de bain extraordinaithe l&agrave;-d'dans, est-che pas? Mais come i' marchait le long d'san clios tchiquechose me frappi comme &eacute;tant un mio dr&ocirc;le tout-d'm&ecirc;me. De l&agrave; ouais qu'j'&eacute;tais i' m'semblait qu'il avait des bianches cauches et des bliancs souliers. Je vouli appr&eacute;chi pus pr&egrave;s pour vaie tch'est qu'chenna voulait dithe alors je fus m'jutchi sus l'fosse au but du clios. Quand i' vint &agrave; appr&eacute;chi je d&ecirc;couvri &agrave; ma grande surpise qu'i' n'avait ni bottes ni cauches mais &eacute;tait tout-&agrave;-fait nueux pids &agrave; marchi sus la terre. Quand il arrivi au but du clios je lis criyi &quot;Mornin' Boss.&quot; Chenna l'fit tr&eacute;sauter, car i' n'm'avait pas veu, ayant tout l'temps l'yi sus sa machine.<br/>
<br/>
&quot;Oh bon, ch'est t&eacute;, Caouain!&quot; qu'i' m'dit, &quot;tu m'as fait quasi peux.&quot;<br/>
<br/>
Comme i' s'aperchu que j'lis r'gardais les pids i' m'dit &quot;J'pense bain que tu &egrave;s &ecirc;tonn&eacute; de m'vvaie &agrave; marchi sus la terre comme chennechin.&quot;<br/>
<br/>
&quot;Eh bain,&quot; j'lis ra&icirc;ponni, &quot;v'l&agrave; tchi m'patha&icirc;t dr&ocirc;le un mio, car ch'est la prumi&eacute; feis d'ma vie que j'vai un homme &agrave; marchi nueux-pids dans les terres. Est-che ta femme qui t'a muchi tes bottes?&quot;<br/>
<br/>
I' s&eacute; mint &agrave; rithe et m'dit &quot;Oh nennin! mes bottes et mes cauches sont d'l'autre but du clios. Mais tu v&eacute;, i' fait si grand caud que je n'pouvais pus enduther &agrave; aver les pids ensaffot&eacute;s comme chenna, ch'est pourtchi j'ai fliantchi tout d'c&ocirc;t&eacute;, et jamais tu n'craithais la diff&eacute;thence que v'l&agrave; tchi fait. Il est vrai que quand j'vains sus des parties qui sont un mio gra&icirc;teleuses v'l&agrave; tchi catouoille un p'tit, mais autrement ch'est un pliaisi.&quot;<br/>
<br/>
&quot;Mais,&quot; j'lis dit, &quot;tu n'as pas d'peux d'piler sus du verre, don, nou m'a dit qu'acheteu les terres sont remplyies de taies d'boutelles &agrave; bi&eacute;the que les gens ont fiantchi par sus les foss&eacute;s, et j'aithais creu que, souos les circonstances, i' y aithait un certain dangi.&quot;<br/>
<br/>
&quot;Bah! i' n'y a pon d'verre dans ches terres ichin. Mais, dis-don! en p&acirc;lant d'boutelles &agrave; bi&eacute;the, si tu allais jusqu'&agrave; la boutique en cherchi un couplye. De chute grande chaleu-l&agrave;, je sis p'l&eacute; d'sai et je me f&eacute;thais un pliaisi de baithe &agrave; ta sant&eacute;.&quot;<br/>
<br/>
Je me s'sais bain mordu l's ergots de la b&ecirc;tise que je v'nais d'faithe en mentionnant des mins&eacute;thablyes boutelles de bi&eacute;the, mais il 'tait trop tard et ne pouvant pas inventer une exchuse pour m'en r'tither, je lis dis que ch'tait tout-&agrave;-fait une bouanne inspithation qu'il avait ieu l&agrave; et j'&ecirc;prouvi &agrave; patha&icirc;tre aussi joyeux qu'possiblye en m'en allant &agrave; la boutique cherchi la maudite bi&eacute;the. Chute petite bord&eacute;e-l&agrave; me cou&ocirc;ti djaise sous tout-d'm&ecirc;me, mais ch'a 't&eacute; une le&ccedil;on pour m&eacute;. Une aut'e fais que j'verrai un imb&eacute;cile &agrave; marchi nueux-pids dans ses terres &agrave; cause de la chaleur, je m'gardethai bain d'aller lis dithe de s'm&ecirc;fier des taies d'boutelles.<br/>
<br/>
</div><div align="center">* * * *<br/>
</div><div align="left"><br/>
I' patha&icirc;t que l'organ&icirc;sation du &quot;<a href="painflags.html">Flag Day</a>&quot; Samedi pass&eacute;, pour collecter des fonds pour les bliess&eacute;s fran&ccedil;ais, eut un succ&egrave;s compli&egrave;t. Deux chents ch&icirc;nquante louis!<br/>
<br/>
Ch'est une belle somme quand nou vaint &agrave; consid&eacute;ther touos l's appels qu'ont 'tai faits au public pour les diff&eacute;thents &quot;Funds&quot; d&eacute;pis le qu'menchement d'la djerre.<br/>
<br/>
Et pis ch'n'est pas comme si y avait une abondance d'argent dans l'&icirc;le ch'tte ann&eacute;e, avec la mauvaise saison d'patates et l'absence de visiteurs.<br/>
<br/>
Mais i' n'y a pas &agrave; dithe, quand i' s'agit d'une bouanne oeuvre les Jerriais ne hallent pas dri&eacute;the, mais d&ecirc;lient lus bourse de bouan tchoeu.<br/>
<br/>
Nou n'peut pas sinon admither l'tact des organisateurs de ches collectes-l&agrave;.<br/>
<br/>
Ch'est une raide bouanne id&eacute;e de mettre l'affaithe entre les mains de toutes ches jolies hardelles-l&agrave;.<br/>
<br/>
I' sont absolument irr&eacute;sistiblyes.<br/>
<br/>
Je connais m&eacute;, un vi&egrave;r roupilleux qui s'en fu en ville Samedi, bain d&ecirc;termin&eacute; de n'lus donner pas un sou.<br/>
<br/>
Sa femme li dit quand i' sortit &quot;Tu f'thas mus de donner un chelin ou deux pour le &quot;Flag Day,&quot; ch'est anniet tu sais.&quot;<br/>
<br/>
&quot;Du dj&acirc;ble don!&quot; i' lis ra&icirc;ponnit, &quot;Ch'est tous les Samedis, sacr&eacute;bleu! Je qu'menche &agrave; m'en ennier, m&eacute;!&quot;<br/>
<br/>
<img src="gii99a.jpg" width="188" height="292" alt="" title="" align="right" />
Mais bah! quand i' vint &agrave; croua&icirc;si l'<a href="royal_square.html">Vier Marchi</a>, en v'l&agrave; iune qui s'en v&icirc;nt &agrave; sa rencontre. Il &ecirc;prouvi &agrave; formuler tchiques patholes brutals pour la faithe ervither d'bord, mais ou lis j'ti un &quot;smile&quot; qu'&eacute;thait fondu la <a href="pouorre.html">statue du Rouai Georges</a>.<br/>
<br/>
I' resti transi l&agrave; comme la femme de Lote et d'vant qu'i' s&ucirc;sse d'en par ouest qu'il en &eacute;tait ou li avait &ecirc;pil&eacute; une couleur sus sa c&acirc;saque et li avait hall&eacute; une pi&eacute;che d'&ecirc;tchu!<br/>
<br/>
Quand i' vint dans Halkett Place en v'l&agrave; oquo une autre qui lis barre le qu'min.<br/>
<br/>
Si i' y avait chouaix, chette chin 'tait oquo pus belle que l'autre et quand oulle lis dit &quot;Oh&icirc; do have another,&quot; et le r&eacute;gardit dr&eacute;t dans l's yiers, i' perdi la t&ecirc;te tout-&agrave;-fait, et &ecirc;prouvi &agrave; stamerere tchiquechose, mais ch'tait inutile. Dans un cly&icirc;n d'yi il avait une autre d&eacute;coration &agrave; sa boutonni&eacute;the et une autre pi&eacute;che d'&ecirc;tchu avait tumb&eacute; dans la boua&icirc;te &agrave; la d'moua&icirc;selle.<br/>
<br/>
I' fut si enivr&eacute; par les charmes de ches deux fillettes-l&agrave; qu'i' s'd&eacute;cidi que lus couleurs rest&egrave;thaient sus sa c&acirc;saque tandis qu'ou tcheindrait ensemblye car che s'sait un sacril&egrave;ge de les r'haller.<br/>
<br/>
Mais sa femme lyi, en bringeant ses habits Dimanche matin pour aller &agrave; la chapelle, vos l's airaichi d'l&agrave; et les pitchi au feu. Notre homme en a 't&eacute; boud&eacute; toute la s'maine.<br/>
<br/>
<i><a href="gwdec.html">Caouain</a></i><br/>
<i>1915</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="dgerre.html">La dg&egrave;rre</a><p>

<li><a href="baithe.html">Baithe en J&egrave;rriais</a><p>

<li><a href="painflags.html">Miss Lon&ocirc;re shall sell flags</a><p>
<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="cahouain1914espions.html">Espions Allemands</a><p>
<li><a href="cahouain1914armes.html">Aux armes, citoyens!</a><p>
<li><a href="cahouain1914volontaithes.html">Ertroussez vos manches de qu'minse gar&ccedil;ons</a><p>
<li><a href="cahouain1914bailli.html">L'&egrave;rtou du Bailli et la dg&egrave;rre</a><p>
<li><a href="ladies1914.html">Both Ladies Offer their Services</a><p>
<li><a href="painbothladies.html">Both Ladies Volunteer</a><p>
<li><a href="painevents.html">Piteur's Opinion on Current Events</a><p>
<li><a href="incidents1914.html">Tchique petits incidents</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="sympathie.html">Sympathie</a><p>
<li><a href="elieslamente.html">Elie s'lamente et fait des suggestions</a><p>
<li><a href="peterhome.html">Peter is coming home</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="soudardes1916.html">Our Patois Letter</a><p>
<li><a href="pains_bill.html">The Pains discuss the Bill</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="painforecast.html">A Forecast as to the future</a><p>
<li><a href="landarmy.html">&quot;Land Army&quot;</a><p>
<li><a href="recruiting.html">&quot;Recruiting Rally&quot;</a><p>
<li><a href="tchuthiosites.html">L'exhibition de tchuthiosit&eacute;s</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="cahouainpows.html">Caouain et les prisonni&egrave;rs Allemands</a><p>
<li><a href="cahouain1avri1916.html">Samedi pass&eacute;, comme je prenais un p'tit somme oppr&egrave;s d&icirc;ner</a><p>
<li><a href="painprojet.html">Some opinions on the Projet de Loi</a><p>
<li><a href="tomavry.html">L'Engagement &agrave; Tom Avry</a> <p>
<li><a href="painwareconomy.html">Piteur on War Economy</a><p>
<li><a href="cahouain_litcheu.html">Marie Hibou et l'litcheu</a><p>
<li><a href="paincold.html">How Piteur caught a cold</a><p>
<li><a href="painexhibition.html">The Pains visit the Exhibition</a><p>

<li><a href="painbill.html">Piteur's opinion on the Bill</a><p>
<li><a href="cahouain_turc1.html">Je r'sis hors du Dispensaithe</a><p>
<li><a href="cahouain_turc2.html">Chutte histou&egrave;the du vi&egrave;r Turc qu'avait douze femmes</a><p>
<li><a href="cahouain_tribunal.html">Quand tchi que l'Caouain s'en va passer d'vant l'Tribunal?</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
<li><a href="cahouain_boutelles.html">L&eacute; Caouain &agrave; la Chambre des D&eacute;bats</a><p>

<li><a href="prussien.html">Le Proc&egrave;s du Prussien</a><p>
<li><a href="1914gj.html">L&eacute; r&ecirc;sultat d&eacute; chutte dg&egrave;rre-ch&icirc;n</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

