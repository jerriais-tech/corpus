<HTML>
<HEAD>
<TITLE>En m&eacute;mouaithe d&eacute; mes p'tits jours</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>En m&eacute;mouaithe d&eacute; mes p'tits jours</h2></font></center><p>
<CENTER><TABLE><TR><TD>

J&eacute; m'rappelle bein, quand j'tais tout p'tit,<br>
D&eacute; chu dg&egrave;rgon si fanmilyi,<br>
Des preunmi&egrave;rs sons qu&eacute; nou-s-entend<br>
D'la bouoche d'la m&eacute;the tchi vouos apprend.<br>
<br>
Des touos p'tits mots, et si aisis,<br>
Ch&acirc;tchun connait bein chu p'tit d'vis;<br>
A peine hors du b&egrave;r nou les sait<br>
Tous par tchoeu d'vant pouver p&acirc;ler.<br>
<br>
Les touos preunmi&egrave;rs tchi m'veinnent &agrave; l'ou&iuml;e&#173;<br>
&#147;P&eacute;-p&egrave;e&#148;, &#147;M&eacute;-m&egrave;e&#148;, bein seux, et pis<br>
&#147;Pa-pa&#148;, &#147;Man-man&#148;, un p'tit pus tard,<br>
Pouor m&eacute; d&ecirc;j&agrave; les deux vieillards.<br>
<br>
Quand j'avais faim, quat' fais par jour,<br>
Ch'tait du &#147;naine-naine&#148; qu&eacute; j'piaillais pour,<br>
Et nou m'donnait bein vite man lait,<br>
Du papa caud ou du gru&eacute;.<br>
<br>
Resp&eacute; vouot' honneu - tout poli,<br>
Pouor ses b&eacute;soins ch'tait faithe &#147;pi-pi&#148;,<br>
V&eacute;the, &eacute;tout, quand ch'tait pouor aller<br>
Ch'tait faithe &#147;ca-ca&#148; qu&eacute; nou d&icirc;thait.<br>
<br>
Tchiquefais j'tais b&egrave;rchi par man p'p&egrave;e,<br>
Mais j'ou&iuml;yais des l&egrave;vres d'ma m'm&egrave;e -<br>
L&agrave;, fai &#147;l&ocirc;-l&ocirc;, tu'as grand somm&eacute;,<br>
Man chi&egrave;r p&eacute;tchiot, l&agrave;, endors-t&eacute;!&#148;<br>
<br>
Et quand par chance j&eacute; m'tr&eacute;butchais,<br>
Ch'tait du &#147;ma-ma&#148; qu&eacute; j&eacute; m'faithais,<br>
Quand j'avais tch&eacute;e ou fait tchique dro<br>
Fallait &#147;plieuser&#148;, &#147;&ccedil;u&#148; pou&ocirc;rre p&eacute;tchiot.<br>
<br>
Mais quand j&eacute; m'promenais auve nouos gens<br>
Dans ma c&acirc;rrosse par un bieau temps,<br>
L&eacute; mot d&eacute; tous qu' j'aimais bein ou&iuml;<br>
Aller &agrave; &#147;d&egrave;-d&eacute;e&#148; . . . tchi plia&icirc;thi!<br>
<br>
Aller &agrave; &#147;jo-jo&#148; (ou &agrave; j'va),<br>
Ch'tait pus souvent sus l'genou d'man p'pa;<br>
Combein d'chucr&icirc;ns qu' j'ai ieu d'donn&eacute;s<br>
Ah, des &#147;dou-doux&#148; par la pap's&eacute;e!<br>
<br>
Pis dans les livres d&eacute; bieaux &#147;bi-bis&#148;<br>
J'tais tout &agrave; i&egrave;rs, mou&ocirc;n Doue d'la vie!<br>
J'faithais &#147;cou-cou&#148; - un bein bou&ocirc;n ji -<br>
A man tout seu pouor m&eacute; muchi.<br>
<br>
Y'en a acouo, qu' ma m&eacute;mouiathe tcheint,<br>
Qu&eacute; j&eacute; m'rappelle tout &agrave; fait bein -<br>
Un oeu des glinnes 'tait un &#147;co-co&#148;,<br>
Et nouot' ni&egrave;r tchian l&eacute; gros &#147;ouo-ouo&#148;.<br>
<br>
I' n'faut pon craithe qu' ch'est du b&ecirc;t&icirc;n,<br>
Qu&eacute; chu dg&egrave;rgon est du niol&icirc;n;<br>
Dans toutes les langues nou trouve chu d'vis<br>
Tout pr&icirc;nmitif du temps jadis.<br>
<br>

&nbsp;<p>
<i><a href="lemaistre.html">F.L.M</a><p></i>
</TD></TR></TABLE></CENTER>

&nbsp;<p>

<CENTER>
<TABLE>
<TR>
<TD>
<FONT SIZE=2>
<center>
<i>V&egrave;rsion &icirc;mpr&icirc;nm&eacute;e pouor l'Eisteddfod:</i>
<p>
<font color="#215e21"><h2>En Memouaithe d&eacute; Mes P'tits Jours</h2></font></center><p><br>

J&eacute; m'rappelle bein quand j'tais tout p'tit, <br>
D&eacute; chu j&egrave;rgon si familyi, <br>
Des preumi&egrave;rs sons qu&eacute; nou-s-entend <br>
D'la bouoche d'la m&eacute;the tchi vos apprend.<br>
<br>
D&eacute; simplyes p'tits mots et si aisis, <br>
Nou les prononce tr&eacute;jous en bis, <br>
A peine hors du b&egrave;r et nou les sait <br>
Tous par tchoeu d'vant qu'nou pi&ecirc;sse p&acirc;ler.<br>
<br>
Les touos preumi&egrave;rs tchi m'saute &egrave;s yeux<br>
&#147;P&eacute;-p&egrave;e&#148; et &#147;m&eacute;-m&egrave;e,&#148; et pis, bein seux, <br>
&#147;Pa-pa&#148; et &#147;man-man&#148; un p'tit pus tard, <br>
Pour distindgi les deux vieillards.<br>
<br>
Quand j'avais faim, quatre fais par jour, <br>
Ch'tait du &#147;naine-naine&#148; qu&eacute; j'criais pour, <br>
Et nou m'donnait eune tremp&eacute;e d'lait, <br>
Du papa caud et du gruai.<br>
<br>
Eune autre expression tch'est famili&eacute;the,<br>
Qu'j'apprins bein vite des l&egrave;vres d'ma m&eacute;the, <br>
Ch'tait faithe '&#148;l&ocirc;-l&ocirc;&#148; quand j'avais sommeit<br>
Et quand j'dormais dans man p'tit iet.<br>
<br>
Et si parchance j'tais tr&eacute;butchi, <br>
Ch'tait du &#147;ma-ma&#148; pour l&eacute; pouorre p&eacute;tit, <br>
Si j'avais tch&eacute;e et fait tchique dro <br>
Fallait &#147;plieuser,&#148; &#147;&ccedil;u&#148; pouorre p&eacute;tchiot.<br>
<br>
Pour m&eacute; promener auve mes pathents, <br>
Dans ma carrosse ch'tait bein pliaisant, <br>
Et l'mot d&eacute; tous qu'j'aimais hardi -<br>
Aller &agrave; &#147;d&eacute;e-d&eacute;e&#148; -un grand pliaisi.<br>
<br>
Aller &agrave; &#147; jo-jo&#148; ou bein &agrave; j'va<br>
Ch'tait pus souvent sus l'genou d'man p'pa<br>
Cornbein d'chucrins quj'ai ieu d'donn&eacute;s,<br>
Ch'tait des &#147;doux-doux&#148; par la papes&eacute;e!<br>
<br>
Les bieaux &#147;bis-bis&#148; dans les papi&egrave;rs <br>
En les r'gardant j'tais tout &agrave; yi&egrave;rs, <br>
J'faisais &#147;cou-cou&#148; - un bein bouon jeu <br>
Quand j'voulais m'muchi - &agrave; man tout seu.<br>
<br>
Acouo deux'trais qu'ma m&eacute;mouaithe tcheint, <br>
Qu&eacute; j&eacute; m'rappelle tout &agrave; fait bein<br>
Un oeu dans sa cruque s'appelait &#147;co-co,&#148;<br>
L&eacute; gros ni&egrave;r tchian ch'tait not' &#147;ouo-ouo.&#148;<br>
<br>
I' n'faut pas craithe qu'ch'est du b&ecirc;tin, <br>
Qu&eacute; chu j&egrave;rgon est du niolin, <br>
Dans toutes les langues nous trouve chu d'vis <br>
Tout primitif, du temps jadis.<br>
<br>
<p>
<i>F. Le Maistre</i><br>

</FONT></TD>
</TR>
</TABLE>
</CENTER><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ptchiots.html">Les P'tchiots</a><p>
<li><a href="petitemousse.html">Les r&eacute;flexions d'eune p&eacute;tite mousse</a><p>
<li><a href="mechet.html">Le m&ecirc;ch&ecirc;t fait par l'av&egrave;</a><p>
<li><A HREF="dorsdors.html">Dors, dors, m'n &eacute;fant</A><p>
<li><a href="chtave.html">Ch't Av&eacute;</a><p>
<li><a href="poupo.html">Le Poupo Nouvieau-N&eacute;</a><p>
<li><a href="shugarc.html">Shu Nouviau Gar&ccedil;on</a><p>
<li><a href="aviers.html">Les Aviers</a><p>
<li><a href="ber.html">L&eacute; B&egrave;r &agrave; la Vendue</a><p>
<li><a href="8efans.html">Nos Huit &Ecirc;fans</a><p>
<li><a href="garcons.html">Les Gar&ccedil;ons</a><p>
<li><a href="muori.html">Leignes &agrave; m'n &ecirc;fant qui vein d'muori</a><p>
<li><a href="manptitfrethe2.html">Man P'tit Fr&eacute;the</a><p>
<li><a href="manptitfrethe.html">Man p'tit fr&eacute;the</a><p>
<li><a href="frethe.html">Man p'tit fr&eacute;the</a><p>
<li><a href="ptchiot.html">L&eacute; P'tchiot d'siez nous</a><p>
<li><a href="petchiot.html">Not' Chi&egrave;r P&eacute;tchiot</a><p>

</UL>
</FONT>





&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
