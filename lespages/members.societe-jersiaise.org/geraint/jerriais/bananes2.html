<HTML>
<HEAD>
<TITLE>Oui-dgia, j'n'avons pon d'bananes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Oui-dgia, j'n'avons pon d'bananes</h2></font></center><p><br>
&nbsp;<p>
<br>
&#147;Tch'est qu'ch'est, Papa?,&#148; j&eacute; d'mandis eune belle arl&eacute;v&eacute;e d'Hiv&eacute; dans la s&egrave;rre &agrave; Papa dans san gard&icirc;n. J'avais r'm&egrave;rtchi eune grande pliante auve des longues v&egrave;rtes fielles dans un hardi grand pot tchi m'sembliait bein tchuthieuse.<br>
<br>
&#147;Ch'est un bananyi,&#148; m'explyitchit Papa, &#147;n&eacute; v'l&agrave; l'arbre sus tchi qu'les bananes cra&icirc;ssent.&#148;<br>
<br>
&#147;Et as-tu ieu des bananes d&eacute; sus ch't arbre-l&agrave;, Papa?&#148;<br>
<br>
&#147;N&acirc;nn&icirc;n, man p'tit,&#148; qu'i'm'dit. &#147;Not' cly&icirc;nmat ich&icirc;n en J&egrave;rri est bein doux et j'sommes la pliaiche la pus ensolilyie dans l's &Icirc;les Britanniques, mais les banani&egrave;rs cra&icirc;ssent dans les for&ecirc;ts &egrave;s Tropiques, bein au liain d'ich&icirc;n.&#148;<br>
<br>
&#147;N&eacute; v'l&agrave; un pitchi, Papa. J'aime bein les bananes.&#148;<br>
<br>
&#147;Man bananyi est trop p'tit, et ch'est pust&ocirc;t pouor la d&ecirc;cor&acirc;tion. J&eacute; n'm'en vais pon aver des bananes sus chu bananyi,&#148; dit Papa. &#147;Mais, man p'tit, sai-tu qu'les bananes n&eacute; cra&icirc;ssent pon coumme les aut's frits?&#148;<br>
<br>
&#147;Comment chenna, Papa?&#148;<br>
<br>
&#147;Bein, man fistaud, les aut's frits coumme les poummes et les paithes et les oranges cra&icirc;ssent en ava - i' lus pendent d&eacute; sus les tigues.&#148;<br>
<br>
&#147;Et les bananes?&#148;<br>
<br>
&#147;Les bananes cra&icirc;ssent en amont - sens d'ssus sens d'ssous.&#148;<br>
<br>
&#147;Ah, ch'n'est pon vrai, Papa! Tu'es &agrave; haler sus ma gambe!&#148;<br>
<br>
&#147;Nou-fait, ma p'tit. Ch'est exact&eacute;ment coumme j't'ai dit.&#148;<br>
<br>
&#147;Papa,&#148; j'l&icirc; dis en changeant d'tchestchion, car man Papa est un fichu vi&egrave;r menteux &#147;Pouortchi qu'nou dit qu'ch'est un bananyi?&#148;<br>
<br>
&#147;Tch'est qu'tu veurs dithe?&#148;<br>
<br>
&#147;Bein, coumme tchi qu'nou d&eacute;cidit qu&eacute; l'nom d&eacute; chutte pliante-l&agrave; d&eacute;v'thait &ecirc;t' un bananyi?&#148;<br>
<br>
&#147;OK, n&eacute; v'ch&icirc;n eune tchestchion pouor t&eacute;: tch'est qu'est l'nom d'l'arbre sus tchi qu'nou vait des poummes?&#148;<br>
<br>
N&eacute; v'l&agrave; eune tchestchion bein a&icirc;sie et don j'r&ecirc;ponnis sans probli&egrave;me. &#147;Bein seu qu'ch'est un poummyi!&#148;<br>
<br>
&#147;Et pouor des paithes?&#148;<br>
<br>
&#147;Sus un paithyi, Papa!&#148;<br>
<br>
&#147;Et les tchoeurs?&#148;<br>
<br>
&#147;Un tchoeuryi!&#148;<br>
<br>
&#147;Tu vai don,&#148; m'dit Papa, &#147;qu'ch'est coumme d&eacute; ra&icirc;son qu'nou trouve des bananes sus un bananyi.&#148;<br>
<br>
&#147;Mais Papa,&#148; j'objectis, &#147;pouortchi qu'ch'est l&eacute; tch&ecirc;ne nos donne des tch&ecirc;nelles, et pas un tch&ecirc;nellyi?&#148;<br>
<br>
&#147;Ah,&#148; dis Papa, &#147;mais ch'n'est pon un arbre &agrave; frit. Les arbres &agrave; frit prennent lus noms d'lus frits. Nou n'mange pon les tch&ecirc;nelles.&#148;<br>
<br>
&#147;L's &ecirc;tchutheurs manges les tch&ecirc;nelles.&#148;<br>
<br>
&#147;Ch'est bein vrai, mais ch'n'est pon l's &ecirc;tchutheurs tchi donnent les noms &egrave;s bouais.&#148;<br>
<br>
&#147;Papa,&#148; j'&icirc;nsistis, &#147;quand tu 'tais &agrave; m'p&acirc;ler entouor l'Otchup&acirc;tion, tu m'racontis coumme tchi qu'les gens soulaient r&ocirc;ti les tch&ecirc;nelles pouor faithe du caf&eacute;.&#148;<br>
<br>
&#147;V&eacute;the,&#148; i' m'r&ecirc;ponnit, &#147;mais les tch&ecirc;nelles n&eacute; sont pon des frits, i' sont pust&ocirc;t eune manni&eacute;the d&eacute; nouaix.&#148;<br>
<br>
&#147;Mais ch'n'est-i' pon qu'les nouaix cra&icirc;ssent sus un nouoyi?&#148;<br>
<br>
&#147;Tu'as ra&icirc;son, man p'tit,&#148; dit Papa. &#147;Et pouor des codrettes?&#148;<br>
<br>
&#147;Sus un codriyi, Papa!&#148; j'dis. &#147;Mais, si ch'est pouor les frits, pouortchi don qu'les ra&icirc;s&icirc;ns n'veinnent pon d'un ra&icirc;sinnyi?&#148;<br>
<br>
&#147;Mais les ra&icirc;s&icirc;ns n'sont pon des frits, man p'tit!&#148;<br>
<br>
&#147;Si-fait, Papa!&#148; j'excliamis. &#147;Ch'est &ecirc;crit sus les patchets qu&eacute; M'm&egrave;e acate dans l'sup&egrave;rmarchi. Il' ont <I>dried fruit</I> m&egrave;rtchi sus en Angliais.&#148;<br>
<br>
&#147;V&eacute;the, mais les rais&icirc;ns sont du v&egrave;rjus tch'a 't&eacute; s'tchi,&#148; dit Papa.<br>
<br>
&#147;Mais en tout cas du v&egrave;rjus d&eacute;v'thait s'trouver sus un v&egrave;rjusyi.&#148;<br>
<br>
&#147;Un v&egrave;rjusyi!&#148; dit Papa. &#147;Tchi niol&icirc;n! Nou tchil'ye du v&egrave;rjus d&eacute; sus des v&icirc;ngnes! Nou n'trouv'tha pon des peupl'yes sus un peuplyi, sai-tu!&#148;<br>
<br>
&#147;Pouortchi pas, Papa?&#148;<br>
<br>
&#147;&Egrave;rgarde, man p'tit,&#148; qu'i' s'fit, &#147;les p&ecirc;ches cra&icirc;ssent sus un p&ecirc;chi, l's oranges sus un orangyi et les limons sus un limongni.&#148;<br>
<br>
&#147;J'comprends, Papa, mais pouor l's aut's frits?&#148;<br>
<br>
&#147;N&eacute; v'chin acouo eune tchestchion pouor t&eacute;. Tchi sorte d&eacute; frit qu'nou trouve sus un fidgi?&#148;<br>
<br>
&#147;J&eacute; n'sai pon, Papa.&#148;<br>
<br>
&#147;Ch'est des figues. Et sus un preunyi?&#148;<br>
<br>
&#147;Oh, ch'est a&icirc;si. Des preunes!&#148; qu&eacute; j'r&ecirc;ponnis. &#147;Mais Papa....&#148;<br>
<br>
&#147;Oui, man p'tit?&#148;<br>
<br>
&#147;Papa, o&ugrave;'est qu'nou trouve des dattes?&#148;<br>
<br>
&#147;Sus l'calendriyi, bein seu!&#148; Et i' m'sou&ocirc;rit.<br>
<br>
Coumme j&eacute; vos ai dit, man Papa est un fichu vi&egrave;r menteux.<p>


&nbsp;<p>

<i><a href="jerpoem.html">Geraint Jennings</a><br>
D&eacute;zembre 2002</i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="bananarepublic.html">Un bailliage &agrave; bananes?</a><p>
<li><a href="bouaisvoc.html">Les Bouais en J&egrave;rriais</a><p>
<li><a href="fritvoc.html">Les frits en J&egrave;rriais</a><p>
<li><a href="pommiers.html">Les Pommi&egrave;rs</a><p>
<li><a href="paithiers.html">Les Paithi&egrave;rs</a><p>
<li><a href="tchoeuryi.html">L&eacute; Tchoeuryi</a><p>

<li><a href="loveliestoftrees.html">L'pus bieau des bouais, l'tchoeuryi achteu</a><p>
<li><a href="marrons.html">Les M&acirc;rrons</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
&nbsp;<p>

<li><a href="crapauddnoue.html">L&eacute; Crapaud d'Nou&eacute;</a><p>
<li><a href="papaleune.html">Papa, est-i' leun&eacute;?</a><p>
<li><a href="papagalettes.html">Papa et ses galettes</a><p>
<li><a href="papaieau.html">Nou n'a rein sans peine, pas m&ecirc;me ieau d'la fontaine</a><p>
<li><a href="papapethi.html">Au p&eacute;thi d'la m&eacute;</a><p>
<li><a href="papacotte.html">L'&Acirc;ge d&eacute; Pi&egrave;rre et d'Menneties</a><p>
<li><a href="papabliase.html">Dans la bli&acirc;se siez Papa</a><p>
<li><a href="papasicreche.html">Papa et la grand' sicr&egrave;che</a><p>
<li><a href="papamervelles.html">Papa et les pus grandes m&egrave;rvelles du monde</a><p>
<li><a href="papaprison.html">L&eacute; cr&icirc;nme n'apliatit pon</a><p>
<li><a href="papacolinmachons.html">Ch'n'est pon par les c&ocirc;nes qu'nou dit la v&eacute;thit&eacute;</a><p>
<li><a href="papaouaithelin.html">L'Oua&icirc;thel&icirc;n et les Mo&ucirc;ques &agrave; Myi</a><p>
<li><a href="papafawkes.html">La S&eacute;th&eacute;e d'Papa Fawkes</a><p>
<li><a href="papa_howzat.html">Koum&eacute;k&eacute;ch'na? - Howzat?</a><p>
</UL>
</FONT>

&nbsp;<p>



<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
