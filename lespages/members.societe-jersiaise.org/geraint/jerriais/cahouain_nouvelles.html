<HTML>
<HEAD>
<TITLE>Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</h2></font></center><p>


Y'en a occouo qui s&eacute; d'manderont : Mais o&ugrave;-est chu boustre d'caouan l&agrave; va p&ecirc;tchi toutes ses nouvelles? I' dait &ecirc;tre tchiqu'un du coumiti, car l'affaithe a 't&egrave;t gard&eacute;e bein secr&egrave;te et rein n'a t&egrave;t mins s&ucirc;s les g&acirc;zettes.<br/>
<br/>
Iou qu'il a ieu ses nouvelles ? Mes bouannes gens, ou' n'y counnaissez rein. Quand j'vos dit que j's&icirc;s muchi s&ucirc;s l'aie du foyi dans l'portico &agrave; Mac, ou ma&icirc;me dans la t&icirc;thette de la tablle, ou' n'le criy&icirc;s pon. Ou' dites qu'en disant chounna je p&acirc;sle comme un houmme ou je p&acirc;sle pour dithe chein qui n'est pas vrai. Ou' z-avez p't'&ecirc;tre bein raison, mais ou' n'en &ecirc;tes pas p&ucirc;s d'l'avant, car d&eacute; iou que l'caouan a ses nouvelles, n'y a que l'caouan qu'il sait. Tout chein qui vos r'garde, ch'est d'sav&eacute; que quand l'caouan dit qu'il a veu chennechin ou ou&iuml; chounna, ou pouvez dithe que ch'est la v&eacute;thit&egrave;t et pas des men'ties.<br/>
<br/>
Si j'vos dit que Frainque a ieu les coupes ch'est que j'sait bein qu'il l's'a arrous&eacute;s avec ses anmins, et si j'vos dit qu'y'en a qui sont m&acirc;rris, ch'est qu'ils &eacute;thaient voulu en faithe des m&eacute;dailles. <br/>
<br/>
Ch&egrave;s famaeuses coupes que persounne ne voulait, tout l'monde les voudrait ach'teu qu'il on t&egrave;t g&acirc;gnies ou doun&eacute;es &agrave; Frainque.<br/>
<br/>
Pour de m&eacute;, je trouve puisqu'i n'taient pas en comp&eacute;tition et qu'au derni&eacute; show nou z-avait &ecirc;crit s&ucirc;s certainnes ch&eacute;dules, &agrave; chein qu'j'ai ou&iuml;, &quot;Not to compete for the cups,&quot; i' n'est qu'juste d'les doun&eacute; au sien qui l's'avait g&acirc;gnies l's'anneaies de d'vant.<br/>
<br/>
V&egrave;the, man Joe, ne v'l&agrave; l'opinion de chutte b&ecirc;te de caouan, et j'esp&egrave;the bein que Frainque b&eacute;tha eunne fe&icirc;s d'p&ucirc;s dans la coupe &agrave; la sant&egrave;t du pouore caouan. Same to you, man vi.<br/>
<br/>
</div><div align="center">***<br/>
<br/>
</div><div align="left"> Ne v'chin la derni&egrave;the partie de chutte &eacute;lection &agrave; la Trint&egrave;t.<br/>
A la sortie du &quot;British,&quot; y'avait un tas d'gamins qui patha&icirc;ssaient bein jolly et qui chantaient : &quot;La pr&eacute;chainne fe&icirc;s, je pium'thons l'co.&quot;<br/>
<br/>
Tchi co ? Est-che le sien qui merque'l vent s&ucirc;s l'haout du clliochi ou bein est-che ........ ? J'nen sait rein.<br/>
<br/>
Cha qu'j'ai ou&iuml; apr&egrave;s concernait le &quot;Caouan,&quot; et m&eacute;, j'&egrave;scoute de toutes mes zouthelles.<br/>
<br/>
J'alli le ouadin que j'avais dans iun des creux de m'ouothelle pour ou&iuml; mus.<br/>
<br/>
Un mousieu s'fit : Bon, tchi qui tait l&agrave;. Voulous gagi que ch'tait l'boustre d'Caouan. Hein, si iun d'nous avait peut mettre la main d'sus et l'y teurt&eacute; l'co, mettre sa becque muette et &egrave;srachi sa pus grosse plieume avec tchi il &egrave;scrit, pour la gard&eacute; en m&eacute;mou&egrave;the de chut oua&iuml;s&eacute; et la mettre au &quot;British&quot; en d'sus de l'aie du foyi.<br/>
<br/>
Un autre dis : Et mettre en d'sous en bouan fran&ccedil;ais : Les restes mortels du fameux Hibou.<br/>
<br/>
Iun de mes anmins, j'en ai occuo tchique uns, s'fit : Ce s'rait dommage tout d'ma&icirc;me car i' nos a tant amus&eacute;.<br/>
<br/>
J'pense qui conna&icirc;t l'vi&egrave;r proverbe &quot;Pourquoi ne pas dire la v&eacute;rit&eacute; en riant.&quot; I' faout l'laissi , ch'est seux qu'il est hors &agrave; sa vieille niche dans l'cliochi qu'il aime tant.<br/>
<br/>
Tchi narrow squeek, mes bouannes gens, j'en eut une faibliesse pour un quart d'h&egrave;uthe au mains et personne ne vint m'apport&eacute; des salts.<br/>
<br/>
Ervenu un mio &agrave; m&eacute;-ma&icirc;me, j'entendi un gros d'vis. Iun disait : &quot;V&egrave;the, ch'est d'ma&icirc;me, ch'est bein vrai, hear ! hear ! bein jou&egrave;t.<br/>
<br/>
Un aute criait : &quot;Flip, fait tan d'v&eacute;.&quot; Flip r&egrave;sponnit : &quot;Iou, iou, faithe man d'v&eacute;, je n'vai pas iou.<br/>
<br/>
La fum&egrave;e des cigares causaient une bliase et ma f&eacute;, de peux d'&ecirc;tre &egrave;stouff&egrave;t par les penny stinkers, j'men fut me r'pos&eacute; dans man cliochi.<br/>
<br/>
</div><div align="center">***<br/>
<br/>
</div><div align="left">Hi ! hi ! bouannes gens. J'ai tait &agrave; unne vendue du bord de la p&acirc;raisse au Mousieu qui n'aime pas av&eacute; un chap&eacute; sus la t&ecirc;te.  <br/>
<br/>
Tchi bord&egrave;e d'fonne !<br/>
<br/>
J'vos dithai deaux ou tre&icirc;s mots Samedi tchi vein.<br/>
<br/>
A b&eacute;t&ocirc;t, si-en c&acirc;s.<br/>
<br/>
<i><a href="gwdec.html">Caouain</a></i><br/>
<i>15/10/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_muchi.html">Ah ! gar&ccedil;ons, le pouor' caouan a-t-i' bein fait de rest&eacute; muchi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

