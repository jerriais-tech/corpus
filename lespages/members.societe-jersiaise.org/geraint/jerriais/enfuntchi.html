<HTML>
<HEAD>
<TITLE>&Ecirc;t'-ous un Enfuntchi?</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Ecirc;t'-ous un Enfuntchi?</h2></font></center><p><br>

<a href="grouville.html"><IMG SRC="grouville.jpg" ALIGN="right" border=0 WIDTH=66 HEIGHT=93 ALT="Grouville"></a>

Nou sait bein qu'les St-Ou&euml;nnais sont des Gris Ventres &#150; l&eacute; m&ecirc;nom veint d'la couleu traditionnelle d'lus corsets d'oeuvre. Mais y'a des m&ecirc;noms pouor les cheins d'aut's p&acirc;ra&icirc;sses &eacute;tout: les St. Br&eacute;ladais sont des Carp&eacute;leuses, les Ste. Mathiais sont des Bourd&eacute;lots, les St. Martinnais, les Trinnetais et les St. Jeannais sont des Nordgiens, et les Villais sont des Clyichards.<br>
<br>
Mais sav'-ous pouortchi qu'les Grouvillais et les St. Cli&eacute;mentais sont m&ecirc;nomm&eacute;s l's Enfuntchis?<br>
<br>
Assa, not' mot &#147;enfuntchi&#148; veint d'la feunm&eacute;e. Quand un feu feunque, l'appart&eacute;ment d'veint enfuntchi. Et y'avait un temps quand les gens d'ches deux p&acirc;ra&icirc;sses-ch&icirc;n soulaient br&ucirc;ler du vrai pouor pouver faithe s&egrave;rvi les chendres pouor gra&icirc;ssi les clios. <br>
<br>
V&eacute;the, les mielles et les t&egrave;rres sablionneuses des c&ocirc;tes d&eacute; l'&Ecirc;st d&eacute; J&egrave;rri n'offraient dg&eacute;the d&eacute; riches t&egrave;rres, mais les f&egrave;rmi&egrave;rs vra&icirc;tchaient et br&ucirc;laient lus vieillottes d&eacute; vrai, et un Clyichard tchi v'nait d&eacute; par la c&ocirc;te, ou un Nordgien tchi d'cendait des p&acirc;ra&icirc;sses d'amont, &eacute;thait r'm&egrave;rtchi la feunm&eacute;e tchi bli&acirc;sait la p&acirc;ra&icirc;sse d&eacute; Grouville au temps p&acirc;ss&eacute;.<br>
<br>
Et quand un Grouvillais allait au marchi &agrave; St. H&eacute;lyi, ch'est probabl'ye qu'nou-s'&eacute;thait r'nifli&eacute; l'odeu d'la br&ucirc;l'lie dans ses habits. &#147;Ah, n&eacute; v'l&agrave; un enfuntchi,&#148; qu'i' dithaient d'un ton motcheux, viyant qu'l&eacute; mot &#147;enfuntchi&#148; veurt dithe &eacute;tout &#147;leun&eacute;&#148; ou &#147;b&ecirc;te&#148;.<br>
<br>
Bein ritha l'chein tchi ritha l'drein, et l'Grouvillais tch'avait vendu ses chendres &egrave;s cheins d'aut's p&acirc;ra&icirc;sses pou&ocirc;rrait bein affa&ucirc;rder d'baithe eune fais auve ses anm&icirc;ns farceurs.<br>
<br>
Vive les Enfuntchis!<br>
<br>

<br>
<i><a href="jerpoem.html">Geraint Jennings</a> <br>
</I>2004 <br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="paraisses_menoms.html">Les M&ecirc;noms des P&acirc;ra&icirc;sses</a><p>
<li><a href="paraisse.html">Les p&acirc;ra&icirc;sses d'J&egrave;rri</a><p>
<li><A HREF="st_cliement.html">St Cli&eacute;ment</A><p>
<li><A HREF="grouville.html">Grouville</A><p>

</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
