<HTML>
<HEAD>
<TITLE>La vie d&#8217;un futur Rouai travailleux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La vie d&#8217;un futur Rouai travailleux</h2></font></center><p>


L&eacute; Pr&icirc;nce Charles est souvent montr&eacute; comme un homme r&#8217;ch&icirc;ngni et g&acirc;t&eacute;.  Nou raconte d&#8217;s histouaithes tchi disent qu&eacute; ch&acirc;que jour nou bouort sept oeux pouor san d&ecirc;jeuner &agrave; seul f&icirc;n qu&#8217;i&#8217; pi&ecirc;sse trouver iun tch&#8217;est tchuit &agrave; san go&ucirc;t.  Nou l&icirc; &ecirc;treint sa p&acirc;te-&agrave;-dents sus sa br&icirc;nge &agrave; dents.  Et sa serviette d&eacute; bain est pli&eacute;e au d&#8217;ssus d&#8217;eune tcha&icirc;se d&#8217;eune manni&eacute;the partitchuli&eacute;the pouor quand i&#8217; s&#8217;l&egrave;ve du bain rouoya.<br/>
<br/>
I&#8217; garde eune &ecirc;norme &ecirc;tchipe priv&eacute;e &#8211; des s'gr&eacute;taithes, s'gr&eacute;taithes assistants, offici&egrave;rs d&#8217;m&eacute;dias, quat&#8217; valets, deux ma&icirc;t&#8217;s d&eacute; tabl&#8217;ye, des gardgiens d&#8217;ma&icirc;son, deux chefs, des cacheurs, dgi&ecirc;x gard&icirc;ngni&egrave;rs, toute eune arm&eacute;e d&#8217;conci&egrave;rges, d&#8217;s hommes &agrave; tout faithe, des nettisseurs et des s&egrave;rvantes.  Nou-s'attende qu'i' faichent bein tout lus travas.  Quand SAR (S&#8217;n Altesse Rouoyale) consid&eacute;the qu&#8217;il&#8217; ont bein fait lus d&#8217;vi&egrave;rs, il les louange dans un m&eacute;morandum rouoya, mais s&#8217;il&#8217; ont fait des m&ecirc;pr&icirc;nses, i&#8217; sont app&#8217;l&eacute;s dans san bureau pouor &ecirc;t&#8217; lichonn&eacute;s.  L&eacute; Pr&icirc;nce peut d&eacute;v&#8217;n&icirc;n si court d&#8217;p&eacute; qu&#8217;nou l'&egrave;rconna&icirc;t d&#8217;aver des tch&icirc;ntes d&eacute; col&eacute;the, d&#8217;fliantchi d&#8217;tchi et d&#8217;hueurler d&#8217;&egrave;rgolinne.<br/>
<br/>
<b><div align="center">L&#8217;homme priv&eacute; et publyi</div> <br/>
</b>
Charles est originna, et i&#8217; l&#8217;admets.  I&#8217; p&acirc;le &egrave;s bouais et &egrave;s pliantes. I&#8217; veurt pr&ecirc;s&egrave;rver l&#8217;s annimaux sauvages, mais il est entch&eacute;thinn&eacute; pouor cachi, tither et p&ecirc;tchi.  Il s&#8217;habil'ye pouor l&#8217;souper, m&ecirc;me s&#8217;il est pouor mangi tout seu.  Il est du haut monde.  Des po&egrave;tes, d&#8217;s artistes, d&#8217;s auteurs, des pr&eacute;sentateurs, des politiciens, d&#8217;s acteurs et des chanteurs sont atchilyis &agrave; mangi siez li.  Arriv&eacute;s &agrave; Highgrove, san siez-li, Sanm&#8217;di l&#8217;arl&eacute;v&eacute;e en bou&ocirc;n temps pouor un grand Martini, l&#8217;s &icirc;nvit&eacute;s sont distraits dans du grand luxe.  I&#8217; sont renvy&eacute;s siez ieux d&#8217;vant l&#8217;d&icirc;nner D&icirc;nmanche, aupr&egrave;s aver &#8216;t&eacute; condits l&#8217;tou d&#8217;san bieau gard&icirc;n.<br/>
<br/>
Au mains deux fais par an, l&eacute; Pr&icirc;nce atchil'ye extravagamment &agrave; Sandringham &eacute;tout, iun des palais d&#8217;la Reine.  Y&#8217;a des d&icirc;nni&egrave;rs en pique-nique sus la gr&egrave;ve, d&#8217;s expeditions &egrave;s &eacute;glyises du va&icirc;sinn&eacute;, et des soupers prodigues auve du mangi organnique d&eacute; Highgrove. La conv&egrave;rs&acirc;tion est vive, mais l&#8217;h&eacute;thitchi du tr&ocirc;ne dait couoyi ses patholes, viyant qu&#8217;i&#8217; conna&icirc;t hardi bein qu&eacute; chein qu&#8217;i&#8217; dit en priv&eacute; peut &ecirc;t&#8217; &egrave;rp&eacute;t&eacute; en publyi.<br/>
<br/>
L&eacute; rouai d&eacute; l&#8217;av&#8217;n&icirc;n qu&#8217; nou n&#8217;vait pon est un homme d&eacute; grand humeur, tch&#8217;est hardi souongneux d&eacute; l&#8217;&ecirc;tat d&#8217;la n&acirc;tion Britannique et tch&#8217;est d&ecirc;vou&eacute; &agrave; ses deux &ecirc;fants, Dgilliaume et Haro.  Il est fo d&#8217;amour d&#8217;sa &#8220;chi&eacute;the bouonnefemme&#8221; &#8211; ch&#8217;est comme chenna qu&#8217;i&#8217; p&acirc;le d&#8217;Camilla en publyi.<br/>
<br/>
<b><div align="center">Eune vie d&eacute; d&#8217;v&eacute;</div><br/>

</b>Charles et Camilla font les d&#8217;vi&egrave;rs rouoyaux ensembl&#8217;ye, dans l&#8217;Rouoyaume Unni et ailleurs.  Il a&icirc;gue &agrave; pus d'500 &ecirc;v&eacute;nements publyis par an.  I&#8217; fait des visites &egrave;s h&ocirc;pitchieaux, &egrave;s groupes d&eacute; jann&egrave;che, &egrave;s artistes, &egrave;s charit&eacute;s et &egrave;s conf&eacute;thences conm&egrave;rciales.  Il est h&ocirc;te &egrave;s r&eacute;ceptions pouor des gr&ocirc;sse-t&ecirc;tes d&#8217;hors-pays.  I&#8217; viage partout souvent, comme ambassadeu du Rouoyaume Unni, pouor &egrave;rpr&eacute;senter l&eacute; conm&egrave;rce et l&#8217;&icirc;ndustrie.  I&#8217; trav&acirc;le d&ucirc; pouor ha&ucirc;chi la compr&eacute;hension entre les diff&eacute;thentes &egrave;rligions.  Il est &eacute;tout Pr&eacute;sident des Charit&eacute;s du Pr&icirc;nce, tchi sont actis dans la promotion d&#8217;l'educ&acirc;tion, du conm&egrave;rce, d&#8217;l'envithonnement, des arts et d&#8217;s opporteunit&eacute;s pouor les jannes gens. L&eacute; groupe tche&ucirc;te pus d'&pound;110 millions par an.<br/>
<br/>
Camilla partage la p&acirc;ssion d&#8217;Charles pouor la chasse et s&#8217;n &icirc;nt&eacute;thet dans la cons&egrave;rv&acirc;tion des villes et du pays.  La seule chose qu&#8217;ou la&icirc;sse &agrave; Charles est l&eacute; ski.  Oulle aime mus rester siez ieux quand i&#8217; fait sa visite annuelle &agrave; Klosters en Suisse.<br/>
<br/>
<b><div align="center">Tous except&eacute; l&#8217;empliai du cop&eacute;</div><br/>
</b>D&#8217;pis qu&#8217;i&#8217; s&#8217;mathyit pouor la deuxi&egrave;me fais, l&#8217;Pr&icirc;nce Charles a tout chein qu&#8217;i&#8217; veurt except&eacute; comme Diana (tchi fut tu&eacute;e dans un accident d&#8217;vaituthe en 1997) soulait app&#8217;ler l&#8217;empliai au cop&eacute;.  M&ecirc;me sans aver &#8216;t&eacute; sus l&#8217;tr&ocirc;ne, il a travailli d&ucirc; pouor ag&#8217;ver tant.  Il est g&ecirc;n&eacute; d'l&#8217;&ecirc;tat du pays qu&#8217;il aime, et i&#8217; d&#8217;v&icirc;nt frustr&eacute; auve les gouv&egrave;rn&eacute;ments tchi font presqu&eacute; rein pouor sorter les probli&egrave;mes d&eacute; tchi qu&#8217;il a tant d&#8217;sentiment.<br/>
<br/>
L&eacute; Pr&icirc;nce d&eacute; Galles a eune mannifactuthe d&#8217;mangi, L&#8217;s Originnaux du Duch&eacute;.  Au c&#8217;menchement i&#8217; produisit des galettes, mais au jour d&#8217;aniet il a agrandi pouor d&eacute;v&#8217;n&icirc;n ieune des mus connues et pus r&ecirc;ussies des m&egrave;rques organniques Britanniques, auve pus d'200 produits, &icirc;nclius du mangi, des bouaissons, et des produits pouor les g&#8217;veux et l&#8217;corps.<br/>
<br/>
<br/>
Charles, bein-&icirc;ntentionn&eacute;, d&ecirc;vou&eacute; au travas, cons&egrave;rvateux et d&#8217;la vielle faichon continnue &agrave; faithe san d&#8217;v&eacute; comme i' l' comprends.  Mais i&#8217; n&#8217;est pus tout seu.  Iun d&#8217;ches jours i&#8217; s&#8217;sa Rouai, et sa chi&eacute;the Camilla va &ecirc;t&#8217; SAR la Pr&icirc;nc&ecirc;sse Consorte.<br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="princecharles.html">L&eacute; Bouan Pr&icirc;nce Tch&egrave;rli</a><p>

<li><a href="rouoya.html">Du vocabulaithe Rouoya</a><p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="contcherant.html">D'scendante du Contch&eacute;rant</a><p>
<li><a href="gdfhonmage.html">Honmage au Duc d&eacute; Nouormandie</a><p>

<li><a href="reine2000.html">L'Anniv&egrave;rsaithe d'la Reine</a><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="palais.html">Eune visite au Palais</a><p>
<li><a href="pmtriste1952.html">Triste Nouvelle</a><p>
<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><A HREF="reinemethe.html">La Reine M&eacute;the</A><P>
<li><a href="reine_en_jaune.html">La Reine en jaune</a><p>
<li><a href="cahouainvisite.html">La visite de lus Majest&eacute;s</a><p>
<li><a href="pmvisite2.html">La Visite Royale</a><p>
<li><a href="pmmarguerite.html">La Princesse Margu&eacute;rite</a><p>
<li><a href="princesse_margaret.html">La Mort d'la Pr&icirc;nc&ecirc;sse Margaret</a><p>
<li><a href="reinemethe2.html">L'Ent&egrave;rrement d'la Reine M&eacute;the</a><p>
<li><a href="reinemethe3.html">L&eacute; s&egrave;rmon d'l'Arch&ecirc;v&ecirc;que d&eacute; Cantorb&eacute;ry au s&egrave;rvice d'ent&egrave;rrement d'la Reine M&eacute;the</a><p>
<li><a href="jubilet.html">L'An du Jubilet</a><p>
<li><a href="pmcoronation1.html">La Coron&acirc;tion</a><p>
<li><a href="pmcoronation2.html">La Coron&acirc;tion</a><p>
<li><a href="jubilet2.html">Le Jour du Jubil&egrave;t</a><p>

<li><a href="clerihewsrouoyaux.html">Des clerihews rouoyaux</a><p>
<li><a href="edenmajeste.html">&Ecirc;den et Majest&eacute; &#8211; Eden and Majesty</a><p>
<li><a href="jubile2012.html">L&eacute; Jubil&eacute;</a><p>
<li><a href="60ans100louis.html">Souaixante ans et chent louis</a><p>
<li><a href="acrostiche_jubilaithe.html">Acrostiche Jubilaithe</a><p>

<li><a href="89ans.html">Huiptante-neuf ans</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

