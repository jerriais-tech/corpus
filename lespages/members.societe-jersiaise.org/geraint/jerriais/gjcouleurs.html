<HTML>
<HEAD>
<TITLE>Des couleurs et des couronnes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Des couleurs et des couronnes</h2></font></center><p>
<IMG SRC="couljer.gif" ALT="La couleu d'J&egrave;rri" align="right" ALT="La couleu d'J&egrave;rri">
Tchi plia&icirc;si d'vaie toutes les p'tites couleurs d'J&egrave;rri &agrave; l'&ecirc;tente ava&ucirc; les rues d'la Ville! Ch'tait mangnifique d&eacute; vaie <a href="st_helyi.html">Saint H&eacute;lyi</a> en f&ecirc;te pouor l'Jour d'la Lib&eacute;th&acirc;tion, et d'vaie des couleurs pavann&eacute;es sus des b&acirc;tisses et boutiques et par les pi&egrave;ches.<br/>
<br/>
Et j'avons ieu des nouvelles entouor des couleurs. Eune nouvelle couleu fut lanchie au mais d'Mai - eune couleu d'J&egrave;rri en trian pouor ha&ucirc;l&icirc;ndgi &egrave;s m&acirc;ts quand nou n'peut pon ha&ucirc;l&icirc;ndgi eune couleu ordinnaithe d&eacute; peux qu'ou n'sait &ecirc;trilyie par la dg&ecirc;le. &Eacute;pis nou-s'a propos&eacute; eune nouvelle couleu pouor les batchieaux - eune rouoge enseigne. Ouaithe qu&eacute; j'n'aie pon d'bat&eacute;, j'sis tout &agrave; fait en faveu. Si les gens veulent acater eune couleu &agrave; seule f&icirc;n d'dist&icirc;ndgi lus batchieaux, v'l&agrave; tch'est bein pouor J&egrave;rri quand i' v&icirc;sitent des nouvieaux h&acirc;vres &agrave; l'&ecirc;trangi. Tout coumme, j&eacute; n'sis pon en tout convaintchu par l'&ecirc;tchusson propos&eacute; sus la rouoge enseigne, car y'a la couronne d'ssus. Ch'est en tchi not' bliue enseingne a l'&ecirc;tchusson d'J&egrave;rri sans couronne. <br/>
<br/>
Ch&eacute; s'sait-i' eune id&eacute;e d'changi l'&ecirc;tchusson d'J&egrave;rri en y ajou&ocirc;tant la couronne? Est-i' d'm&ecirc;tchi d'couronner nos trais l&eacute;opards &agrave; touos les bords? Ch&eacute; s'sait pus &agrave; co bigath&eacute; d'aver l'&ecirc;tchusson sans couronne sus la bliue et l'chein auve la couronne sus la rouoge, et sus la couleu en trian et sus la couleu n&acirc;tionnale.<br/>
<br/>
L'originne d'la couleu d'J&egrave;rri est un mio myst&eacute;thieuse et y'a des diff&eacute;thents avis l&agrave;-d'ssus. Mais la v&egrave;rsion couronn&eacute;e d'achteu fut procli&acirc;m&eacute;e y'a qu&acirc;siment trente ans exact&eacute;ment. Ch'fut au mais d'D&eacute;zembre 1980 qu'la Reine, not' Duc, procli&acirc;mit la nouvelle couleu d'J&egrave;rri auve l'&ecirc;tchusson couronn&eacute;. Chutte couleu fut ha&ucirc;l&icirc;ndgie pouor la preunmi&eacute; fais en 1981.<br/>
<br/>
D'aut' bord en &Ucirc;rope, l'ann&eacute;e 1981 n'tait pon si heutheuse. En Polongne, un r&eacute;g&icirc;nme militaithe fut d&ecirc;cliath&eacute; ch't' ann&eacute;e-l&agrave;. Coumme j'savons bein, nos anm&icirc;ns Polonnais ont 't&eacute; lib&eacute;th&eacute;s d'pis eune pause ieux &eacute;tout, Dgieu m&egrave;rci. Et l'&ecirc;tchusson Polonnais a r'ieu eune couronne &eacute;tout. Nous, j'avons des l&eacute;opards couronn&eacute;s, et ieux, il' ont un aigl'ye d&eacute; tchi les <a href="pmcommunist.html">Communistes</a> hal&icirc;tent la couronne. L'aigl'ye fut r'couronn&eacute; en 1990. <br/>
<br/>
La couronne, coumme la couleu, peut &ecirc;t', coumme nou vait, un s&#375;mbole d'la lib&egrave;rt&eacute;.<br/>
<br/>
<i><a href="jerpoem.html">Geraint Jennings</a><br/>
</i><br/>
<P>&nbsp;</P>
<CENTER><table border="0"  width="650">
  <tr><!-- Row 1 -->
     <td><img src="jerriais26.jpg" width="100" height="100" alt="La couleu d'J&egrave;rri" title="" border="0" /></td><!-- Col 1 -->
     <td><img src="jerriais38.jpg" width="100" height="100" alt="La couleu d'J&egrave;rri" title="" border="0" /></td><!-- Col 2 -->
     <td><img src="jerriais39.jpg" width="100" height="100" alt="La couleu d'J&egrave;rri" title="" border="0" /></td><!-- Col 3 -->
     <td><img src="jerriais40.jpg" width="100" height="100" alt="La couleu d'J&egrave;rri" title="" border="0" /></td><!-- Col 4 -->
     <td><img src="jerriais64.jpg" width="100" height="100" alt="La couleu d'J&egrave;rri" title="" border="0" /></td><!-- Col 5 -->
     <td><img src="jerriais111.jpg" width="100" height="100" alt="La vielle couleu d'J&egrave;rri" title="" border="0" /></td><!-- Col 6 -->

  </tr>
</table>
</CENTER>
<P>&nbsp;</P>

<font size="2">

<I>Viyiz &eacute;tout:</I><p>

<ul>
<li><a href="couljer.html">La couleu d'J&egrave;rri</a><p>
<li><a href="etchusson.html">L'&Ecirc;tchusson d'J&egrave;rri</a><p>

<li><a href="libethation2015.html">Les L&eacute;opards d'la Libeth&acirc;tion</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
