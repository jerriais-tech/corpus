<HTML>
<HEAD>
<TITLE>Un Fameux Lapin</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Un Fameux Lapin</h2></font></center><p><br>
<br>
<p align="right">

<TABLE>
<TR>
<TD>
<FONT SIZE=2>&#147;<I>First catch your hare.</I>&#148;<br>
A qu'menchi &#150; enfin:<br>
Happe ten lapin.<br>

</FONT></TD>
</TR>
</TABLE>
</p>
<br>
<img src="lapin.jpg" WIDTH=118 HEIGHT=116 align="left" alt="un lap&icirc;n" >
Aimous bein l'lapin &ecirc;tu&iuml;v&ecirc;h bouannes gens? l'lapin sauvage bein entendu &#150; Oui! Bon, &egrave;t m&eacute; &egrave;tout. Eh bein un bouan matin coumme j'sortais pour m'en all&eacute; en travas Nancy, ma bouanne femme, m&eacute; d'mendi t'ch&ecirc;'qu'j&eacute;thons pour d&icirc;n&eacute; an&iuml;&ecirc;h? J'&eacute;thons t'y un lapin? Ah! oui d'j'&agrave;; j'dis ch'est just&eacute;ment la saison y d&eacute;v'thaient &ecirc;tre bou'ans &agrave; ch'teu; et en &ecirc;ff&ecirc;th quand j'nous m&icirc;mes &agrave; d&icirc;n&eacute; &egrave;t qu&eacute; l'lapin fut appoert&ecirc;h &egrave;t mins sus la tablle j'dis &egrave;t bein n'en v'l&agrave; un fameux; &egrave;t coumme j'd&icirc;n&ecirc;mes j'dis de&ucirc;s tr&euml;is f&euml;is: mais t'chi biyeau lapin;- fallait qu'ch'en fusse un bouan gros. Vaithe d'j&agrave;, ma femme m&eacute; dis, ch'en 'tait un b&eacute;. &#150; J'l'&ecirc;pinotch&icirc;mes jusqu'&egrave;s os, j'nous rigal&icirc;mes coumme y faut, il 'tait aussi bouan comme il 'tait b&eacute;, &egrave;t en un mot j'&ucirc;mes un rha&iuml;de fricot. Ach'teu, y faut aussi bein qu&eacute; j'vous disent, qu&eacute; quand j'avos un lapin pour &ecirc;tu&iuml;v&eacute; l&eacute; bouochi&eacute; l'envie tr&eacute;jous sus une serrvi&ecirc;htte dans un <I>tray</I>, cop&ecirc;h en mor&ccedil;iaux tout pr&ecirc;t pour m&ecirc;ttredans l'<I>sass-pan</I>. Un amin, qui est &agrave; mer'g'ard&eacute; &ecirc;crithe m&eacute; dit qu&eacute; ch'est <I>sauce-pan</I>; y'n'sait pas mus, ou viyis, ch'est un Anglliais; en Anglliais bein entendu ch'est <I>sauce-pan</I>; mais en J&egrave;rrhiais ch'&agrave; tr&eacute;jous 'taith, &ccedil;&agrave; y'est, &egrave;s s'&agrave; tr&eacute;jous, un <I>sass-pan</I>. &#150; Un <I>sass-pan</I>, &#147;and nothing more.&#148; Eh bein, tout pr&ecirc;t pour m&ecirc;httre dans l'<I>sass-pan</I>.<br>
<br>
Ch'tait un Sam'di; &egrave;t dans l'arrl&eacute;v&ecirc;h, j'venais d'av&eacute; une pip&ecirc;h, dans &#147;<a href="pipe.html">Ma Cour-t&eacute; Pipe</a>,&#148; y sonnait quatre heuthes par &#147;Ma Vieille Hanlouoge,&#148; j'avais just&eacute;ment mins &#147;<a href="belltopp.html">Men Bell Topper</a>&#148; et j'tais &agrave; prendre &#147;<a href="manparapuie.html">Men Paraplluie</a>&#148; d&eacute; d'dans l&eacute; <I>stand</I> dans l'all&ecirc;h pour all&eacute; faithe un p'tit touo, Nancy sortait d'dans l'parleux, la s&egrave;rrhvante s'scendait les d'gr&egrave;s: enfin j'nous trouv&icirc;mes tous les tr&euml;is, dans l'p&acirc;sage, quand <I>whop</I>! t'chique-zuns tapp&icirc;drent un co s&egrave;h &agrave; la porte; la s&egrave;rrhvante ouvri; ch'tait un gar&ccedil;on &#150; un gar&ccedil;on d'bouochi&eacute;, &egrave;s ni&egrave;rrhs qu&eacute;veux bein graissis, &egrave;t en long bllieu d'vent&eacute;; y faisait grise m&icirc;ne: et s'appitchant dans la porte, nous chanti &#150; <br>
<br>
J'veins si vous plliez <I>Mem </I>pour l&eacute; d'gh&eacute;th&ecirc;h d'lapin?<br>
<br>
D'gh&eacute;th&ecirc;h d'lapin! dis ma bouanne femme; D'gh&eacute;th&ecirc;h d'lapin!! dis ma s&egrave;rrhvante. D'gh&eacute;th&ecirc;h d'lapin!!! j'dis au gar&ccedil;on; t'ch&ecirc;qu'tu nous chante donc men pouorre gar&ccedil;on? des d'gh&eacute;thais d'lapins? file, sauv't&eacute;, va t'faithe quatorze hors d'ichin, - des d'gh&eacute;thais d'lapin! tu'est v'nu &agrave; la <I>wrong</I> boutique!<br>
<br>
Nennin! nennin!! nennin!!! J'sis pas v'nu &agrave; la <I>wrong shop</I> dis l'gar&ccedil;on. &#150; Ch'est bein ichin la maison; ou z'av&ecirc;zh ordonn&ecirc;h un lapin &agrave; matin pour &ecirc;tu&iuml;v&eacute;; j'l&eacute; apport&ecirc;h ichin &agrave; onze heuthes, &egrave;t j'avais en port&eacute; y'un &egrave;tout au num&eacute;thi nonante-tr&euml;is, pus haut, qu'ils avaient d&eacute;mand&ecirc;h &egrave;tout pour &ecirc;tu&iuml;v&eacute; &egrave;t y pathais qu&eacute; j'vous ait laissi <I>chins</I> d'g&eacute;th&ecirc;s &egrave;t l'monde d&eacute; nonante-tr&euml;is veinnent d&eacute; v'nin &agrave; la boutique faithe un biyeau <I>row</I>, &egrave;t insult&eacute; l'bouan houmme &#150; &egrave;t coumme y d&icirc;sent: pens&ecirc;zh; imaginous ch't'affront&ecirc;h d'gar&ccedil;on, d'nous apport&eacute; un lapin &agrave; tr&euml;is pids, &egrave;t pis &egrave;qu&eacute; chein qu'y'a pi&egrave;the, l&eacute; chein qui manque, chest un d'g&eacute;th&ecirc;h d'driy&egrave;the; - y sont &agrave; attendre pour m&ecirc;httre lus lapin &agrave; coutchi, ch'est pourtchi si vos plliez <I>Mem</I> donn&ecirc;zh l'm&eacute; tout d'un co. &Egrave;t pis l'gar&ccedil;on s'gratti la t&ecirc;te. J'errgardi ma bouanne femme, ma bouanne femme &egrave;rrgardi la s&egrave;rrhvantes, enfin j'nos entr'errgard&icirc;mes &#150; &egrave;t pis &#150; eh bein j'ai ou&iuml; dithe qu'une bod&ecirc;h d'rithe apr&egrave;s d&icirc;n&eacute; aide &agrave; la digestion &#150; <br>
<br>
Eh bein j'vos asseuthe tous<br>
Qu'chu lapin l&agrave;<br>
Nous n'resti pas<br>
Sus l'estoumah!<br>
<br>
Ach'teu, quand Nancy m&eacute; d'mande si j'&eacute;thons un lapin, j'dis oui, j'dis tr&eacute;jous oui, y'un &agrave; chins d'gh&eacute;th&eacute;s; mais ou ch&acirc;que la t&ecirc;te &#150; y sont &ecirc;carts ou dit!<br>
<br>
<I>- Very likely -<br>
<br>
<a href="lock.html">Ch'l&agrave; S'peut</a><br>
</I><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="embarras2.html">M'n Embarras</a><p>
<li><a href="viandvoc.html">La viande en J&egrave;rriais</a><p>
<li><a href="pmlapins2.html">La grande tchestchion d'vant l's Etats</a><p>
<li><a href="10lapins.html">Un Dg&egrave;rn&eacute;siais acatit dgiex lap&icirc;ns</a><p>
<li><a href="pmlapins.html">Merrienne et les lapins</a><p>
<li><a href="pmboutelle.html">Merrienne et sa boutelle</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
