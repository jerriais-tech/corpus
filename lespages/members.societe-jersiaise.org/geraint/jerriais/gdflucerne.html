<HTML>
<HEAD>
<TITLE> En Nouormandie </TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2> En Nouormandie </h2></font></center><p>
<font size="-1"><i>Abbaye d&eacute; la Lucerne<br>
Nouormandie<br>
L&eacute; 9 d'Ao&ucirc;t, 1975<br></i></font>
<br>
Moussieu l'R&eacute;dacteu,<br>
<br>
M'&egrave;rv&eacute;l&agrave; dans l'air pa&icirc;sibl'ye d&eacute; l'Abbaye d&eacute; la Lucerne, en Nouormandie. Ch'est, comme si j'tais dans un aut' monde-l&eacute; monde du temps p&acirc;ss&eacute; o&ugrave;'est qu'la trantchilit&eacute; 'tait eune affaithe d&eacute; touos les jours. Nou peut dithe qu'ich&icirc;n rein n'a changi d'pis les d&ecirc;g&acirc;ts occ&acirc;sionn&eacute;s par les dg&egrave;rres d&eacute; la R&eacute;volution tchi d&eacute;truisidrent partie d'l'abbaye, s&eacute;non qu&eacute; les travaux d' restaur&acirc;tion, ouaithe qu&eacute; r't&egrave;rgies par l&eacute; cou&ocirc;tement d' mat&eacute;riel et d'la main d'&#156;uvre, c'menchent &agrave; li r'donner s'n appathence d'aut' fais. Et pis, ch'n'est pon seulement l'abbaye tch'avait b&eacute;soin d'restaur&acirc;tion: L&eacute; colombyi, par exempl'ye, c&egrave;rtainement iun des pus bieaux colombi&egrave;rs d&eacute; Nouormandie a 'te restaur&eacute;, et ch'est l'intention d'l'Abb&eacute; actuel d'en faithe chapelle pour l'&ucirc;sage des pr&ecirc;tres Anglyicans tchi veulent dithe lus M&ecirc;sses en p&acirc;ssant quand i' sont en viage. L's anciens abb&eacute;s d&eacute; La Lucerne 'taient seigneurs d&eacute; c&egrave;rtains fieurs en J&egrave;rri, il' avaient l'drouait d'aver un colombyi. Et pour l&eacute; moment, l'&ecirc;tang d'l'abbaye est en train d'&egrave;rpath&acirc;tion. Ou-s-allez m&eacute; d'mander s' i' y'a telle chose comme d'&egrave;rpather un &ecirc;tang? Eh bein, ch'ti-ch&icirc;n est hardi grand et profond &agrave; des bords. Il a 't&eacute; vi&eacute;dgi, et les machons sont &agrave; b&acirc;ti des fortes muth&acirc;les tout l'tou pour emp&ecirc;chi l's &ecirc;crou&ocirc;lements des bords viyant tch'il' avaient c'menchi &agrave; donner. Y'a eune grand &ecirc;tendue dg'ieau, et comme l&eacute; colombyi, tch'&eacute;tait l'habitant d'un tas d'pigeons pour fourni d'tchi nou&ocirc;rri l's habitants d'l'abbaye, l'&eacute;tang fournissait du pa&icirc;sson pour la m&ecirc;me raison.<br>
<br>
Ieune des choses que l'p&acirc;ssage du temps n'a pon changi est l&eacute; langage des s&egrave;rvices dans l'&eacute;glyise d&eacute; l'abbaye - le lat&icirc;n. Et la vouaix d'ses clioches, restaur&eacute;es &agrave; lus pliaiche dans l'cliochi, n'a pon changi n'tout. Nou la ouait trais fais par jour annoncer l'Ang&eacute;lus &agrave; toute la contr&eacute;e &agrave; l'entou. Ch'est l'appel &agrave; la pri&eacute;the, et ch'est eune m&ucirc;sique tch'est bein pus belle qu&eacute; l'son du &#147;Klaxon&#148; des motos et du t&icirc;ntamarre d&eacute; tambours, dgit&acirc;res et mandolinnes qu&eacute; les jannes appellent d'la m&ucirc;sique d&eacute; nouos jours. Et l'chant Gr&eacute;gorien, majestueux et &#147;cadence&#148;, des &#147;Matines&#148;, des &#147;Laudes&#148; et des &#147;V&egrave;pres&#148;, est comme si ch'tait eune pri&eacute;the sanctifi&eacute;e qu&eacute; nou ouait dans la distance, trantchil'ye et persistante dans sa mission d'chanter les louanges d&eacute; Ses fid&egrave;les au Bouan Dgieu.<br>
<br>
Et l'combl'ye d'l'ador&acirc;tion du P&egrave;re C&eacute;leste fait s'n appathence dans la c&eacute;l&eacute;br&acirc;tion d'La Sainte C&egrave;ne quand c&eacute;l&eacute;brants et fid&egrave;les, r&ecirc;unis dans San sanctuaithe t&egrave;rrestre, lus vouaix s&eacute; joignent auve les cheinnes des Anges Archanges, pathents et anm&icirc;ns d&eacute;c&eacute;d&eacute;s, et d&eacute; toute la compangnie des &ecirc;lus au Ciel, en chantant l'Sanctus&#148;- &#147;Saint, Saint, Saint, Seigneur Dieu des arm&eacute;es, les cieux et la terre sont remplis de Ta gloire: &agrave; Toi soit gloire, O Dieu tr&egrave;s- haut. Amen.&#148;<br>
<br>
Ch'est r'm&egrave;rquabl'ye comme nou s'accou&ocirc;teunme vite &agrave; tout. Ich&icirc;n dans la trantchilit&eacute; auve les bouais tout alentou, la veue des bestchieaux &agrave; pa&icirc;tre dans les pr&eacute;s, lus b&ucirc;lement &agrave; peine ou&iuml;t dans la distance &agrave; l'accompangnement du chant des oua&icirc;sieaux dans les bouais, nou-s-oublyie tch'i y'a d's &ecirc;v&eacute;nements heutheurs ou tragiques, tchi s'p&acirc;ssent dans l'monde en d'houors du son des clioches d&eacute; l'Ang&eacute;lus.<br>
<br>
Si j'avais 't&eacute; en J&egrave;rri m&ecirc;cr&eacute;di p&acirc;ss&eacute;, par exempl'ye, j'&eacute;thais 't&eacute; &icirc;nt&eacute;r&ecirc;ssi d'saver l'r&ecirc;sultat d'l'&ecirc;lection pour S&eacute;nateu dans L's <a href="etats.html">&Ecirc;tats</a>, mais ich&icirc;n ch't &ecirc;lection-l&agrave; avait p&egrave;rdu s'n importance dans m'n id&eacute;e. J'pense bein, tout d'm&ecirc;me, qu&eacute; man vi&egrave;r M&egrave;nage est acouo &agrave; m'attendre &agrave; sa pliaiche dans La Route des Landes, salu&eacute; deux fais par jour par les belles vaques &agrave; Moussieu Percy L'Masuthi en c'm&icirc;n pour lus p&acirc;tuthe, et prot&eacute;gi par &#147;Micki&#148;, san p'tit ni&egrave;r gardgien fid&egrave;le, l&eacute; tchian &agrave; Mdme Chapman tchi g&eacute;the sa ch&egrave;rge d' gardgien &agrave; haute vouaix quand tchitch'un entre dans l'bel. Et qu'La B&egrave;rg&eacute;thie, seule &egrave;rpr&eacute;sentante d'eune &icirc;ndustrie longuement dispathue en J&egrave;rri, est acouo l&agrave;, sans doute appathent&eacute;e au M&eacute;nage &egrave;s Feuvres par l&eacute; p&acirc;ssage des si&egrave;cl'yes tch'ont veu lus na&icirc;ssances dans l'tout vi&egrave;r temps jadis.<br>
<br>
Et j'pense bein qu'<a href="statvic.html">l'estatue d'la Reine Victoria</a> est acouo sus la cauchie &agrave; faithe s&egrave;rvi d'pliaiche d'arr&ecirc;t et d'conv&eacute;nience pour mauves et pigeons, car La <a href="batale2007.html">B&acirc;tale d&eacute; Flieurs</a> patha&icirc;ssait pus importante pour l'&ucirc;sage d&eacute; la main d'&#156;uvre disponibl'ye &egrave;s autorit&eacute;s qu&eacute; les travaux n&eacute;cessaithes pour la mett' dans san nouvel empliaichement!<br>
<br>
Mais quand j'&egrave;rveindrai en J&egrave;rri la s'maine tchi veint, j'v&egrave;rrai toutes les nouvelles dans vouot' sup&egrave;rbe g&acirc;zette, Moussieu l'R&eacute;dacteu. Et j'&eacute;thai &agrave; oublier la trantchilit&eacute; d'l'Abbaye d'La Lucerne et m&eacute; raccou&ocirc;teunmer &agrave; m'd&ecirc;c&acirc;rrer d&ecirc;li&ecirc;ment et m'fou&ocirc;rrer dans l'foss&eacute; quand les motos m'p&acirc;ssont &agrave; quarante milles &agrave; l'heuthe dans les p'tites routes. Et &agrave; mett' ma pacienche dans ma pouchette quand j'&egrave;prouvetha&icirc; &agrave; marchi vite dans les rues d'la ville. Enfin, l'plia&icirc;si d'&egrave;rvaie J&egrave;rri et touos mes bouans anm&icirc;ns es'sa ma r&eacute;compense! <br>
<br>
<I><a href="lefeuvre.html">George d'la Forge </a><br>
</I><br>
<br>
<P>&nbsp;</P>
<FONT SIZE=2>
<i>Viyiz &eacute;tout:</i>

<ul>
<li><a href="charlesiii.html">L&eacute; Rouai Charles III, Duc d&eacute; Nouormandie</a><p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="normandie.html">Ma Normandie/Man Bieau P'tit J&egrave;rri</a><p>
<li><a href="gdfnouormandie.html">En Nouormandie</a><p>
<li><a href="gdfnouor.html">En Nouormandie</a><p>
<li><a href="nouormandie2002.html">La Nouormandie</a><p>
<li><a href="assembliee/nouormandie1962.html">L'Excursion en Nouormandie</a><p>
<li><a href="assembliee/nouormandie1964.html">Excursion en Nouormandie</a><p>
<li><a href="gdfhonmage.html">Honmage au Duc d&eacute; Nouormandie</a><p>
<li><a href="paler.html">L&eacute; P&acirc;ler Nouormand</a><p>
<li><a href="gdfvikings.html">Le Souper des Vikings</a><p>
<li><a href="coutances.html">La Cath&eacute;drale de Coutances</a><p>
<li><a href="chapelleespetcheurs.html">La Chapelle &egrave;s P&ecirc;tcheurs</a><p>
<li><a href="carrouges.html">L&eacute; Ch&acirc;t&eacute; d'Carrouges</a><p>
<li><a href="balleroy.html">Au Ch&acirc;t&eacute; d'Ballerouai</a><p>
<li><a href="sassy.html">L&eacute; Ch&acirc;t&eacute; d'Sassy</a><p>
<li><a href="chatemort.html">L&eacute; ch&acirc;t&eacute; mort</a><p>
<li><a href="nouormandie1955.html">Un viage en Nouormandie</a><p>
<li><a href="lechanteur.html">L&eacute; Monument &agrave; Fernand Lechanteur</a><p>
<li><a href="tchoeu_nouormand.html">Man tchoeu est Nouormand</a><p>
<li><a href="chantereyne.html">Chante Reyne Vechy La Terre</a><p>
<li><a href="iles.html">Les &Icirc;les d'la Manche</a><p>
<li><a href="suslame.html">Sus la M&eacute;</a><p>
<li><a href="statuemaze.html">Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</a><p>
</ul>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
