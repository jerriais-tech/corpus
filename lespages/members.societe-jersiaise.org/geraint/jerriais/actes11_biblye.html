<HTML>
<HEAD>
<TITLE>Actes des Ap&ocirc;tres: 11</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Actes des Ap&ocirc;tres: 11</h2></font></center><p>


 Assa l's ap&ocirc;tres et les fr&eacute;thes tchi 'taient en Jud&eacute;e ou&icirc;drent qu'les gens des n&acirc;tions avaient ieux &eacute;tout atchilyi la pathole du Bou&ocirc;n Dgieu. Quand l'Rotchi r'v&icirc;nt don &agrave; J&eacute;thusalem, les cheins tchi criyaient et tch'avaient la p&eacute; cop&eacute;e l'crititch&icirc;drent, &quot;Pouortchi qu'tu fus siez d's homme tchi n'ont pon ieu la p&eacute; cop&eacute;e et mangis auve ieux?&quot; <br/>
<br/>
 L&eacute; Rotchi c'menchit &agrave; lus explyitchi souongneusement l'affaithe, &quot;J'tais dans la ville d&eacute; Jopp&eacute; et j'y 'tais &agrave; prier et trans'm&eacute;, j'vis eune v&icirc;sion. Y'avait un manni&eacute;the d&eacute; grand drap tchi d'valait du ciel, croch't&eacute; par ses quat' carres, et v'l&agrave; tchi m'appr&eacute;chit. Et quand j'l'&egrave;rgardis d'pr&egrave;s, j'vis des b&ecirc;tes &agrave; quat' dg&eacute;thets, des b&ecirc;tes rapaci&eacute;thes, des reptiles et du oua&icirc;th'l&icirc;n d'l'air. Et j'ou&iuml;s &eacute;tout eune vouaix m'dithe, '&quot;L&egrave;ve-t&eacute;, Rotchi; tue et mange.' Mais j'r&ecirc;ponnis, &quot;Nou-fait-dgia, Seigneu, ch'est en tchi rein d'enteuth&eacute; n'a janmais entr&eacute; dans ma bouoche.' Mais la vouaix m'&egrave;rponnit d&egrave;rch&eacute; du ciel. 'Chein qu'l&eacute; Bou&ocirc;n Dgieu a puthifi&eacute;, tu n'dai pon l'app'ler d'fendu.' Chench&icirc;n s'p&acirc;ssit trais fais; &eacute;pis tut fut r'hal&eacute; amont au ciel. &Agrave; chu moment m&ecirc;me, trais hoummes, envy&eacute;s d'C&eacute;s&acirc;th&eacute;e m&eacute; qu'si, arrivit &agrave; la ma&icirc;son o&ugrave;'est qu&eacute; j't&ecirc;mes. Et l'Esprit m'dit d'aller acant&eacute; ieux sans dist&icirc;ndgi ieux d'auve nous. Ches si&ecirc;x fr&eacute;thes-ch&icirc;n 'taient &eacute;tout d'la compangnie, et j'entr&icirc;nmes siez l'homme. I nos racontit comme tchi qu'il avait veu l&eacute; m'sagi m&acirc;t&eacute; siez li en d&icirc;thant: 'Envyie qu'si &agrave; Jopp&eacute; et fai r'am'ner Sinom tch'est m&ecirc;nomm&eacute; l'Rotchi; i' t'b&acirc;dra un m'sage par tchi qu't&eacute; et tout tan m&ecirc;nage s'sont sauv&eacute;s.' Et comme j&eacute; c'menchis &agrave; pr&ecirc;chi l'Saint Esprit d'valit sus ieux d&eacute; m&ecirc;me qu'i' l'avait fait sus nous nous au c'menchement. Et j&eacute; m'rapp'lis la pathole du Seigneu, comme il avait dit, 'Jean b&acirc;pt&icirc;sait atout d&eacute; l'ieau, mais ou s'sez b&acirc;pt&icirc;sis atout l'Saint Esprit.' Si ch'est don qu'l&eacute; Bou&ocirc;n Dgieu lus baill&icirc;drent l&eacute; m&ecirc;me don qu'i' nos avait bailli quand j'cr&ucirc;nmes dans l'Seigneu J&eacute;s&ucirc;-Chri, tchi qu&eacute; j'tais, m&eacute;, &agrave; arrouer l'Bou&ocirc;n Dgieu?&quot; <br/>
<br/>
 Quand i' ou&icirc;drent chennech&icirc;n, i' f&ucirc;drent teus. Et i' louang&icirc;drent l&eacute; Bou&ocirc;n Dgieu, en d&icirc;thant, &quot;Assa l'Bou&ocirc;n Dgieu a bailli m&ecirc;me &egrave;s pa&icirc;ens l'&egrave;rpenti tchi m&egrave;ne &agrave; la vie.&quot; <br/>
<br/>
 Assa les cheins tchi 'taient parf&eacute;n&eacute;s par cause d&eacute; la p&egrave;rs&eacute;tchution tch'eut lieu &agrave; propos d'&Ecirc;tchienne viageaient jusqu &agrave; la Ph&eacute;nicie, en Chypre et &agrave; Antioch, et i' pr&ecirc;chaient la pathole ra&icirc;que &egrave;s Juis. <br/>
<br/>
 Mais parmi ieux, y'avait tchiques hommes d&eacute; Chypre et Cyth&egrave;ne tchi, un co v'nus &agrave; Antioch, p&acirc;laient &eacute;tout &egrave;s Grecs en procli&acirc;mant l'Seigneu J&eacute;s&ucirc;. La main du Seigneu 'tait auve ieux, et tout un fliotchet en d'v&icirc;ndrent des cheins tchi criyaient et lus tou&ocirc;nn&icirc;drent au Seigneu. Chutte nouvelle v&icirc;nt &egrave;s ou&iuml;es d'l'&eacute;glyise &agrave; J&eacute;thusalem, et nou-s'envyit B&egrave;rnab&eacute; &agrave; Antioch. Quand il arrivit et vit la gr&acirc;ce du Bou&ocirc;n Dgieu, i' s'en r&ecirc;jouit, et i' l's encouothagit, touos ieux, d'rester fid&egrave;les au Seigneu auve eune f&egrave;rme d&ecirc;vou&ecirc;thie; ch'est en tchi i' 'tait un bouon homme, remplyi du Saint Esprit et d'la fouai. Et un tas d'monde f&ucirc;drent am'n&eacute;s au seigneu. &Eacute;pis B&egrave;rnab&eacute; s'en fut &agrave; Tarse ch&egrave;rchi pouor Saul, et quand i' l'avait trouv&eacute;, i' l'am'nit &agrave; Antioch. Et ch'tait comme chennech&icirc;n i' d'meuthaient siez les gens d'&eacute;glyise pendant toute eune ann&eacute;e et ens&icirc;ngnaient &agrave; un tas d'monde, et ch'fut &agrave; Antioch qu&eacute; l's approtis f&ucirc;drent app'l&eacute;s pouor la preunmi&eacute; fais des &quot;Chr&ecirc;tchiens&quot;. <br/>
<br/>
 &Agrave; chu temps-l&agrave; des proph&egrave;tes d&eacute;val&icirc;drent d&eacute; J&eacute;thusalem &agrave; Antioch. Iun dg'ieux tch'avait nom Agabus s&eacute; m&acirc;tit et pr&eacute;dit par l'Esprit qu'i' y'&eacute;thait eune fanminne tout l'tou du monde; et chenna fut duthant l'r&egrave;gne d&eacute; Cliaud&icirc;n. L's approtis d&eacute;cid&icirc;drent qu&eacute; s'lon lus capacit&eacute;, ch&acirc;tchun envy&ecirc;thait du sou&ocirc;tchein &egrave;s fid&egrave;les tchi d'meuthaient en Jud&eacute;e; et i' f&icirc;drent ainch&icirc;n, en l'envyant &egrave;s bou&ocirc;ns vi&egrave;rs par B&egrave;rnab&eacute; et Saul. <br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="actes_biblye.html">L's Actes des Ap&ocirc;tres</a><p>
<li><a href="actesi.html">L's Actes: chapitre 1</a><p>
<li><a href="actes2_biblye.html">L's Actes des Ap&ocirc;tres: 2</a><p>
<li><a href="actes2b.html">Actes, Chapitre 2, v&egrave;rsets 1-14</a><p>
<li><a href="actes2a.html">Actes, Chapitre 2, v&egrave;rsets 36-42</a><p>
<li><a href="actesiii.html">Actes 3</a><p>
<li><a href="actesiv.html">L's Actes des Ap&ocirc;tres, Chap&icirc;tre 4</a><p>
<li><a href="actes5_biblye.html">L's Actes des Ap&ocirc;tres: 5</a><p>
<li><a href="actes9.html">L's Actes des Ap&ocirc;tres, chapitre 9, v&egrave;rsets 1-20</a><p>
<li><a href="actesix.html">L's Actes des Ap&ocirc;tres, chapitre neuf, v&egrave;rsets v&icirc;ngt-six &agrave; trente</a><p>
<li><a href="actesixa.html">L's Actes des Ap&ocirc;tres, Chapitre neuf, v&egrave;rsets v&icirc;ngt-six &agrave; trente'tch'ieune</a><p>
<li><a href="actesixb.html">L's Actes des Ap&ocirc;t's, Chapitre 9, v&egrave;rsets 36 &agrave; 43</a><p>
<li><a href="actes10_biblye.html">L's Actes des Ap&ocirc;tres: 10</a><p>
<li><a href="actes15_biblye.html">L's Actes des Ap&ocirc;tres: Chapitre 15</a><p>
<li><a href="actes16_biblye.html">L's Actes des Ap&ocirc;tres: 16</a><p>
<li><a href="actes20_biblye.html">L's Actes des Ap&ocirc;tres: 20</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

