<HTML>
<HEAD>
<TITLE>Un tas d'm&ecirc;pr&icirc;nses!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un tas d'm&ecirc;pr&icirc;nses!</h2></font></center><p>


<div align="right"><i></font><font size="2">Le M&eacute;nage &egrave; Feuvres, </i></font><font size="2"><br/>
<i></font><font size="2">St Ou&euml;n, </i></font><font size="2"><br/>
<i></font><font size="2">L&eacute; 22 d'juliet, 1978.</i></font><br/>
</div><div align="left"><br/>
Moussieu l'R&eacute;dacteu<br/>
<br/>
Dans la g&acirc;zette du 22 d'ju&icirc;n, 1978, y'avait un bieau portrait d&eacute; l'Arche de Triomphe b&acirc;tie a &#8220;Charing Cross&#8221; en dgiex-huit chent n&eacute;nante-sept pour l&eacute; Jubil&eacute; d'la Reine Victoria. J'm'&egrave;rsouviens tout &agrave; fait bein d'aver 't&eacute; la vaie auve Papa et Manman. J'm'en r'souveins comme si ch'tait hi&egrave;r, ouaithe tch'i' y'a d&ecirc;j&agrave; huiptante-tch-iun an d&eacute;pis chu bieau jour-l&agrave;. Ch'tait un grand jour d&eacute; f&ecirc;te pour m&eacute; d'aller en ville dans chu temps-l&agrave;, et j'n'avais qu' siex ans. J'm'&egrave;rsouviens, &eacute;tout, qu&eacute; Papa eut a m'traduithe l'&icirc;nscription, &#8220;The Queen, God Bless Her,&#8221; tch'&eacute;tait sus l'arche, en J&egrave;rriais, car j&eacute; n'savais pon un mot d'Anglais d'vant aver 't&eacute; a l'&ecirc;cole &agrave; l'&acirc;ge d&eacute; sept ans. <br/>
<br/>
J'avais r'gret d&eacute; n'&ecirc;t' pon en J&egrave;rri dreinement pour vaie la Reine. I' patha&icirc;t par la m&ecirc;me g&acirc;zette qu&eacute; ch'tait &agrave; la m&ecirc;me pliaiche comme &eacute;tait l'arche d&eacute; 1897 qu&eacute; la belle crouaix est b&acirc;tie, et qu&eacute; ch'tait l&agrave; qu'un livre comm&eacute;moratif s'en allait &ecirc;t' pr&eacute;sent&eacute; &agrave; la Reine. <br/>
<br/>
Ch'est dr&ocirc;le  qu&eacute; l's autorit&eacute;s n&eacute; peuvent pon trouver des gens tchi sont exp&egrave;rts en langue Fran&ccedil;aise quand i' faut &icirc;nscrithe sus des monuments ou des pliaques historiques. J'tais &agrave; admither la crouaix &agrave; &#8220;Charing Cross&#8221; quand j'tais en ville l'aut' jour et j'fus &ecirc;tonn&eacute; d'vaie tch'i' y'a des m&ecirc;pr&icirc;nses dans les mots inscrits d'ssus. J'vis &#8220;Saint Helier&#8221; en grand' lettres dor&eacute;es sus l&eacute; d'vant d'la pi&egrave;rre au bas d'la crouaix, mais i' n'y a pon un accent aidgu sus &#8220;H&eacute;lier&#8221; et ch'est la m&ecirc;me turlutte dans l'cas du mot &#8220;Eglise&#8221; dans &#8220;Eglise de la Ville&#8221; tch'est sans l'accent aidgu &eacute;tout. St. H&eacute;lier est &icirc;nscrit deux fais sans l'accent. <br/>
<br/>
Au bas d'la pi&egrave;rre du c&ocirc;t&eacute; d'La Grande Rue, y'a l'nom d&eacute; &#8220;L. Chataignere&#8221; sans accent circonflexe sus l'preunmi&eacute; &#8220;a&#8221; mais atout un accent aidgu sus la dreine syllabe &#8220;ere&#8221; &agrave; la pliaiche d'un accent grave! Et i' manque un &#8220;i&#8221; d'dans. La vraie manni&eacute;the d'&ecirc;crithe chu nom-l&agrave; est &#8220;Ch&acirc;taigni&egrave;re.&#8221;<br/>
<br/>
Pas bien liain d&eacute; &#8220;Charing Cross&#8221; dans La Rue &egrave;s Porcqs (connue &eacute;tout comme La Rue du Milieu l'temps p&acirc;ss&eacute; et &#8220;Queen Street&#8221; &agrave; ch't heu), eune ronde pliaque a 't&eacute; cliut&eacute;e &agrave; la c&ocirc;tchi&eacute;the d&eacute; d'vant d'eune ma&icirc;son en m&eacute;mouaithe du Vice-Amitha Philippe d'Auvergne, Pr&icirc;nce d&eacute; Bouillon. L&eacute; nom du &#8220;Chemin du Roy&#8221; est mentionn&eacute; d'ssus comme &#8220;Chemin de Roy.&#8221;<br/>
<br/>
Ch'est absol&ucirc;ment &ecirc;tonnant qu'des m&ecirc;pr&icirc;nses d&eacute; m&ecirc;me peuvent s&eacute; faithe d&eacute; nouos jours quand tout l'monde sont suppos&eacute;s et' &ecirc;dutchis par sus l's i&egrave;rs. <br/>
<br/>
Ieune des choses tch'est r'm&egrave;rquabl'ye est qu&eacute; l'&ucirc;sage d&eacute; la langue Fran&ccedil;aise dispatha&icirc;t en m&ecirc;me temps comme la langue J&egrave;rriaise ouaithe qu'oulle est appr&icirc;nse dans l's &ecirc;coles. Mais v'la tchi m'ram&eacute;mouaithe qu&eacute; quand j'&egrave;rv&icirc;ns en J&egrave;rri y'a pus d'trente ans (ch'tait en 1946) l&eacute; Sieur Edmond Delaquaine, R&eacute;dacteu des &#8220;Chroniques de Jersey,&#8221; m&eacute; dit tch'i' n'conna&icirc;ssant pon bein d'J&egrave;rriais, &agrave; l'exception d&eacute; tchiques hommes d&eacute; louai, tchi savaient assez d'langue Fran&ccedil;aise pour l&eacute; rempliaichi comme R&eacute;dacteu d'sa g&acirc;zette.<br/>
<br/>
Il est grand temps qu&eacute; tchique officyi d'nouot' gouv&egrave;rn&eacute;ment prange sus li d'corrigi autcheune &ecirc;crithuthe officielle en Fran&ccedil;ais, car j'ai veu deux-s'trais fieillets &ecirc;crits dans chutte langue-l&agrave; tch'avaient tant d'm&ecirc;pr&icirc;nses d&eacute;-dans qu&eacute; les Fran&ccedil;ais tchi veinnent dans l'&icirc;le et tchi les li&ecirc;sent peuvent penser qu&eacute; j'sommes des b&ucirc;zards ou d's achocres! <br/>
<br/>
H&eacute;las! Tch'est tch'en d'veint d'nouot' p&eacute;tit J&egrave;rri, au nom du progr&egrave;s et du tourisme? D'la prosp&eacute;thit&eacute;, ou m'dithez? V&eacute;the, mais &agrave; tchi prix? Quand j'&egrave;rgarde l&eacute; tou d'm&eacute; j&eacute; n'vai qu'des &ecirc;trangi&egrave;rs. La ville en est plieine au point qu'nous-a d'la peine &agrave; marchi les rues. M&ecirc;me chose dans les boutiques. Et en p&acirc;lant d'boutiques, j'en avons d'neuves au Haut du Mathais et il' ont m&icirc;nt un dr&ocirc;le d&eacute; &#8220;Dumarais Foods.&#8221; L&eacute; mot Dumarais est tout en iun. J'n'avais janmais ou&iuml; p&acirc;ler d'mangi appel&eacute; par chu nom-l&agrave;, m&ecirc;me en Am&eacute;thique. Si ch'est suppos&eacute; &ecirc;t' l&eacute; nom d&eacute; lieu i' d&eacute;v'thait &ecirc;t' &#8220;L&eacute; Haut du Mathais,&#8221; et si j'avais l'autorit&eacute; j'vouos asse&ucirc;the qu&eacute; j'les f'thais changi ch'l&agrave;, car v'la tchi m'fait pester d'vaie d'it&eacute;. <br/>
<br/>
Manque d&eacute; saver mus, y'en a tr&eacute;jous tchi sont &agrave; machacrer nouos vi&egrave;rs noms d&eacute; lieu J&egrave;rriais comme, pour en mentionner un aut' exempl'ye changi Haut de Tombette &agrave; &#8220;Haute Tombette.&#8221; Ch'est seux tch'i' y'en a bein d'autres. Ch'est assez pour faithe un homme s&eacute; mett' &agrave; baithe quand nou vait d'it&eacute;!<br/>
<br/>
<i><a href="lefeuvre.html">George d'La Forge</a></i><p/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdforth.html">Orthographique</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

