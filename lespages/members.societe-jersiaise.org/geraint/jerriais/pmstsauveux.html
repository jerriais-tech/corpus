<HTML>
<HEAD>
<TITLE>Tchiquechose de sp&eacute;cial &agrave; Saint Sauveux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchiquechose de sp&eacute;cial &agrave; Saint Sauveux</h2>
Ph'lip et sa bordeuse</font></center><p>

<font size="-1"><i>&agrave; Portinf&eacute;,</i><br/>
<i>Saint Ou.</i><br/></font>
<br/>
Moussieu l'Editeu,<br/>
<br/>
&quot;Oh, grand doue d'la vie!&quot; s'fit la Merrienne hier au s&eacute;, quand, en r'venant du <a href="pmshows.html">&quot;show&quot; d'b&ecirc;tes</a> &agrave; <a href="st_sauveux.html">Saint Sauveux</a>, j'la trouvis &ecirc;trav'l&eacute;e s&ucirc;s l'sofa. &quot;J'n'en peux p&ucirc;s, man Ph'lip, et j'qu'menche &agrave; craithe que quand une femme veint &agrave; une certaine &acirc;ge, oulle est b&ecirc;te s'ou crait qu'ou peut faithe l&eacute; travas qu'ou n'avait jamais yeu d'peine &agrave; faithe. P&ucirc;s de r'pos et pas tant de travas - n&eacute; v'l&agrave; la sol&ucirc;tion du probl&egrave;me. Fais-m&eacute; une t&acirc;sse de tais, comme un bouon homme, et dis-m&eacute; tch&egrave;sque tu'as veu au 'show' agniet.&quot;<br/>
<br/>
&quot;Et bein, ma vielle,&quot; j'li dis, quand oulle avait bu sa preumi&eacute; t&acirc;sse, &quot;j'en ai veu de p&ucirc;s d'une sorte. &Agrave; qu'menchi y'avais p&ucirc;s de grandes gens que j'n'avais jamais veu, &eacute;pis la cl&acirc;sse de jeunes vaques &agrave; Saint Sauveux &eacute;tait yunne des bouonnes que j'aie jamais veu dans autchune p&acirc;raisse.&quot;<br/>
<br/>
&quot;Les grandes gens?&quot;, ou d'mandit, &quot;dis-m&eacute; tch&egrave;sque ils 'taient.&quot;<br/>
<br/>
&quot;Y'en avait tant,&quot; j'li dis, &quot;que je n'peux pas me rappeler de tous. Mais, &agrave; qu'menchi, y'avait m&eacute;. Y'avait &eacute;tout l'Ev&ecirc;que de Southampton (nou d&icirc;sait 'Hamptonne' aut'fais) et y'avait la Dame de <a href="assembliee/sanmathes.html">Samath&egrave;s</a>, le Lord Jersey, l&eacute; Conn&ecirc;tablye d'<a href="st_cliement.html">Saint Cli&eacute;ment</a>, l&eacute; Recteur d'Saint Sauveux, et bein d'autres. I' n'faut pas oublier la <a href="eileenlesueur.html">Eileen Le Sueur</a>, une vraie <a href="st_ouen.html">Saint Ouennaise</a> chette-l&agrave;. Ou' 'tait habillyie comme une reine, et nou-s-&eacute;thait peut la vaie un demi&eacute; mille au lien. L&eacute; Conn&ecirc;tablye d'Saint Sauveux, man vi&egrave;r am&icirc;n, le Tom Mouothant, 'tait l&agrave; pour r'chever les gens, et l'fit admithablyement. L&eacute; temps 'tait b&eacute;, et crais-l&eacute; s'tu veur, Merrienne, j'tais si int&eacute;r&ecirc;ssi que je n'crou&acirc;isis pas la route pour aver une fais &agrave; b&eacute;the. Ch'est la preumi&eacute; fais que chonna m'est arriv&eacute; pour p&ucirc;s de ch&icirc;nquante ans.&quot;<br/>
<br/>
&quot;Tu'as p&acirc;sl&eacute; des jeune vaques &agrave; Saint Sauveux,&quot; ou r'mertchit. &quot;Y'avait-i' tchiquechose de sp&eacute;cial?&quot;<br/>
<br/>
<img src="jerseycow.jpg" width="149" height="253" alt="" title="" align="right" />
&quot;Y'en avait au mains deux,&quot; j'l&icirc; ra&icirc;ponnis, &quot;que nou-s-est seux de r'vaie au 'show' d'l'Ile. &Agrave; qu'menchi y'avait la vaque &agrave; Eug&egrave;ne Perr&eacute;d&egrave;s, &eacute;pis &eacute;tout la sienne au Ken Richardson, tch'&eacute;tait membre du jury &egrave;s <a href="pmassises.html">Assises</a>. Il &eacute;thait peut s'faithe r&eacute;cus&eacute;, mais sans doute i' criyait que la cause finithait lundi. J'garantis que quand vint l'arl&eacute;v&eacute;e d&eacute; mardi, il &eacute;thait donn&eacute; tchiquechose pour &ecirc;tre au 'show'.&quot;<br/>
<br/>
&quot;Et tch&egrave;squ'i' la montrit&amp;gt;&quot; ou d'mandit.<br/>
<br/>
&quot;Sa femme,&quot; j'li dis,&quot; et ou fit raide bein, mais i' s'peut que si s'n homme avait ;t&eacute; l&agrave; il &eacute;thait fait tchique diff&eacute;thence, car pour montrer une b&ecirc;te dans l' 'ring' i' n'y a personne &agrave; battre le Ken et ses fr&egrave;thes.&quot;<br/>
<br/>
&quot;I' n'y avait qu'un juge et un 'referee' dans toutes les cl&acirc;sses,&quot; j'continuis, &quot;et j'si pas certain que j'approuve de chu syst&egrave;me-l&agrave;. enfin, quant &egrave;s deux vaques, la sienne &agrave; Eug&egrave;ne avait un pi&eacute;chot parfait, tout plien de bathi, et la seule chose ch'tait qu'ou pathaissait un mio sans esprit en compathaison avec l'autre. La vaque de la Crouaix &egrave;s Mottes avait &eacute;tout un bouon pi&eacute;chot, mais pas si parfait comme l'autre; &eacute;tout ou n'avait pas le bathi d'la sienne &agrave; Eug&egrave;ne. Mais, comme toutes les vaques de chutte famille-l&agrave;, oulle avait un air de dist&icirc;nction, ou 'tait p&ucirc;s &acirc;ne, et oulle avait la qualit&eacute; que l'autre mantchait un mio. En Ville les juges &eacute;thont une difficile djobbe, et i' n'faut pas oublier que y'a p&ucirc;s d'une raide bouonne vaque dans d'autres p&acirc;raisses. si l'temps s'comporte &agrave; <a href="springfield.html">Springfield</a> i' n'd&eacute;v'thait pas y'aver une seule faillyie cl&acirc;sse dans tout l' 'show'. Mais j'crais que l'championnait chutte fais &icirc;tha &agrave; une jeune vaque, et que l'Est en remport&eacute;tha s&ucirc;s l'Ouest. J'dis chonna sachant que j'pou&ocirc;rrais m'tromper.&quot;<br/>
<br/>
&quot;Pas pour la preumi&eacute; fais, man Ph'lip!&quot; ou dit, &quot;mais j'esp&egrave;the d'&ecirc;tre l&agrave; &eacute;tout si y'a moyen. Les fermiers ne sont pas ocquo &agrave; d&ecirc;fou&iuml; sinon ich&icirc;n et l&agrave;, et, ocquo si l'temps s'comporte, nou v&ecirc;rra p&ucirc;s d'experts l&eacute; tou du 'ring' pour dithe aux juges tch'i' n'savent pas l&ucirc;s travas.&quot;<br/>
<br/>
&Agrave; ch'teu, Moussieu, laissant les b&ecirc;tes et les &quot;shows&quot; de c&ocirc;t&eacute;, tch&egrave;sque j'ai &agrave; vos dithe de chein tchi s'est p&acirc;ss&eacute; autrement dans l'Ile chais jours? Sans doute la grande occasion ch'tait l'comm&eacute;moration du <a href="libethation60.html">jour d'la Lib&eacute;th&acirc;tion</a>, mais je n'm'en vais pas pr&eacute;tendre que pour la Merrienne et m&eacute; il avait autchune grande signification. Ch'n'est pas, pour nous, une bein joyeuse occasion, car j'avons tr&eacute;jous voulu que j'pou&ocirc;rra&icirc;mes oublier chais ch&icirc;nq tristes ann&eacute;es quand j'tiomes souos la <a href="otchup.html">domin&acirc;tion de chais fichus Allemands</a>. Y'en a tchi d&icirc;sent, et ch'est assez vrai, que sinon pour les derni&eacute;s siez mais je n'pouvions pas nos pliaindre. Mais quand v&icirc;nt s&ucirc;s la f&icirc;n, et que les soudards de nos ennemis entraient dans les ma&icirc;sons de niet, et qu'nou n'&ocirc;sait pas d'valler pour les arr&ecirc;ter, quand v&icirc;nt la rumeur que les simplyes soudards s'n allaient tither l&ucirc;s officiers et otchuper les maisons, nou n'pouvait pas sinon &ecirc;tre remplies d'peur de chein tchi pou&ocirc;rrait s'arriver. Nou-s-avait tr&eacute;jous dans l'id&eacute;e qu&eacute; y'&eacute;thait une forte r&eacute;sistance si l'Angli&eacute;t&ecirc;rre t&acirc;chait de r'prendre notre Ile, et que y'&eacute;thait un massacre des habitants. J'vos dis, Moussieu, que chais jours-l&agrave; n'peuvent pas &ecirc;tre oubli&eacute;s par des gens d'notre &acirc;ge. Enf&icirc;n, comme dit la Merrienne, i' faut &ecirc;tre bein r'connaissant &agrave; la Providence que quand v&icirc;nt la f&icirc;n l's Allemands n'f&icirc;tent autchun &ecirc;ffort pour se d'fendre et que J&ecirc;rri fut r'pr&icirc;nt sans autchuns des malheurs que nou-s-appr&eacute;hendait.<br/>
<br/>

&Agrave; ch'teu, Moussieu, pour nos <a href="pmpatates2.html">patates</a>. Chein tch'ils ont fait dans les derni&eacute;s djais jours est r'merquablye, mais si j'pouvais mettre la main s&ucirc;s l&eacute; fripon tchi v&icirc;nt dans la niet fou&ocirc;illi dans ma bordeuse, i' s'en r'pentithait. I' hallit une bouonne do&ucirc;zaine de vignes, et fichit san camp avec chein tch'i' trouvit d'sous. Oh, Moussieu, si j'avais peut &ecirc;tre dri&egrave;the li avec ma chouque. I' l&ucirc;s faut ocquo un bouon tch&icirc;nze jours &agrave; mes patates, mais dans l'entretemps j'm'en vais en accater assez pour me donner un bouan fricot, et, bein seux, la Merrienne &eacute;tout. Avec chonna, Moussieu, j'n'ai pas id&eacute;e de p&eacute;yi des ch&icirc;nq ch'l&icirc;ns la livre, et j'm'attends d'les vaie &agrave; bein miyeu marchi bein vite. J'esp&egrave;the vos en envier assez pour vous et votre bouonnefemme quand ma bordeuse s'sa bouonne &agrave; fou&iuml;.<br/>
<br/>
Pour en fini, j'ai id&eacute;e d'aller en Ville samedi pour saver tch&egrave;squ'en est des <a href="votevoc.html">&ecirc;lections</a> qu'nou-s-attend. Y'a toutes sortes d&eacute; rumeurs par les qu'm&icirc;ns, mais rein de certain. Quand-m&ecirc;me, j'esp&egrave;the que j'&eacute;thons une chance, la Merrienne et m&eacute;, d'aller pr&eacute;sentement voter pour un S&eacute;nateur. Tch&egrave;sque nou g&acirc;gne d'aver une vouaix si nou n'peut pas s'en faithe servi?<br/>
<br/>
<i><a href="lebrocq.html">Ph'lip</a></i><br/>
<i>12/5/1962</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="pmpatates5.html">Ph'lip et les patates</a><p>
<li><a href="pmpatates7.html">Les patates et les drouaits d'une femme</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates3.html">Nos patates et nos vaques</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmfarming.html">Is Farming Worthwhile?</a><p>
<li><a href="pmdgerre.html">Au Portinf&eacute; dans la Dguerre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

