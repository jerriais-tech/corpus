<HTML>
<HEAD>
<TITLE>Eunne djingue de Jerriais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eunne djingue de Jerriais</h2></font></center>

<a href="iles.html"><img src="dgernesy2.jpg" width="398" height="350" align="right" border=0 alt="Les dgi&ecirc;x p&acirc;ra&icirc;sses d&eacute; Dg&egrave;rn&eacute;sy"></a>

J'y r'ithons! Moussieu l'Bro n'a qu'a faithe sinne, et j'nos r'trouv'thons tous sus la cauchie, la m&ecirc;me djingue, pour all&eacute; vaie l'bestias des Dj&eacute;rnesiais.<br>
<br>
Nous en r'p&acirc;slla longtemps parmi nous! Eunne belle matin&eacute;e, un grand steam, un jour de sport dans l'&icirc;le-soeur. Un charmant am&eacute;thitchin, un show d'vaques, des &#147;drives&#148; en v&eacute;tuthe d'un bord et d'l'autre; lunch au Show, din&eacute; &agrave; l'h&ocirc;tel, du champanne, des cigares de huit sous, des lyits &agrave; spring, et touos frais payis jusqu'au r'tou.<br>
<br>
J'taimes eunne d&eacute;mi&eacute;-douzaine et pus. Tou&ocirc;s d's hoummes de moyen et pus ou mains d'la r'ligion sinon... mais je n'm'en vais pas vos dithe ch'qu'ou n'avez pon besoin d'sav&eacute;. J'avons tous juth&eacute; de n'nos taithe sus les fr&eacute;d&eacute;nner de not' camarade. Et pis, ch'n'est pon viyant qu'nous est collecteu d'aum&ocirc;nes siez s&eacute; qui faut faithe longue fache quand nous est en <a href="dgernesy.html">Djernn&eacute;si</a>. Les Dj&eacute;rnesiaises n'sont pon tant &agrave; sifaiche!<br>
<br>
Y'avait d's ann&eacute;es qu&eacute; j'n'avais t&eacute; l&agrave;... mais l'affaithe n'a pon changi pour dithe d&eacute;pis l'temps. Lus routes sont &egrave;str&eacute;ttes et crotchies, ch'est monte et d'valle tout l'temps, y'a des carrefours &agrave; touos les destours, des serres oquo pus qu'jommais, et i' nou&ocirc;rissent lus b&eacute;stchas sus d'la p&acirc;tuthe... &agrave; ch'qu&eacute; j'en comprends. Et, en p&acirc;slant d'b&eacute;stchas, j&eacute; n'vimes pas eunne seule &acirc;ne... &agrave; bon d'nos gens n'en r'venaient pon.<br>
<br>
Des gz&eacute;ttes a la vregie, mais pas d'poummes-de-terre pour dithe: la raison en &eacute;st, a ch'que nou nos dit, ch'est l'manque de crapauds! les poummes-de-terre sont rouogne&ucirc;ses, nou n'peut s'en d&egrave;sfaithe. Ni d'poummiers, pour dithe! Lus terre est si infest&eacute;e d'oignons de gzettes, que les poummes en ont print l'gout, et qund nous en buvait hardi les gens s'destou&ocirc;naient quand nou passait - nous empestait a gzettes.<br>
<br>
Y'en avait yun d'nous - un long, maigre, venvi - qui s'mint a dithe qu'il avait presqu'envie de s'en v'nin d'meuth&eacute; en Djernesi si pou&eacute; trouv&eacute; tchiq chose dans les prix doux. Ch'qui cherchait, ch'tait un p'tit cottage pas trop loin d'eunne auberge, ov un gardin bin abri&eacute;, pendant au sud-seur-ouais, et un &#147;lawn&#148; endr&eacute;t l'portico sus tchi sa pr&eacute;chenne femme pou&ocirc;rait jou&eacute; &agrave; croquet. Toutes les feis qu'nous apperchevait un cottage, nou lis d'mandait si ch'tis-l&agrave; pouorrair faithe? Des temps il 'tait trop dans un fond, dans d'autres trop expos&eacute;, ou y'avait trop d'li&egrave;ru amont l'pignon, ou la h&ecirc;che 'tait trop pr&egrave;s d'la rue, ou y'avait des mansardes, ou les f'naitres n'taient pon a grandes ozennes, etc., etc. Nou n'rencontri rin qui pouait lis convnin; i' s'en r'vint tout peineux avec nous, et j'cr&eacute; bin qui' finitha ses jours l&agrave; ou-&egrave;s qui d'meuthe a ch't'heu.<br>
<br>
Apr&egrave;s qu'j'e&ucirc;mes d&icirc;n&eacute; jusqu'&agrave; neuf heuthes, nou s'en fut vaie la ville. Nou n'pit rin! Quazi tout l'monde &eacute;tait en s'couochant - nou les viyait &agrave; travers lus ridgeaux - et lus seul et unique policeman 'tait a s'&egrave;sballyi en r'gardant eunne pompe qui n'avait pon d'brimballe. J'f&ucirc;mes tout d'm&ecirc;me &#147;half-play&#148; &egrave;s pictures. Nou n'avait que d'oxi, et ch'tait d'tchi triste!<br>
<br>
Enfin, nou se r'trouvi tous a bord du steam le lend'main, sinon un couplye qui rest&eacute;tent en bardgin pour un ch'va, et un autre qui n'dounni pon d'extch&ucirc;se. J't&eacute;l&eacute;phon&icirc;mes a sa femme en arrivant, de n'pon s'touonn&eacute; les sangs, et qui r'sourdrait sans faute le lend'main - ou r&egrave;sponni qu'ou n's&eacute; touonnait pon les sangs pour si p'tit d'chose, et qu'le testament 'tait fait en sa faveur. Y'en eut deux qui rapport&icirc;tes des crabes pour lus femmes. J'en ris oquo en y pensant: les crabes lus cou&ocirc;tites pus chi qu'ichin, et y'en avait yeunne qu'&eacute;tait touoth&acirc;tre.<br>
<br>
<I><a href="brambilo.html">Samuel</a><br>
<br>
Chronique de Jersey 2/6/1915<br>
</I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dgernjer.html">Dg&egrave;rn&eacute;siais et J&egrave;rriais</a><p>
<li><a href="dgernjer2.html">Dg&egrave;rn&eacute;siais et J&egrave;rriais 2</a><p>
<li><a href="dgernjer3.html">L'gas tchi s'vantait tr&eacute;jous d&eacute; Dg&egrave;rn&eacute;sy</a><p>
<li><a href="10lapins.html">Un Dg&egrave;rn&eacute;siais acatit dgiex lap&icirc;ns</a><p>
<li><a href="ptithist.html">P'tite histouaithe des vi&egrave;rs</a><p>
<li><a href="dolmens1.html">Des Dolmens en Dg&egrave;rn&eacute;sy</a><p>
<li><a href="desnair2000.html">Desna&iuml;r en Dg&egrave;rn&eacute;sy 2000</a><p>
<li><a href="fete2000.html">La F&ecirc;te Nouormande en Dg&egrave;rn&eacute;sy 2000</a><p>
<li><a href="fetenorm3.html">La F&ecirc;te d'la Vielle Langue Normande en Dg&egrave;rn&eacute;sy</a><p>
<li><a href="guernseygache.html">D'la G&acirc;che Dg&egrave;rn&eacute;siaise</a> - Guernsey G&acirc;che<p>
<li><a href="lenfestey.html">A M. Thomas Lenfestey</a><p>
<li><a href="sonnet_metivier.html">Sonnet &agrave; Monsieur Georges M&eacute;tivier</a><p>
<li><a href="denyscorbet2.html">&Agrave; Monsieur Denys Corbet</a><p>
<li><a href="denyscorbet.html">&Agrave; Denys Corbet</a><p>
<li><a href="ervasy.html">Ervas-y</a><p>
<li><a href="dgernesy_paraisses.html">Les P&acirc;ra&icirc;sses d&eacute; Dg&egrave;rn&eacute;sy</a><p>
<li><a href="assembliee/dgernesiais1961.html">Concert par des Dg&egrave;rn&eacute;siais</a><p>
<li><a href="assembliee/dgernesy.html">Visite en Dg&egrave;rn&eacute;sy</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
