<HTML>
<HEAD>
<TITLE>Les d'vis d'eune Pie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis d'eune Pie</h2></font><br/>
<br/>
<i>Ki ri-ki-ki</i><br/>
<i>Ka-ra-ka-ka</i><br/></center><p>

N&eacute; v'l&agrave; l'&egrave;rnouv&eacute; sus nous. La natuthe est d&ecirc;hal&eacute;e, les oua&icirc;sieaux chantent. Tout est v&egrave;rt et bieau. Qu&eacute; ch'est bouon d'saver u'l'&ecirc;t&eacute; n'est pas liain!<br/>
<br/>
Mais chein tchi m'a fait r&eacute;aliser qu'la r'v&egrave;rdie 'tait 'ch&icirc;n ch'tait pr&icirc;ncipalement d'aver entendu chanter y'a tchiques jours, en m'tant ses b&ecirc;tes d&eacute;hors d&eacute; bouon mat&icirc;n et pativouothant dans la ros&eacute;e, l'ex-Chentegni Edmond L'Cornu du Boulivot - &quot;Quand tout r&ecirc;nait &agrave; l'esp&eacute;rance, etc.&quot; Et pis ch'tait quand i' v'nait au r'frain:- &quot;J'irai re-voir-ma-Nor-man-d-ie,&quot; i' m'semblye qu&eacute; j&eacute; l'vai acouo. V'l&agrave; tchi m'ram&eacute;mouaithait d'la Faithe d&eacute; Lessay. J&eacute; n'sai pon si sa vouaix est eune basse, eune s'gonde ou tchi, mais oulle est si m&eacute;lodieuse et cliaithe qu'ou vos fait envie. L&eacute; Edmond n'savait pon, j'sis seux, qu&eacute; j'tais &agrave; l'&ecirc;couter s'&ecirc;braithe d'la mani&eacute;the. J'&eacute;thais peu facilement l&icirc; rendre compte de ma pr&eacute;sence en l&icirc; la&icirc;ssant couorre un &quot;p'tit douze-sou&quot; sus la cahueule ou dans la noque du co, mais j&eacute; n'voulais dg&eacute;the disteurber san bonheur pour l&eacute; restant du jour!<br/>
<br/>
Toute la s'maine pass&eacute;e j'ai 't&eacute; empliy&eacute;e &agrave; faithe eune &icirc;nspection d'l'&icirc;le. L&eacute; Chef, d&eacute;vant s'en aller en vacances, pour &ecirc;tre seux qu'j'n'es'sais &agrave; rein'faithe tandi qu'il 'tait hors, m&eacute; donnit eune s&eacute;maine d&eacute; travas dans un blo. I' m'dit, &quot;Marie, va dans chaque p&acirc;raisse auve tan papi et tan crayon et &egrave;rm&egrave;rque la condition d'la r&eacute;colte partout et fait autant d'notes comme tu pouorras et &egrave;rveins-t-en sans d&eacute;lai auve tan rapport &agrave; seul f&icirc;n qu&eacute; j'pi&ecirc;ssons dithe au publyi en g&eacute;n&eacute;ral mais sp&eacute;cialent &egrave;s cheins tch'y sont &icirc;nt&eacute;r&ecirc;ssis tchiques patholes d&eacute; v&eacute;thit&eacute; conc&egrave;rnant ches fameuses patates tch'ont donn&eacute; par l&eacute; pass&eacute; et donne et don'nont &agrave; l'aveni la r'nomm&eacute;e &agrave; l'&Icirc;le d&eacute; J&egrave;rri.<br/>
<br/>
V&eacute;the, tout d'eune haleine. L&eacute; Chef, li, il est &agrave; s'proumener mais i' prend bouon soin d'mettre la responsabilit&eacute; ailleurs d&eacute;vant s'n aller. J'sai bein qu'j'sis bein payie et tout ch'la, mais en m&ecirc;me temps, est-che qu'i' n'&eacute;thait pon tout aussi bein dit, &quot;s'i' t'pla&icirc;t, Marie?&quot; Enf&icirc;n, ch'est la not' Chef - un dr&ocirc;le d'homme qu&eacute; li!<br/>
<br/>
Ma course n'&eacute;tait pon les douze &eacute;gises - oulle 'tait chent fais pus longue. Et du moment tchi n'fallait pas mantchi autchun betchet et soigni d'aller dans toutes les ruettes, c&ocirc;tis, etc.! Mais pour vos dithe la v&eacute;thit&eacute; j'en ai fait autant comme i' m'a plieu, et ieux, &agrave; la Chronique, i' sont bein oblyigis d'accepter chein qu'j'lus donne.<br/>
<br/>
Viyons, don. J&eacute; c'menchit par <a href="st_brelade.html">St. Br&eacute;lade</a>. Dans chutte p&acirc;raisse les pus belles patates ch't'ann&eacute;e appartcheinnent sans autchun doute au Jean Hamon. Le Clios d'Rob&icirc;n est tout seu. Un bouon deuxi&egrave;me es'sait Georges L'Rossingno, mais les cheinne au Jean Ch'valyi - d'la m'luque. Crouaisant la Baie d'St. Aubin j'entrit dans <a href="st_helyi.html">St. H&eacute;lyi</a>. I' n'y'a pon grand' chose d&eacute; rare dans la p&acirc;raisse d'la ville &agrave; mains qu'ch'n'es'sait iun des betchets au Sieur Baudains du Mont &agrave; l'Abb&eacute;. A <a href="st_sauveux.html">St. Sauveux</a> Emile Pallot, du P'tit M&ecirc;nage, dans san Clios d'la For&ecirc;t a d'tchi b&eacute; et &agrave; St. Cli&eacute;ment Ph'lippe Billot peut dithe, quand il est dans l'Clios d'Georges, &quot;ch'est &agrave; m&eacute; l'rouoge riban.&quot;<br/>
<br/>
A <a href="grouville.html">Grouville</a> l&eacute; Ph'lippe Simon du Coin est seux d'eune r&eacute;colte dans l'Clios du Moul&icirc;n, mais autr&eacute;ment a d'tchi bein failli.<br/>
<br/>
L&eacute; Chentegni Journieaux d'<a href="st_martin.html">St. Mart&icirc;n</a> peut &ecirc;tre bein fyi d'san betchet des Mans. Ses vais&icirc;ns, j'pense, sont jaloux d'li &agrave; un d&eacute;gr&eacute;. &quot;Auss&icirc;n,&quot; comme i' disent, &quot;tous savent bein tch'i' va &agrave; la F&egrave;rme des Etats.&quot;<br/>
<br/>
La F&egrave;rme d's Etats &agrave; <a href="la_trinnete.html">la Trinnet&eacute;</a> n&eacute; finnissent qu&eacute; d'plianter mais j'pense qu&eacute; ch't'ann&eacute;e l&eacute; f&egrave;rmyi l's a m&icirc;nses toutes l&eacute; -- en haut, respet votre honneu, car ch'est sa dreinne ann&eacute;e - i' s'en r'va en France siez sa m'm&egrave;e s'&egrave;rtither. Les Godgieaux ont la plieume d'la Trinnet&eacute; et l'Claude rit par toute sa fache. Mais, quand tchi qu'i' n'rit pon?<br/>
<br/>
D&eacute; la Trinnet&eacute; j'm'en fut &agrave; <a href="st_jean.html">St. Jean</a> tout drait &agrave; St. Blaize siez l'Chentegni L'Mathinn&eacute;, ayant entendu qu'san Gard&icirc;n d's Ecali&egrave;rs n&eacute; pouvait &ecirc;tre battu. Ch'est vrai. I' faut dithe, dgia, qu'y'a &agrave; des bords des taques d&eacute; ha&icirc;nu, occasion&eacute;es, i' crait, par l&eacute; galvaudage des cats &agrave; san vais&icirc;n au l'vage, dans les trav&egrave;rs d&eacute; f&eacute;vri.<br/>
<br/>
A <a href="st_louothains.html">St. Louothains</a> l&eacute; Clios d'Nicolas &agrave; Jean Pallot d'Man Pliaisi est dans la liste des preumi&egrave;rs pour seux. Ses patates avaient 't&eacute; gel&eacute;es mais eune p&icirc;nchie d&eacute; nitrasulphofouaitho a fait la trique! Lecteurs, allez les vaie, auve mes complyiments.<br/>
<br/>
Quant &agrave; <a href="ste_mathie.html">Ste. Mathie</a>, la p'tite p&acirc;raisse, j'n'en fit qu'eune partie (n'&icirc;mporte pourtchi) mais &agrave; chein qu'j'ai oui ch'est l'Clios Rond&eacute; &agrave; Ph'ilppe L&eacute; Feuvre du Sud tchi prend l'riban. C&egrave;rtainement, ch'n'est qu'des oui-dithes, mais j'n'ai pon d'peine &agrave; l'craithe car j&eacute; sai qu'ch'est un homme d'&icirc;ntelligence et bouon f&egrave;rmyi. Pour ch'la i' tcheint d'san p&eacute;the, tch'est r'tith&eacute; et tch'a fait un tas d'sou. Mais ch'n'est pon l&agrave; un Ste. Mathiais qu&eacute; l'Phi'lippe - il est St. Ouonnais d'originne. Pour des bouons vi&egrave;rs types d&eacute; Ste. Mathie i' faut aller au Pont siez les Lesbithieaux. Y'a d'tchi be dans l'Clios d'la H&egrave;che - mais j&eacute; n'sai pas si ch'est des pommes d&eacute; t&egrave;rre, des aub&egrave;rginnes, du kohl rabbi ou des p&eacute;p&egrave;rm&eacute;n't. Enf&icirc;n, tr&eacute;jous, ch'est d'tchi b&eacute;.<br/>
<br/>
V'nu &agrave; <a href="st_ouen.html">St. Ouain</a> (tchi grand' p&acirc;raisse) j'm'en fut tout drait dans l'fond d'l'Eta et i' m'est &icirc;mpossiblye d&eacute; dithe qu&eacute; j'vit pus b&eacute;, pas m&ecirc;me dans l'Vau d'la Mathe, qu&eacute; l'becqueton au Ph'lippe Hub&egrave;rt.<br/>
<br/>
Ch'est un spectaclye. A l'exception, c&egrave;rtainement, du Jean Vautchi, tch'en a d&ecirc;j&agrave; d&ecirc;foui eune v&icirc;ngtaine d&eacute; p&egrave;rques dans san c&ocirc;ti tchi pend au sud-su&ecirc;t-seur-vouais. Eune belle r&eacute;colte, i' patha&icirc;t.<br/>
<br/>
J'finnit &agrave; <a href="st_pierre.html">St. Pi&egrave;rre</a>, la p&acirc;raisse ou&ecirc;que, d&eacute; nos jours, nous p&acirc;le en angliais pour &ecirc;tre &agrave; la mode. Ch'est l'D&eacute;put&eacute; Simon tch'a l'chouaix dans l'Clios d'Haut. Il attribue la bieaut&eacute; d'sa r&eacute;colte au fait qu&eacute; l's avions, volant en d'ssus d'ses t&egrave;rres quand i' taient &agrave; &icirc;nspecter l&agrave; l'tou pour &ecirc;tablyi eune Station, d&eacute; temps en temps ont la&icirc;ssi couorre d'la bouonne Bouoillie Eclair, du V&egrave;rdet Neutre, du Jeunite, d'la Barousse, du &quot;Niagara Dust&quot; et d'l'Ieau Celeste. Il attend eune r&eacute;colte d&eacute; dgiex-huit cabots - la vr&eacute;gie!<br/>
<br/>
N&eacute; v'l&agrave; man rapport. Et acheteu qu'man travas est fait j'm'en vais en vacances.<br/>
<br/>
<i><a href="lemaistre.html">La Pie</a></i><br/>
<i>5/5/1934</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="ernouve_saison.html">L'&Egrave;rnouv&eacute;</a><p>

<li><a href="rnouve.html">L&eacute; R'nouv&eacute;</a><p>
<li><a href="rnouve2.html">Le R'nouv&eacute;</a><p>
<li><a href="ernouve.html">L'Ernouv&eacute;</a><p>
<li><a href="satis.html">Chanson du R'nouv&eacute;</a><p>
<li><a href="pmrnouve.html">Le r'nouv&eacute; a Portinf&eacute;</a><p>
<li><a href="rnouve5.html">L'&Egrave;rnouv&eacute;</a><p>
<li><a href="rnouve6.html">Le R'nouv&eacute; en J&egrave;rri</a><p>
<li><a href="rnouve7.html">Le Rnouv&eacute;</a><p>
<li><a href="ernouvegj.html">L'&Egrave;rnouv&eacute;</a><p>
<li><a href="ernouvegj2.html">Ch'est l'&Egrave;rnouv&eacute;, j'avons trop hivenagi</a><p>
<li><A HREF="rose2.html">La Prumier Rose du R'nouv&eacute;</A><p>
<li><a href="harpthatonce.html">Mes chants d'autfais</a><p>
<li><a href="ernveint.html">L'&Egrave;rnouv&eacute; tchi veint en J&egrave;rri</a><p>
<li><a href="rnouve4.html">Le R'nouv&eacute;</a><p>
<li><a href="patate.html">La Patate</a><p>
<li><a href="patates.html">A Ses Patates</a><p>
<li><a href="saison.html">La Saison des Patates</a><p>
<li><a href="campangne.html">La camp&acirc;ngne</a><p>
<li><a href="pmfermyi.html">La Vie d'un Fermyi</a><p>

<li><a href="nids.html">Les nids d'mauves l&eacute; tou d'l'&Icirc;le</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

