<HTML>
<HEAD>
<TITLE>Piteur has some friends to dine</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur has some friends to dine</h2></font></center><p>

En rentrant siez nous, y'a tchiq' s&eacute;th&eacute;es, apr&egrave;s ave pass&eacute; partie d'la niet a lus aidji dans l'imprim'thie, j'dis a La&iuml;z&eacute; d'av&eacute; a &egrave;poust&eacute; san bouon set a d&icirc;n&eacute;: je v'nais d'invit&eacute; tou&ocirc;s les siens d'l'imprim'thie a d&icirc;n&eacute; pour D&icirc;manche.<br/>
<br/>
Man p&eacute;the b&eacute;ne! s'fet alle en laissant tch&eacute;e l'changlyi; tch&eacute;s qu'tu m'dis la? Combin qu'y'en &eacute;tha?<br/>
<br/>
Dans les douze ou tchinze, pus ou mains: j'n'ai pon conpt&eacute;.<br/>
<br/>
Douze ou tchinze imprimeurs a d&icirc;n&eacute; pour Dinmanche! ou&eacute; tu cheunna, Lonore? Tan pethe r'dotte! Et j'n'avons qu'neuf coutieaux, nos g&eacute;r&eacute;miennes sont a r'prendre dans la turinne a soupe du bouon set; et tan pethe a invit&eacute; douze ou tchinze grands pamph&egrave;ques d'imprimeurs a v'n&eacute; d&icirc;n&eacute; ichin coumme si ch'tait siez Couillard, sans m&eacute; d'mand&eacute; si j'avais tant seul'ment assez d'tchaises pour assiethe toute chutte squad!<br/>
<br/>
Pas tant d'caqt&eacute;thie! que j'fiis. Veur tu, oui ou non, mathi&eacute; ta fille? Oui! Et bin, don, dounne m&eacute; eunne chance d&eacute; p&acirc;sl&eacute;. Parmi la dj&icirc;ngue, y'en a pus d'yun qui cherche femme; j'nos n'allons lus montr&eacute; Lonore! T&eacute;, Lonore, tu t'habil'las coumme si ch'tait pour un bazar - toutes v'elles d&eacute;hors! et j&eacute; s'sa chance si tchiq'un d'yeux n&eacute; s'sait &egrave;sgallu&eacute;: l&eacute; n'veu du Bos a promins d&eacute; v'n&eacute; &eacute;tou.<br/>
<br/>
La m&eacute;the et la fille s'entre ergard&icirc;tes la d'sus; et apr&egrave;s av&eacute; rallum&eacute; la chandelle, j'ramont&icirc;mes nos couochi. mais ch'fut en grounnant qu&eacute; La&iuml;z&eacute; finit par s'endormi, et chaque fais qu&eacute; j'm&eacute; r&egrave;svillyi, j'l'entendais cartchull&eacute; combin qui faudrait d'livres d&eacute; vieau et d't&ecirc;tes d&eacute; caboche (au prix qu'est l'pottage) pour emplyi tchinze imprimeurs. Cartchulle, ma vielle! cartchulle, qu&eacute; j'm&eacute; disais en riant tout seu: chu d&icirc;n&eacute; la, tu n't'en doutes pas, s'en va cou&ocirc;t&eacute; ben mains qu'tu n'pense.<br/>
<br/>
V&icirc;tes ous, sus les gazettes, l&eacute; bieau fricot qu&eacute; nos Messieux d'la Cour mang&icirc;tes l'aut' jour a la Poumme-d'or? J'lus serv&icirc;mes absolument la m&ecirc;me chose, l'aut' Dinmanche! Et si la compognie trouvi l'd&icirc;n&eacute; bon mais pus-&agrave;-co trop p&egrave;vr&eacute;, j'nes gard&icirc;mes bin qu&eacute; l'p&egrave;vre avait 'tai mins pour emp&egrave;chi la viande d&eacute; mou&ecirc;si.<br/>
<br/>
Y vintes tous! j'tais au haut d'la tabye, La&iuml;z&eacute; d'laut bu, et Lon&ocirc;re changait d'pieche tou&ocirc;s les quart d'heuthes pour n'faithe pon d'jaloux. Y n'en r'venaient pon qu&eacute; j'pussions afford&eacute; a lus payi un 'tait festin; mais quand La&iuml;z&eacute; lus eut dit qu&eacute; ch'tait d'm&ecirc;me siez nous tou&ocirc;s les Dinmanches et souvent sus la s'maine, lus y&eacute;rs s'&egrave;scallites et ch'tait a tchi qu'&eacute;thait san tou d'&egrave;tre aurp&egrave;s d'Lon&ocirc;re.<br/>
<br/>
J'fut un mio g&ecirc;n&eacute; quand y'un d'yeux r'mertchi qui n'avait jammais rencontr&eacute; d'vin ov un gout si j&eacute;-n'sai coumme l&eacute; main, et pourtchi qu'sa couleu 'tait un mio verd&acirc;tre; j'tou&ocirc;ni la conversation en p&acirc;slant d'eunne soumme d&eacute; au nom d'Lon&ocirc;re, et y'n r'p&acirc;sli pon d'vin. Si li et l'autres avaient seu que l'vin qui trouv&icirc;tes si bon sortait d'eunne jougue dans tchi l'oua&icirc;steur d'l'Hotel avait vi&eacute;dgi les fonds d'boutelles et d'caf&eacute; du grand d&icirc;n&eacute; d'laut' jour; et qu'La&iuml;z&eacute; avait coul&eacute; dans un morc&eacute; d'fliann&eacute;t pour l&eacute; cliergi: tch&egrave;s qu'etait 'tait surpr&icirc;ns? J'ethait 'tait la compognie. Et si j'lus avais dit qu'man bou&acirc;n d&icirc;n&eacute; (qui trouv&icirc;tes trop p&egrave;vr&eacute;) vint d'l'Hotel, le lend'main matin, tchuit a l'avanche, tout p&egrave;que m&egrave;le dans un l&icirc;ncheu dans l'fond d'un ponyi a linge??<br/>
<br/>
Bah! y mang&icirc;tes touos bin: tchiq'uns b&ucirc;tes trop; et si la ma&icirc;ntchi d'yeux f&ucirc;tes l&eacute; lend'main accat&eacute; des boulets siez l'apotichi endr&eacute;t l'office?... ch'est pas m&eacute; qui les paiethait.<br/>
<br/>
<i><a href="brambilo.html">Piteur Pain</a></i><br/>
<i>Morning News 19/10/1911</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="painfricot.html">Oquo du fricot</a><p>
<li><a href="painbutter.html">How the Pains Secured a Bargain in Butter</a><p>
<li><a href="ormers1913.html">How to Prepare and Cook Ormers</a><p>
<li><a href="painfeast2.html">Piteur Pain Preparing for a Feast</a><p>
<li><a href="painfeast.html">After the Feast</a><p>
<li><a href="oublie1906.html">Chein qu'ou z'av&ecirc;tes oubli&eacute;</a><p>
<li><a href="pmdinner2.html">Ph'lip cooks the dinner</a><p>
<li><a href="pmdinner.html">Merriene Disaproves of Dinner</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

