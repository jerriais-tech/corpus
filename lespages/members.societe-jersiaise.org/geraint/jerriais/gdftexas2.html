<HTML>
<HEAD>
<TITLE>L&eacute; Texas</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Texas</h2></font></center><p>


<font size="-1"><i>San Antonio, Texas,</i><br/>
<i>U.S.A.</i><br/></font>
<br/>
<br/>
</div><div align="left">Moussieu l'R&eacute;dacteu,<br/>
<br/>
Un viage d&eacute; 1,500 milles en moto &agrave; travers d'La Floride et d's &Eacute;tats d'Alabama, Mississippi et d'La Louisianne, et d'deux chents milles - pus ou mains - d'la frontchi&egrave;the de ch'&Ecirc;tat-l&agrave;, allant ouest, m'am'nit &agrave; San Antonio, vielle ville Espagnole-Mexitchaine et pus tard Am&eacute;thitchaine. Ich&icirc;n, auve nouos belles grand' routes, nou fait un viage d&eacute; m&ecirc;me aisiement dans trais jours.<br/>
<br/>
&Agrave; San Antonio, i' fait caud dans l'mais d'd&eacute;zembre comme en &ecirc;t&eacute; en J&egrave;rri. Nou pouorrait qu&acirc;si dithe qu&eacute; ch'est l'&ecirc;t&eacute; toute l'ann&eacute;e au Texas, ch'est-&agrave;-dithe dans la partie du sud, car l'&Ecirc;tat est grand et i' n'y fait pon aussi caud dans l'nord comme dans l'sud, mais il y fait bein pus caud partout en &ecirc;t&eacute; qu'en hiver. Tchiquesfais, des vents d'nord v'nant des Montangnes Rocheuses du Canada et passant par dessus les pliaines des Dakotas en c'm&icirc;n v&egrave;rs l&eacute; sud, abattent la chaleu, et les gens, accouoteunm&eacute;s au caud clyimat, craient tch'i' fait fraid quand la temp&eacute;thatuthe est entre ch&icirc;nquante et souoxante d&eacute;gr&eacute;s! Mais v'la tchi n'duthe pon longtemps. Deux ou trais jours au pus, et pis l'bieau temps r'fait s'n appathence.<br/>
<br/>
Dans les rues d'la ville, nous s'cr&eacute;thait au Mexique ou en Espangne. Ch'n'est pon dr&ocirc;le quand nou veint &agrave; consid&egrave;ther qu'ya ieu au mains siex couleurs tch'ont vol&eacute; au haut du m&acirc;t dans la ville - les couleurs d'Espangne, d&eacute; France, du Mexique, d&eacute; La Republique d&eacute; Texas, des &Ecirc;tats Conf&eacute;d&eacute;r&eacute;s du temps d'l&agrave; dg&egrave;rre civile, et d's &Ecirc;tats-Unis d'Am&eacute;thique!<br/>
<br/>
En 1500 - et m&ecirc;me d&eacute;vant chu temps-l&agrave; - San Antonio 'tait un village appel&eacute; La Villita et l's habitants 'taient d's Indgiens Mexitchains d&eacute; la tribu Cohuilt&eacute;can. L'histouaithe nouos raconte qu'en 1691 l's Espangnos tch'avaient fait la contch&ecirc;te du Mexique avaient des soudards dans l'village. Quarante ans pus tard, tch&icirc;nze fanmiles Espangnoles des &Icirc;les Canaries y f&ucirc;drent &ecirc;tabl'yies par l&eacute; Rouai d'Espangne, et pour eune chentaine d'ann&eacute;es la colonie fut gouv&egrave;rn&eacute;e par les Espangnos. Par chu temps-l&agrave;, l's Indigiens d&eacute; la tribu Comanches de l'Am&eacute;thique du Nord c'mench&icirc;drent &agrave; combattre l'&icirc;nfiltration Espangnole. En s&eacute; d'fendant contre ieux, l's Espangnos perd&icirc;drent un tas d'hommes. L&eacute; temps v&icirc;nt qu'l'Espangne s'affaibl'yit et l&eacute; Mexique en pr&icirc;nt avantage et d&ecirc;cliathit s'n &icirc;nd&eacute;pendance en 1823. &Agrave; ch't &ecirc;poque-l&agrave;, San Antonio d'v&icirc;nt partie du Mexique.<br/>
<br/>
Ch'tait dans ches temps-l&agrave; qu&eacute; l's Am&eacute;thitchains c'mmenchidrent &agrave; s'&ecirc;tabl'yi dans la contr&eacute;e. Les Mexitchains n'aimaient pon ch'la. Y'avait d'la discorde. Un Am&eacute;thitchain p&egrave;rdait la vie d'temps en temps, mais v'la tchi n'les fa&icirc;sait pon abandonner la partie. L's affaithes empli&eacute;th&icirc;drent d&eacute; pus en pus, et en 1836 l&eacute; Pr&eacute;sident Santa Anna du Mexique env'yit eune arm&eacute;e d&eacute; 4,000 soudards pour les chasser d'San Antonio. L's Am&eacute;thitchains lus r'b&icirc;nfr&icirc;dent, mais i' n'avaient qu'chent ch&icirc;nquante soudards et i' n'avaient pon d'chance d&eacute; gangni eune batalle contre 4,000 Mexitchains. I' p&egrave;rdaient d's hommes &agrave; chaque rencontre, et les survivants fin&icirc;drent par lus r'narder dans eune mission Catholique-Romaine appel&eacute;e l'Alamo, fond&eacute;e en 1718 et conv&egrave;rtie en fort&eacute;r&ecirc;sse pus tard. I' m&ecirc;nag&icirc;drent &agrave; lus d'fendre du 23 d'f&eacute;vri jusqu'au 6 d'mar, et i' patha&icirc;t qu'seize chents Mexitchains f&ucirc;drent tu&eacute;s dans chu temps-l&agrave;, mais la p'tite bande d'Am&eacute;thitchains finit par &ecirc;t' machacr&eacute;e. L&eacute; b&acirc;tisse d&eacute; l'Alamo et s'n enclios ont 't&eacute; restaur&eacute;s d'nouos jours, et ch'est &agrave; ch't heu un mus&eacute;e dans tchi nou peut vais les r'liques d'armes et d'&ecirc;ffets d'chu temps-l&agrave;. Dans l'mais d'avri d'la m&ecirc;me ann&eacute;e (1836), le Coronel Sam Houston rassembl'yit assez d'soudards Am&eacute;thitchains pour combattre l'arm&eacute;e Mexitchaine et il eut sa r'venge. I' les b&acirc;ttit comme i' faut dans eune pliaiche appel&eacute;e San Jacinto - pas bein liain d&eacute; l'Alamo - et l'Texas fut nomm&eacute; iun d's &Ecirc;tats-Unis.<br/>
<br/>
A ch't heu, quand nou marche dans les rues d'San Antonio nou vait Am&eacute;thitchains et Mexitchains touos m&ecirc;l&eacute;s ensembl'yes et appathemment heutheurs et prosp&egrave;thes souos la couleu d's &Ecirc;tats-Unis.<br/>
<br/>
En J&egrave;rri, ch'est c'mode de saver l'Angliais et l'Fran&ccedil;ais. Ich&icirc;n ch'est l'Angliais et l'Espangno qu'nou ouait partout. Fra&icirc;nque Le Maistre es'sait un fanmeux compangnon &agrave; aver auve s&eacute;, li tchi p&acirc;le la langue Espangnole et tchi la conna&icirc;t mus qu'un tas d'J&egrave;rriais n'conna&icirc;ssent l&eacute; J&egrave;rriais!<br/>
<br/>
Dans la campangne ich&icirc;n l'tou, nou vait des vaques J&egrave;rriaises, mais j'en vis eune dr&ocirc;le l'aut'jour. Oulle 'tait grise - un gris qu&acirc;si blianc - et avait eune pathe d&eacute; longues ouothelles tchi pendaient qu&acirc;si sus san mus&eacute;. J&eacute; d'mandis &agrave; un gas tchi sorte d&eacute; vaque que ch'tait. I' m'dit qu&eacute; ch'tait eune Brahmane des &Icirc;ndes m&ecirc;l&eacute;e auve eune J&egrave;rriaise et eune vaque d&eacute; Texas, et qu'nou l's appellent des &#8220;Texas-Brahmanes&#8221;. I' pathait qu'ch'est un raide bouan m&ecirc;lange - un tas d'viande et un tas d'lait par vaque! Enfin, tout est m&ecirc;l&eacute; en Am&eacute;thique : les races, les flieurs, l'architectuthe et m&ecirc;me les vaques! Ch'est p't &ecirc;t' ieune des raisons qu'un peupl'ye est dev'nu si grand et si fort dans l'couothant d'chent ch&icirc;nquante ans!<br/>
<br/>

<i><a href="lefeuvre.html">George d'La Forge</a><b></i>.</b><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfsanantonio.html">Les d'vis du Bouan'homme George</a> (San Antonio)<p>
<li><a href="gdfenme.html">En m&eacute;</a><p>
<li><a href="gdfme2.html">En M&eacute;</a><p>
<li><a href="gdfmexique1.html">En Mexique</a><p>
<li><a href="gdfmexique2.html">En Mexique</a><p>
<li><a href="gdfmexique3.html">En Mexique</a><p>
<li><a href="gdffloride2.html">La Floride</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfamethique.html">D'&egrave;rtou en Am&eacute;thique</a><p>
<li><a href="gdfamethique1977.html">D'&egrave;rtou en Am&eacute;thique</a><p>
<li><a href="gdfamethique1974.html">D'&egrave;rtou en Am&eacute;thique</a><p>
<li><a href="gdfamethique1972b.html">D'&egrave;rtou en Am&eacute;thique</a><p>
<li><a href="gdfamethique1970b.html">D'&egrave;rtou en Am&eacute;thique</a><p>
<li><a href="gdfeisenhower.html">En m&eacute;mouaithe d'Eisenhower</a><p>
<li><a href="gdfpolitique.html">La politique en Am&eacute;thique</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

