<HTML>
<HEAD>
<TITLE>Quand Ph'lip plieuthit</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quand Ph'lip plieuthit</h2></font></center><p>

<font size="1"><i>&agrave; Portinf&eacute;, Saint Ou.</i><br/>
<i>Jeudi au s&eacute;.</i><br/></font>
<br/>
Moussieu l'Editeu,<br/>
<br/>
Comme d&eacute; cou&ocirc;tume, je qu'menche agniet avec le temps. Ichin y'a bieau sol&eacute; dans l'jour, et une fraid n&egrave;the la niet. Les jours r'allouognent, mais la t&ecirc;rre est si g'l&eacute;e que, sinon dans es p'tits c&ocirc;tils ichin et l&agrave;, nou n'peut pas s'mettre &agrave; plianter et les patates restent dans les c&acirc;sses. I' n'y a pas de tchestchion de plianter dans les clios. Dans ma bordeuse y'a tchiques signes de vie, car y'a des <a href="gdftaupes.html">taupes</a>, des vers et des limaches, sans p&acirc;sler des <a href="gdfcolinmachons.html">colinmachons</a>! Quant &egrave;s <a href="pmpatates2.html">patates</a>, nou n'en vait rein, et nou n'peut que vivre en esp&eacute;thance, sachant que l'temps fraid que j'avons yeu &agrave; ch'teu' d&eacute;pis Nou&eacute; n'peut pas nos pliaindre trop, car dans la maison j'pouvons nos garder caud, et la mangeaille ne manque pas. Touos les jours je m'attends que j'&eacute;thais tchiquechose de miyeu &agrave; vos raconter, mais jusqu'ichin ch'est tr&eacute;jous la m&ecirc;me histouaithe. Ch'n'est pas d'ma faute, car ch'n'est pas m&eacute; tchi gouverne le temps, et ch'est p't'&ecirc;tre aussi bein, car j'm&eacute; trouv'thais bein vite en embarras. quand les tchultivateurs voudraient d'la mouolli&eacute;tuthe, les visiteurs, les jeunes couplyes, tchi voudraient l&ucirc;s prom'ner dans les ruettes, et bein d'autres, voudraient du temps sec. V&egrave;the, Moussieu, j'si content de n'aver rein &agrave; y faithe.<br/>
<br/>
Les <a href="etats.html">Etats</a> ont &agrave; ch'teu' &agrave; d&eacute;cider si le <a href="libethation2012.html">jour d&eacute; la Lib&eacute;th&acirc;tion</a> s'en va &ecirc;tre c&eacute;l&eacute;brer l&eacute; onze d&eacute; mai, comme a 't&eacute; sugg&eacute;th&eacute;e par l&eacute; S&eacute;nateur Rumfitt, ou l&eacute; neuf, tch'est la vraie date. J'me r'souveins de bein des choses tchi s'arriv&icirc;tent chu jour-l&agrave;, et quand j'vivrais jusqu'&agrave; chent ans, jamais j'oubliethais le son d'la clioche &agrave; trais heuthes quand j'tais en train de d&ecirc;foui avec une frouque des tigots d&eacute; br&eacute;colis dans d'la terre tchi 'tait duthe comme un rotchi. Au preumi&eacute; son d'la clioche, j'pliantis la fichue frouque dans la t&ecirc;rre, et j'me m&icirc;nt &agrave; plieuther. J'n'ai jamais yeu honte de chonna, Moussieu.<br/>
<br/>
Pour le &quot;Marketing Board&quot;, Moussieu - tch&egrave;squ'est votre opinion? Pour m&eacute;, il est fini pour ch't' ann&eacute;e, et probablyement pour bein d's ann&eacute;es &agrave; l'av'n&icirc;n, mais y'en a tchi craient tchi veindra p&ucirc;s vite que chonna. Ch'est &agrave; saver, mais i' m'semblye que l'fermyi j&ecirc;rriais d'&agrave; ch'teu' n'voudra pas accepter autchun changement s'i' n'est pas seux que che c'sa pour san b&eacute;n&eacute;fice. Par chein que j'en vais, nos patates e&ucirc;sives se vendront tr&eacute;jous &agrave; bouon prix, pourvu tchi pou&ocirc;rront &ecirc;tre s&ucirc;s l'marchi d'vant autchunes autres. Y'&eacute;tha tr&eacute;jous d'la comp&eacute;tition, mais nou-s-a veu chonna d'vant, et la bouonne vielle <a href="gdfrouoyale.html">Rouoyale</a> est ocquo l&agrave;. Y'en a tchi disent que hardi d'la s'menche a 't&eacute; g'l&eacute;e dans les boua&icirc;tes, mais par chein que j'ai ou&iuml; par ichin le dommage n'est pas si s&eacute;rieux comme tout chonna, et il en reste assez pour plianter des milles vr&eacute;gies.<br/>
<br/>
La Merrienne, tch'a tr&eacute;jous 't&eacute; fortement d&eacute; l'opinion que si nou-s-a une vouaix nou d&eacute;v'thait pouver s'en faithe servi, ne veur pas craithe que n'y &eacute;tha pas une forte &eacute;lection pour S&eacute;nateur au mais d'd&eacute;cembre. &quot;J'&icirc;thais &agrave; la Salle P&acirc;rouaissiale quand veindra l'jour,&quot; ou s'fit hier, quand j'tiomes &agrave; distchuter la position, &quot;et j'mett'rais ma vouaix s&ucirc;s l'papi, quand ch'ne s'sait que pour un but d'bouais, et j'voudrais vaie l'homme tchi s'en va m'en emp&ecirc;chi.&quot;<br/>
<br/>
Ou m'a d'mand&eacute; &eacute;tout &agrave; ces s&eacute; si ch'n'est pas &agrave; bein pr&egrave;s l'temps pour les <a href="connetable.html">Conn&ecirc;tablyes</a> &agrave; &ecirc;tre &ecirc;lus ou r&eacute;-&ecirc;lus. J'li dit que j'criyais que oui, mais qu&eacute; je n'pouvais pas craithe que si ch'tait d'm&ecirc;me, nou v&ecirc;rrait hardi d'changements.<br/>
<br/>
&quot;Et les Recteurs?&quot;, oulle a d'mand&eacute;.<br/>
<br/>
&quot;Ah, bein, ma fille,&quot; j'li ai dit, &quot;les Recteurs sont une bein diff&eacute;thente affaithe, car une fais tch'i' sont l&agrave; nou n'peut pas bein s'en d&ecirc;faithe comme nou peut d'un membre d'la Police Honorifique. Dans l'couothant d'ma vie j'n'en ai veu que deux tch'ont t&eacute; suspendus pour un terme d'ann&eacute;es, mais i' n'f&ucirc;tent pas fichis &agrave; la parte.&quot;<br/>
<br/>
&quot;Pourtant,&quot; ou s'fit, &quot;ch'n'est pas juste que nou peut s'd&ecirc;faithe d'un Conn&ecirc;tablye, s'i' n'fait pas san d'v&eacute;, mais que dans l'cas d'un Recteur, il est l&agrave; pour sa vie, quand i' n'vaudrait pas quatre sous. Une bein dr&ocirc;le de position, i' m'semblye.&quot;<br/>
<br/>
&quot;Comme hardi de louais tchi sont ocquo en forche,&quot; j'li dis. &quot;I' sont l&agrave; et i' faut ob&eacute;i.&quot;<br/>
<br/>
&quot;Ch'n&eacute; s'sa pas tr&eacute;jous d'm&ecirc;me,&quot; ou s'fit. &quot;Arr&ecirc;te que y'aie une majorit&eacute; de femmes dans l's Etats, et tu v&ecirc;rras si chais louais ne s'sont pas bein vite bannies dans l'fond du royaume des taupes, ch'est &agrave; dithe, louogies au Greffe.&quot;<br/>
<br/>
<i><a href="lebrocq.html">Ph'lip</a></i><br/>
<i>4/3/1963 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>
<li><a href="libethation.html">La Bat&acirc;le pouor la Lib&eacute;th&acirc;tion</a><p>
<li><a href="libethation60.html">Souaixante Ans d'Lib&eacute;th&acirc;tion, Lib&egrave;rt&eacute; et Opporteunit&eacute;</a><p>
<li><a href="otchmv.html">M'n Otchup&acirc;tion</a><p>
<li><a href="otchup.html">L'Otchup&acirc;tion</a><p>
<li> <a href="otchupation.html">M&eacute;mouaithes d'l'Otchup&acirc;tion</a><p>
<li><a href="libethe.html">Sonnet lib&eacute;th&eacute;</a><p>
<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="pmdgerre.html">Au Portinf&eacute; dans la Dguerre</a><p>
<li><a href="cahouainnoue1939.html">Ch'a tr&eacute;jous 't&eacute; l'habitude du Caouain le Samedi d'Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

