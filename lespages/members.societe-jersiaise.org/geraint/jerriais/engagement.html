<HTML>
<HEAD>
<TITLE>Un Engagement Interdit:</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un Engagement Interdit:</h2></font></center><p>
  

DRAMATIS PERSONAE :<p>

<ul>
    <li>Maite Philippe Duclios.</li>
    <li>Sophie Duclios (n&eacute;e Crespin) (sa femme).</li>
    <li>Th&eacute;ophile Carr&eacute; (Un vaisin).</li>
    <li>Nancy Carr&eacute; (Sa femme).</li>
    <li>Bill Hennetchin (Le galant &agrave; Mavis).</li>
    <li>Mavis Duclios</li>
</ul> <p>


Scene : LA TCHUISINE ES DUCLIOS.<p>


<table cellspacing="0" cellpadding="4" border="0" width="100%">
  <tr>
    <td>
    </td>
    <td>
    
      Mavis va et vaint en plieuthant et sort de la tchuisine.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      
    </td>
    <td>
      Maite Ph'lippe est assis &agrave; li&eacute;the la gazette et dit &#8220;Plieuthote don plieuthote! Tu n'as qu'&agrave; lermer. Si tu avais un brin d'avis tu saithais que ch'est tout pour tan bain.&#8221; (Sophie entre).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Tu n'ten vas pas t'changi et t'approprier un mio don Ph'lippe? Les Carriaux s'en vainnent passer la s&eacute;th&eacute;e et au mains tu pouorrais te mettre un mio respectablye.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Ne m'&ecirc;lourdes pon. Cr&eacute;-tu que je m'en vais m'jutchi en blianche qu&eacute;minse et une haute dga&icirc;ne pour pliaithe &agrave; mes vaisins? Les gens qui vainnent en visite ichin n'ont qu'&agrave; m'prendre t&eacute; que j'sis, ou bain i'peuvent rester siez ieux. Ouest qu'est la Mavis?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Oulle est dans sa chambre. Mais la pouore fille est toute boulevers&eacute;e. Tu vai Ph'lippe tu n'a autchune consid&eacute;thation! Ch'est honteux comment qu'tu traites ch'tte &ecirc;fant-l&agrave;. Tu vains oquo d'la disputer quant &agrave; sa jeune homme mais tu n'g&acirc;gnes pas rain i'sont attachis l'un &agrave; l'autre et tant pus d'opposition qu tu y mettras tant pi&eacute;the che s'sa!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Ah bein j'verrons don! I'ne s'sa jamais dit qu'un Hennetchin est entr&eacute; dans la famille Duclios. Je sis &ecirc;tonn&eacute; d't&eacute; Sophie, que tu n'as pas pus d'resp&eacute; pour notre ernomm&eacute;e. Notre famille es'sait deshont&eacute;e &agrave; tout jamais par une union comme chette-l&agrave;, que tu pathais voluer encouothagi! Je sis d&ecirc;termin&eacute; qu'ou n'aitha pas lieu et ma d&eacute;cision est irr&eacute;vocablye et finale!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Mais man pouore Ph'lippe, tu n'as pas d'm&eacute;mouaithe don? Tu as roubli&eacute; les circonstances de notre cas &agrave; nous, comment que Pep&eacute;e et Memm&eacute;e ne voulaient pas oui p&acirc;ler d't&eacute; sus autchun compte et que pour siex mais d'temps j'&eacute;tions obligis de nos entre rencontrer en cachette et que j'avais &agrave; m'rendre coupablye des pus affreuses d&eacute;ceptions et conter les pus abominablyes mensonges pour aveuglyi les vieilles gens. Tu sais bain la minsinthe que j'pass&icirc;mes &agrave; travers et comment que finalement je nos mathy&icirc;mes s&eacute;cr&egrave;tement. Eh bain, malgr&eacute; tout chenna, tu voudrais, sans autchune raison v&acirc;lablye, causer les m&ecirc;mes souffrances &agrave; la pouore Mavis! Tu devthais rouogi d'honte!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Je n'ai pas roubli&eacute;, ma pouore fille, bain au contraithe. Mais i'n'y' a autchune compathaison entre les deux cas. Tes pathents n'&eacute;taient pas raisonablyes. Lus opposition &eacute;tait bas&eacute;e sus une rantchune qu'il avaient contre tchiqu'uns de nos anch&ecirc;tres par rapport &agrave; un proc&egrave;s dans les temps j&acirc;dis et i' frumaient l's yeux au fait que ch'tait une honneur de laissi un Duclios entrer dans la famille. Mais enfin, j'en r'path&icirc;mes malgr&eacute; lus opposition. Mais chu cas ichin est tout-&agrave;-fait diff&eacute;thent. Les Hennetchins sont sortis de je n'sais iou et ch'est pus fort que m&eacute; d'en admettre iun comme man biau-fils. Mavis est destin&eacute;e, j'esp&egrave;the, pour tchiquechose de pus respectablye, comme par exemplye un bantchi, un &ecirc;crivain, ou m&ecirc;me un pr&eacute;dicateur. Mais pas un Hennetchin.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Je n'comprends pas pourtchi que tu &egrave;s prejudici&eacute;, contre li. Je l'trouve tout-&agrave;-fait respectablye, m&eacute;, et des pus charmants, mais enfin n'en p&acirc;lons pus. J'attends les Carriaux &agrave; toutes minutes et j'esp&eacute;the que tu n't'en vas pas erquemenchi tan train en lus pr&eacute;sence.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Oh! nan dja, nos diffitchult&eacute;s ne les concernant pas. Qu'i'lus m&ecirc;lent de lus affaithes.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Tais-t&eacute;! Les v'chin. (Th&eacute;ophile et Nancy Carr&eacute; tappent &agrave; la porte et enc riant &#8220;Y-a-ti du monde&#8221;? entrent dans la tchuisine et ch&acirc;quent de main avec Sophie et Ma&icirc;t'e Ph'lippe. Les deux femmes s'entre embraichent et les hommes &ecirc;changent tchiques ermerques entouour le temps).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Mavis n'est pas l&agrave;?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Si fait, ou ne s'sa pas longtemps, ou s'en va d'valler. (Mavis entre et fait la bainvenue &agrave; ses vaisins).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      Eh bain, j'allons-ti aver une petite gamme de cartes?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Huh, t&eacute; et tes cartes! Tu n'vit que pour chenna! Est-che que tu n'peux nos donner tchiques moments de r'pos?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      Dame, je sais bain qu'les femmes ont tr&eacute;jous un tas d'choses &agrave; s'entre dithe, mais ou pouvez bavarder en jouant. Tu aimes bain une gamme de nap t&eacute;, Mavis; d&ecirc;halle nous un patch&egrave;t d'cartes. (Les deux femmes continuent &agrave; s'entre p&acirc;ler &agrave; vouaix basse et Mavis pr&eacute;pathe la tablye et les tchaithes).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      Ous allez nos joindre Mait'e Ph'lippe?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Pas &agrave; saiss&eacute;. Je n'sis pas dans mes canettes, et s'ou voulez m'extchuser, d&egrave;s qu'j'aithai lu ma gazette je m'en vais aller m'couochi. (Les deux femmes prennent lus pliaiches &agrave; la tablye et Th&eacute;o dit &#8220;Tch'est qu'allons jouer?&#8221;)
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Oh &#8220;nap,&#8221; je n'connais pas d'autres jeux m&eacute;.  Crib et Whist et Bridge sont trop complitchis pour m&eacute;.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
     
    </td>
    <td>
      (I's'mettent &agrave; jouer).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Eh bain, Mavis, si tout che que nou ouait est vrai, i'faut don te f&eacute;liciter!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Que tchi? Tchi felicitations qu'ous avez &agrave; offri vous? Tch'est qu'ch'est qu'ous avez oui?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Dame! ch'n'est pas m&eacute; qui l'a invent&eacute;! Mais je tchains chenna de la part de plusieurs personnes que Mavis est engagie, ou autant vaut, &agrave; Bill Hennetchin.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Et j'vos dis qu'i'n'y a pas telle chose, m&eacute;! Si par malheur que che s'sai vrai, i'y aithait d'tchi &agrave; s'en f&eacute;liciter, est-che pon? J'ai d'fendu &agrave; ma fille d'aver autchune communication avec ch't individu-l&agrave;, ch'est pourtchi s'ou persiste &agrave; m'contrarier ou saitha bain &agrave; tchi s'en t'nin. Nou n'est don pus ma&icirc;tre d'ses &ecirc;fants?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      As'sa Ph'lippe, en v'l&agrave; assez! Crait-tu qu'ch'est convenablye de faithe tout chu tra&icirc;n-l&agrave; quand nous a d'la compagnie. Tu t'en vas t'exciter et pis che s'sa comme d'habitude tu n'pouorras pas dormi. Tu f'thais bain mus d'aller t'couochi. Veurs-tu tchiquechose pour tan souper?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Nannin! J'n'ai qu'faithe de rain. J'm'en vais m'couochi. Et vous Missice Carr&eacute; je vos r'qu&eacute;mand'hais de contredithe de ma part autchune rumeur qu'ou ouithez &agrave; l'&ecirc;gard de ma fille. Avous comprins?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o et Nancy:
    </td>
    <td>
      A demain Mait'e Ph'lippe. (I' continuent lus gamme).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Je n'comprends pas l'attitude de tan P&eacute;p&eacute;e, Mavis. Tch'est qu'i'peut aver contre Bill? Je l'trouve un charmant gar&ccedil;on, m&eacute;, sobre et respectablye et je crai qu'ous fethiez tout-&agrave;-fait bain ensemblye.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Mavis:
    </td>
    <td>
      P&eacute;p&eacute;e est tout-&agrave;-fait pr&eacute;judici&eacute; contre li et i donne des raisons des pus absurdes. Mais i'n'r&eacute;ussitha pas &agrave; nos s'pather, de ch'la je sis d&ecirc;termin&eacute;e. Je n'sommes pas r&eacute;ellement engagis, mais je nos entre comprenons. Mem&eacute;e n'a pas d'objection lyi, et ou voudrait bain nos vaie mathi&eacute;s, n'est-che pon mem&eacute;e?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Vaithe dja, ma pouore fille, mais je n'vait pas grand prosp&eacute;. J'admets bain qu'i' n'y a rain contre le gar&ccedil;on, mais sans l'consentement de tan pep&eacute;e je n'vai pas qu'ou pouorez vos mathier.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Mavis:
    </td>
    <td>
      Eh bain, je nos sauvethons ensemblye et je nos mathi&ecirc;thons malgr&eacute; li!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Oh Mavis! N'allez pas faithe dit&egrave;t!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Pourtchi pas! A sa pliaiche v'l&agrave; just&eacute;ment chein qu'je f'thais m&eacute;! (I'ouaient tchiqu'un s&ucirc;fflier. Mavis semblye saver tch'est qu'ch'est, mais les autres s'entre ergardent avec &ecirc;tonnement. Nou s&ucirc;fflye oquo. Mavis se l&eacute;ve et s'en v avers la porte en disant, &#8220;Ch'est Bill.&#8221;)
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Tu n't'en vas pas le faithe entrer, par chance!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Mavis:
    </td>
    <td>
      Si fait, pourtchi pas?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Mais ma pouore fille, ch'n'est pas prudent! Si tan pep&eacute;e allait r'descendre et l'trouver ichin!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      Maite Ph'lippe est couochi, i'ne r'd'vall'a pas.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Nou n'peut jamais saver. Il en f'thait du biau tra&icirc;n! (Mavis rentre avec Bill qui va ch&acirc;tchi d'main avec Sophie et les deux vaisins).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      Je sommes &agrave; jouer a &#8220;nap.&#8221; Y joue-tu?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Bill:
    </td>
    <td>
      Pas souvent, mais i'n'm'en est pas d'rain de prendre une main pour un p'tit brin. (Mavis li pr&eacute;pathe une pliaiche &agrave; c&ocirc;t&eacute; d'lyi).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Je n'crai pas qu'tu dev'thais &ecirc;tre venu Bill, si l'pep&eacute;e l'savait et te trouvethait ichin, il en f'thait un biau potin!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Bill:
    </td>
    <td>
      Oh j'&eacute;tais &agrave; l'dgetter et je l'ai bain veu aller s'couochi.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      A ch'qui patha&icirc;t, tu n'est pas dans les bouans livres &agrave; Maite Ph'lippe.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Bill:
    </td>
    <td>
      Nan dja, je n'sais pas tch'est qu'i'peut avec contre m&eacute;, mais j'esp&eacute;the que v'l&agrave; tchi s'pas'sa avec le temps.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Ah mon doux vaithe! Nous a veu ch'la tant d'fais. Les pathents mettent toutes sortes d'emp&ecirc;chements &agrave; c'menchi et oppr&egrave;s qu'les jeunes gens ont 't&eacute; mathi&eacute;s tchique temps, i'r'vainnent tous d'accord et n'savent pas tchi lus faithe. Ergardez, par exemplye le cas de Florrie &#8211; Tch'est qu'nou ouait?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Oh! s&eacute;cours de gr&acirc;ce! Ch'est Ph'lippe qui r'd&eacute;valle! Tch'est qu'j'allons faithe? (Bill se pique souos la tablye).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Oh, mais Ph'lippe, &agrave; tch'est qu'tu penses de t'en v'nin ichin comme ch'la! Fallait crier si tu avais besoin d'tchiquechose.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Je n'pouvais pas dormi, je sis trop boulevers&eacute; et j'ai d'vall&eacute; pour fumer une pip&eacute;e. Mais ne vos d&ecirc;rangiz pas, continu&egrave;z votre jeu.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Oh, je m'm'en vais pas jouer d'autre m&eacute;, je f'thons mus de nos n'aller. (Sophie li fait signe de n'bouogi pas). Le bouonhomme s'appr&eacute;che de la tablye et les r'garde jouer.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Bah! ch'n'est pas d'm&ecirc;me que nou joue &agrave; &#8220;nap&#8221;! Fallait coper s'n &acirc;ce et rentablier chette-l&agrave;. Ou n'aithai pas fait ses trais. J'm'en vais vos montrer comment jouer, m&eacute;! Baille-m&eacute; une main.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Tu t'en vas prendre fraid, &agrave; n'&ecirc;tre pas pus abri&eacute;. Tu f'thais bain mus d'aller t'couochi. Mais nou n'g&acirc;gne pas rain de t'p&acirc;ler. (Ou ramasses un ch&acirc;le) La! garde chennechin sus tes &ecirc;paules. (Mavis est si &ecirc;nerv&eacute;e qu'ou n'sait pas tch'est qu'ou fait).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Tch'est qui poss&eacute;de ch'tte &ecirc;fant-l&agrave;? Tu as r'fus&eacute; du pique. L&agrave;! r'v&eacute;l&agrave; oquo! J'pathie qu'oulle est &agrave; r&ecirc;ver san Hennetchin au lieu de donner s'n attention au jeu.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      La pouore Bill ne patha&icirc;t pas &ecirc;tre &agrave; votre go&ucirc;t, Maite Ph'lippe. Je l'trouve pourtant un bain charmant gar&ccedil;on, m&eacute;.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Ch'la s'peut, mais qu'i' garde san charme siez-li! V'l&agrave; un ouais&eacute; qu'a l'audace de cherchi &agrave; hanter ma fille, mais ou n'est pas pour li, de ch'la i'peut &ecirc;tre bain certain!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      Ah! Maite Ph'lippe, quand des jeunes gens sont port&eacute;s les uns pour les autres, ch'est difficile de les s'pather. Ch'est d'tchi fort que l'amour, ou viyiz.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Ah bain j'verrons don. Si ch'est qu'i' persiste a v'nin ichin contre mes ordres, je l'tith'hait comme un mouaisson. Je n'veurs pas d'Hennetchins dans ma famille. Les Duclios sont d'cendus de iune des pus anciennes familles de J&egrave;rri. Man grand-grand-p&eacute;the &eacute;tait officier dans les Grenadgiers &agrave; la bataille de J&egrave;rri, ou pouvez vais san portrait dans la grand-cour, &agrave; la t&ecirc;te de ses soudards. Je peux compter parmi mes anch&ecirc;tres, des Conna&icirc;tablyes et des D&eacute;put&eacute;s et iun pouvait &ecirc;tre Juge s'il avait voulu. Crious que j'peux permettre &agrave; du sang comme le n&ocirc;tre d'&ecirc;tre contamin&eacute; par du Hennetchin? V'l&agrave; qu'est sorti de je n'sais iou. San grand-p&eacute;the gagnait sa vie &agrave; couorre les campagnes &agrave; ramasser des chiques et des piaux d'lapin. Donner ma fille &agrave; patheille r&ecirc;c&acirc;lle? Jamais!! Il est bain aisi d'vaie san motif &agrave; ch't ouais&eacute;-l&agrave;. I r&eacute;alise qu'oulle est notre seule fille et h&eacute;thit'ta de man m&ecirc;nage et de tout man bain. S'oulle 'tait aussi pauvre comme li i'n'a r'gardethai seulement pas!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Mavis:
    </td>
    <td>
      Oh, mais Pep&eacute;e, chenna n'est pas vrai!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Si fait ch'est vrai!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Mais, Maite Ph'lippe, quand ou vos en &icirc;thez, ou n'pouorrez pas emporter votre m&ecirc;nage avec vous.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Nan, je l'sais bain. Mais criyons que j'pouorrais dormi trantchillement dans ma tombe si j'savais que ch'tait un Hennetchin qu'&eacute;tait install&eacute; ichin comme propri&ecirc;taithe? Oh, j'en affole raique d'y penser!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Ah &ccedil;a, Ph'lippe en v'l&agrave; assez! Tu t'en vas t'exciter et tu sais bain tch'est que l'docteu t'a dit. Une autre attaque, et che s'sa la derni&eacute;the!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Vaithe, tu as raison. P&acirc;lons d'autre chose. Savous-bain que je crai qu'i'y a oquo des r&ocirc;deurs dans not'e gardin &agrave; pommiers.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Bon! Tch'est qui vos fait penser chenna?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Tchiques minutes oppr&eacute;s que j'&eacute;tais couochi, j'ai oui d'la s&ucirc;ffliethie. Mais qu'i' r'gardent bain &agrave; ieux. Je garde m'n arme chergie et tchiqu'une de ches nyits i y en aitha qu'aithont une surprinse. Te plia&icirc;t-i' une pinchie de sno Th&eacute;ophile!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      Nannin mercie. J'&ecirc;ternueuthais jusqu'&agrave; d'main au matin.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Nancy:
    </td>
    <td>
      Je n'sais pas tchi plia&icirc;si qu'ou trouvez &agrave; prendre chute salet&eacute;-l&agrave;!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Ah i' n'y a pas pus souverain. (Il en prend une bouanne pinchie et escoue ses mains souos la tablye. Le jeu continue. Dans tchiques instants Bill &ecirc;ternue. Ph. crai qu'ch'est Th&eacute;ophile et dit.)
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Bon! Est-che qu'i' t'affecte a chu point-l&agrave;?
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      Che n'tait pas &#8230; (les femmes li font des signes). Ah' il est fort votre sno. (Bill &ecirc;ternue oquo pus fort).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Hein! de ouest qu'chenna vaint? Ou n'ra&icirc;ponnez pas? De ouest qu'chenna vaint? (I' lescarre sa tchaithe et s'met &agrave; cherchi souos la tablye. Bill grapine par l'autre but et descampes pour la porte. Le bouanhomme le r'connais et s'met &agrave; faithe des hurlements. I' bondis &agrave; travers la tchuisine pour s'n arme et va &agrave; sa poursuite mais Th&eacute;o la rattrape et &ecirc;prouve &agrave; li airaichi l'arme des mains. Dans la lute le trait part. Les femmes se mettent &agrave; crier.)
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Th&eacute;o:
    </td>
    <td>
      N'ayiz pas peux! I'n'y a pas d'ma!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      (dans un terriblye &ecirc;tat de surexcitation) Ah! tas d'canaille &#8211; pe&ucirc;les, raintchivailles &#8211; me tromper d'la sorte, et souostints par ma femme! Sophie, t&eacute; de toutes les fem &#8230; (I' s'amouochele sus l'plianchais). (Sophie et Th&eacute;o le r'l&egrave;vent et l'mettent dans sa tchaithe. Sophie envie Th&eacute;o pour un docteu et fait signe &agrave; Mavis d'aller s'couochi. Nancy vaint aidgi &agrave; Sophie qui d&ecirc;halle de couognac et en verse &agrave; s'n homme d&egrave;s qu'i' r'vaint un mio &agrave; li. I'li donnent touos les soins et le r'couvrent avec le ch&acirc;le. Ph. ercherche pour le verre et d'une vouaix pliaintive) &#8211;
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Soph &#8230; Sophie, y-en-a-t-i, oq &#8230; oquo dans la bou &#8230; boutelle? (Soph. li en r'verse).
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      L&agrave;! crait-tu qu'tu peux marchi? J'allons t'mettre au li&egrave;t.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Iou qu'est ta fille? Ah la garce! Je m'en vais l'envier siez sa tante en Anglieterre! ou bain dans un couvent.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Ch'est bain, je r'p&acirc;l'lons de chenna un autre jour.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      Pour bain qu'i'ne sait pas trop tard!
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Ne pales pon d'm&ecirc;me Ph'lippe. L&agrave;! le docteu es'sa ichin dans tchiques minutes. Vaint-en.
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Ph.:
    </td>
    <td>
      J'n'ai qu'faithe du docteu! I'n'me peut rain. Ou m'avez donn&eacute; le coup d'la mort. Je sis path&eacute;! (Le bouanhomme tch&egrave;t mort sus l'plianchais.)
    </td>
  </tr>
  <tr>
    <td>
      
    </td>
    <td>
      &nbsp;
    </td>
  </tr>
  <tr>
    <td>
      Sophie:
    </td>
    <td>
      Ph'lippe! Ph'lippe! Oh il est mort! Au s'cours! au s'cours!!
    </td>
  </tr>
</table>

<div align="center">RIDGEAU</div><p>

&nbsp;<p>

<i><a href="gwdec.html">Caouain</a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="mathiage.html">L'amour et l'mathiage en J&egrave;rriais</a><p>
<li><a href="tomavry.html">L'Engagement &agrave; Tom Avry</a> <p>
<li><a href="laiesseengagi.html">Laiesse est engagi</a><p>
<li><a href="pmmathiages.html">Les mathiages d'agniet et d'aut'fais</a><p>
<li><a href="pmcourting.html">Courting Days</a><p>
<li><a href="paincourting.html">How the Courting Abruptly Ended</a><p>
<li><a href="painscheming.html">A Scheming Mother's Little Plot</a><p>
<li><a href="2galants.html">La Fille &egrave;s dae&ucirc;x Galants</a><p>
<li><a href="23mots.html">Deusse-Trais Mots &egrave;s Jannes Filles de J&ecirc;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

