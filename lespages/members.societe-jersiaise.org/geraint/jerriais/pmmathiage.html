<HTML>
<HEAD>
<TITLE>L'Grand Mathiage</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Grand Mathiage</h2>
Ph'lip et les &quot;shows&quot; d'b&ecirc;tes<br/>
</font></center><p>

<font size="-1"><i>&agrave; Portinf&eacute;, <br/>
Saint Ou.<br/></i></font>
<br/>
Moussieu l'Editeu,<br/>
<br/>
Grace &agrave; la bont&eacute; d'un bouon vaisin, tch'a la t&eacute;l&eacute;vision, j'p&ucirc;mes vais, la Merrienne et m&eacute;, toute la c&eacute;r&eacute;monie du grand mathiage d'la Princ&ecirc;sse Alexandra. I' faut dithe que ch'tait un magnifique spectaclye, mais &agrave; man point d'veue, un mio trop long. Apr&egrave;s tout, Moussieu, une heuthe est bein longtemps pour donner permission &agrave; un jeune couplye de vivre ensemblye comme homme et femme. J'me r'souveins d'la bord&eacute;e que j'nos trouvimes &agrave; notre vielle &eacute;glyise pour &ecirc;tre mathi&eacute;s. Le Recteur avait tout chonna par tchoeu, et au but d'une d&eacute;m'ieuthe i' 'tait fini, et nous bein contents de d'aver pas yeu &agrave; arr&ecirc;ter p&ucirc;s longtemps. Dans les vi&egrave;rs temps, quand i' n'y avait ni &eacute;glyises, ni Recteurs, les gens tchi voulaient s'mathier le faisaient sans autchune c&eacute;r&eacute;monie. J'si certain que Adam, quand i' s'r&eacute;villyit et trouvit Eve &agrave; san c&ocirc;t&eacute;, &eacute;thait b&eacute;t&ocirc;t envi&eacute; &agrave; s'prom'ner autchun homme tch'&eacute;thait voulu l'interrompre pour pr&ecirc;chi un sermon s&ucirc;s comment qu'un nouvieau-mathi&eacute; et sa femme d&eacute;v'thaient l&ucirc;s comporter.<br/>
<br/>
La Merrienne, tchi viyait ocquo la c&eacute;r&eacute;monie &agrave; Londres, r'mertchit que la Princ&ecirc;sse avait promint d'ob&eacute;i &agrave; s'n homme, et ou n'en approuvait pas.<br/>
<br/>
&quot;Pourtchi promettre chonna quand ou dait saver qu'ou n'pou&ocirc;rra pas l'faithe ?&quot; ou d'mandit.<br/>
<br/>
&quot;Mais, ma vielle, tu l'fis t&eacute;-m&ecirc;me,&quot; j'li dis. &quot;As-tu r'oubli&eacute; chonna ?&quot;<br/>
<br/>
&quot;Nennin,&quot; ou ra&icirc;ponnit, &quot;mais j'n'avais pas grand avis dans l'temps, et tu n'fus pas longtemps &agrave; m'prouver que j'avais 't&eacute; b&ecirc;te. Avec toutes les bouonnes intentions du monde, la femme tchi peut t'nin &agrave; sa pathole se trouve b&eacute;t&ocirc;t &agrave; l'Asile.&quot;<br/>
<br/>
&quot;Tu fais une m&ecirc;prinse l&agrave;, Merrienne,&quot; j'li dis. &quot;Les pou&ocirc;res femmes tch'i' s'trouvent &agrave; l'Asile sont l&agrave; parsqu'i' n'ont pas peut trouver d's hommes. Va vaie &agrave; la grande maison &agrave; <a href="st_sauveux.html">Saint Sauveux</a> et tu trouv'thas que ch'est la v&eacute;thit&eacute;.&quot;<br/>
<br/>
Pour changi l'sujet, je r'm&eacute;rtchis que ch'tait la saison des &quot;shows&quot; d'b&ecirc;tes.<br/>
<br/>
&quot;Une chose que je n'peux pas comprendre,&quot; ou s'fit, &quot;ch'est l'attraction que les 'shows' d'b&ecirc;tes ont ocquo pour t&eacute;. Ch'tait bein bon quand tu 'tais p&ucirc;s jeune et qu'tu pouvais marchi &egrave;s 'shows' sans diffitchult&eacute;, mais &agrave; ch'teu' que tu'as d'la peine &agrave; bouogi, j'consid&egrave;the que tu f'thais bein m&ucirc;s d'rester trantchille ichin dans ta grand'chaise. Apr&egrave;s tout, j'n'avons pas d'vaques &agrave; ch'teu', sinon la qu&eacute;dolle tchi n'donne pas autant d'lait comme une biche.&quot;<br/>
<br/>
&quot;P't'&ecirc;tre bein,&quot; j'li dis, &quot;mais ch'na n'a pas tr&eacute;jous 't&eacute; d'm&ecirc;me. J'em'nis une g'niche une ann&eacute;e au 'show' des Trais P&acirc;raisses tchi s'sait v'nue, sans autchune doute, dans les prix s'ou n'avait pas yeu la coue teurtre et l'm&ucirc;s&eacute; d'travers.&quot;<br/>
<br/>
&quot;J'm'en r'souveins,&quot; ou s'fit, 'et j'me r'souveins &eacute;tout que tu laissis ta g'niche amath&eacute;e &agrave; un bouais l'long d'la route, et qu'ou fut l&agrave; toute la niet &agrave; be&ucirc;ler, de tchi qu' les gens d'par l&agrave; ne pouvaient pas dormi, et que yeu une pliainte &agrave; la police.&quot;<br/>
<br/>
&quot;Tu as la m&eacute;mouaithe trop longue, Merrienne,&quot; j'li dis, &quot;mais puisque tu veur saver, j'aime ocquo les 'shows' parsque l&agrave; nou rencontre hardi d'ses am&icirc;ns.&quot;<br/>
<br/>
&quot;Tchi vos offrent des rafraichissements, sans doute,&quot; ou s'fit, &quot;mais chutte fais, si tu as l'malheur de r'v&eacute;nin m&ecirc;me caud-d'b&egrave;the, che s'sa tan derni&eacute; 'show', et n'oublie pas. J'en ai yeu assez, et m&ecirc;me trop, d'aver &agrave; t'pousser amont les d'gr&egrave;s et de te deshabillyi pour te mettre au liet.<br/>
<br/>
&quot;Ya ocquo une autre chose,&quot; ou continuit. &quot;Man gardin, apr&egrave;s avait 't&eacute; &agrave; bein pr&egrave;s fichu tout l'hiv&eacute;, a hardi r'amend&eacute;, mais y'a un fichu <a href="pmlapins.html">lapin</a> tchi veint de niet avaler mes g'zettes et mes tulipes. Si nou n'peut pas d&ecirc;truithe la vilaine b&ecirc;te, i' n'me rest&eacute;tha pas une seule flieur. Tu f'thas m&ucirc;s de m'pr&ecirc;ter t'n arme, et j'ithai &agrave; niet vaie si j'peux li remplyi l'ventre de plyiomb. V'l&agrave; tchi li apprendra &agrave; laissi man gardin flieuthi.&quot;<br/>
<br/>
J'me mint &agrave; rithe. &quot;Mais ma pou&ocirc;re Merrienne,&quot; je m'fis, &quot;tu n's&eacute;thais pas de tchi but t'nin l'arme, et je n'voudrais pas te ristchi avec. J'ai p&ucirc;s d'ami&ecirc;tchi ocquo pour t&eacute; que pour un fichu lapin.&quot;<br/>
<br/>
&quot;Tu'oublie,&quot; ou s'fit, &quot;que y'a bein d's ann&eacute;es, j'me fis membre du club d'<a href="st_ouen.html">Saint Ou</a>, et que tithant pour les prix, j'fis un 'bull' et un 'outer'.&quot;<br/>
<br/>
 &quot;Avec chinq manques !&quot; j'li dis. &quot;Et nou vint nos dithe apr&egrave;s qu'un homme tchi 'tait &agrave; la  p&ecirc;que &egrave;s Ecr&eacute;hos attrapit une balle &agrave; travers d'san chap&eacute;.&quot;<br/>
<br/>
&quot;Personne ne pouvait dithe que ch'tait m&eacute; !&quot; ou dit. &quot;J'tiomes b&eacute;t&ocirc;t une quarantaine &agrave; tither &agrave; Crabb&eacute; chu jour-l&agrave;, et y'en avait tchi 'taient &agrave; maintchi aveugles. Si l'pou&ocirc;re p&ecirc;tcheux avait 't&eacute; tu&eacute;, l&eacute; jury &eacute;thait, sans autchune doute, d&eacute;cid&eacute; que ch'tait un accident ou un acte de Dieu. J'avais creu que j'pou&ocirc;rrais g&acirc;gni une coupe, mais la patraque que nou m'avait pr&ecirc;t&eacute; ne tithait pas drait : ou 'tait comme la coue de ta g'niche. Mais, Ph'lip, as tu veu que l'Conn&ecirc;tablye d'<a href="st_helyi.html">Saint H&eacute;lyi</a> a dit tch'il est grand temps que l's Etats prennent des m'suthes pour r&eacute;duithe le trafic ?&quot;<br/>
<br/>
Oui, j'ai liut chonna dans la g&acirc;zette,&quot; j'li dis, &quot;mais la chose est tch'i' n'a pas dit tchi m'suthes que l's <a href="etats.html">Etats</a> d&eacute;v'thaient prendre. P&acirc;slant d'Conn&ecirc;tablyes, Merrienne, tu as veu, sans doute, que l'Sieur Pod&ecirc;tre, tch'avait fait un bouon Chantgni et un bouon Conn&ecirc;tablye, n'est p&ucirc;s avec nous.&quot;<br/>
<br/>
&quot;V&egrave;the,&quot; ou dit, &quot;et s&ucirc;s un sens j'en ai grand r'gret, mais nou peut s'faithe seux &agrave; ch'teu' tch'il est ou&egrave;squ'i' n'&eacute;tha autchune g&ecirc;ne, et parmi des gens honn&ecirc;tes et sinc&egrave;thes, comme il avait tr&eacute;jous 'tait. I' faisais san d'v&eacute; ou&egrave;squ'i' l'trouvait, et jamais j'n'ai ou&iuml; autchune personne tch'avait autchune chose contre li. Faut esp&eacute;ther que quand notre temps veindra, &agrave; t&eacute; et m&eacute;, man Ph'lip, nou pou&ocirc;rra dithe la m&ecirc;me chose de nous.&quot;<br/>
<br/>
&quot;Amen &agrave; chonna,&quot; je m'fis.<br/>
<br/>
Et Moussieu, apr&egrave;s des rafraichissements, j'nos en f&ucirc;mes nos couochi. A b&eacute;t&ocirc;t pour chutte s&eacute;maine.<br/>
<br/>
<i><a href="lebrocq.html">Ph'lip</a><br/>
1963<br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="mathiage.html">L'amour et l'mathiage en J&egrave;rriais</a><p>
<li><a href="pmcourting.html">Courting Days</a><p>
<li><a href="obey.html">The Promise To Obey</a><p>
<li><A HREF="mathiet.html">Les Promesses d'Homme Mathiet</A><p>
<li><a href="divorce2.html">Ph'lip and Merrienne Discuss Divorce</a><p>
<li><a href="pmcoronation1.html">La Coron&acirc;tion</a><p>
<li><a href="pmcoronation2.html">La Coron&acirc;tion</a><p>
<li><a href="mathiage4.html">La Forme d&eacute; c&eacute;l&eacute;brer l'Mathiage</a><p>
<li><a href="gdfsermathier.html">Les d'vis du Bouan'homme George</a><p>
<li><a href="pmmarried.html">A Talk about Married Life</a><p>
<li><a href="pmwrong.html">Merrienne in the Wrong for Once</a><p>
<li><a href="pmpeace2.html">Peace and Quiet in the Home</a><p>

<li><a href="lettre1883.html">Eune Lettre d&eacute; 1883</a><p>
<li><a href="pmlapins2.html">La grande tchestchion d'vant l's Etats</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
