<HTML>
<HEAD>
<TITLE>Vive &egrave;t Bravo Jean Cabot!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Vive &egrave;t Bravo Jean Cabot!</h2><br>
ou l&eacute;<br>
Chant Patriotique des Trin'tais.<br></font></center>
<p>
&nbsp;<p>
<CENTER><i>Air :- "Le Sauvage."</i></CENTER><br>
<CENTER><TABLE><TR><TD>
L&eacute; vingt-neu d'Octobr' d&eacute; l'ann&egrave;' d&eacute; gr&acirc;ce<br>
Mil huit chants soyxant'-yun - vos en souv-n-ous,<br>
Quand, en brav's Trin'tais, j'nos l'v&icirc;m's touots en masse ;<br>
Pour pi&egrave;chi deux Chant'gniers bain dign's d&eacute; nous.<br>
L&eacute; chain qui nos p&acirc;sit l&eacute; pus pr&egrave;s du tchoeu<br>
Coume ou l'sav&egrave;z, gar&ccedil;ons, n'est pas idgiot ;<br>
Ossin, ch'fut-i li - coum' tout Jerri l'a soeu -<br>
Qu&eacute; j'pi&egrave;ch&icirc;m's au cri d&eacute; "Viv' Jean Cabot!"<br>
<p>
L'&Ecirc;lection finie et les vouaix bain compt&egrave;'s,<br>
J'al&icirc;m's b&egrave;re un coup siez notre anmin D'Caen,<br>
Et ch&ecirc;qu' j'y br&acirc;l&icirc;m's-t-i coum' des rafol&egrave;s,<br>
En beuvant &agrave; la bouann' sant&egrave; d'Ma&icirc;t' Jean.<br>
&nbsp;Mais l&eacute; pus b&eacute; du jeu fut quand j'l'e&ucirc;m's jutchi<br>
Sus nos &ecirc;paul's, &egrave;t qu&eacute;, coume un h&eacute;ro,<br>
J&eacute; l'port&icirc;m's en triomph' pus d'trais mils &egrave;t d'mi,<br>
Aux cris erp&egrave;t&egrave;s d&eacute; "Viv' Jean Cabot !"<br>
<p>
Mais tout n'est pas fini : l&eacute; Sam'di d'opr&egrave;s,<br>
Ch'est au chain qui s'm&egrave;tra souos san bouan fin ;<br>
Pour agangni jusqu'&agrave; la Cour, pour y v&egrave;s<br>
L'Aserment&acirc;tion d&eacute; Jean "not' cou&ocirc;sin."<br>
- Mais v'nouos-en &agrave; La Bouct&eacute;rie, mes gar&ccedil;ons ;<br>
Car j'somm's invit&egrave;s &agrave; un s'cond fricot : -<br>
B&acirc;frons &egrave;t supons, &egrave;t d&eacute; touots nos poumons,<br>
Criyons &agrave; r&egrave;d'brach': "Viv', viv' Jean Cabot !"<br>
<p>
Tchiqu's jours opr&egrave;s, not' Conn&ecirc;tabl' fut prins d'ma -<br>
I-l-avait la Cocluche ou la Rouojeul' ; -<br>
Les Etats alaient s'asembi&eacute;, &egrave;t coum' chl&agrave;<br>
Ma&icirc;t' Jean fut priy&egrave; d'remply san fauteul.<br>
I-l-y fut, - &egrave;t ch'qui y a d'pus, i-l-y p&acirc;lit, -<br>
Et i-l-&eacute;rait occouo bain dit un mot ;<br>
"Mais j'craindrais d'corompr' Mousieu Godfray," dit-i,<br>
Et tout l'mond' criyit : "Bravo ! Jean Cabot !"<br>
<p>
L'aut' jeu occouo, not' Chef paigniolait un p'tit,<br>
Et Jean filit &egrave;s Etats coume un fo ;<br>
I-l-y d'saprouvit d'eun' lou&eacute; &egrave;t "corompit"<br>
Mousieu Godfray, qui s'en as&icirc;t tout sot . . . .<br>
L&eacute; D&eacute;put&egrave; n'trouvit rain &agrave; 'rdir' d&eacute; chl&agrave; ;<br>
Chain qui l'f&icirc;t bouoyonn&eacute; d'rag' - en un mot -<br>
Ch'tait d'entendr' d&eacute; d'dans chut maudit' gal'rie-l&agrave;<br>
Ch&eacute; espi&egrave;gl's cri&eacute; : "Bravo ! Jean Cabot !"<br>
<p>
Ma&icirc;t' Jean, pour nous est un houm' infatigabl'<br>
I nos a montr&egrave; ch'qu'un Chant'gni peut fair', -<br>
S'i-l-'tait pus . . . . d'vin&egrave;z d&eacute; chain qu'i s'rait capabl' . . . . <br>
S'i-l-'tait D&eacute;put&egrave; ou . . . . Chut'! I faut s't&egrave;r' . . . . <br>
Chain qu'i y a d'seux - &egrave;t qui s'dit partout Jerri -<br>
Ch&ecirc;qu' jeanmais j'n'avons yeu un 't&eacute; ergot<br>
A nos 'rpr&eacute;sent&eacute; &egrave;s Etats, - ch'est pourtchi,<br>
Criyons ov' tout l'mond' : "Bravo ! Jean Cabot !"<br>
<p>
&nbsp;<p>
<i><a href="jdr.html">Un Jerriais jusqu'&agrave; la H&eacute;r&egrave;que du Dos.</a><br>
L&eacute; Hur&eacute;, chu 11 Janvi 1862.<br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="jeancabot2.html">Ma&icirc;t' Jean Cabot, l'Anmin du Peuple</A><p>
<li><a href="trinnetais1863.html">&Egrave;s Trinnetais</a><p>

<li><a href="estrinntais.html">Conseil d'Anmin &egrave;s Trinntais</a><p>
<li><A HREF="la_trinnete.html">La Trinnet&eacute;</A><p>
</UL>
</FONT>
&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
