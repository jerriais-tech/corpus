<HTML>
<HEAD>
<TITLE>Ph'lip et les cr&ecirc;pes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip et les cr&ecirc;pes</h2>
Merrienne pose une tchestchon</font></center><p>

Mousieu l'Editeu,<br/>
<br/>
J'tiomes &agrave; d&ecirc;jeun&eacute; hier matin quand la Merrienne, prenant une autre be&ucirc;rr&eacute;e, dit comme chonna: &quot;As-tu pens&eacute;, Ph'lip, qu&eacute; Mardi tchi veint est Mardi Gras, le jour que nou mange des cr&ecirc;pes?&quot;<br/>
<br/>
&quot;Ma f&eacute;, Merrienne,&quot; j'l'y dit, &quot;ch'est vrai, mais tout chu temps l'fermyi est si g&ecirc;n&eacute; tch'y n'a pas l'temps d'pens&eacute; &agrave; autchune chose de la sorte. As-tu r&eacute;fli&eacute;chi, par exemplye, que nos v'l&agrave; &agrave; la fin d'F&eacute;vri, et que j'n'ai pas ocquo une patate en t&ecirc;rre? Consid&egrave;the-tu qui si la mucreu continue y'a des milles vr&eacute;gies dans toutes les parties d'l'&icirc;le tchi sont ocquo pr&egrave;sque souos l'iau? Est-che le moment pour me p&acirc;sl&eacute; d'cr&ecirc;pes, j'te d'mande?&quot;<br/>
<br/>
La Merrienne se l'vit pour cli&eacute;rgi la tablye: &quot;Oh bein, si ch'est d'm&ecirc;me,&quot; ou dit, &quot;j'n'en f'thait pas, mais y n'faut pas oubli&eacute; que chu jour-l&agrave; nou n'mange pas d'viande. Sans doute un oeu fricashi avec un mio d'caboche, pouorra faithe.&quot;<br/>
<br/><img src="crepes5.jpg" width="242" height="200" alt="les cr&ecirc;pes" title="" border="0" align="right" />
&quot;Arr&ecirc;te, Merrienne,&quot; j'l'y dit. &quot;Tu sais bein qu'j'aime les cr&ecirc;pes, et y n'faut pas m'prendre trop s&eacute;rieusement. Y faut faithe comme de cou&ocirc;tume, bouonnefemme.&quot;<br/>
<br/>
&quot;Comme tu voudra,&quot; ou dit, &quot;des cr&ecirc;pes Mardi, d'la mouothue sal&eacute;e M&ecirc;cr&eacute;di, et des frittes Vendredi. Est-che de-m&ecirc;me?&quot;<br/>
<br/>
&quot;Je n'tcheins pas tant comme chonna &agrave; la mouothue sal&eacute;e,&quot; j'l'y dit, &quot;et quant &egrave;s frittes ch'n'est pas d'la mangeaille pour un homme, mais enfin j'pouorrais m'en graie pour bein qu'tu n'les br&ucirc;le pas, comme l'ann&eacute;e pass&eacute;e.&quot;<br/>
<br/>
&quot;Le lait happit tandis que j'tais &agrave; mettre la tablye,&quot; ou dit, &quot;mais je s'sait p&ucirc;s r'gardante chutte fais.&quot;<br/>
<br/>
&quot;Bon...&quot; j'dis, &quot;mais ach'teu pour Jeudi: as-tu id&eacute;e de m'donner un r'pas comme de cou&ocirc;tume, ou veur-tu m'r&eacute;duithe &agrave; une squ&eacute;lette?&quot;<br/>
<br/>
&quot;Tu v&ecirc;rras quand l'jour veindra,&quot; ou ra&icirc;ponnit. Ach'teu, Ph'lip, d'vant que t'en aille faithe la mine de trav&acirc;illyi, est-che bein seux que l'S&eacute;nateur Le M&eacute;rquand s'en va b&eacute;t&ocirc;t en Angli&eacute;t&ecirc;rre pour &ecirc;tudi&eacute; la louai? Nou ouait chonna de tous les bords.&quot; <br/>
<br/>
&quot;Nou l'a m&ecirc;me ou&iuml; dans l's'Etats,&quot; j'l'y dit, &quot;et l'Sieur Le M&eacute;rquand n'a pas sugg&eacute;th&eacute; que ch'n'tait pas vrai. Sans autchune doute il est d&eacute;cid&eacute;, et j'm'attends tch'y s'en &icirc;tha une fais que l's'Etats finithont l&ucirc;s s&eacute;ssion.&quot;<br/>
<br/>
&quot;Mais,&quot; ou s'fit, &quot;tch&egrave;squ'y d&ecirc;fouitha ses patates et prendra soin d's f&eacute;rme?&quot;<br/>
<br/>
&quot;Chonna, ma Merrienne, ne nos conc&eacute;rne pas,&quot; j'l'y dit. &quot;Je n'crais pas que l'S&eacute;nateur, comme bein d'autres, &agrave; fait fortune &agrave; f&eacute;rm&eacute;, y s'en va &ecirc;prouv&eacute; tchiquechose d'autre et nou n'peut pas l'blia&ucirc;m&eacute;. Le prospect ichin, d'nos jour, n'est pas si b&eacute;, et y'a p&ucirc;s d'sous &agrave; g&acirc;gni comme avocat qu'&agrave; tchultiv&eacute; la t&ecirc;rre. Au mains dans Hill Street et la Place Royale nou n'est pas &agrave; la m&eacute;rci du temps.&quot;<br/>
<br/>
&quot;Ch'est vrai ass&eacute;z,&quot; ou s'fit, &quot;et une chose qu'est seuze et c&eacute;rtaine, ch'est que l'S&eacute;nateur &agrave; la langue bein pendue, et est un homme int&eacute;lligent. Y faut l'y souhait&eacute; tout succ&egrave;s. P&acirc;slant d'chonna, Ph'lip, y'a-t'y jamais yeu en J&ecirc;rri un Le M&eacute;rquand tch'y tait Baillyi, Protchutheux, ou m&ecirc;me Avocat-G&eacute;n&eacute;ral?&quot;<br/>
<br/>
&quot;Pas jusque ach'teu,&quot; j'l'y dit, &quot;mais nou n'sais pas tch&egrave;sque nou v&ecirc;rra...&quot;<br/>
<br/>
<i><a href="lebrocq.html">Ph'lip</a></i><br/>
<i>Les Chroniques de Jersey 2/3/1957</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmfiottes.html">Les cr&ecirc;pes et les fiottes</a><p>
<li><a href="pmcrepes.html">Ph'lip a des cr&ecirc;pes</a><p>
<li><a href="crepes.html">Comment faithe des cr&ecirc;pes</a><p>
<li><A HREF="crepes_jerriaises.html">Les Cr&ecirc;pes J&egrave;rriaises</A><p>
<li><a href="mardi.html">La Chanson du Mardi Gras</a><p>
<li><a href="mardi_gras.html">Mardi Gras</a><p>
<li><a href="mardigrasgj.html">Au Mardi Gras</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><a href="crepcl.html">Comment faithe des cr&ecirc;pes</a> - un quiz<p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

