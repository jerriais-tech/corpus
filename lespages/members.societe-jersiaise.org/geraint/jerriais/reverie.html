<HTML>
<HEAD>
<TITLE>R&ecirc;verie (Fragment)</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>R&ecirc;verie (Fragment)</h2></font></center><p>.
<CENTER><TABLE><TR><TD>

Parfais quand veint le ser, que j'nai rein &agrave; faire, <br>
Je m'amuse &agrave; r&ecirc;ver, r'passant dans ma memouaire, <br>
Chein que d'pis chinquante ans le monde m'a apprins, <br>
En traversant la vie et en couorant les c'mins.<br>
<br>
Pour chacun i's'trouv'ra quiq'trouble ou bein quiq'g&ecirc;ne,<br>
Un sujet ou un autre &agrave; causer de la peine;<br>
Ofuche un fol amour troubliera la raison,<br>
Car i faut tot ou tard qu'il ait une saison;<br>
Le temps est d&eacute;ja lloin quand j'allais &agrave; l'&eacute;cole,<br>
Et sans trop de regret aisiment j'm'en console;<br>
Pourtant je n'y-&eacute;tais pas nullement malheureux,<br>
J'apprenais mes le&ccedil;ons et j'aimais bein les jeux;<br>
Mais s'i m'fallait derch&eacute; erkemenchir la vie,<br>
Che ne s'sait pas chonna qui me f'rait l'pus d'envie;<br>
Je chouaisirais pus t&ocirc;t l'&acirc;ge qui vaint opr&egrave;s,<br>
D'esp&eacute;rance remplli, &agrave; l'air ouvert et frais,<br>
Qui d&eacute;bordant d'sant&eacute;, de pliaisir et d'jeanesse, <br>
De la jouaie et d'l'amour va chantant l'allegresse. <br>
Mais &agrave; qu'est que je pense v'la qui sert, je n'sis pas fort malin, <br>
De crere qu'nou s'en va ecouter man gnolin ; <br>
Qui s'sait jeane deux fais nou n'serait fo que iune, <br>
Nou-za chance une fais de gaffer la fortune, <br>
P't&ecirc;tre bein m&ecirc;me deux, mais opr&egrave;s tout s'en va, <br>
Comme un cercle qui touanne, en rouolant en ava;<br>
Quiqu'uns paraissent n&eacute;s pour jouir des beins d'la vie, <br>
Et a d'autres lus sort pouorrait bein faire envie; <br>
Mais le bon ov le ma est si entreg&acirc;chi, <br>
Que l'bonheur ou l'malheur est l'pus et l'm&ucirc;x muchi;<br>
Qu'est qu'est content d'sen sort ? I' n'y'a quasi personne;<br>
&#147;I faut prendre le temps comme l'bouan Dgui le donne,&#148;<br>
Est chose bouanne &agrave; dire; au fait est nou content? <br>
Nenni, quasi tr&eacute;jous nou-z-a quique tourment;<br>
Ofuche la minsere ou le ma nouos d&eacute;sole;<br>
L'adversit&eacute; pour tous est une rude &eacute;cole:<br>
Ofuche je viyons manquir tous nos projets, <br>
D'la traitresse fortune en tout temps tristres jouets;<br>
Ofuche l'ambition nouos mene et nos gouverne, <br>
Pour trouver opres tout que che n'est qu'une herne. <br>
Heureux qui dans chu monde, instruit par le malheur, <br>
Ne s'attendra janmais d'y trouver le bonheur; <br>
Qui sans trop de pllaisir et sans trop de tristesse, <br>
Prouve le vier dicton: &quot;Content'ment passe richesse.&quot;<br>
<br>
&nbsp;<p>

<i><a href="langlois.html">Un St.-Louorenchais</a></i>.<br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="rever.html">R&ecirc;ver</a><p>

<li><A HREF="courcheu.html">La Courcheu d'la Vie</A><p>
<li><a href="ages.html">Les ages</a><p>
<li><a href="vie.html">La Vie</a><p>
<li><A HREF="philosophes.html">S&eacute;yis Philosophes!</A><p>
<li><a href="contents.html">Yien a qui n'sont jamais contents d'lus sort.</a><p>

<li><a href="seur.html">I'n'ya rein qui sait seur' dans chutt' vie</a><p>

<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>
<li><a href="temppass.html">L&eacute; Temps Pass&eacute;</a><p>
<li> <a href="temps_passait.html">Le temps p&acirc;ssait</a><p>
<li> <a href="temps_paset.html">Le temps p&acirc;set et achteu</a><p>
<li><A HREF="viertemp.html">Viers Temps</A><p>
<li><a href="vierstemps.html">Les bouans viers temps</a><p>

<li><a href="gdfrichesse2.html">Contentement p&acirc;sse richesse</a><p>
<li><a href="gdfjep75.html">L&eacute; Passage du temps</a><p>
<li><a href="gdfchange.html">Tchi changements!</a><p>
<li><a href="gdfchangements2.html">Tchi changements!</a><p>
<li><a href="gdftempspasse.html">L&eacute; temps pass&eacute;</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
