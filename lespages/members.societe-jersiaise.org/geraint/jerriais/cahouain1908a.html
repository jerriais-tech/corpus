<HTML>
<HEAD>
<TITLE>Hi! hi! gar&ccedil;ons du Bouoley</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Hi! hi! gar&ccedil;ons du Bouoley</h2></font></center><p>

Hi! hi! gar&ccedil;ons du Bouoley, &ecirc;tes-'ous d'charme anniet? J'ai t&egrave;t par si&egrave;z vous, et j'en tremblle accouo quand j'pense &agrave; tout chein qui disent s&ucirc;s vot' compte.<br/>
<br/>
Les <a href="rouoges.html">rouoges et les blieus</a> d'la p&acirc;ra&icirc;sse o&ugrave;-est qu'les r&acirc;ts sont &agrave; 7 pennins l'quartchi, chein qui fait j'pense 2/4 pour un rat entier, avec coue et quat' pattes, s&eacute; d'mandent o&ugrave;-est qu'est l'caouan &agrave; ch&egrave;s d&egrave;rnyi, et pourtchi qu'i' n'est pas v'nu s'erp&ocirc;s&eacute; dans l'cliochi l'&eacute;glyise io&ugrave; qu&eacute; d'p&icirc;s la derni&egrave;the &ecirc;lection, hardi des bieus n'osent pas entr&eacute;.<br/>
<br/>
H&eacute;, mais gar&ccedil;on ch'est qu&eacute; l'caouan a ach'teu paeux d'sa pou&ocirc;re p&eacute; - biau qu'ou' n'vaout pas Quat' Sous! - car d'apr&egrave;s chein qu'nou z'entend, i' faout qui prenje garde &agrave; li.<br/>
<br/>
Y'en a eune c&egrave;rtain qui m'cherche d&eacute;pis arm&eacute; d'eunne &egrave;slingue, et sav'ous pourtchi faithe. Pour l'&icirc; teurtre l&eacute; co, l'piumm&eacute; tout caoud, mettre ses belles (?) piummes &agrave; sichi et en faithe un ouothiyi pour eunne janne fille tchi s'en va s'mathi&eacute; &agrave; Nouai.<br/>
<br/>
Mais, m&acirc;n pou&ocirc;re homme, j'n'ai presque p&ucirc;s d'piummes et chein qui y'en reste ne f'thaient pas eune couossin pour eun p'tit cat, sans p&acirc;sl&eacute; d'ouothiyi.<br/>
<br/>
Et p&icirc;s, d'aillieurs, je n'voudrais pas qu&eacute; chutte janne fille erp&ocirc;s'sait sa belle t&ecirc;te et ses ch'vaeux corl&egrave;s s&ucirc;s m&acirc;n piumage. V'l&agrave; tchi pou&ocirc;rrait l'emp&ecirc;chi d'dormi et ou' n'&eacute;thait pas d'bein.<br/>
<br/>
<div align="center">***</div><br/>
<br/>
Tandis qu&eacute; j'sis en p&acirc;slement d'piummes j'voudrais bein sav&eacute; si les <a href="pithots.html">pithots</a> tch'avaient 't&egrave;t engra&icirc;ssis &agrave; en bust&eacute; p'tit d'temps d'vant l'&ecirc;lection - je n'pense pas qu&eacute; ch'tait pour les viaux, qu&egrave;qu' j''l'ai ou&iuml; dithe - v&egrave;the, j'voudrais bein sav&eacute; s'i' l'ont t&egrave;t touos vendus. P't'&ecirc;tre qui y-en a ieu d'gard&egrave;s pour des r&acirc;ffl&eacute;thies.<br/>
<br/>
J'sait bein qu'iun 'tait pendu par l&eacute; co &agrave; la chaise qui d'vali avaout la falaise sans ch'vaux.<br/>
<br/>
<div align="center">***</div><br/>
<br/>
J'ai ert&egrave;t dans les bouais d'la chapelle des Landes au c'menchement d'la s'maine.<br/>
<br/>
Sav'ous tch'est qu' j'ai ou&iuml;? Oh! mais, pou&ocirc;rret&egrave; d'esprit, j'ai f&acirc;illyi m'm&acirc;rri et d'cri&eacute;: Clou, clou, cloud! ch'est m&eacute;. J'en ai entendu des do&ucirc;zainne tchi d&icirc;saient qu&eacute; l'caouan d'la Chronique &eacute;tait <a href="gwdec.html">d'Cart'ret</a>.<br/>
<br/>
J'vos doune ma patholle qu&eacute; ch'n'est pas vrai, car jamais l'hibou n'a fait la travers&egrave;e souotre le <i>Cygne</i> &agrave; Cart'ret, ni ma&icirc;mme &agrave; la faithe d&eacute; Lessay. J'&eacute;thais ieu trop paeux d&eacute; m'ni&eacute;, car mes ailes m'&eacute;thais p't-&ecirc;tre bein m&acirc;ntchi en l'min.<br/>
<br/>
Mais &ecirc;cout&egrave;z les r'm&egrave;rques qu&eacute; j'entendit le s&eacute; du meeting quand j'tais muchi dri&egrave;the iun des biaux portraits dans la p'tite salle du parish hall. V&egrave;the, j'y-&eacute;tais et j'ai bein entendu le boss d'mand&eacute; &agrave; eun mani&eacute;the d&eacute; faisaeux d'g&acirc;zettes tchi n'viyait pon trop clliait: Le caouan est-i' muchi l&agrave;?<br/>
<br/>
Eh bein! chein qu'chu rapportaeux l&agrave; n'a pas mins dans la g&acirc;zette parce qu'il 'tait trop b&ucirc;sard pour l&eacute; comprendre, j'men vais vos l'dithe.<br/>
<br/>
Y-en a tchi n'veulemt pas d'nouviau parish hall, parce qu'i' d&icirc;sent qu&eacute; v'l&agrave; tchi cou&ocirc;t'ait trop chi, pas l'b&acirc;tisse, mais l'inscription s&ucirc;s la pr&eacute;mi&eacute; pierr&eacute;. I' veulent dithe qu&eacute; ch'n'est qu'pour av&eacute; c&egrave;rtain nom s&ucirc;s eunne pierre que chounna a t&egrave;t propos&egrave;.<br/>
<br/>
D'aoutres d&icirc;sent qu&eacute; v'l&agrave; ch'est fait pour doun&eacute; p&ucirc;s d'terrais &agrave; l&ucirc;s anmin l'bouan berg&eacute;, et qu&eacute; Francis s'sait bein content d'agrandi l'cllios d&eacute; chi i' veur &ecirc;tre le boss et io&ugrave; qu'i' n'y-a pas d'aoutre d&eacute; row entre l's'&ecirc;poux dont la fin est la paix!<br/>
<br/>
Ou' n'm&eacute; cr&eacute;thais p't'&ecirc;tre pas, mais j'vos assaeuthe qu&eacute; ch'est la puthe, plienne et enti&egrave;the v&eacute;thit&egrave;t!<br/>
<br/>
<div align="center">***</div><br/>
<i><div align="right">Ecr&eacute;hos,</div></i><br/>
<br/>
Chi&egrave;r moussieu. - Achteu que j's'is &egrave;s <a href="ecrehos.html">Ecr&eacute;hos</a> et q'mes gens m'ont envi&eacute; vot' g&acirc;zette par le bat&eacute; &agrave; p&ecirc;que qu'arrivi hier, j'ai l'honneu' d'vos envi&eacute; mes r&eacute;clamations par chu bat&eacute; qui sors demain pour J&egrave;rri, et j'esp&egrave;the d'en touchi l'montant dans l'couothant tre&icirc;s s'maines.<br/>
<br/>
P.S. - J'sis v'nu pass&eacute; quatre mais es Ecr&eacute;hos par la faute de vot' maudit &quot;Caouan,&quot; et ses d&eacute;clarations envers m&eacute;, car o&ugrave; sav&egrave;z le monde m&eacute; pointaient au d&eacute; que j'en eu tellement honte que s'is v'nu ichin pour m&eacute; muchi.<br/>
<br/>
Je s&icirc;s, moussieu, etc.,<br/>
Elias Capuchinne.<br/>
Ce 8 D&eacute;c. 1908<br/>
<br/>
<table cellspacing="0" cellpadding="4" border="0" width="95%">
  <tr>
    <td>
      Mai 13. - Pour s'&ecirc;tes juchit s&ucirc;s les grand's portes d'la routes qui v'naient d'&ecirc;tes fra&icirc;ches paintes en rouoge .....
    </td>
    <td>
    </td>
    <td>
      19
    </td>
    <td>
      6
    </td>
  </tr>
  <tr>
    <td>
      Mai 27 - Pour av&eacute; tchulbut&eacute; l'portrait de <a href="wesley.html">John Wesley</a> qui tait pendu dans l'parleux ....
    </td>
    <td>
      1
    </td>
    <td>
      1
    </td>
    <td>
      0
    </td>
  </tr>
  <tr>
    <td>
      Juin 30. - Pour av&eacute; rompu unne corde de not' grand-father's clock ......
    </td>
    <td>
    </td>
    <td>
      15
    </td>
    <td>
      0
    </td>
  </tr>
  <tr>
    <td>
      Sept 14. - Pour av&eacute; tr&eacute;butchi le caract&egrave;the de ma grand'm&egrave;the qui marche au b&acirc;ton ......
    </td>
    <td>
      5
    </td>
    <td>
      0
    </td>
    <td>
      0
    </td>
  </tr>
  <tr>
    <td>
      Oct. 6 - Pour av&eacute; dit que j'avais ieu unne bike sus l'compte d'un &eacute;lection .......
    </td>
    <td>
      2
    </td>
    <td>
      2
    </td>
    <td>
      6
    </td>
  </tr>
  <tr>
    <td>
      Nov. 13 - Louogement pour s'&ecirc;tre abrit&eacute; sept gnits dans not' poul&acirc;hyi .....
    </td>
    <td>
    </td>
    <td>
      4
    </td>
    <td>
      0
    </td>
  </tr>
  <tr>
    <td>
      Nov. 25. - Pour av&eacute; cr&eacute;v&egrave;t les yiers de not' cate .....
    </td>
    <td>
    </td>
    <td>
      5
    </td>
    <td>
      0
    </td>
  </tr>
  <tr>
    <td>
      ---------------------------------
    </td>
    <td>
      &nbsp;
    </td>
    <td>
      &nbsp;
    </td>
    <td>
      &nbsp;
    </td>
  </tr>
  <tr>
    <td>
      Total ............
    </td>
    <td>
      9
    </td>
    <td>
      7
    </td>
    <td>
      0
    </td>
  </tr>
</table>

<br/>
<i><a href="gwdec.html">Cahouain</a></i><br/>
<i>Les Chroniques de Jersey 19/12/1908</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain1908.html">Chutte semaine, gar&ccedil;ons, y disent qui faut que j'taise ma bec faute d'espace</a><p>
<li><a href="chiffres.html">Des chiffres du passer</a><p>
<li><a href="combein_niolin.html">Combein? un mio d'niol&icirc;n</a><p>
<li><a href="vaques76.html">Les vaques savent compter jusqu'&agrave; septante-six</a><p>
<li><a href="caltchuls.html">Des caltchuls statistiques</a><p>



<li><a href="ecrehos3.html">L&eacute; Caouain a un holiday &egrave;s Ecr&eacute;hos</a><p>
<li><a href="ecrehos2.html">L's &Ecirc;cr&eacute;hos</a><p>
<li><a href="ecreho.html">Nou vait es Escrehous</a><p>
<li><a href="ecrehous.html">The Ecrehous</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li> <a href="episode.html">Eunne Episode</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
