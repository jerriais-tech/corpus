<HTML>
<HEAD>
<TITLE>Coumme j&eacute; l'vai</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2> Coumme j&eacute; l'vai</h2></font></center><p><br>
<CENTER><TABLE><TR><TD>

 J'ai eune amie o&ugrave;'est qu'j'vais souvent, <br>
 Eune seule fille auvec trais grands fr&eacute;thes,<br>
 Ah, la pouorre gar&ccedil;e - qu'oulle est &agrave; pliaindre!<br>
 Tch'est qu'sa vie est, ou n'pens'r&ecirc;tes dg&eacute;the,<br>
 Au mains qu'ous avez p't-&ecirc;tre, comme lyi,<br>
 Ieu la mal-chance d'aver des fr&eacute;thes!<br>
<br>
 I' la ram&acirc;ssent comme eune escliave,<br>
Ches trais apa&ucirc;tres, et craient qu'ou n a<br>
Rein d'autre &agrave; faithe, chutte malheutheuse,<br>
Qu&eacute; les s&egrave;rvi &agrave; pid, &agrave; ch'va!<br>
 Et si parchance ou trouve &agrave; r'dithe<br>
 I' groum&acirc;chent tous et l&icirc; chantent ma.<br>
<br>
 Lus p&eacute;the &eacute;tout ne vaut pas mus.<br>
 Faut l&icirc; netti bottes et souliers,<br>
 Ch&egrave;rchi chenne-chin, ramasser ch'la,<br>
 Erl&eacute;ver les choses qu'i' la&icirc;sse tchaie;<br>
 J&eacute; crai qu'i' cr&eacute;v'thait d's&eacute; p&ucirc;t&ocirc;t<br>
 Qu&eacute; d's&eacute; v&egrave;rser eune tass&eacute;e d'th&eacute;e!!<br>
<br>
 &quot;Tel p&eacute;the tel fis&quot; est l'vi&egrave;r <a href="ditons.html">diton</a>,<br>
 Et danme, ich&icirc;n i' s'applyique bein!<br>
 Tch'est qu'i' f'thaient, j'm&eacute; d'mande, sans la m&eacute;the<br>
 Et la fille &agrave; lus t'n&icirc;n la main?<br>
 Si j'tais lus soeur m&eacute;, j'fich'rais l'camp!<br>
 V'la tchi les s&egrave;rvithait danme bein!<br>
<br>
 I' n'patha&icirc;ssent pon lus pr&ecirc;ssi trop<br>
 D'ch&egrave;rchi eune fille et d'lus mathier;<br>
 I' veulent sans doute tchique pouorre moumie<br>
 Prete &agrave; dithe ou&iuml; et l's &ecirc;couter.<br>
 Et quant &agrave; m&eacute;, j'esp&eacute;the, valet,<br>
Qu'il' aient d'la peine &agrave; en trouver!<br>
<br>
 Es m&eacute;thes partout j'dis, &ecirc;coutez<br>
 L'cri des hardelles qui vos supplient!<br>
- N&eacute; poulottez pas vos gar&ccedil;ons!<br>
 Pensez en nous, don, j'vos en prie,<br>
 N'condaumnez pas &agrave; l 'escliavage<br>
 La fille qui mathi&ecirc;tha votre fis!<br>
<br>
<i><a href="perchard.html">A.L.P.</a></i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ptchiots.html">Les P'tchiots</a><p>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><a href="7garcons.html">Nos sept gar&ccedil;ons</a><p>
<li><a href="manptitfrethe2.html">Man P'tit Fr&eacute;the</a><p>
<li><a href="manptitfrethe.html">Man p'tit fr&eacute;the</a><p>
<li><a href="frethe.html">Man p'tit fr&eacute;the</a><p>
<li><a href="manptitfrethe3.html">Man P'tit fr&eacute;the</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="fillfaut.html">La Fille qui Nos Faut</a><p>
<li><a href="galants.html">Miss Mary Ann et ses galants</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
