<HTML>
<HEAD>
<TITLE>Le Grand Bal et l'Casino</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Le Grand Bal et l'Casino</h2>
Une bord&eacute;e &agrave; Saint-Malo</font></center><p>

<br/>
<i>Au Portinf&eacute;,<br/>
Jeudi au s&eacute;.<br/></i>
<br/>
Moussieu l'Editeu,<br/>
<br/>
Hier au s&eacute; la Merrienne me dit qu'oulle avait rencontr&eacute; dans la ru&eacute;tte le Joe, notre Deuxi&egrave;me, et tch'y y'avait racont&eacute; une triste histouaithe.<br/>
<br/>
&quot;J'y'avais tr&eacute;jous dit,&quot; ou qu'menchit, &quot;tch'il avait fait la m&ecirc;pr&icirc;nse de sa vie quand y mathyit ch't'Isabel, et si n'le savait pas d'vant, y'l'sait bein ach'teu, le pou&ocirc;re balloque. Il est b&eacute;t&ocirc;t ruin&eacute; et est pr&egrave;sque seux tch'y finitha &egrave;s P'tites Soeurs des Pauvres.&quot;<br/>
<br/>
&quot;Mais Merrienne,&quot; j'l'y dit, &quot;tch&egrave;squ'y y'a don? Y dait av&eacute; fait assez bein s&ucirc;s ses patates.&quot;<br/>
<br/>
&quot;V&egrave;the,&quot; ou dit, &quot;y n'se pliaint pas d'sa saison, mais comme tu l'sais y n'en avait pas un grand b&eacute;tchet. Quand-m&ecirc;me, tout &eacute;thait 'tait bein si l's'Isabel ne s'&eacute;tait pas minse dans la t&ecirc;te d'all&eacute; au grand bal en honneur de la Princ&eacute;sse. Y m'a dit, que sans y'en p&acirc;sl&eacute;, oulle applitchit pour deux bily&eacute;ts, &agrave; ching louis ou p&ucirc;s la pi&egrave;che et qu'ou les a r'chus. epis, et bein pi&egrave;the, ou s'en fut en Ville y'a tchiques jours, et accatit, &agrave; san nom, une robe de bal, des cauches en souaie, des souliers, pour all&eacute; avec et d'autres choses que nou n'mentionne pas en pr&eacute;sence d'un homme. Et comme ou n'peut pas bein y'all&eacute; toute seule, il a yeu ordonn&eacute; un neu fa et bein d'autres choses, et m&ecirc;me il a fait r&acirc;s&eacute; sa barbe, de tchi qu'j'ai yeu bein d'la peine &agrave; le r'conna&icirc;tre. Y dit que tout chonna s'en va l'y cou&ocirc;t&eacute; bein p&ucirc;s que l'profit tch'il a fait s&ucirc;s ses patates, et il est au m's&eacute;sp&eacute;, le pou&ocirc;re gar&ccedil;on.&quot;<br/>
<br/>
&quot;Chonna l'y sert bein,&quot; j'l'y dit. &quot;S'y m'avait &ecirc;cout&eacute;, il &eacute;thait mathi&eacute; la fille au Nicolas Blampid. Il est vrai qu'ou n'tait pas trop belle, et qu'oulle avait l'siers de travers, mais ch'tait la seule &ecirc;fant, et ou 'tait seuze, quand san p&egrave;the veindrait &agrave; crev&eacute;, d'une maison d'f&eacute;rme et dans les trente vr&eacute;gies de bouonnes t&ecirc;rre. quand &agrave; ses yiers, y n'&eacute;thait pas ap&eacute;rchut de niet que y'un r'gardait &agrave; drouaite et l'autre &agrave; gauche et de jour il y s'sait v'nu accou&ocirc;tum&eacute;. Il agit comme un imb&eacute;cile, et s'y veint s'pliaindre &agrave; m&eacute;, j'l'y dithait, tout net et carre. Mais ach'teu Merrienne, oublie le Joe et ses mins&egrave;thes pour le moment et pense &agrave; tchiquechose tch'est bein p&ucirc;s important. Tch&egrave;sque-tu pense des h&ocirc;teliers et d'l&ucirc;s casino?&quot;<br/>
<br/>
&quot;Chein qu'j'en pense,&quot; ou dit, sans autchune h&eacute;sit&acirc;tion, &quot;ch'est qu'j'&eacute;sp&egrave;the tch'y n'trouv'thont pas un homme avec le toup&eacute; d'introduithe chonna dans l's'Etats.&quot;<br/>
<br/>
&quot;Oh, n'ten fait pas trop seuze,&quot; j'l'y dit, &quot;car j'ai dans l'id&eacute;e que l's'h&ocirc;teliers ont d&ecirc;j&agrave; consult&eacute; un certain Moussieu, et qu'yun d'chais jours y s'l&egrave;v'tha dans la Chambre et f'tha d'san m&ucirc;s pour p&eacute;rsuad&eacute; la m&acirc;jorit&eacute; des membres qu'un casino s'sait une raide bouonne chose pour le Tourisme.&quot;<br/>
<br/>
&quot;J'n'ai pas besoin de te d'mand&eacute; tch&egrave;squ'il est, chu Moussieu-l&agrave;,&quot; ou dit, &quot;mais s'y crait tch'y peut r&eacute;ussi, y s'trompe grandement. Quant &egrave;s D&eacute;put&eacute;s d'la Ville et p't'&ecirc;tre yun ou deux S&eacute;nateurs, je n'sais pas, mais nou peut s'fi&eacute; que ceux d'la Campagne s'sa raide contre, et que l'projet s'sa renvi&eacute; au p&ucirc;s vite au royaumes des taupes.&quot;<br/>
<br/>
&quot;Comme chonna, Merrienne,&quot; je m'fit, &quot;tu n'en aprouve pas d'chu casino?&quot;<br/>
<br/>
&quot;Mais je crais bein que j'n'en approuve pas!&quot; ou s'fit. &quot;Pourtch'y qu'tu m'prends?&quot;<br/>
<br/>
&quot;Et pourtant,&quot; j'l'y dit, &quot;y m'semblye que j'me r'souveins d'une certaine occ&acirc;sion &agrave; <a href="stmalo.html">Saint-Malo</a> quand tu voulit bein v'nin &ocirc;v m&eacute; une s&eacute;th&eacute;e au casino. J'nos m&icirc;mes &agrave; jou&eacute; &egrave;s P'tits Ch'vaux, et tu g&acirc;gnit trais fais d'siette s&ucirc;s l'num&eacute;tho chinq, de tchi que quand j'sort&icirc;mes j'tiomes p&ucirc;s riches par sou&eacute;sante francs que quand j'avions entr&eacute;.&quot;<br/>
<br/>
&quot;V&egrave;the,&quot; ou dit, &quot;et tu'&eacute;thais voulu continu&eacute;, mais sachant qu'tu &eacute;thais p&eacute;rdu ta qu'minse, j'te happit par la p&eacute; du corps et t'emtrainit d'hors.&quot;<br/>
<br/>
&quot;Ch'est vrai,&quot; j'l'y dit, &quot;mais ach'teu peux-tu m'explitchi, bouonnefemme, pourtchi qu'tu n'viyais pas d'ma au casino &agrave; Saint-Malo, mais qu'tu n'voudrais pas en vais yun ichin?&quot;<br/>
<br/>
&quot;Ch'n'est pas la m&ecirc;me chose,&quot; ou dit. &quot;A Saint-Malo, nou fait comme &agrave; Saint-Malo, mais Jerri est une &icirc;le Chr&ecirc;tienne.&quot;<br/>
<br/>
&quot;J'en doute tchiquefais,&quot; j'l'y dit, &quot;et j'en doute de p&ucirc;s en p&ucirc;s comme le temps va, car de nos jours hardi p&ucirc;s d'gens trouvent l&ucirc;s r'ligion &egrave;s cin&eacute;mas et &egrave;s aub&egrave;rges qu'&egrave;s chapelles ou l's'&eacute;glyises. Les jeunes gens d'ach'teu dont comme ta b&eacute;llfille l's'Isabel, et nou n'g&acirc;gne rain de faithe la mine autrement.&quot;<br/>
<br/>
La bouonnefemme ne dit rain l&agrave;-d's&ucirc;s pour tchiques minutes, &eacute;pis ou dit tchiquechose tchi m'shotchit: &quot;Quand j'veins &agrave; y r'pens&eacute;,&quot; ou s'fit, &quot;je n'sais vraiement pas pourtchi, si Joe et Isabel peuvent all&eacute; &agrave; chu grand bal, j'avons t&eacute; et m&eacute; &agrave; rest&eacute; siez-nous chutte s&eacute;th&eacute;e-l&agrave;. Apr&egrave;s tout, y n'faut pas nos prendre pour d'la p'tite bi&egrave;the, nos deux. Il est trop tard, mais j'voudrais y'av&eacute; pens&eacute; d'vant.&quot;<br/>
<br/>
Comme ou verrez, Moussieu, il en affole &agrave; toute &acirc;ge!<br/>
<br/>
<i><a href="lebrocq.html">Ph'lip</a><br/>
20/6/1959<br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="pmlotties.html">Merrienne objects to lotteries</a><p>
<li><a href="irishsweep.html">L&eacute; Caouain et l'Irish Sweep</a><p>
<li><a href="courses.html">&Egrave;s courses</a><p>
<li><a href="cashbox.html">L&eacute; Caouain et la &#147;cash-box&#148;</a><p>
<li><a href="cahouain1929.html">L&eacute; Caouain et la tonnelle</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="assembliee/lamballe.html">Excursion &agrave; Lamballe</a><p>
<li><a href="moralisings.html">Moralisings on the Vanity of Riches</a><p>

<li><a href="pmparame.html">La s&eacute;th&eacute;e &agrave; Param&eacute;</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
