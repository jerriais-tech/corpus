<HTML>
<HEAD>
<TITLE>Greeting from our Happy Family</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21">A Fragment in the Patois
<h2>Greeting from our Happy Family</h2></font></center><p>

J'vos souhait' un Bouan Nou&eacute; et tout plien d'frico! Man ma&icirc;tre m'a dit coumme cheunna: &quot;Ma&icirc;tre Piteur! Ou' n'&eacute;thez qu'a nos &ecirc;scrithe un articlye sus Nou&eacute;! Vous, Madame Pain, et Miss Lonore; chatchun vot' bu, et chatchun s'lon vos moyens.<br/>
<br/>
Eh don! ch'est m&eacute; qui c'menche. J'vos souhait' un raide Bouan Nou&eacute; - <br/>
<br/>
Tout plien d'frico, tout plien d'ji,<br/>
Tout plien d'plaisi, hardi ri!<br/>
<br/>
Si y'a eunne chose qui m'pliait, quand vint chutte Saison, ch'est qu'nou s'forche a mangi pus qu'd'amor. Et du gras! P&acirc;slez m&eacute; d'lard au fou, d'lard bouollyi, d'canards r&ocirc;tis ov tout plien d'stoffinne, de poules &ecirc;stuiv&eacute;es dans d'la mollegraisse, d'steak de boeu fricachis ov des cr&eacute;tons! Y'a de tout ch'la a gogo siez Le Riche et dans les marchiers. N'y'a rin qui m'pouslinne tant que d'all&eacute; faithe un tou 'up an down' endr&eacute;t les boutiques ou-&egrave;s qu'y'a d'la vitalle, et en hum&eacute; le r'lent.<br/>
<br/>
Eh bin! J'vos en souhait' plien vot' pagas, et qu'il en reste pour mangi r&ecirc;scauff&eacute; jusqu'a Samdi. Y'en a assez en vile pour tous! Et ne m'dites as qu'y'en a pon pour vous! Tout ch'qu'ous avez a faithe, ch'est d'dounn&eacute; eunne <a href="bike.html">bike</a> a vot' Laiz&eacute;, et d'dithe: La, ma Laiz&eacute;, va t'en en ville, n'&egrave;speigne rin, et prends t&eacute; d'sorte que j'aions un raide bouan Nou&eacute; - sus l'heuthe du d&icirc;n&eacute;!<br/>
<br/>
</div><div align="center">* * *<br/>
</div><div align="left"><br/>
Que la paix soit avec vous, bouonnes gens! J'vos souhait' un bouan Nou&eacute;, bin paisiblye, plien de r'pos; a seule fin qu'ous eyites le temps d'entr&eacute; en vous m&ecirc;mes, et d'm&eacute;dit&eacute; s&eacute;thieusement que je n'soummes tous que poudre et chendre. Pour de m&eacute;, je m'r&ecirc;sjouis touos l'sans que pus j'vis, pus je m'pr&eacute;pathe pour mouthi. Ch'est-tan-tchi j'vos invite de vos r&ecirc;sjoui avec m&eacute; que ne r'vela un autre Nou&eacute; qu'passe sus nos t&ecirc;tes, et qu'b&eacute;tot, le pustot possiblye, j'nos rencontr&eacute;thons la ou-&egrave;s qu'les lermes s'ront essuy&eacute;s d'os yeux. Amen.<br/>
<br/>
J'soummes pour p&acirc;ss&eacute; Nou&eacute; bin tranchill'ment entre nous. M'n'houmme m'a dounn&eacute; des sous pour accat&eacute; tout plien d'choses qui p&eacute;thissent, coumme du pitho, d'la conotte, du gras lard, et je n'sais tchi ocquo qui n'a qu'un temps. Mais, chutte Laiz&eacute; ichin sait pliechi ses sous a miyeu int&eacute;th&egrave;t qu'cheunna! J'ai tout dounn&eacute; a not' pasteur pour qu'il mette a man compte la ou-&egrave;s que l'ver n&eacute; ronge point; et si Piteur veur fricott&eacute; a Nou&eacute;, sans mus s'a d'all&eacute; siez ses gens &egrave;s Hautes Crouex! Coumme dit l'proverbe: Un r'pas d'herbe est bon assez pour les gens qui sont tr&eacute;jous a dithe que mangrons nous que b&eacute;rons nous.<br/>
<br/>
Mais j'vos souhait' tout d'm&ecirc;me un Bouan Nou&eacute;; j'sais bin qu'tous n'sont pas d'ma sorte, et y'a bi des temps dans la vie.<br/>
<br/>
</div><div align="center">* * *<br/>
</div><div align="left"><br/>
&quot;Appy, Appy Clismus! Appy everywhere!<br/>
Joyful Merry Clismus! over dale and mere.&quot;<br/>
<br/>
J'sis si content que vint Nou&eacute;! Tout l'monde est d'bouonne humeu; tout l'monde rit, et les siens qui peuvent chant&eacute;, chantent du matin au s&eacute;.<br/>
<br/>
Ch'est l'temps qu'les p'tites filles pendent lus cauches &egrave;s pids d'lus liet; mais m&eacute;, de crainte que Sanit Claws ne s'trompthait d'chambre, j'ai pendu toutes les mennes dans l'all&eacute;e. Ch'fut l'aut' s&eacute;, tandi qu'p&eacute;p&eacute;e et mem&eacute;e 'taient hors en ville, que touos les clerques de l'office vintent m'aidji. Tchi fonne que j'e&ucirc;mes! J'tais mont&eacute;e sus eunne tchaise; tchiq'un me t'nait a sa brachie pour m'emp&ecirc;chi de m'drotchi; y'un m'passait l'mart&eacute;, l'autre un cliou, et les cauches 'taient atou&ocirc;re de man co. Mess Samuel d&egrave;shalli un brin d'mistletoe d'sa pouchette et voulait d&ecirc;ja c'menchi. J'eus bieau cri&eacute; que che n'tait pas fair, et qui fallait au mains attendre jusqu'au jour de Nou&eacute;! i' s'mintes tous d'sen bord, et quou&eacute;'q j'me d'fendisse - pas trop, pour ne pas d&egrave;srangi mes corles - j'cr&eacute; qui m'en volites pas mal.<br/>
<br/>
J'eumes hardi d'fonne! et quand n'y'eut pus d'cauches, i' s'en r'f&ucirc;tes tous avaut les d'gr&eacute;s, imprim&eacute; lus gazette, en chantant:<br/>
<br/>
Appy, Appy Clismus!<br/>
<br/>
J'sis seuse que j'nos n'allons av&eacute; un bouan Nou&eacute;! J'ai veu p&eacute;p&eacute;e dounn&eacute; eunne bille a mother, et j'ai oui mother dithe qu'ou savait tchi en faithe.<br/>
<br/>
Hourras! Pourvu qu'j'aie pendu assez d'cauches.<br/>
<br/>
<i><a href="brambilo.html">Touos les Pains</a></i><br/>
<i>The Morning News 23/12/1913</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>



<li><a href="biloannee1915.html">Un brin en patois</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="samuelaffaithe.html">Mauvaise Affaithe</a><p>
<li><a href="samuelnoue1913.html">La g&acirc;zette vos souhait' un bouan Nou&eacute;</a><p>


<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>
  <li><a href="pmnoue.html">Nou&euml; et la Merrienne</a><p>

  <li><a href="noueeurope.html">Notr' Nou&eacute; &agrave; l'Europe</a><p>
  

<li><a href="painnoue1913.html">Greeting from our Happy Family</a><p>
<li><a href="painfestivities.html">Moralisings on the Seasons Festivities</a><p>

<li><a href="painchristmas.html">Christmas Eve Adventures</a><p>

<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p>

<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>

<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="gdfnoue1970.html">Nou&eacute;</a><p>
<li><a href="lettrejerriaise24.html">La Lettre J&egrave;rriaise</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="farcednoue.html">La farce d'Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

