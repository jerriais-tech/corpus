<HTML>
<HEAD>
<TITLE>La Saint Nic'lesse</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Saint Nic'lesse</h2></font></center><p>

Ch'n'est pon tout l'monde tch'&egrave;rchait des pr&eacute;sents l&eacute; Jour d&eacute; Nou&eacute;. &Egrave;s Pays-Bas et en Belgique, ch'est pust&ocirc;t l&eacute; ch&icirc;n d'D&eacute;zembre qu'nou met ses souli&egrave;rs (&agrave; la pliaiche d&eacute; cauches) aupr&egrave;s d'l'&acirc;tre (ou au jour d'aniet dans bein d'ma&icirc;sons &agrave; c&ocirc;t&eacute; du ca&ucirc;ffage central), pa'ce qu&eacute; l'six d'D&eacute;zembre, ch'est la Saint Nic'lesse quand chu saint-l&agrave; apporte des pr&eacute;sents pouor les bou&ocirc;ns &ecirc;fants &#8211; et s'n assistant, l&eacute; Ni&egrave;r Pi&egrave;rre veint donner eune pitchinne &egrave;s cheins tch'ont fait du m&ecirc;ch&eacute; duthant l'ann&eacute;e.<br/>
&nbsp;<br/>
Chutte tradition existe &eacute;tout pus ou mains en Suisse, en Autriche et par des bords en Allemangne. Nou dit qu'l&eacute; nom Santa Claus veint du nom Hollandais du Saint Nic'lesse &#8211; Sinterklaas &#8211; et v'l&agrave; tchi fut &icirc;ntroduit en Am&eacute;thique par des colonnistes Hollandais quand New York 'tait acouo l'Nouvel Amsterdam.<br/>
&nbsp;<br/>
S'lon l'histouaithe, Nic'lesse 'tait l'&ecirc;v&ecirc;que d&eacute; Myre (tch'est achteu la ville d&eacute; Demre sus la c&ocirc;te du sud d'la Turtchie) au quatri&egrave;me si&egrave;cl'ye mais l'pou&ocirc;rre bouonhomme est un vi&egrave;r saint tchi trav&acirc;le bein d&ucirc;, valet. Bein seux qu'il est un patron des mousses. Nou raconte l'histouaithe coumme tchi qu'il avait ressuscit&eacute; trais jannes gar&ccedil;ons bigorgis et sal&eacute;s dans l'auge par un vilain bouochi. En Angli&eacute;t&egrave;rre, jusqu'&agrave; la R&eacute;form&acirc;tion, &agrave; la Saint Nic'lesse nou soulait choua&icirc;si iun des p'tits chanteurs d&eacute; d'dans l'tchoeu d'eune cath&eacute;drale pouor &ecirc;t' l'&ecirc;v&ecirc;que-gar&ccedil;on duthant les c&eacute;l&eacute;br&acirc;tions en honneu d'l'&ecirc;v&ecirc;que d&eacute; Myre.<br/>
&nbsp;<br/>
Il est l'patron des mat'lots et des prisonni&egrave;rs &eacute;tout ayant sauv&eacute; auve des mithacl'yes des cheins en p&eacute;thi d'la m&eacute; ou m'nichis d'ex&eacute;tchution. Il est l'patron des bantchi&egrave;rs et des voleurs, des viageurs et des vi&egrave;rs gar&ccedil;ons et des vielles fil'yes, sans p&acirc;ler des flieuthistes et des gr&ocirc;ssi&egrave;rs et des tonneli&egrave;rs. Bouonne Saint Nic'lesse &agrave; tous (except&eacute; &egrave;s voleurs)!<br/>
&nbsp;<br/>
<i><a href="jerpoem.html">Geraint Jennings</a><br/>
</i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="saintniclesse2.html">La Saint Nic'lesse</a><p>
<li><a href="cantiques.html#nicolas">H&egrave;que Saint Nicolas!</a><p>
<li><a href="cramponneux.html">L&eacute; Cramponneux</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="papanoe.html">Quand Papa No&euml; veindra</a><p>


<li><a href="saintmiche2015.html">Et y'eut eune dg&egrave;rre au ciel</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

