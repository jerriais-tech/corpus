<HTML>
<HEAD>
<TITLE>How Piteur and Sam Go to Dinard</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Piteur and Sam Go to Dinard</h2></font></center><p><br>
<br>
Quand nou pense que chu pouore m&eacute;djan d'Samuel &#150; l'sien d'la Chronique, et qui d'meuthe avec nous &#150; n'avait oquo jommais sorti d'l'Ile! Ch'es li m&ecirc;me qui m'le dit en plieuthant, l'aut' s&eacute;. Ch'n'est pon l'envie qui m'manque, Moussieu Pain, qui m'disait, ni l'manque de sous; ch'est mes ners. &quot;Quand j'sis a man fin-seu parmi des femmes, j'sis prins du trembliot, la patholle me manque, j'vins tout nerveux, et comme y'a trejous des femmes plien les &quot;steam&quot; et que j'n'ai oquo pon trouv&eacute; persounne ov tchi viagi &#150; j'n'ai oquo jommais 't&eacute; pus lien que l'viers Ch&acirc;t&eacute;!<p>
Chu pouore m&eacute;djan! H&eacute; bin, pis qu'ch'est d'm&ecirc;me, man gar&ccedil;on, que j'lis dit, ch'est me qui s'rait tan pilote la prechenne fais, dit que ch'te l'dit.<p>
Ch'est-tan-tchi, quand j'vit sus la gazette qu'y'avait un trip a Dinard Mardi pass&eacute;, je n'fit ni yeunne ni deux, j'dit a Samuel: set pr&ecirc;t d'main matin a siex heuthes et d'mie, tu t'en vains ov me en France! L'pouore &egrave;sfant n'eut que d's'&egrave;svonni d'jou&eacute;e et n'eut de r'pos qui n'eusse embrachi tchiq'un d'la famille: y s'adounnit qu'Laiz&eacute; entri justemant, et ch'fut l'yi qu'eut l'kiss. Oul eut l'air bin &egrave;stounn&eacute;, et dit a Sam qu'patheil chance n'y'arrivait qu'trop rar'ment a ch't'heu que s'n'houmme prennait d'l'&acirc;ge.<br>
<br>
J'arrivimes sus la cauchi en bouan temps: et coumme Samuel n'savait compt&eacute; en Francs, i' m'dounnit les tr&egrave;s louis qu'il avait apport&eacute; et que j'mint dans ma pouchette ov la pieche d'&egrave;stchu qu'Laiz&eacute; m'avait allou&eacute; pour despens&eacute; a terre. J'vos d'mande! Eunne pieche d'&egrave;stchu pour un jour &agrave; Dinard, et oquo ch'fut en grounnant hardi que j'l'eut, et n proumettant de n'pon fliantchi mes sous d'un bord et d'l'autre. &quot;N'te g&egrave;ne de rin que j'dis a Sam en serrant ses tr&egrave;s louis; j'paiethai partout, et j'comptons a la r'venue.&quot;<p>
Y'avait un peupye! Tchiq' chose pr&egrave;s d'chinq chents, et nou s'assi&eacute;vit coumme nou pu un mio partout &#150; sus des bancs, sus du filain, sus l'&eacute;coutilles, l's'uns sus l's'autre, si s'adounnait.<p>
B&eacute;tot ne v'la Sam qui c'menche a blianchi, et pis a jauni, et pis a touon&eacute; l'siers, et pis...... et n'y'avait pas d'baissinne nulle part! J'fit sinne a un mat'lot qui m'aidji a l'emn&eacute; l'avant du navithe, j'l'accotimes contre eune ancre, la t&eacute;te bin en d'hort du navithe, j'lamathimes solide ov un but d'filain, et, pour qu'ou n'fusse pon perdue, j'mint sa castchette sans sa pouchette &#150; et pis j'm'en fut d&egrave;sjeunn&eacute; ov le Cap'taine dans la chambre.<p>
N'y'a rin itet coumme un bouan d&egrave;sjeun&eacute; d'viande et d'jambon et d'piclyes pour vos dounn&eacute; du tcheu; ch'est tan tchi j'tais tout a fait num&eacute;tho yun quand nou c'menchi a vaie la cote de France.<p>
J'm'en fut l'avant vaie Samuel que j'trouvi l'co souos l'aile et mo coumme un torchon, J'lis fis apport&eacute; eunne tasse de t&eacute;e; v'la tchi l'r&egrave;smotchi un mio et s'en vint avec m&eacute; r'gard&eacute; les p'tites batieaux sus la rade.<p>
Et pis nos v'la arriv&eacute;s! Et ne v'la touos les p'tites vedettes a s'moustr&eacute; a l'entou d'nous pour nos port&eacute; a terre. Y'eut hardi d'pous'ie et d'hallie pour embertchi la d'dans; tout l'monde voulait &ecirc;tre des preumiers a d&egrave;sbertchi, et Sam ne laissait pas couore ma main tout l'temps. A forche de pouss&eacute;, et en lus disant &quot;Quar'ous que j'passe, j'sis sus eunne gazette!&quot; nos v'la dans la deuxi&egrave;me vedette et dans djix minutes sus la cauchie.<p>
&quot;Avez vous quelque chose a d&eacute;clar&eacute;?&quot; s'fit un douanier en s'matant endret Samuel. &quot;Nennin, Moussieu, s'fait Sam, sinon qu'j'ai 't&eacute; bin malade a bord et qu'ch'est Moussieu Pain qu'a touos nos sous viyant que j'n'comprends pas bin les francs.&quot;<p>
L'douanier cru qu'Sam se motchait d'li, et p&acirc;sli de l'emn&eacute; au violon. Mais quand j'y'eut p&acirc;sl&eacute; bas a l'ouothelle en clyintant un yi du bord de Samuel..... ou comprenez ch'que j'dit.... un mio nieaumin. L'douanier cly&icirc;nti &eacute;tout, s'mint a rithe &#150; et nos v'la a bannon.<br>
<br>
<i><a href="brambilo.html">PITEUR PAIN</a><br></i>
<br>
J'vos dithai ch'qu'en fut<a href="dinard2.html"> du reste la s'maine tchi vint</a>.<br>
<br>
<i>8 d'Ao&ucirc;t 1913</i><br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dinard2.html">That Dinard Excursion</a><p>
<li><a href="saintmalo.html">Saint M&acirc;lo</a><p>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="gdfsaintmalo.html">Les d'vis du Bouan'homme George</a><p>
<li><a href="saintmalo1913.html">Eune Visite &agrave; St. M&acirc;lo</a><p>
<li><a href="pmparame.html">La s&eacute;th&eacute;e &agrave; Param&eacute;</a><p>
<li><a href="assembliee/lamballe.html">Excursion &agrave; Lamballe</a><p>
<li><a href="lettrejerriaise6.html">La Lettre J&egrave;rriaise</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="batchieaux.html">I' n'est pon tr&eacute;jous math&eacute;e quand l'bat&eacute; fliotte</a><p>
<li><a href="gdfnouor.html">En Nouormandie</a><p>
<li><a href="nouormandie1955.html">Un viage en Nouormandie</a><p>
<li><a href="michet.html">Un Viage au Mont St. Michet</a><p>
<li><a href="brambiloparis.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis3.html">Bram Bilo &agrave; l'Exposition &agrave; Paris en 1889</a><p>
<li><a href="gdfparis1948.html">Les D'vis du Bouan'homme George</a><p>
<li><a href="brambilo1889.html">Eune Lettre d&eacute; Bram Bilo</a><p>
<li><a href="kuign_aman.html">Kuign-Aman</a><p>
<li><a href="far_breton.html">L&eacute; far Br&eacute;ton</a><p>
<li><a href="pmcasino.html">Le Grand Bal et l'Casino</a><p>
<li><a href="assembliee/bretagne.html">Excursion en Br&eacute;tagne</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
<li><a href="gdfangouleme1.html">Angoul&ecirc;me</a><p>
<li><a href="gdfangouleme2.html">Angoul&ecirc;me</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
