<HTML>
<HEAD>
<TITLE>L&eacute; Bouais</TITLE>
<META  name="keywords" content="JÃ¨rriais, language, langue, forestry, trees, arbres, arboriculture, botany, natural history">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<p>
<center><font color="#215e21"><h2>L&eacute; Bouais</h2></font></center><p>
<center>
<img src="https://members.societe-jersiaise.org/sdllj/tchene.jpg" width="250" height="148" alt="un tch&ecirc;ne"><p>

<table width=400>
	<tr>
		<td>
			
L&eacute; tch&ecirc;ne - tchi symb&ocirc;le d'ordgi et d&eacute; forche!<br>
Ses fielles ont muchi, dans lus temps, un rouai,<br>
Ses r&eacute;chinnes plieinnes d'pouv&eacute;, et m&ecirc;me s'n &ecirc;corche<br>
Est faite s&egrave;rvi achteu &egrave;s pars &agrave; jouer.<p>

L&eacute; louothi - n'en v'l&agrave;-t-i' d'la politique!<br>
&Egrave;s g&acirc;ngnants, il offre eune fanmeuse couronne.<br>
Nos belles ma&icirc;sons ont 't&eacute; meubli&eacute;es en tique<br>
Et en m&eacute;aguinn&eacute; qu'les for&ecirc;ts donnent.<p>

L'&ecirc;rabl'ye nos a off&egrave;rt san bouan sitho.<br>
L&eacute; sap&icirc;n - ch'est un fanmeux arbre d&eacute; Nou&eacute;.<br>
Tchi nobl'ye et &ecirc;l&eacute;gant bouais tch'est un fau!<br>
Mais l'ch&acirc;t'nyi &agrave; j'va, ch'est du fanne tch'i' fait:<p>

D'mandez &egrave;s dga&icirc;ngues d&eacute; mousses dans l'Vi&egrave;r Marchi<br>
Tchi piquent des balles pouor faithe tchaie des &#147;conqueurs&#148;.<br>
Les bouais ont tr&eacute;jous tchiquechose &agrave; offri:<br>
Au R'nouv&eacute; des fielles, en &Ecirc;t&eacute; des flieurs.<p>

Au S'tembre des nouaix et frits... mais en Hiv&eacute;<br>
Y'en a tchi dorment, &agrave; maintchi morts et nus.<br>
Lus tigues et branques raptichent l&eacute; ciel gav'l&eacute;.<br>
I' m&egrave;rquent nos fraids c'm&icirc;ns coumme des &ecirc;m&acirc;nues.<p>

Cop&eacute;s, p&icirc;nchis et couv&egrave;rts d&eacute; dg&egrave;rrue,<br>
Des vi&egrave;rs bouais, anciens coumme des dinosaures,<br>
L&egrave;vent lus longs cos acouo par sus nos rues.<br>
Les vi&egrave;rs ifs restent - m&ecirc;me si les ormes sont hors.<p>

Et par l&eacute; Sud, j'avons nos palmes &eacute;tout<br>
Tchi font d'nos gr&egrave;ves qu&acirc;si des d's&egrave;rts tropiques.<br>
Mais par l&eacute; Nord, i' vente sa&ucirc;vage et d&ucirc;<br>
Et nos bouais lus penchent d'eune faichon oblyique.<p>

Ch&acirc;que bouais nos donne d&eacute; tchi d'&ecirc;norme valeu.<br>
L&eacute; saux dg&eacute;thit les fi&egrave;vres et les maux d't&ecirc;te.<br>
Dans lus sa&icirc;son, les flieurs et frits du seu<br>
Font boua&icirc;ssons, g'l&eacute;es et fricots pouor nos f&ecirc;tes.<p>

Les &ecirc;tchutheurs tchi cou&ocirc;rrent par les longues branques,<br>
Les carp&eacute;le&ucirc;ses tchi mangent les fielles si v&egrave;rtes;<br>
Pouor ches p&eacute;tites b&ecirc;tes-ch&icirc;n n'y'a rein tchi manque.<br>
I' sont siez ieux - et l'a&ucirc;mathe est ouv&egrave;rte.<p>

L&eacute; bouais atchil'ye un tas d&eacute; criatuthes:<br>
L's oua&icirc;sieaux tchi juquent et les &icirc;nsectes tchi piquent.<br>
L&eacute; bouais! Man doue, tchi pr&eacute;sent d'la natuthe -<br>
Si b&eacute;, si fort, si d&ucirc;, si mangnifique!<p>

&nbsp;<p>

<i><a href="jerpoem.html">Geraint Jennings</a><br>
Avri 2001<p></i>

		</td>
	</tr>
</table>
</center>
<p>


&nbsp;<p>
&nbsp;<p>

<FONT SIZE=2><I>Viyiz &eacute;tout:</I>

<UL>
<li><a href="bouaisvoc.html">Les bouais</a><p>
<li> <a href="pliantes.html">Les pliantes en J&egrave;rriais</a><p>
<li><A HREF="menofthetrees.html"> L'Associ&acirc;tion d&eacute; J&egrave;rri des Gens d'la Boua&icirc;s'sie</A><p>
<li><a href="menofthetrees2.html">L&eacute; Pr&eacute;sent et l'Av'n&icirc;n</a><p>
<li><a href="pommiers.html">Les Pommi&egrave;rs</a><p>
<li><a href="paithiers.html">Les Paithi&egrave;rs</a><p>
<li><a href="bouaissie.html">Ma p'tite boua&icirc;s'sie</a><p>
<li><a href="buchron.html">Le Vier Quesne et l'Buch'ron</a><p>
<li><a href="retribution.html">Une R&eacute;tribution</a><p>
<li><a href="ptitb.html">La Maison du p'tit bouonhomme du bouais...</a><p>
<li><a href="dbouais.html">La Destin&eacute;e au bouais</a><p>
<li><a href="tchoeuryi.html">L&eacute; Tchoeuryi</a><p>

<li><a href="loveliestoftrees.html">L'pus bieau des bouais, l'tchoeuryi achteu</a><p>
<li><a href="bouaisie.html">Ma Bouaisie</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="marcxi.html">L&eacute; mithacl'ye du fidgi s'lon Marc</a><p>
<li><a href="marrons.html">Les M&acirc;rrons</a><p>
<li><a href="bananes2.html">Oui-dgia, j'n'avons pon d'bananes</a><p>
</UL>

</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
