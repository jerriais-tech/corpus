<HTML>
<HEAD>
<TITLE>&Ecirc;cris-nous un poeme...</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>&Ecirc;cris-nous un po&egrave;me...</h2></font></center><p>
<CENTER><TABLE><TR><TD>

&Ecirc;cris-nous un po&egrave;me, mais d&eacute; l'actualit&eacute;...<br>
- J'voulais tr&eacute;jous qu'man pays ait 't&eacute; heutheux.<br>
Auve vous, l'&ecirc;t&eacute; m&eacute; d&ecirc;passa dans l'gard&icirc;n,<br>
Et tchiqu'un c'menchit &agrave; chanter dans eune ma&icirc;son va&icirc;sinne.<br>
Des trains vont &agrave; la campangne, &icirc;nmage de tous les jours,<br>
Les bliancs nouages sont les salut&acirc;tions des locomotives.<br>
A l'&ecirc;cole l's &ecirc;fants &ecirc;crivent dans lus livres &agrave; copier<br>
Qu&eacute; l'pilote est &agrave; si&eacute;the l'alouette v&egrave;rs l'sol&eacute;,<br>
I'ouaient la conte du nier j'va,<br>
Quandi qu'les &icirc;nginnieux &ecirc;mo&ucirc;quent la campangne<br>
Ch&acirc;que mat&icirc;n auve l'&ecirc;lectricit&eacute;,<br>
Des s'gondes brillantes des r'sources tchi coulent,<br>
Les m&egrave;thes s'prom&egrave;nent douochement dans l'parc auve lus c&acirc;rrosses<br>
J'pense &acirc; un portrait d'Ales', &egrave;s &ecirc;tailes,<br>
&Agrave; la m&eacute; lointaine, &egrave;s montangnes, &egrave;s annees couothageuses,<br>
Au ciel ouv&egrave;rt pour les f&icirc;s&eacute;s...<br>
Tu, l'av'n&icirc;n, s'sa b&eacute; dans l'peupl'ye,<br>
Pour t&eacute;, j'&ecirc;prouv'thai des v&egrave;rsets d'l'actualit&eacute;.<br>
Je sis entch&eacute;tha&ucirc;d&eacute; par la forme des violons, par la r&ocirc;s&eacute;e, par l'c&egrave;rcl'ye,<br>
J'voulons &egrave;rtrouver partout un fr&eacute;the, quand j'rencontrons un aut',<br>
Comme la leunmiethe s'change, tr&egrave;s pr&egrave;s d'man tchoeu<br>
L'vent additionne les fielles des trembl'yes, des bou&ocirc;lias,<br>
La niet est illeunminn&eacute;e par ch&acirc;tch'eune des &icirc;nnombrabl'yes &ecirc;tailes,<br>
Aniet, les millions pensent &agrave; l'av'n&icirc;n,<br>
I' pensent qu'les machinnes ont c'menchi &agrave; marchi,<br>
Qu'des pr&ocirc;messes d's amouotheux ont v&ecirc;thitabl'yement &ecirc;panni!<br>
Ap&egrave;rch&eacute;ver, d&eacute; l'actualit&eacute;, l'av'n&icirc;n.<br>
&Ocirc; ma vie, d&eacute; tous tes jours nou-s-&ecirc;crit chaque v&egrave;rset,<br>
Tu'es un pits profond, tu'es l'pus haut d's &ecirc;tailes.<br>
<p>&nbsp;<p>
<I>(traduit d'l'originna d&eacute; F. Bronislav par <a href="jerpoem.html">Geraint Jennings</a>)</I><p>

</TD></TR></TABLE></CENTER>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="avisrime.html">Avis es Cheins qui Voudraient Rimer</A><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><P><A HREF="rimeurs.html">Rimeurs J&egrave;rriais</A></P>
<li><A HREF="rimeux.html">Rimeux - Pli&egrave;rcheux</A><P>
<li><a href="900e.html">En J&egrave;rriais</a><p>
<li><a href="occuo2mots.html">Occuo "Deux Mots"</a><p>
<li><a href="5nierscats.html">Si Mess Bisson a chinq ni&egrave;rs c'ats</a><p>
<li><A HREF="poemegj.html">Coumme tchi &ecirc;crithe un po&egrave;me</A><p>
<li><a href="camoens.html">J&eacute; vos chant'tai d'abouon d'amour et d'douochinn'nies</a><p>
<li><a href="poetry_day99.html">La Journ&eacute;e d'la Po&eacute;sie en J&egrave;rri 1999</a><p>
<li><a href="poetry_day03.html">La Journ&eacute;e d'la Po&eacute;sie 2003</a><p>
<li><a href="gjpoetryday2024.html">Eune achie d'ouappes extra-tchuthitchulaithes</a><p>

<li><a href="burns_man.html">Imitation de Burns</a><p>
<li><a href="burns_hive.html">Chanson J&egrave;rriaise</a><p>
<li><a href="lovesyoungdream.html">L's amours du jeane &acirc;ge</a><p>
<li><a href="drainerose.html">La Draine Rose d&eacute; l'&Ecirc;t&eacute;</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
