<HTML>
<HEAD>
<TITLE>Les taupes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les taupes</h2>
Lettre Jerriaise Dinmanche le 13 Juillet 1997 <br/></font></center><p>

Acquo une fais ch&eacute;s Clifford Laisney tch'a l'pliaisi d'vos presenter la lettre Jerriaise aniet Dinmanche le 13 Juillet 1997 . <br/>
<br/>
La dernier occasion que j'avaits prepather une lettre &eacute;tait le 23 d'mars (le Dinmanche des Rameaux), mais malheuthesement ou'n f&ucirc;t pas pr&eacute;sent&eacute;e la raison etant que Radio Jerri avaits anichi la tape. Enfin, aniet tout est bein. <br/>
<br/>
Ich&icirc;n, a Oaklands, <a href="st_sauveux.html">St. Sauveur</a> ouaique je d'meuthe j'avons ieu dernierement une invasion d'taupes. Dans les dgiez-neuf ann&eacute;es que j'avaits d'me&ucirc;ther a <a href="st_ouen.html">St. Ouen</a> janmais j'en avaits veu ieune dans l'gardin. <br/>
<br/>
Chaque matin&eacute;e ma premier visite est d'aller compter les nouvelle taupiniethes qu'ont appathu dans les parterres et herbages. J'vos ass&ucirc;the bein tchi peuvent en faithe du d'gats. Malgre que j'ai pliaichi des trappes, j'ai reussi d'en attraper ieune seulement et j'ai grand peux que j'm'en vais etre forchi d'engagi un trappeux en ordre de les detruithe. <br/>
<br/>
J'n'aime pas l'id&eacute;e de les empou&acirc;isoner et nou ma suggeth&eacute; mettre une epine dans la ranniethe, d'autres du lait caillyi, et l'autre jour mon bieau-frethe me donnit une &eacute;spece de pliantes tch'im garanti chasseraits les taupes de mon gardin pour trejous, probablyement tch'il prendraits residence dans l'gardin d'mon vaisin. La taupe, une p'tite cr&eacute;atuthe envers siez pouces en longeur est une grand travailleresse. Ou passe la grand partie d'sa vie souos terre en ten&ecirc;bres a d&eacute;foui ses ranniethes en ordre de b&acirc;ti sa d'meuthe et d'obtenin le mangi necessaithe pour s'n'existence. Ch'est une dr&ocirc;le de p'tit anima, a peine capablye de vaie ou d'entendre mais auve un fin nez, et bein adapt&eacute;e pour la part que la nat&ucirc;the la design&eacute;e. <br/>
<br/>
Ch'est trejous possiblye de suivre son c'min par les tafa&icirc;ts d'terre cratchis tchi traverse le terrain, traversant clios et gardin. <br/>
<br/>
Si par chance ch'est possiblye d'en attraper ieune vivante, ou verrais qu'ou s'forme en p'tite balle dans la main, une p'tite balle de p&eacute; v'l'ouss&eacute;e auve une p'tite coue rose. Ou n'a pas d'co, ses outheilles sonts que des p'tites ouvertuthes muchis dans sa p&eacute; et ses iers sonts des p'tites pointes couvertes de pieau. <br/>
<br/>
Ou'lle a des p'tites mains auve chinq p'tits d&eacute;s tchi travaille comme des palettes, et minse a l'abanon sus la terre, dans mins d'une minute ou'lle autha &eacute;capper. Dans une seule niet, une taupe peut terrer une tonnelle septante-cinque verges de longeur, et peut travaillyi en avanche ou a r'tchuler. Son p&eacute; ne d'vint janmais crotte. <br/>
<br/>
Une taupe fait sa travers&eacute;e toute les quatre heuthes, et malgr&eacute; qu'ou cause hardi d'dommage, ou'lle a &eacute;tout ses avantages, car ou detruit hardi d'mauvaises insectes. Son principal mangi est l'ver de terre, et i'en faut un certain montant pour s'n'existence. Si par chance la taupe trouve pus d'vers tch'in li faut, ou les t&ucirc;etha et les mettra d'cot&eacute; pour le jour quand la p&ecirc;que ne setha si bouonne. <br/>
<br/>
Achteu j'esp&egrave;the que j'vos ait donner une p'tite le&ccedil;on envers les activit&eacute;es de la taupe, et la pr&egrave;chaine fais qu'ou vos causera d'l'embarras ou donnerais resp&eacute; a chutte belle p'tite cr&eacute;atuthe de nath&ucirc;the qu'a 'tait minse sus la terre pour rendre sa partie pour souolagi et aidgi d'une manniethe ou l'autre. Nou m'dit que la taupe se trouve seulement en Jerri et Aurigny et n'habite pas en <a href="dgernesy.html">d'guernsesy</a>. J'en connaits pas la raison pour ch'nna. P't'etre que tchitchuns pouorrons m'r'enseigner. Ches p't'etre possiblye que j'pouraimes encouothagi tchitchuns d'commenchi un p'tit commerce d'export? <br/>
<br/>
En finnisant, j'en peut selon feliciter Madanme Margaret Perr&eacute;e et son Conmit&eacute; Sociale pour la merveilleuse seth&eacute;e tch'ils organisites Vendredi le 27 de Juin dans la Salle Paroissialle de <a href="st_louothains.html">St. Louaithains</a> pour les membres de l'<a href="assembliee/index.html">Assembli&eacute;e</a>. <br/>
<br/>
Apart d'un concert aimablye et amusant, j'fumes trait&eacute;es comme rouoyat&eacute; par les gar&ccedil;ons et filles de services tchi nos servites un souper superbe. Le nombre de gens tchi accordites lus presence et support est une bouonne indication et encouothagement pour l'av'nin et continnuation de not ancienne langue. <br/>
<br/>
A la Prechaine. <br/>
<br/>
<i>Clifford Laisney</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdftaupes.html">Taupes et crapauds</a><p>

<li><a href="pm3candidat.html">Ph'lip et un traisi&egrave;me candidat</a><p>
<li><a href="matin.html">L&eacute; Mat&icirc;n</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

