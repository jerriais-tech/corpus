<HTML>
<HEAD>
<TITLE>Eune Danse Paysanne</TITLE>
<META  name="keywords" content="Jèrriais, Jersey-French, language, langue normande, Channel Islands, îles anglo-normandes, patois normand">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

&nbsp;<p>
&nbsp;<p>

<center><font color="#215e21"><h2>Eune Danse Paysanne</h2></font></center><p>
&nbsp;<p>
<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>
&nbsp;<p>

<CENTER><IMG SRC="paysanne2.jpg" WIDTH=250 HEIGHT=189></CENTER><p>
&nbsp;<p>

Dans les ch&icirc;nquante membres d'L'Assembli&eacute;e d'J&egrave;rriais lus r&ecirc;unn&icirc;tent &agrave; la Salle P&acirc;roua&icirc;ssiale d'La Trinn't&eacute; l&eacute; 26 d'Janvyi 2001 pouor eune danse paysanne.<p>

La Caesarean Ceilidh Band 'tait sus la strade pouor jouer la m&ucirc;sique. L'annonceuse d'la m&ucirc;sique dit tchiques patholes d&eacute; beinv'nue en J&egrave;rriais:<p>

<I>"B&ocirc;nsouair Mesdames et Messieurs. J'sommes la Caesarean Ceilidh Band. J'esp&eacute;thons aver un mio d'dans'sie"</I><p>
&nbsp;<p>
<CENTER><IMG SRC="paysanne1.jpg" WIDTH=250 HEIGHT=107></CENTER><p>
&nbsp;<p>
Et pis ou c'menchit &agrave; explyitchi les danses.<p>

Bein seu, ch&eacute; n'taient pon des danses traditionnelles d&eacute; J&egrave;rri. La m&ucirc;sique 'tait &Ecirc;cossaise et y'avait p't-&ecirc;t' un mio d'm&ucirc;sique Irlandaise &eacute;tout. Pouor l&eacute; dithe tout court, ch'tait d'la m&ucirc;sique Celtique.<p>
&nbsp;<p>
<CENTER><IMG SRC="paysanne3.jpg" WIDTH=250 HEIGHT=166></CENTER><p>
&nbsp;<p>
En J&egrave;rri, j'avons p&egrave;rdu nos vielles danses et don ch'n'est qu' bein rarement qu&eacute; ch'est p&ocirc;ssibl'ye d'organn&icirc;ser eune danse - mais les cheins tchi 'taient l&agrave; pouor la Danse Paysanne lus en r&ecirc;jou&icirc;tent.<p>
&nbsp;<p>
<CENTER><IMG SRC="paysanne4.jpg" WIDTH=250 HEIGHT=176></CENTER><p>
&nbsp;<p>
Y'avait ch&icirc;n danses duthant la s&eacute;th&eacute;e, et acouo d'la m&ucirc;sique entre les danses pouor la&icirc;ssi un mio d&eacute; temps pouor mangi et s'&egrave;rposer. <p>

La preunmi&eacute; danse f&ucirc;t eune danse en c&egrave;rcl'ye. Dans chutte danse les danseurs lus prom'naient l'tou d'la salle dans des coupl'yes.<p>
&nbsp;<p>
<CENTER><IMG SRC="paysanne10.jpg" WIDTH=250 HEIGHT=167></CENTER><p>
&nbsp;<p>
La deuxi&egrave;me danse f&ucirc;t eune danse en l&icirc;ngne (un "reel") dans tchi qu'les danseurs avanchaient et tou&ocirc;nnaient lus parchonni&egrave;rs.<p>
&nbsp;<p>
<CENTER><IMG SRC="paysanne6.jpg" WIDTH=250 HEIGHT=144></CENTER><p>
&nbsp;<p>
Pouor la tra&icirc;si&egrave;me danse, y'avait deux l&icirc;ngnes d&eacute; ch&icirc;nq coupl'yes. Auve toutes les actions, les gens avaient d'la diffitchult&eacute; &agrave; lus ram&eacute;mouaither par io&ugrave; tch'i' faut aller, mais les cheins tchi dansaient vaient du fanne - et les cheins tchi restaient assis avaient bein du fanne &agrave; r'garder la dans'sie.<p>
&nbsp;<p>
<CENTER><IMG SRC="paysanne7.jpg" WIDTH=250 HEIGHT=111></CENTER><p>
&nbsp;<p>
La quatri&egrave;me dans 'tait eune valse, et pouor finni la d&egrave;rni&eacute; danse f&ucirc;t un "shuffle" auve deux l&icirc;ngnes. Et pouor chutte d&egrave;rni&eacute;the i' fallait r'muer tchiques tabl'yes &agrave; seule f&icirc;n qu'les danseurs aient assez d'run.<p>
&nbsp;<p>
<CENTER><IMG SRC="paysanne5.jpg" WIDTH=250 HEIGHT=283></CENTER><p>
&nbsp;<p>
Duthant la s&eacute;th&eacute;e, des pais au fou f&ucirc;tent s&egrave;rvis, et d'la g&acirc;che et du th&eacute;e et du caf&eacute; et du cidre.<p>
&nbsp;<p>
<CENTER><IMG SRC="paysanne8.jpg" WIDTH=250 HEIGHT=149></CENTER><p>
&nbsp;<p>
La s&eacute;th&eacute;e 'tait bein appr&eacute;ci&eacute;e par les cheins tchi 'taient l&agrave;.<p>
&nbsp;<p>
<CENTER><IMG SRC="paysanne9.jpg" WIDTH=250 HEIGHT=171></CENTER><p>

<P>&nbsp;</P>

<P>&nbsp;</P>
<FONT SIZE=2>
<P><i>Viyiz &eacute;tout:</i></P>

<ul>
<li><a href="index.html">L'Assembliee d'J&egrave;rriais</a><p>
<li><a href="touonnee2001.html">Eune Tou&ocirc;nn&eacute;e en Lorries</a><p>
<li><a href="../noue/partya2k.html">Nou&eacute; 2000 - L'Assembli&eacute;e d'J&egrave;rriais</a><p>
<li><a href="../noue/service2000.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute; 2000</a><p>
<li><a href="../assembliee.html">L'Assembliee d'J&egrave;rriais</a><p>
<li><a href="../ass2000.html">L&eacute; J&egrave;rriais est vivant</a><p>
<li><a href="../nouormandie1955.html">Un viage en Nouormandie</a><p>
<li><a href="cour.html">Visite &agrave; la Cour Rouoyale</a><p>
</ul>
</FONT>

&nbsp;<p>
&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>
