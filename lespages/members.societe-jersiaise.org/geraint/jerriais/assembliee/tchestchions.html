<HTML>
<HEAD>
<TITLE>Eune S&eacute;th&eacute;e d'Tchestchions</TITLE>
<META  name="keywords" content="Jèrriais, Jersey-French, language, langue normande, patois normand, minority languages, langues régionales, langues minoritaires, langues d'oïl, folklore, dialect, linguistics, linguistique, Normandy, Normandie, Channel Islands, îles anglo-normandes">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

&nbsp;<p>
&nbsp;<p>

<center><font color="#215e21"><h2>Eune S&eacute;th&eacute;e d'Tchestchions</h2></font></center><p>

&nbsp;<p>
<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>
&nbsp;<p>

L'Assembli&eacute;e du mais d'mar eut lieu vendr&eacute;di pass&eacute; &agrave; 8 heuthes du s&eacute; dans la Salle d'Agritchultuthe, neunm&eacute;tho 3 Rue Mulcaster. Ch'tait vrainment bein encouothageant de vaie les membres en si grand nombre, car le temps 'tait p&eacute;thissablye.<p>

Duthant la s&eacute;th&eacute;e le pr&eacute;sident, le S&eacute;nateu H. Le Riche Edwards, assist&eacute; par Mme. P. Green et M&ecirc;ssieurs F.J. Hacquoil et G.W. Bertram, r&ecirc;ponn&icirc;tent &agrave; eune vingtaine d&eacute; tchestchions apport&eacute;es par les membres. ches tchestchions 'taient bein vari&eacute;es, et certainement i' y'en avait pour touos les go&ucirc;ts.<p>

La preunmi&egrave;the 'tait: &#147;A votre id&eacute;e, tch'est qu'est la miyeu mani&egrave;the d&eacute; pr&eacute;pather les pieuvres pour la tablye?&#148; Nos m&ecirc;ssieurs, dans chu cas 'chin, lus montr&icirc;tent pus &ecirc;rudits qu&eacute; la dame dans l'art d&eacute; faithe la tchuisine. I' nos explyitch&icirc;tent l'affaithe comme i' faut, et ach't'eu j&eacute; savons tous parfaitement bein comment les tchuithe.<p>

<center><i>L'ma d'amour</i></center><p>

La tchestchion tchi fit pus d'amusement 'tait: &#147;Pourtchi qu&eacute; l'mal &egrave;s dents est appel&eacute; l'ma d'amour?&#148; I' nos donn&icirc;tent des raisons scientifiques et &ecirc;difiantes pour chu &eacute;trange ph&eacute;nom&egrave;ne. M. l'Juge F.V. L&eacute; Feuvre nos liut eune explyication hardi logique et convaintchante qu'un anm&icirc;n &agrave; li avait &eacute;crit.<p>

La pr&eacute;chaine 'tait: &#147;Est-che p&ocirc;ssiblye d'aver un coup d'leune?&#148; Nos gens 'taient bein d'opinion qu&eacute; v'l&agrave; tchi s'arrivait malheutheusement trop souvent. L&eacute; S&eacute;nateu Edwards nos dit qu&eacute; par pr&eacute;caution i' freunmait tr&eacute;jous ses ridjeaux pour s&eacute; faithe seux qu&eacute; la leune n'&eacute;thait pon d'&ecirc;ffet sus li!<p>

La 4e tchestchion: &#147;Est-che qu&eacute; l'J&egrave;rriais d&eacute; St. Ou est pus correct qu&eacute; l&eacute; St. Martinnais?&#148; Un moussieu d&eacute; l'Est est d'avis qu&eacute; l&eacute; St. Ouonnais est trop pliat; par contre l&eacute; chein du Ou&ecirc;st nos montrit qu&eacute; les Amontains tra&icirc;nent lus mots bein trop.<p>

La sienne tchi suivit 'tait tout &agrave; fait topique: &#147;V'l&agrave; tchi fait-i' autchun bein &egrave;s femmes d'aller lus parlochi &egrave;s 'Women's Institutes'?&#148; Nos hommes n'&eacute;taient pas du m&ecirc;me avis, mais la dame nos dit qu&eacute; ches r&ecirc;unions l&agrave; 'taient d&eacute; telle &icirc;mportance que l's hommes n&eacute; d'mandaient pas mus que d'y'aller &eacute;tou.<p>

&#147;Tch-est qu'ou criyiz des femmes tchi feunment dans les rues?&#148; I' n'y'a pon autchun doute tch'est qu'nos gens en pensent! I' 'taient tous d'opinion qu&eacute; ch'est eune bein vilaine habitude.<p>

Neunm&eacute;tho 7: &#147;Pourtchi qu&eacute; les femmes ont tr&eacute;jous peux des souothis?&#148; L'explyication 'tait sans doute qu&eacute; l'temps pass&eacute; quand les dames portaient d&eacute; longues patouolles de cotillions, v'l&agrave; tch'offrait eune muche &agrave; chutte p&eacute;tite v&egrave;rminne.<p>

<i><center>L&eacute; j&egrave;rriais &agrave; l'&ecirc;cole</center></i><p>

Les 8e, 9e et 10e sou&ocirc;l'v&icirc;tent des ardguments oppos&eacute;s, car tous n&eacute; sont pas d'accord qu&eacute; l's'&ecirc;fants d&eacute;v'thaient apprendre l&eacute; J&egrave;rriais &agrave; l'&ecirc;cole. A chu moment-chin l&eacute; Juge L&eacute; Feuvre sugg&eacute;thit qu&eacute; l'Assembli&eacute;e d&eacute;v'thait faithe &icirc;mpr&icirc;nmer un &#147;recueil d'&eacute;crits&#148; j&egrave;rriais qu&eacute; l's'&ecirc;fants pouorraient li&eacute;the.<p>

Deux tchestchions apport&eacute;es par Me. F. Le Maistre s&eacute; trouv&icirc;tent trop difficiles et i' dut nos en donner l'explyication li-m&ecirc;me: &#147;Tch'est qu'est la diff&eacute;thence d'la br&ecirc;que d'hielle et des mannes &agrave; fou?&#148; et &#147;Tch-est qui vaut mus - du r'l&icirc;nd&icirc;nd&icirc;n ou des p'tits parmaf&eacute;v&eacute;thes &agrave; pattes jaunes?&#148;<p>

Eune tchestchion sus l'divorce fut pr&eacute;sent&eacute;e et r&ecirc;ponnue auve &icirc;ntelligence et du point d'veue Chr&eacute;tchien.<p>

I' fut tchestchion d&eacute; rempli&eacute;chi les bouais gavachis duthant l'Otchupation et i' semblye qu&eacute; l's'Autorit&eacute;s sont &agrave; faithe d&eacute; lus mus, mais qu&eacute; malheutheusement les avi&egrave;rs en saccagent bein trop.<p>

La dreine tchestchion 'tait &agrave; l'&ecirc;gard des Membres d's'Etats tchi chouaisissent d'aller examiner les M&icirc;ntchiers au temps des math&eacute;es du mais d'mar au lieu d'y' aller au mais d'ju&icirc;n quand i' fait b&eacute;. Par les r&ecirc;ponses il est bein &ecirc;vident tch'est qu'est l'objet pourtchi tch'i' chouaisissent chu temps-l&agrave; pour aller en visite maritimme!<p>

A la fin d'eune s&eacute;th&eacute;e anim&eacute;e, l&eacute; pr&eacute;sident &egrave;rm&egrave;rcyit les gens pour &ecirc;t' v&eacute;nus et pour aver donn&eacute; des tchestchions d'un caract&egrave;the si &icirc;nt&eacute;ressant.<p>

&nbsp;<p>

<i>Evening Post 3/4/1952</i><p>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="index.html">L'Assembli&eacute;e d'J&egrave;rriais</a></li><p>
<li><a href="evenements2001.html">L's &ecirc;ven&eacute;ments d'l'ann&eacute;e 2001 auve l'Assembli&eacute;e d'J&egrave;rriais</a><p>
<li><a href="media301.html">Un Commeunitchi &egrave;s m&eacute;dias</a><p>
<li><a href="reglyes.html">R&egrave;gl'yes d&eacute; L'Assembli&eacute;e d'J&egrave;rriais</a><p>
<li><a href="bingo2001.html">Eune s&eacute;th&eacute;e d'B&icirc;ngo &agrave; La Trinn't&eacute;</a><p>
<li><a href="paysanne.html">Eune Danse Paysanne</a><p>
<li><a href="../noue/partya2k.html">Nou&eacute; 2000 - L'Assembli&eacute;e d'J&egrave;rriais</a><p>

<li><a href="../noue/service2000.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute;</a><p>
<li><a href="../gambie.html">La Gambie</a><p>
<li><a href="../cannada1977.html">Portraits du Cannada</a><p>
<li><a href="../nouormandie1955.html">Un viage en Nouormandie</a><p>

<li><a href="../assembliee.html">L'Assembliee d'J&egrave;rriais</a><p>
<li><a href="../ass2000.html">L&eacute; J&egrave;rriais est vivant</a><p>
<li><a href="cour.html">Visite &agrave; la Cour Rouoyale</a><p>
<li><a href="languejerriaise.html">La Langue Jerriaise</a><p>
</ul>
</FONT>
&nbsp;<p>
&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>
