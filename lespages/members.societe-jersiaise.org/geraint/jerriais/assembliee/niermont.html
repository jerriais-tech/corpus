<HTML>
<HEAD>
<TITLE>R&ecirc;union &agrave; Ni&egrave;rmont</TITLE>
<META  name="keywords" content="Jèrriais, language, langue normande, langue jersiaise,jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>L'Assembli&eacute;e d'J&egrave;rriais</h2>
R&ecirc;union &agrave; Ni&egrave;rmont<br/>
</font></center><p>


<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>

<img src="assembliee1967c.jpg" width="260" height="450" alt="" title="" align="right" />
La r&ecirc;union mensuelle du 28 d&eacute; juillet eut lieu &agrave; Ni&egrave;rmont. I ventait sus la t&ecirc;te, app'l&eacute;e l'Bec d'Ni&egrave;rmont par les p&ecirc;tcheurs d'aut'fais, et nou-s-m&icirc;nt &agrave; l'abri tout pr&egrave;s du c'm&icirc;n qui m&egrave;ne &agrave; la tour.<br/>
<br/>
Les affaithes c'mench&icirc;tent par l&eacute; rapport d&eacute; la r&ecirc;union du mais d'mai et l'sien du service annuel &agrave; l'<a href="../brelade_legende.html">Eglyise d&eacute; St. Br&eacute;lade</a>, et l'&ecirc;lection d&eacute; quatre nouvieaux membres.<br/>
<br/>
L&eacute; S&eacute;nateu Romeril, Vice-Pr&eacute;sident, &agrave; rempliaichi l'D&eacute;put&eacute; Qu&eacute;r&eacute;e, qui 'tait hors l'&Icirc;le, f&icirc;t la beinv'nue au Professeur Jean-Claude Villequin, un membre d&eacute;pis tchiques ann&eacute;es, et &agrave; ses pathents qui 'taient ich&icirc;n en vacances.<br/>
<br/>
L&eacute; S&eacute;nateu offri des f&eacute;licitations au sieur <a href="../lemaistre.html">Frank Le Maistre</a> sus l'grand honneu qui li avait 't&eacute; fait &agrave; Lessay, et l'Sieur Le Maistre r&ecirc;ponnit.<br/>
<br/>
<div align="center"><b>L&eacute; discours</b></div><br/>
<br/>
Moussieu Ph. Ahier fit un bein &icirc;nt&eacute;r&ecirc;ssant discours sus Ni&egrave;rmont - sus l'histouaithe du fief - et dit comment qu&eacute;, en tchique temps aupr&egrave;s l'ann&eacute;e d'la Contch&ecirc;te Nouormande, i' fut pass&eacute; &egrave;s mouaines du Mont St. Michel, qui f&icirc;tent bein d's &ecirc;changes d&eacute; t&egrave;rres, et i' restit dans lus mains jusqu'&agrave; 1413, quand i' fut r'touann&eacute; &agrave; la Couronne, et aupr&egrave;s, changi d'mains plusieurs fais, tant et si bein qu'&agrave; ch't heu' il appartcheint &agrave; l'&Icirc;le, et est libre pour l&eacute; publyique a y passer bein d's heuthes d&eacute; plia&icirc;si.<br/>
<br/>
L&eacute; discours, parmi d'aut' choses mentionnait les drouaix du fief, eune chapelle, un moul&icirc;n (tout pr&egrave;s d'St. Aub&icirc;n), etc., et ch&eacute; s'sait &icirc;mpossiblye d&eacute; faithe un rapport d&eacute; toutes les d&eacute;tails car i'y en a tant, et les r'merci&ecirc;ments qui f&ucirc;tent accord&eacute;s &agrave; Moussieu Ahier 'taient c&egrave;rtain'ment bein m&eacute;thit&eacute;s, car i'y avait ieu bein d's heuthes d&eacute; r'cherches et d'pr&eacute;path&acirc;tis &agrave; mettre tout ensemblye.<br/>
<br/>
<div align="center"><b>D'la musique</b></div><br/>
<br/>
<img src="../jerriais287.jpg" width="100" height="100" alt="Ni&egrave;rmont" title="" align="right" />
Aupr&egrave;s l'discours, les gens qui 'taient assis sus l'herbe ou dans des tcha&icirc;thes qu'il avaient apport&eacute; e&ucirc;tent l&eacute; pliaisi d'ou&iuml; d'la bouanne musique par la &quot;Band of the Island of Jersey&quot;.<br/>
<br/>
La musique finie, un souper fut servi &agrave; tous, du caf&eacute;, des p'tits pains, sauasiches, etc., par l&eacute; Conmit&eacute; Dramatique, qui 'tait en ch&egrave;rge d&eacute; la s&eacute;th&eacute;e.<br/>
<br/>
L&eacute; S&eacute;nateu Romeril ermercyit les musiciens pour &ecirc;tre v&eacute;nus, donner d'si bouanne musique et, sans doute, Mme. Le Sueur et san conmit&eacute; pour la bouanne s&eacute;th&eacute;e et l'souper qu&eacute; tous aim&icirc;tent si bein.<br/>
<br/>
<i>JEP 3/8/1967 </i><br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="index.html">L'Assembli&eacute;e d'J&egrave;rriais</a></li><p>

<li><a href="grosnez.html">L'Vi&egrave;r Ch&acirc;t&eacute; d'Grosnez</a><p>
<li><a href="sauvtage.html">Sus l'Bat&eacute; d'Sauv'tage</a><p>
<li><a href="../cotes.html">Nouos Vi&egrave;rs Noms d&eacute; Lieu - &agrave; l'entou des C&ocirc;tes</a><p>
<li><a href="../ileaudgerdain.html">L'&Icirc;le au Dg&egrave;rdain</a><p>
<li><a href="../lacorbiethe.html">La Corbi&eacute;the</a><p>
<li><a href="../st_brelade.html">St Br&eacute;lade</A><p>
</ul>
</font>

&nbsp;<p>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>

