<HTML>
<HEAD>
<TITLE>L'Excursion en Nouormandie</TITLE>
<META  name="keywords" content="Jèrriais, language, langue normande, langue jersiaise, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>L'Assembli&eacute;e d'J&egrave;rriais</h2>
L'Excursion en Nouormandie</font></center><p>

<img src="assembliee.gif" align="right" width="104" height="100" border=0 alt="L'Assembli&eacute;e d'J&egrave;rriais">

La traisi&egrave;me fais s'prouvit la &quot;bouanne&quot; pour 63 membres d&eacute; L'Assembli&eacute;e d'J&egrave;rriais sam'di pass&eacute;, l'18 d'ao&ucirc;t. Vendr&eacute;di mat&icirc;n, quand l'excursion en Nouormandie fut d&ecirc;m&icirc;nse pour la deuxi&egrave;me fais pour ieux, bein des membres fudrent hardi d&ecirc;chus, mais duthant la matinn&eacute;e, quand les nouvelle v&icirc;ntent qu&eacute; l'affaithe 'tait erm&icirc;nse au sam'di, lus esprits lus r'lev&icirc;tent tout-d'suite. Ch'tait damage qu'eune dgi&eacute;zaine n&eacute; pudrent pas v'n&icirc;n quand m&ecirc;me.<br/>
<br/>
Sam'di mat&icirc;n tous 'taient d'bouanne heuthe pour l&eacute; bat&eacute; d&eacute; siex-heuthes et d'mie, la travers&eacute;e fut bein calme, et nou-s-arrivit &agrave; Granville &agrave; dgiex minutes d&eacute; neu', et tout d'suite en charabanc l'travers d&eacute; la campagne, iou qu'i'y a hardi d'herbage et d'vacques, jusqu'&agrave; Coutances. Ich&icirc;n i'y eut eune arr&ecirc;t pour vaie la vielle cath&eacute;drale, prendre un portrait d'la dga&icirc;ngue, et aupr&egrave;s vaie les bieaux gard&icirc;ns. L&eacute; prechain arr&ecirc;t, &agrave; Isigny, fut bein appr&eacute;ci&eacute;, car tous avaient grand faim, mais i' fudrent bein r&ecirc;compens&eacute;s pour aver arr&ecirc;t&eacute;, car un superbe r'pas fut servi &agrave; l'Hotel d&eacute; France. La seule pliainte ich&icirc;n 'tait: &quot;I'y en avait pus qu'nou n'pouvait mangi!&quot;<br/>
<br/>
<b><div align="center">Arromanches</div></b><br/>
<br/>
Just&eacute;ment aupr&egrave;s eune heuthe nou' r'&eacute;tait en route pour St. Laurent-sur-Mer. Ich&icirc;n nous-s-arr&ecirc;ti pour vaie l'grand ch&icirc;m'tch&eacute;the Am&eacute;thitchain, qu'est si bein gard&eacute;. Le b&acirc;tisse en m&eacute;mouaithe des siens qui perd&icirc;drent lus vie en lib&eacute;thant la Nouormandie d's All'mands fut bein admith&eacute;, aussi bein comme la veue des gr&egrave;ves iou qu'les troupes alli&eacute;s at&egrave;rr&icirc;tent en 1944, qu&eacute; nou fut r'vaie d&eacute; pus pr&egrave;s aupr&egrave;s, comme Arromanches, qu'est tout-&agrave;-fait eune pliaiche ernomm&eacute;e pour les touristes &agrave; ch't-heu'<br/>
<br/>
Acouoe eune fais en route, pour Bayeux, pour vaie ich&icirc;n les tapis'sies et l'ancienne cath&eacute;drale, et aupr&egrave;s l'travers d'un canton iou qu'i'y a pus d'avou d'cru, et pis l'ong des pot'ties &agrave; Noron. I' font acouo des pots &agrave; lait, des bros et des t&egrave;rrinnes par ich&icirc;n et toutes sorte d'orn&eacute;ments d'gard&icirc;n. L&eacute; pr&eacute;chain arr&ecirc;t fut St. L&ocirc; pour les siens qui voulaient faithe tchiques achats. St. L&ocirc; est eune ville avec d&eacute; nouvieaux b&acirc;tisses, car presque rein y rest&eacute; aupr&egrave;s les bombard&eacute;ments.<br/>
<br/>
Le temps s'avanchait et fallait aller bouan raide pour le d&icirc;ner &agrave; Coutanches &agrave; la Grand Hotel.<br/>
<br/>
<b><div align="center">Erm&egrave;rciement</div></b><br/>
<br/>
&Agrave; la f&icirc;n du r'pas l'Sieur J.N. Richard ermercyit l'Sieur Raymond Le Liard et les siens d'l'office siez Boutin pour aver arrangi un si bouan jour, et pr&icirc;ncipal'ment pour tout l'embarras qu'ils avaient pr&icirc;nt &agrave; arrangi tout si bein en grand' vitesse vendr&eacute;di mat&icirc;n. La Dlle. Le Boutillier ermercyit l'tr&eacute;s&ocirc;ryi et la s&eacute;gr&eacute;taithe pour lus partie d's arrang'ments &eacute;tout, et l'Sieur Le Liard et l'tr&eacute;s&ocirc;ryi d&icirc;drent tchiques patholes en r&ecirc;ponse.<br/>
<br/>
Fallit tout-d'-suite s&eacute; r'mettre en route pour Granville et l'bat&eacute; pour J&egrave;rri. la m&eacute; 'tait &quot;comme eune planche&quot; &agrave; r'v&eacute;n&icirc;n, et tous, p't&ecirc;tre un mio lass&eacute;s, pathaissaient div&egrave;rs&eacute;ment contents d'lus jour en Nouormandie.<br/>
<br/>
<i>L'Assembli&eacute;e d'J&egrave;rriais</i><br/>
<i>Jersey Weekly Post 1/9/1962</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="index.html">L'Assembli&eacute;e d'J&egrave;rriais</a></li><p>
<li><a href="../nouormandie1955.html">Un viage en Nouormandie</a><p>
<li><a href="nouormandie1964.html">Excursion en Nouormandie</a><p>
<li><a href="../gdfnouor.html">En Nouormandie</a><p>
<li><a href="../gdfnouormandie.html">En Nouormandie</a><p>
<li><a href="../gdflucerne.html">En Nouormandie</a><p>
</ul>
</font>

&nbsp;<p>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>

