<HTML>
<HEAD>
<TITLE>Pourtchi qu'not' vi&egrave;r lingo dispatha&icirc;t?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pourtchi qu'not' vi&egrave;r lingo dispatha&icirc;t?</h2></font></center><p>


<div align="center"><b>Ki - ri - ki - ki</b><br/>
<b>Ka- ra- ka -ka</b><br/>
<br/>
<br/>
<br/>
&#8220;Vrais j&egrave;rriais n&eacute;s et normands d'race,<br/>
Oubliethait-nou la langue d&eacute; Wace,<br/>
L&eacute; vi&egrave;r lingo, touos les bouons d'vis,<br/>
Qu&eacute; nou-s-aimait au temps jadis?&#8221;<br/>
<br/>
</div><div align="left">Ch'tait A.A. L'Gros tchi d'mandait la tchestion y'a bein d's ann&eacute;es. D&eacute; nos jours nou l&icirc; r&ecirc;pondrait oui sans h&eacute;sitation.<br/>
<br/>
Pourtchi qu'not' vi&egrave;r lingo dispatha&icirc;t? Tch'est qui s'en va en d&eacute;v'n&icirc;n? Eune masse des gens d'acheteu n&eacute; veulent pas p&acirc;ler en j&egrave;rriais. Chest un mio trop commun, vl&agrave; tchi n'patha&icirc;t pas bein, i' n'est c'mode qu'en J&egrave;rri - et dgi&acirc;tre sait tchi d'autre.<br/>
<br/>
Ou&ecirc;que ya pus b&eacute; qu&eacute; l'bouon vi&egrave;r patouais quand nous l'p&acirc;l&egrave; &agrave; la vielle mode, par exemplye, quand nou ouait un ancient appr&eacute;chant d'ses chent ans vos p&acirc;ler d'un temps fut, laissant couorre un tas d'vielles expressions et un tas d'vi&egrave;rs mots, touos les ditons d'cou&ocirc;teume et d'vieill&egrave;che &agrave; banon? Lecteurs, dites comme m&eacute;, &#8220;tchi bouon d'vis!&#8221; Ch'est si familyi d'entendre les noms des pliantes, des bouais, des ouaisieaux ou les noms des ruettes, des rotchi&egrave;rs et des clios. Si pliaisant quand y'a occasion d&eacute; pouver prononcer 'achocre', 'bachouard', 'b&ucirc;zard', '&ecirc;m&acirc;nue' ou 'pendeloque'!<br/>
<br/>
J'vivons et j&eacute; d'meuthons dans eune charmante p&eacute;tite &icirc;le tch'est remplyie d'bieaut&eacute;s naturelles et tchi fait envie &agrave; toute p&egrave;rsonne tch'y veint en visite. Pour ches gens-l&agrave; ch'est un paradis qu'not' J&egrave;rri, mais chein tch'y fait hardi et tchi lus plia&icirc;t un tas - nos vielles cou&ocirc;teumes, toutes les appathences d&eacute; vieill&egrave;che, not' dr&ocirc;le d&eacute; langage et toutes chose caract&eacute;ristiques du pays. Otez d'eune pliaiche qu&eacute; ch'sait san paysage, s'n antitchit&eacute;, ses caract&eacute;ristiques ou n'&icirc;mporte tchi, j'vos asse&ucirc;the tch'i' n'y'&eacute;tha pus l'm&ecirc;me attrait. Ch'est ch'tchi fait qu&eacute; l'dialecte d'eunne race est si &icirc;mportant &agrave; pr&ecirc;s&egrave;rver et si &icirc;nt&eacute;r&ecirc;ssant &agrave; &ecirc;tudier, et quand nou s'ap&egrave;rchait tch'i' dispathait nous peu s'entre-dithe en bas, &#8220;ch'est l'c'menchement d'la f&icirc;n.&#8221; Eh bein, v'l&agrave; tch'applyique (j'en ai bein d'la peine) au langage j&egrave;rriais. I' s'en va &agrave; grands pas; d'un jour &agrave; l'autre nous s'en ap&egrave;rchait. Acheteu, pourtchi? I' m'semblye tch'i y'a pus d'eune explyication. Mais est'che qu&eacute; dans chennechin comme dans bein d'autres choses chein tch'&eacute;tait bouon assez pour l&eacute; grand-p&eacute;the n'est pas assez bouon pour nous. J&eacute; l'crai, m&eacute; et j'ai honte d&eacute; penser tch'est qu'les anciens en dithaient si ch'est tch'i' pouvaient entendre tchitch'un des gens d'acheteu br&eacute;dendgi les deux ou trais seules patholes d&eacute; j&egrave;rriais tch'i' font la minne d&eacute; saver. J'esp&eacute;the, au mains, qu'nou p&acirc;le en j&egrave;rriais dans l'Royaume des Ouaisieaux.<br/>
<br/>
Mais tch'est qu'est don la raison d&eacute; tout chenna? Preumi&eacute;thement, j&eacute; pense qu&eacute; chein tchi s'appelle l&eacute; &#8220;progr&egrave;s&#8221; a hardi &agrave; y faithe. Par exemplye, l'&icirc;nfluence du radio, des papi&egrave;rs angliais, des vaituthes tchi vont et veinnent d'la ville touos les jours et tchi s'appellent &#8220;omnibus.&#8221; Et pis y'a l&eacute; d'fend tch'est annonc&eacute; par les ma&icirc;tres et maitr&ecirc;sses d'&ecirc;cole - un d'fend &egrave;s &ecirc;coli&egrave;rs d'&ecirc;tre entendus &agrave; p&acirc;ler &#8220;chu b&ecirc;t&icirc;n et niol&icirc;n d'j&egrave;rgon.&#8221; Et acouo, la faute d'la pus grand' partie des pathents, tchi laissent lus mousses d'viser dans une langue tchi lus est tout &agrave; fait &ecirc;trangi&eacute;the; ou offuche s'i' conv&egrave;rsent tchique-fais en j&egrave;rriais i' n'empruntent pon bein des mots du dictionnaithe - ch'en est d'deuxi&egrave;me main et &agrave; la mode!<br/>
<br/>
Un jour, ayant occasion d'passer en d'ssus d'c&egrave;rtaine &ecirc;cole, j'm'ap&egrave;rchut, qu'y'avait eune dgaingue d'avi&egrave;rs tch'en sortaient. L'id&eacute;e m'v&icirc;nt d&eacute; d'scendre &agrave; t&egrave;rre pour tchiques minnutes. La preumi&eacute; chose tchi m'assaillit l's ouies ch'tait &#8220;n&eacute; v'l&agrave; eune 'magpie!&#8221; Acouo deux ou trais exemplyes pour vos montrer comme tchi qu'not' vielle langue est &ecirc;stropi&eacute;e aujourd'aniet. Ch'est pas du tout &ecirc;trange d&eacute; ou&iuml; les gens p&acirc;ler du 'postman' et d'lus 'bike' ou bein d'un 'aeroplane'. Tout aussi aisi &agrave; dithe porteux d'lettres, cyclette et avion. Mais chein tch'est du b&ecirc;t&icirc;n et compli&egrave;tement riditchule ch'est d&eacute; dithe <b>cross</b>-er, <b>tend</b>-er, <b>bend</b>-er, <b>tip</b>-er, <b>start</b>-er, (prononce 'st&egrave;rter'), <b>watch</b>-i, <b>squash</b>-i, <b>squeez</b>-i, et bein d'autres. Ch'est touos les jours qu&eacute; nou ouait - ch'est un 'nice' homme, &ecirc;tre en 'holiday', &agrave; 'one and six' d&eacute; 'pastries', faithe eune 'mistake', un 'clever' homme, 'draw'-er un billet dans la 'sweep', jouer &egrave;s 'draughts', et ch'est 'alright'. Est-che qu&eacute; ch'est trop fatidgant d&eacute; dithe vacances, p&acirc;tich'chies, lot'tie, jouer &egrave;s carrieaux, etc.?<br/>
<br/>
Un tas d'vi&egrave;rs mots n'sont pus car nou l's a rempliaichis par lus traduction angliaiche. A la pliaiche d&eacute; &eacute;thitchetes, mo&ucirc;que &agrave; longs pids, &ecirc;cad&icirc;ns, la ponser&ecirc;sse, chith&ecirc;me, fou&eacute;e, i&egrave;rre, tch&egrave;rpie et bijuque, ch'est pus 'nice' d&eacute; dithe 'ricketts', 'daddy-longlegs', 'chippings', 'nightmare', 'plaster', 'bonfire', 'speed', 'lint' et 'bungalow'!<br/>
<br/>
Combein qu'y'en a parmi vous, lecteurs, tchi pouorraient m'montrer parmi les flieurs ou les s&egrave;rclyes - du bonnet turc, d'la v&egrave;rge d'or, d'la satinnette ou du cr&eacute;m&eacute;, ou d'l'ambrais, d'l'orvale, du fliancouais, d'la touothelle ou d'la m'so&ucirc;que, et parmi les bouais du baumyi et du bouollias? Vos r'connaiss'ous dans l's ouaisieaux - un craquel&icirc;n, eune p'tit boeu, un dautchet, eune d&eacute;mouaiselle et eune m&egrave;rquerole? Sav-ous les noms d's &ecirc;tailes - les Trais Rouais, les Jeumieaux, les C'm&icirc;ns d'St. Jacques, la Pouochinni&eacute;the, la Canitchule, etc? J'pathie qu'ch'est tout d'l'allemand pour bein des pi&egrave;ches.<br/>
<br/>
Erv&eacute;nons un instant &egrave;s &ecirc;fants &agrave; l'&ecirc;cole. Nou lus apprend l'angliais d&eacute; A jusqu'&agrave; Z mais s&icirc;mpli&eacute;ment deux patholes d&eacute; bouan fran&ccedil;ais. Quant &agrave; not' vi&egrave;r patouais no lus dit qu'y'a eune peunition pour l&eacute; chein tch'os'sa en chuchoter eune bouochie &agrave; san vais&icirc;n et nou lus fait &agrave; comprendre qu&eacute; ch'est un tas d'bavin, tch'i' n's&egrave;rt d&eacute; rein &agrave; p&egrave;rsonne, etc., etc. La seule &egrave;rm&egrave;rque qu&eacute; j&eacute; d'sithe passer conc&egrave;rnant les ma&icirc;tres et maitr&ecirc;sses d'&ecirc;coles - ch'est eune bande d'achocres, de b&ucirc;zards et d'j&icirc;ngouais!<br/>
<br/>
Et pis y'a l's omnibus. Ch'est un mio risiblye d&eacute; vaie des jeunes drinnettes d&eacute; la campangne &agrave; angliaichi ensemblye d'allant et d&eacute; v'nant &agrave; londgeu d'jours. Il' &eacute;thaient honte d&eacute; d'viser dans lus langue et souvent assez i' font la minne tch'i' n'la savent pon. Un tas d&eacute; p'tites poupettes, niauminnes et vithouardes et offuche fard&eacute;es, tchi m&eacute;thitent eune bouonne latteuse auve un mouoch&eacute; &agrave; ch&icirc;nq carres ou un couplyes d'passe-l'avants pour les dr&eacute;chi!<br/>
<br/>
Ch'n'est pon la tout. Les noms auve tchi qu'nou baptise les nouvieaux v'nus d&eacute; nos jours n'appartcheinnent dg&eacute;the d&eacute; chu quartchi d'l'Europe. Ch'est &#8220;Joyce&#8221; et &#8220;Daphne&#8221; et &#8220;Pearl&#8221; et &#8220;Betty&#8221; - tchi noms! 'Pe&ucirc;le,' sinon qu'ch'est &ecirc;pel&eacute; en angliais! Les gar&ccedil;ons sont engis de &#8220;Brian&#8221;, &#8220;Malcolm&#8221;, &#8220;Derek&#8221; et &#8220;Royston&#8221; - un tchian en &eacute;thait la goule teurt! N'y'a pus d'bouons vi&egrave;rs Ph'lippe et Douard et Lisab&eacute; et Rachelle. I' sont tous morts et oubli&eacute;s.<br/>
<br/>
Et les vi&egrave;rs ditons? Pourdre d'mar et plyie d'avri, Font grange et gr&eacute;nyi emplyi. Au r'nouv&eacute; tout est b&eacute;, Au s'tembre rein n'y r'semblye. Ciel gavel&eacute; et fille fard&eacute;e, Sont deux bieaut&eacute;s bein vite pass&eacute;es.<br/>
<br/>
J&eacute; n'peux sinon &egrave;rciter, en conclusion, un v&egrave;rset d'un autre vielle po&eacute;sie et vos d'mander &agrave; tous de bein vouler l'apprendre par tchoeu et d'l'obs&egrave;rver.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8220;Nann&icirc;n, nann&icirc;n, sus autchun compte<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'chang'geai pon man bouon patouais,<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, sans doute, j'en cr&eacute;v'thais d'honte,<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'l&eacute; sacrifiethai pon jamais.&#8221;<br/>
     <br/>
<br/>
<i><a href="lemaistre.html">Marie la Pie</a><br/>
1934<br/></i>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="vivejer.html">Vive l&eacute; J&egrave;rriais</a><p>
<li><P><A HREF="dialect.html">L&eacute; J&egrave;rriais</A></P>
<li><a href="gdflangue.html">Nouot' vielle langue</a><p>
<li><a href="gdfvieilleche.html">Vieill&egrave;che s'atchitte!</a><p>
<li><a href="900e.html">En J&egrave;rriais</a><p>
<li><a href="dujerr.html">Du J&egrave;rriais</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><P><A HREF="rimeurs.html">Rimeurs J&egrave;rriais</A></P>
<li><a href="bouanvj.html">Le Bouan Vier Jerriais</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="lamentation2.html">Autre Lamentation</a><p>
<li><a href="belle.html">La Belle de la campagne versus la Belle de la Ville</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="jerriaiscaouain.html">L&eacute; Caouain n'est pon gr&ocirc;ssi</a><p>
<li><a href="langueaudragon.html">La Langue au Dragon - The Dragon's Tongue</a><p>
<li><a href="gjenmouothachchie.html">P&acirc;le des mots d'enmouothach'chie en J&egrave;rriais</a><p>
<li><a href="fable.html">Fable</a><p>
<li><a href="rate.html">I' n'avait pon roubli&eacute; san r&acirc;t&eacute;!</a><p>
<li><a href="tchesus2.html">Eune lettre d&eacute; 1881</a><p>
<li><a href="pmmeeting.html">Merrienne Goes To The Meeting</a><p>
<li><a href="gdftutelle.html">&Agrave; tout seigneur tout honneur!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

