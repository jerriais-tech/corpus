<HTML>
<HEAD>
<TITLE>Ph'lip attrape du fraid</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip attrape du fraid</h2>
Une &eacute;lection &agrave; la Trin't&eacute;</font></center><p>

<i>&agrave; Portinf&eacute;, Saint Ou.</i><br/>
<i>Mardi au s&eacute;.</i><br/>
<br/>
Moussieu l'Editeu,<br/>
<br/>
Chein qu'j'ai &agrave; dithe du temps agniet ch'est que je n'l'aime pas. Nou-s-a tr&eacute;jous dit que les vents d'est ne sont bouones pour les gens ni les bestieaux, mais nou peut dithe chonna &eacute;tout du temps que j'avons yeu agniet. J'ai sorti pour tchiques minutes d'vant d&icirc;n&eacute;, et j'ai attrap&eacute; du fraid dans l'h&eacute;th&ecirc;que du dos. La Merrienne m'a frott&eacute; avec de l'huile de l&icirc;n, et j'ai m&icirc;nt mes pids dans d'l'ieau caude, avec d'la moutarde, car ch'est un r'mi&egrave;de que ma bouonnefemme de m&egrave;the avait tr&eacute;jous r'quemand&eacute;. Il est &agrave; esp&eacute;ther, Moussieu, que quand l'temps r'&ecirc;ca&ucirc;f'tha j'me trouv'thai en miyeu sant&eacute;, car, pour dithe vrai, un homme se l&acirc;sse quand il est forchi de rester par dedans le long des jours.<br/>
<br/>
<img src="victoria.jpg" width="240" height="400" alt="" title="" align="right" />
J'avions liut avec grand pliaisi que y'avait hardi d'opp&ocirc;sition au projet d'bouogi la statue d'la statue d'la Reine Victoria de ou&ecirc;squ'oulle est et d'la mettre nou n'sait pas iou. I' n'y a pas doute qu'les lettres &agrave; la g&acirc;zette ont fait l'Comit&eacute; d'la D'fense de l'Ile changi d'opinion sus chu sujet-l&agrave;.<br/>
<br/>
I' patha&icirc;t que y'a des fermiers tchi sont en faveur de d&ecirc;c&ocirc;ner les b&ecirc;tes. Eh bein, Moussieu, quant &agrave; m&eacute;, j'si absol&ucirc;ment contre. Un boeu, une vaque, une g'niche sans c&ocirc;nes ne s'saient pas des b&ecirc;tes J&ecirc;rriaises mais des b&ecirc;tes &ecirc;trangi&egrave;thes. J'si persuad&eacute; que la grande m&acirc;jorit&eacute; des membres de la Soci&eacute;t&eacute; Royale sont d'avec m&eacute; l&agrave;.<br/>
<br/>
Quand &agrave; l's affaithe politiques j'n'si pas p&ucirc;s savant que je n'tais y'a tch&icirc;nze jours, et ch'est qu'&agrave; la Trin't&eacute; le Charles Cabot et l'Edgar Mouothant sont seux de s'trouver en opp&ocirc;sition, et que la m&acirc;jorit&eacute; d'autchun c&ocirc;t&eacute; ne s'sa pas grande. J'ai consult&eacute; trais Trin'tais, et i' n'y en avait pas yun tch&eacute;thait voulu gagi une pi&egrave;che d'&ecirc;tchu s&ucirc;s autchun des deux. J'ai veu, dans man temps, p&ucirc;s d'une raide &eacute;lection &agrave; la Trin't&eacute; et j'ai connu plusieurs Conn&ecirc;tablyes et D&eacute;put&eacute;s. J'me r'souveins m&ecirc;me d'la bord&eacute;e quand l'Alfred Messervy battit le Ph'lip Le V&ecirc;sconte, ayant le jour de l'&eacute;lection, enfreum&eacute; une bouonne do&ucirc;zaine de braves citoyens dans un sohyi ayant, au pr&eacute;alable, pr&icirc;nt la pr&eacute;caution d'les so&ucirc;ler pour faithe seux qu'i' n'se trouv'thaient pas &agrave; la Salle Paroua&icirc;ssiale en temps pour voter. Tout ch'que l'parti perdant r'grettait ch'tait d'n'aver pas pens&eacute; &agrave; l'faithe yeux-m&ecirc;mes.<br/>
<br/>
J'esp&egrave;the, Moussieu, que la s'maine tchi veint j'&eacute;thais tchiquechose de p&ucirc;s int&eacute;rr&ecirc;ssant &agrave; vos raconter, mais dans l'entretemps j'm'en vais m'couochi, car j'si un mio l&acirc;ss&eacute;, et quand nou-s-est souos les l&icirc;ncheurs nou-s-a l'temps de r&eacute;fl&eacute;chi s&ucirc;s bein des choses, et d'former de nouvelles opinions s&ucirc;s hardi d'sujets. Ch'est en tchi, ch'est fini pour agniet. &Agrave; b&eacute;t&ocirc;t.<br/>
<br/>
<i><a href="lebrocq.html">Ph'lip</a></i><br/>
<i>Evening Post 20/2/1964</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmliet2.html">Ph'lip est au liet</a><p>
<li><a href="pmfaillyi.html">Ph'lip est ocquo faillyi</a><p>
<li><a href="gdffraid.html">Av'-ous du fraid?</a><p>
<li><a href="gdffraid2.html">I' fait fraid!</a><p>
<li><a href="gdffraid2.html">I' fait fraid!</a><p>
<li><a href="pmcold.html">Merrienne complains of the cold</a><p>
<li><a href="pmmalades.html">Des malades &agrave; Portinf&eacute;</a><p>
<li><a href="paincold.html">How Piteur caught a cold</a><p>
<li><a href="janvi1917.html">Janvi, 1917</a><p>
<li><a href="statvic.html">La Statue d'la Reine Victoria</a><p>
<li><a href="statuemaze.html">Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</a><p>
<li><a href="adlmvictoria.html">La statue &agrave; la Reine Victoria &agrave; Bangkok</a><p>
<li><a href="gdfchoses2.html">Choses et autres</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

