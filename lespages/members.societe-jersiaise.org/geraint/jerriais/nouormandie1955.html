<HTML>
<HEAD>
<TITLE>Un viage en Nouormandie</TITLE>
<META  name="keywords" content="Jèrriais, language, langue normande, Normandy, Normandie, Manche, tourisme, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un viage en Nouormandie</h2></font></center><p>
&nbsp;<p>

Pour rempliaichi la r&ecirc;union d'Et&eacute; en pliein air, les membres d&eacute; l'Assembli&eacute;e d'J&egrave;rriais, au nombre d&eacute; 60, s&eacute; trouv&icirc;tent sus la cauchie, Jeudi, l&eacute; 23 d'Juin, pour s'emb&egrave;rtchi sus l'bat&eacute; (l&eacute; Brittany) s'n allant &agrave; Granville &agrave; 7 heures du matin.<p>

L&eacute; temps nos fut en aide et n'ou n'&eacute;rait pon peut chouaisi eune millieurs journ&eacute;e. La m&eacute; 'tait calme comme un lac et touos les p&acirc;ssagi&egrave;rs en profit&icirc;tent en s'prom'nant &agrave; bord, touos d'bouanne humeur - et d'bouanne couleur &eacute;tout!<p>

<CENTER><b>A Granville</b></CENTER><p>

En arrivant &agrave; Granville, i'y avait des manifestations pour m&egrave;rtchi l&eacute; c'mmenchement d&eacute; ches excursions ichin - d&eacute; J&egrave;rri &agrave; Granville et vice versa. Ch'tait vraiment eune journ&eacute;e d'Amiti&eacute; Franco-Jersiaise. Au Casino d'Granville i'y eut un vin d'honneur offert par l&eacute; Syndicat d'Initiative, et ensuite, n'ou montit dans les autobus pour aller &agrave; Villedieu les Po&euml;les, bein nomm&eacute;e "Cit&eacute; du Cuivre".<p>

<CENTER><b>A Villedieu</b></CENTER><p>

Ch'est eune vielle ville, hardi int&eacute;r&ecirc;ssante, et partout n'ou trouve des boutiques remplyies d'articl'yes magnifiquement faits en tchuivre. Presqu&eacute; touos les membres acat&icirc;tent, comme souvenirs, des p'tites clioches en tchuivre, vendues par des fillettes qui s'prom'naient dans les rues, en l's offrant &agrave; touos les visiteurs. Apr&egrave;s une visite &agrave; la fonderie d&eacute; clioches, n'ou r'print les autobus pour St. L&ocirc;.<p>

<CENTER><b>St. L&ocirc;</b></CENTER><p>

Partout dans l's alentours n'ou vait les m&egrave;rques d&eacute; la dgu&egrave;rre, et combein qu&eacute; la ville a souffert par des bombardements, tant qu&eacute; n'ou l'appelle ach'teu "La Capitale des Ruines". Quand vint eune heure, tout l'monde avait faim et l'd&ecirc;jeuner fut servi &agrave; l'H&ocirc;tel des Gourmets. L'affaire tra&icirc;nit un mio et i' n'y eut pas hardi d'temps &agrave; visiter la ville, car i' fallait r'parti &agrave; 4 heures.<p>

<CENTER><b>Coutances</b></CENTER><p>

En arrivant &agrave; Coutances n'ou s'prom'nit dans l'magnifique Jardin Public, qui vos offre des panoramas splendides. Pus tard, n'ou fit la visite d&eacute; la Cath&eacute;drale - ieune des pus belle d&eacute; France. L&eacute; temps, sinon l'couorage, nos mantchit d&eacute; monter jusqu'au haut d'la tour, et d'vant longtemps i' fallut r'prendre ses pliaiches dans les vouaitures pour l&eacute; d&egrave;rnyi trajet jusqu'&agrave; Granville. &Agrave; 6.30 heures, n'ou s'r&ecirc;unit occouo eune fais pour d&icirc;ner &agrave; l'H&ocirc;tel du Nord. Un bouan r'pas nos avait 't&eacute; pr&eacute;par&eacute;, et les pliats f&ucirc;tent hardi &agrave; not' go&ucirc;t.<p>

<CENTER><b>L&eacute; R'tour</b></CENTER><p>

&Agrave; 8 heures i' fallait s'ertrouver &agrave; la cauchie, et sus l'bat&eacute;. En r'gardant la m&eacute;, avec son calme sup&egrave;rbe, n'ou 'tait asse&ucirc;r&eacute; d'aver eune bouanne trav&egrave;rs&eacute;e et, d&eacute; touos les bords, ch'tait des expressions he&ucirc;reuses et satisfaites qu&eacute; n'ou viyait.<p>

En appr&eacute;chant d'J&egrave;rri, auve l&eacute; cliai d'lune sus la m&eacute;, la haute mar&eacute;e et les p'tites lumi&egrave;res sus la c&ocirc;te &agrave; nos faire la beinv'nue, ch'tait un portrait d&eacute; paix et d'bouanheur tchi rest&eacute;ra dans not' m&eacute;mouaire pour longtemps.<p>

&nbsp;<p>

<I>Evening Post 5/7/1955<BR>
(auve un mio d'r&eacute;daction)</I><p>

&nbsp;<p>

<FONT SIZE=2>
<i>Viyiz &eacute;tout:</i>
<ul>

<li><a href="assembliee/nouormandie1962.html">L'Excursion en Nouormandie</a><p>
<li><a href="assembliee/nouormandie1964.html">Excursion en Nouormandie</a><p>
<li><a href="nouormandie2002.html">La Nouormandie</a><p>
<li><a href="gdfnouor.html">En Nouormandie</a><p>
<li><a href="gdfnouormandie.html">En Nouormandie</a><p>
<li><a href="gdflucerne.html">En Nouormandie</a><p>
<li><a href="rouaisouns2002.html">La F&ecirc;te Nouormande 2002</a><p>
<li><a href="normandie.html">Ma Normandie/Man Bieau P'tit J&egrave;rri</a><p>
<li><a href="gdfvikings.html">Le Souper des Vikings</a><p>
<li><a href="lechanteur.html">L&eacute; Monument &agrave; Fernand Lechanteur</a><p>
<li><a href="suslame.html">Sus la M&eacute;</a><p>
<li><a href="chantereyne.html">Chante Reyne Vechy La Terre</a><p>
<li><a href="rouen.html">La Cath&eacute;drale d&eacute; Rou&euml;n</a><p>
<li><a href="assembliee/bretagne.html">Excursion en Br&eacute;tagne</a><p>
<li><a href="carrouges.html">L&eacute; Ch&acirc;t&eacute; d'Carrouges</a><p>
<li><a href="balleroy.html">Au Ch&acirc;t&eacute; d'Ballerouai</a><p>
<li><a href="sassy.html">L&eacute; Ch&acirc;t&eacute; d'Sassy</a><p>

<li><a href="tchoeu_nouormand.html">Man tchoeu est Nouormand</a><p>
<li><a href="cahouain_caen.html">Le &quot;caouan&quot; est all&eacute; &agrave; Caen</a><p>

<li><a href="faithefalm.html">La Faithe</a><p>
<li><a href="gdfflamanville.html">En garde, J&egrave;rriais!</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
