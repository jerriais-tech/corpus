<HTML>
<HEAD>
<TITLE>Tchiques M&eacute;mouaithes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchiques M&eacute;mouaithes</h2></font></center><p><br>
<br>
L&eacute; sol&eacute; brillait sus l&icirc;ngne aupr&egrave;s l&icirc;ngne d&eacute; v&icirc;ngnes d&eacute; v&egrave;rjus des s&icirc;l'yes des monts jusqu'&egrave;s les vall&eacute;es. Les t&egrave;rres des pentes sont nomm&eacute;es 'Les Blianches T&egrave;rres' &agrave; cause d'la couleu des rotchi&egrave;rs ardgilleux en d'ssous. L&eacute; v&egrave;rjus s'appelle Blianc Sauv&icirc;ngnon et il est fait s&egrave;rvi pouor les fanmeux v&icirc;ns d&eacute; Sanc&egrave;rre et d&eacute; Pouilly Feunm&eacute;.<br>
<br>
J'f&icirc;nmes un sp&eacute;cial viage pouor ch&egrave;rchi l'excellent Sanc&egrave;rre qu&eacute; j'avions ieu &agrave; nos neuches, et &eacute;tout, en m&eacute;mouaithe d'not' 'gar&ccedil;on d'honneu', un anm&icirc;n Australien et not' visite auve li entouor L&eacute; Morbihan, quand j'gou&ocirc;t&icirc;nmes plusieurs sup&egrave;rbes Sanc&egrave;rres. Mais malheutheusement, l&eacute; restaurant siez nous n'vend pas chu Sanc&egrave;rre-l&agrave; &agrave; ch't heu.<br>
<br>
Dans la r&eacute;gion, i' y'avait un nouvieau clios d'v&icirc;ngnes au d'l&agrave; d'ch&acirc;que carre et nou 'tait tent&eacute; &agrave; gou&ocirc;ter ch&acirc;que v&icirc;n, mais ch'tait &icirc;mpossibl'ye, bein seux.<br>
<br>
Rouoge, Blianc et R&ocirc;s&eacute;, tchi 'tait l'mus? Qui peut dithe? Ch&acirc;tchun &agrave; san go&ucirc;t. <br>
<br>
Heutheusement, j'r'app'l&icirc;nmes l'nom aupr&egrave;s tous ches ans, Neveu, P&eacute;the et Fis, et enf&icirc;n j'trouv&icirc;nmes l&eacute; domaine, pas &agrave; c&ocirc;t&eacute; du vi&egrave;r village fortifi&eacute; d'Sanc&egrave;rre, mais au Clios du Colombyi au d'ssus d' Verdigny. J'rencontr&icirc;nmes Moussieu Roger Neveu, P&eacute;the, et l&icirc; racont&icirc;nmes not' histouaithe duthant eune gou&ocirc;t'tie. Aupr&egrave;s 'eune sant&eacute;' en m&eacute;mouaithe d&eacute; nos neuches et &agrave; not' anm&icirc;n, Roger Neveu nos dit qu&eacute; ch' n'tait pas n&eacute;cessaithe &agrave; visiter san domaine pa'ce qu'i' avait 't&eacute; env'yer ses Sanc&egrave;rres &agrave; Randall's Va&ucirc;tchi en J&egrave;rri d'pis v&icirc;ngt ch&icirc;nq ans!                                                                             <br>
<br>
<I>Ralph Nichols, auve l'a&icirc;gue d&eacute; Laurie Hu&euml;lin<br>
</I>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="baithe.html">Baithe</a><p>
<li><a href="cocktails.html">Patchi ses cocktails</a><p>

<li><a href="vinbrule.html">Du V&icirc;n Br&ucirc;l&eacute;</a><p>

<li><a href="perigord.html">Mes Miyeu Vacances</a><p>
<li><a href="france.html">Tchiq' jours a viagi en France</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
