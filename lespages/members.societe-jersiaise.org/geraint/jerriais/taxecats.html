<HTML>
<HEAD>
<TITLE>Une taxe sus les cats</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Une taxe sus les cats</h2></font></center><p>

<br/>
Moussieu L'Feuvre,<br/>
<br/>
Je'n cr&eacute; pon qu'ou connaisais ma femme, et j'en sis surprins, car ou pr&eacute;tend qu'ou z&egrave;tes pathents; sa grand' m&egrave;the maternelle mathy en preumi&eacute; neuches un Billot d'la Ville-&egrave;s-Tublins tch&eacute;t&eacute; l'couosin-germain d'Nancy Bliampi la belle-m&egrave;the &agrave; votre oncle Douard, qui moithi d'eune indigestion de vlicots en chinquante-deux. Et bin, ch&eacute;s pour vos dithe qu&eacute; l'aute s&eacute;, j'lis li&eacute;sais vot gazette, et j'li li&eacute;sais qu'nos <a href="etats.html">Etats</a> 'taient en'd'sous d'lus affaithes de 4000 louis, et tchin savaient pon iou jiantre all&eacute; pour &eacute;rp&ecirc;tchi chu d&eacute;ficit dans l'budget. Quand j'li li&eacute;si qu&eacute; Moussieu l'Sueux voulait oquo &eacute;rtax&eacute; l'iau-d'vie ou tressauti d'coll&egrave;the sus sa tch&egrave;the, tellement qu'&eacute;-je vi l'euthe qu'oul allait tr&eacute;butchi le ouachin-stan dri&egrave;the lyi. &quot;M&egrave;s enfin,&quot; qu&eacute; j'lis dis: &quot;M&egrave;s enfin ma chi&egrave;the Nancy Sarre (Oul a nom Nancy Jane, - ch&egrave;s pas un ben bieau nom mais sa marraine dit tchi fallait la noum&eacute; coume chonna ou ben s'pass&eacute; du pot-&agrave;-t&eacute;e en argent qu'ou'l av&eacute; d&eacute;cidai d'lis dounn&eacute;) - &quot;y faudra ben pourtant trouv&eacute; des sous tchique bor, et pour chounna y faudra ben tax&eacute; tchique chose.&quot; &quot;J'veux ben,&quot; qu'ou fis, &quot;m&egrave;s pourtchiq ch&eacute; tr&eacute;jous sus la bou&eacute;sson qu'ch&eacute;s messieux &eacute;rtombe; &egrave;che tchin ya pon &ocirc;techose?&quot;<br/>
<br/>
L&agrave;-d'sus j'nos m&icirc;sme tuos les deux &agrave; cherchi si je'n pouora&icirc;mes pas dounn&eacute; un hint &agrave; nos Etats, et, ma f&eacute;, j'cr&eacute; qu'ou's'allez dithe que Nancy Jane (ch&eacute;s s'n'id&eacute;e &agrave; lyi) a oquo du cherv&eacute; dans sa caboche.<br/>
<br/>
J'avais qu'menchi par propos&eacute; une taxe de chins ch'lins sus les toppeurs, m&eacute;s ou'm fit ermertchi tchi n'y'av&eacute; qu'les cordonniers et les rempailleurs de tchaithes tchen mettaient ach'teu, et qu'par cons&eacute;quent ma taxe n'raport&eacute;th&eacute; pon gran'chose.<br/>
<br/>
&quot;Ch&egrave;s pas ch'la&quot; qu'ous fit, &quot;ch&egrave;s les cats tchi fos tax&eacute;.&quot; &quot;Les c&acirc;ts,&quot; qu'&eacute;-je fis, &quot;tchi c&acirc;ts?&quot; &quot;M&eacute;s les c&acirc;ts, don; les c&acirc;ts et les cattes!&quot; &quot;Ho, ho, Nancy Jane,&quot; qu'&eacute;-j' lis dis. &quot;j'cr&eacute; qu'tuas raison d'chu cou; fos &eacute;crithe chounna tou-d'un-cou &agrave; Mousieu l'Feuvre, pour tchi'l mette dans sa gazette, pour qu&eacute; not d&eacute;put&eacute;, tchi n'a pon oquo fait gran' bri &egrave;s Etats, lus propose not' moyen d'les mettre &agrave; fliot.&quot;<br/>
<br/>
Pour en fini, Moussieu l'Feuvre n&eacute;'v ch&eacute;n ch'qu&eacute; javons caltchul&eacute;... Y'en en Jerri, a l'euthe d'achteu, treize mil sept chents quarante tr&egrave;s cas et cattes, et j'proposons qu'nou les taxe &agrave; un chlin chatchun; chin tchi f'thai siex cents quarante set louis et tr&egrave;s chlins! Avec ch&egrave;s sous la, nos Etats pouoraient p&eacute;yi tchiques dettes ou acat&eacute; oquo tchique maison brul&eacute;e dans l'zenvithons d'la kohue, et y n'ethaient pon a &eacute;rtax&eacute; chute malheutheuse ieau-d'vie pour la treizi&egrave;me fais &ocirc; mains.<br/>
<br/>
La d'sus, bon sou&eacute;r; si jamais ou passais par siez nous, n'mantchis pas d'entr&eacute; nos dithe &quot;how-di-doo&quot;; ou pouv&eacute;z vos faithe seux d'un welcome, et d'eune modjie d'cidre et d'un gobin d'fromage siez l'couesin<br/>
<i>Flip E'rnon.<br/>
</i><br/>
<i>31/3/1888<br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lettres.html">Les lettres dans les g&acirc;zettes</a><p>

<li><a href="taxe.html">La Taxe sus notr' Bi&eacute;the</a><p>
<li><a href="morttaxes.html">La mort et les taxes</a><p>
<li><a href="bananarepublic.html">Un bailliage &agrave; bananes?</a><p>

<li><a href="cahouain_incometax.html">L'imp&ocirc;t sur le r'venu</a><p>
<li><a href="gdfcat.html">L&eacute; cat</a><p>
<li><a href="cattesf.html">La Catte esfarouchie</a><p>
<li><a href="macatte.html">Ma Catte</a><p>
<li><a href="bissonca.html">Mess Bisson et san ca!</a><p>
<li><a href="catte.html">Dialogue entre Miss Nenn&eacute; Caton et sa Vieille Catte</a><p>
<li><a href="sardinne.html">Aimes-tu la sardinne, valet?</a><p>
<li><a href="mangidescats.html">Mangi des cats?</a><p>
<li><a href="2cats.html">Deux cats lus en f&ucirc;tent boutitchi</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
