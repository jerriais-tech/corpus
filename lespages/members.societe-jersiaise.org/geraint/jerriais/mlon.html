<HTML>
<HEAD>
<TITLE>L&eacute; M'lon et l&eacute; Gliand</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; M'lon et l&eacute; Gliand</h2></font></center><p>
<div align="center"><img src="mlon.jpg" width="113" height="100" alt="Un m'lon" title="" border="0" /></div>
<CENTER><TABLE><TR><TD>

S&eacute; proum'nant un jour dans un gardin,<br/>
Un houmme s'arr&ecirc;te &agrave; r'garder un m'lon:-<br/>
&quot;Eh bein,&quot; s&eacute; f&icirc;t-y d'un ton motcheux et malin,<br/>
&quot;Nou dit qu&eacute; la Providence a tr&eacute;jous raison!...<br/>
Mais dans chu c&acirc;s ichin vra&icirc;ment j&eacute; m'vante<br/>
Qu&eacute; j&eacute; n'&eacute;rais pon fait cra&icirc;tre sus unn' p&eacute;tite pliante<br/>
Un fruit si b&eacute; et si gros. J'&eacute;rais fait bein mus,<br/>
Au bia&ucirc; tch&ecirc;ne qu'est l&agrave;, les m'lons s'raient pendus;<br/>
Qu&eacute;mment! les tch&ecirc;nes sont forts, et y sont grands,<br/>
Mais tch'est qui rapportent, sinon d&eacute; p'tits gliands!...<br/>
Au gros bouais l&eacute; gros fruit<br/>
Et du p'tit, l&eacute; p'tit!&quot;<br/>
<br/>
Tout content d&eacute; san raisoun'ment, b&eacute;t&ocirc;t notre houmme<br/>
Sou&ocirc;s l&eacute; tch&ecirc;ne s&eacute; cou&ocirc;che pour y faire un soumme;<br/>
Mais &agrave; peine endormi, v'l&agrave; t'y pon qu'un gliand<br/>
Esloua&iuml;ssi par l&eacute; vent<br/>
L'y tchaid sus la fache et l'y grimme la jo'e;<br/>
Mettant fin au dormi et troubliant san r&eacute;pos.<br/>
Y s'resville, et s'passant la main sus l'visage<br/>
L&eacute; philosophe changi bein vite d&eacute; langage:<br/>
&quot;Ah,&quot; s'f&icirc;t-y, &quot;la Providence m'a dounn&egrave; unn' l&eacute;&ccedil;on,<br/>
Si un gliand m'a fait ma', qu'&eacute;rait fait l&eacute; m'lon?<br/>
Et je peux dire ach'teu qu'ou m'a bein vite prouv&egrave;<br/>
Qu&eacute; chein qu&eacute; Dieu fait, est tr&eacute;jo&ucirc;s bein fait!&quot;<br/>
<br/>
<i><a href="picot.html">JP</a></i><br/>
1907<br/>
<br/>

</TD></TR></TABLE></CENTER>
&nbsp;<p>

<i>V&egrave;rsion mod&egrave;rn&icirc;s&eacute;e:</i><br/>
<br/>
<CENTER><TABLE><TR><TD>
<center><font color="#215e21"><h2>L&eacute; m'lon et l&eacute; gliand</h2></font></center><p>
S&eacute; pronm'nant un jour dans un gard&icirc;n,<br/>
un homme s'arr&ecirc;te &agrave; r'garder un m'lon:-<br/>
&quot;Eh bein,&quot; s&eacute; f&icirc;t-i' d'un ton motcheux et mal&icirc;n,<br/>
&quot;Nou dit qu&eacute; la Providence a tr&eacute;jous raison!...<br/>
Mais dans chu cas ich&icirc;n vra&icirc;ment j&eacute; m'vante<br/>
qu&eacute; j'n'&eacute;thais pon fait cra&icirc;tre sus eune p&eacute;tite pliante<br/>
un frit si b&eacute; et si gros. J'&eacute;thais fait bein mus,<br/>
au bieau tch&ecirc;ne tch'est l&agrave;, les m'lons s'saient pendus;<br/>
Qu&eacute;ment! les tch&ecirc;nes sont forts, et i' sont grands,<br/>
mais tch'est qu'i' rapportent, sinon d&eacute; p'tits gliands!...<br/>
Au gros bouais, l&eacute; gros frit<br/>
et du p'tit, l&eacute; p'tit!&quot;<br/>
<br/>
Tout content d&eacute; san raisonnement, b&eacute;t&ocirc;t notre homme<br/>
souos l&eacute; tch&ecirc;ne s&eacute; couoche pouor y faithe un somme.<br/>
Mais &agrave; peine endormi, v'l&agrave;-t-i' pon qu'un gliand<br/>
&ecirc;loua&icirc;ssi par l&eacute; vent,<br/>
l&icirc; tchait sus la fache et l&icirc; gr&icirc;nme la jaue;<br/>
mettant f&icirc;n au dormi et troubliant san r'pos.<br/>
I' s'r&ecirc;vil'ye et, s'p&acirc;ssant la main sus l'visage,<br/>
l&eacute; philosophe changit bein vite d&eacute; langage:<br/>
&quot;Ah,&quot; s'f&icirc;t-i', &quot;la Providence m'a donn&eacute; eune l&eacute;&ccedil;on:<br/>
si un gliand m'a fait ma, tch'&eacute;thait fait l&eacute; m'lon?<br/>
Et j'peux dithe achteu qu'ou m'a bein vite prouv&eacute;<br/>
qu&eacute; chein qu&eacute; Dgieu fait, est tr&eacute;jous bein fait!&quot;<br/>

</TD></TR></TABLE></CENTER>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="fritvoc.html">Les frits en J&egrave;rriais</a><p>

<li><a href="buchron.html">Le Vier Quesne et l'Buch'ron</a><p>
<li><a href="tchene.html">Jour d'la Fielle d&eacute; Tch&ecirc;ne</a><p>
<li><a href="giand.html">J'ein tet q'un giand</a><p>
<li><a href="philosophie.html">La Philosophie d'un Vi&egrave;r J&egrave;rriais</a><p>
<li><a href="painmoralist.html">Friend Piteur turns moralist</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

