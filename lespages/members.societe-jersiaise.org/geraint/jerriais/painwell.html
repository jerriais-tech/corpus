<HTML>
<HEAD>
<TITLE>How that Laiz&eacute; shall soon be well</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How that Laiz&eacute; shall soon be well</h2></font></center><p>


  Djeu merci, je r's&eacute;thai b&eacute;tot sus pid! Tout est a la vaubathe dans not' m&ecirc;nage. Y'a du ponci dans toutes les carres, d'sh&eacute;thognies a toutes les br&eacute;ques, deux d'mes lachefraies ont l'fond brul&eacute;; et les titheurs!! Tout chin-d'sus-d'sous et p&ecirc;que-m&ecirc;le: des morciaux d'savon parmi les tchulliers, des gants d'kid dans la casse a coutieaux, d'la canelle dans l'canisteur a t&eacute;e, et jusqu'a des poummes tchuites dans la pouchette du bouan from   a Lonore. J'en ai pour eune' pose a tout r'metr' en r'pathe sitot que j'pourai gabath&eacute; un mio mus.<br/>
  <br/>
  Ma gambe r's&eacute;tha b&eacute;tot en t'nanche sinon qu'y'&eacute;tha trejous eunne longue m&eacute;rque ou-&egrave;s qu'Piteur m&eacute; dolli avec sa brioche: man docteu m'a asseuthe qu'avec le temps je r'pouorais m'r'assi&eacute;the sus eunne tchaise a condition que j'me gard&eacute;thais trejous cant&eacute;e du bord gauche.<br/>
<br/>
Enfin! Tout est bin tchi finis bin; et j'ai grand sug&eacute;t d'&ecirc;tre r'counaissante de touos les bouans soins et de toutes les p'tite ettentions qu'nos gens ont yeu pour m&eacute; tchi n'en m&eacute;thitais pon la maintchi. Tch&egrave;s qu'ch'est tout d'm&ecirc;me d'av&eacute; ieu la chance de tch&eacute;e sus un bouon houmme coumme man Piteur! et tchi grande b&eacute;n&eacute;diction d'av&eacute; eunne fille douoche et compliaisante coumme ma Lonore. Ah! n'en v'la ieunne qu&eacute; j'peux dithe s'a un tr&eacute;sor pour le sien qui vindra un jour, s'pliait a Djeu, nos l'&egrave;scrachi des bras! Car, n'y'a pas a teurtillyi la d'sus, ch'est un fi&ecirc;re tr&eacute;sor que la fille a Laiz&eacute; Pain! Et si j'vos disais, justement moni&egrave;the de p&acirc;sl&eacute;, que l'm&ecirc;nage avait 't&eacute; un mio n&eacute;glyigi - ch'est pas pour la blieaum&eacute;, allez! L'fond d'mes lachefrais est ruin&eacute;, ch'est vrai; mais ch'est d'la faute au tcherbon qu'&eacute;tait d'sous, et qui s'mint a fliamb&eacute; tandi qu'ou 'tait a pratitchi eunne Pieche qu'oul avait quazi pens&eacute; r'cit&eacute; sus l'Stage, a la Distribution d'Prix d'la Chapelle ou-&egrave;s qu'pr&ecirc;che un certain p'tit pasteur qu'est v'nu souvent m'faithe la L&eacute;ctuthe ch&egrave;s derniers temps. Mais mettez seulement ma Lonore a la t&ecirc;te d'un menage, ov deux ou tr&ecirc;s servantes pour faithe le travas et eunne bouonne belle-m&eacute;the pour dirigi - et ou v&eacute;rr&ecirc;tes ma fille dans s'n'&ecirc;slment!<br/>
<br/>
Pour en dithe le vrai, tout d'm&ecirc;me, ma Lonore a la t&ecirc;te un mio touon&eacute;e tout chu temps par des Pi&eacute;ches. Tchiq-un - j'm&eacute; doute que ch'fut Moussieu Luce, de la Nouvelle - y'a envi&eacute; par la poste un volume de pi&ecirc;ches en Jerriais (&ecirc;scrites par un pathent a nous, un Bilo d'St. Ou, tchi nos fit un affront y'a tchiq' temps dans eunne affaithe de partage, et qu'nou n'hante pon d'pis) et ou les sait quazi toutes par tcheu. S'ou la viyaites marchi &quot;un-an-down&quot; en tappant du pid, et secouant ses corles, en touonant l's'iers, et en fliantchant ses bras d'un bord et d'l'autre, et en hurlant la ou-&egrave;s qu'la Pieche merque qui faut hurl&eacute;! Ch'est un &quot;treat.&quot; J'en eut yun, l'aut' s&eacute;, quand i' r'vintes du concert a Esther Ford, au Pavilion. La chi&eacute;the &ecirc;sfant m'r&ecirc;svillyi pour m&eacute; r'cit&eacute; la Pican'resse. Ou r'citi si bin, ses iers 'taient si f&eacute;roces, san poing s'appr&eacute;chait si pr&egrave;s d'ma fache, que &egrave;j'fini par av&eacute; quazi peux! J'm'&egrave;sgouffi a plieuth&eacute;! et j'eut a lus faithe sinne de la main que j'n'en pouais pus. Mais n'y'a pas a dithe le contraithe - ch'est un &quot;treat&quot; de l'entendre, quand nou n'est pas malade.<br/>
<br/>
<i><i><a href="brambilo.html">Laiz&eacute; Pain</a></i><br/>
<i>The Morning News 20/11/1913</i><br/></i>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="painhealth.html">The Old Lady's Health Improves too Rapidly</a><p>
<li><a href="painprescription.html">Doctor's prescription faithfully followed</a><p>

<li><a href="paintherapeutics.html">Modern Therapeutics and Mrs. Pain</a><p>

<li><a href="paindoctor.html">First Doctor Being an Ass - Another is Called in</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

