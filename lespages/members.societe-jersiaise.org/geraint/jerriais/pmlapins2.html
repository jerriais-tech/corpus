<HTML>
<HEAD>
<TITLE>La grande tchestchion d'vant l's Etats</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La grande tchestchion d'vant l's Etats</h2>
Ph'lip n&eacute; dit pas tout ch'qu'i' pense</font></center><p>
<img src="lapin.jpg" width="118" height="116" alt="un lap&icirc;n" title="" align="right" />
<font size="1"><i>&agrave; Portinf&eacute;,</i><br/>
<i>Saint Ou.</i><br/></font>
<br/>
Moussieu l'&Ecirc;diteu,<br/>
<br/>
Ou vos r'souveindrez, sans doute, de chein que j'vos avais dis y'a tchique temps au sujet de chais maudits lap&icirc;ns que la Merrienne avait m&icirc;nt &agrave; b&agrave;non dans l'gard&icirc;n pour mangi la serclye, ne sachant pas, la pou&ocirc;re b&ecirc;tasse, qu'un lap&icirc;n n'est pas partitchulyi, et avale tout ch'tchi trouve de vert dans un gard&icirc;n, serclye ou bouonne pliante. Dans une semaine i' n'restait pas une seule flieur, et dans ma betchet i' n'y avait que des taupinni&eacute;thes. Ayant veu sa m&ecirc;pr&icirc;nse, la bouonnefemme tachit de rattraper les lap&icirc;ns, mais i' couothaient trop vite pour lyi, et b&eacute;t&ocirc;t, les v'l&agrave; &agrave; cre&ucirc;ser des domiciles dans l'foss&eacute; au bas du gard&icirc;n. Pour vaie si sa vielle catte &eacute;thait p&ucirc;s d'chance, ou s'm&icirc;nt dans la t&ecirc;te une s&eacute;th&eacute;e d'la fou&ocirc;rrer dans yun d'chais creux, et je n'l'avons pas veu d'pis. Quant &egrave;s lap&icirc;ns y'en avait b&eacute;t&ocirc;t p&ucirc;s que jamais, et l'jour v&icirc;nt que j'm'en l&acirc;ssis et j'me d&eacute;cidis de faithe un &ecirc;ffort pour les d&ecirc;truithe.<br/>
<br/>
Je m'&eacute;tais aperchu tch'ils avaient pr&icirc;nt un mio d'couothage, et tch'ils d&egrave;shallent d'p&ucirc;s bouonne heuthe au s&eacute;, et, don, j'm'en fus siez l'Bram et j'empruntis s'n arme &agrave; deux coups et une v&icirc;ngtaine d&eacute; cartouches. La preumi&eacute; s&eacute;th&eacute;e j'me muchis dri&egrave;he le foss&eacute;, tout pr&egrave;s d'lus creux, et toutes les fais que j'aperch&eacute;vais d&ecirc;shall&eacute; une t&ecirc;te &agrave; trais ou quatre pids d'm&eacute;, j'laissais cou&ocirc;re avec les deux soups. Ch'n'tait pas tous des &quot;bullseye&quot;, mais quand j'rentris dans les onze heuthes, j'avais trais cad&acirc;vres et i' m'restait siez cartouches. L&eacute; pr&eacute;chain s&eacute; j'en abattis un couplye, et d&eacute;pis chonna ils ont dispathu de nos pr&eacute;misses, et sont sans doute &agrave; cre&ucirc;ser dans les foss&eacute;s &agrave; nos vais&icirc;ns. J'l&ucirc;s souhaite jouaie - ch'est-&agrave;-dithe &agrave; nos vais&icirc;ns!<br/>
<br/>
Mais, Moussieu, si j'avais seu j'n'&eacute;thais jamais emprunt&eacute; l'arme au Bram, et j'm'en vais vous dithe pourtchi. Pour b&eacute;t&ocirc;t une semaine, j'avons v&ecirc;tchu s&ucirc;s du lap&icirc;n. J'ai yeu du lap&icirc;n bouilli, du lap&icirc;n r&ocirc;ti, du lap&icirc;n fricachi, du lap&icirc;n &ecirc;tuiv&eacute; et du lap&icirc;n &agrave; la mode du Port&icirc;nf&eacute;, et j n'veur jamais r'vaie du lap&icirc;n d'autchune sorte s&ucirc;s m'n assiette. Quant i' n'en restait pas, j'm'en fus &agrave; l'&Ecirc;ta et je r'v&icirc;ns avec deux bouonnes p&icirc;nte d&eacute; v'licots. La Merrienne, tch'a bouon app&eacute;tit chais jours, en mangit une bouonne ma&icirc;ntchi. P&ucirc;s tard, quand j'f&ucirc;mes assis dans nos grand'tcha&icirc;ses, ou m'dis que y'avait pi&egrave;the que des v'licots, mais qu'oulle avait tr&eacute;jous hardi aim&eacute; le lap&icirc;n sauvage!<br/>
<br/>
&quot;Mais, ma pou&ocirc;re Merrienne,&quot; j'li dis, &quot;chein qu'tu as mangi n'tait pas du lap&icirc;n sauvage, mais du lap&icirc;n apprivou&acirc;isi.&quot;<br/>
<br/>
&quot;Ch'n'est pas vrai,&quot; ou dit. &quot;Le lap&icirc;n apprivoua&icirc;si s&eacute; trouve dans une c&acirc;sse, pas dans un creux dans un foss&eacute;. Tch&egrave;squ-tu nos chante l&agrave;. Ph'lip?&quot;<br/>
<br/>
&quot;I' n'avaient pas yeu l'temps de d&eacute;v'n&icirc;n sauvage,&quot; j'li dis. &quot;Je nsais pas combein d'g&eacute;n&eacute;th&acirc;tions tchi faut pour touoner un lap&icirc;n apprivoua&icirc;si dans un lap&icirc;n sauvage, mais j'm'en vais d'mander &agrave; notre Conn&ecirc;tablye. S'i' n'est pas seux, j'v&ecirc;rrai l'Recteur, mais j'crais que l'Sieur Richardson n'a pas inclus les habitudes des lap&icirc;ns dans ses &ecirc;tudes!&quot; Et don, Moussieu, pour l&eacute; moment, l'affaithe est rest&eacute;e l&agrave;.<br/>
<br/>
&Agrave; ch'teu, Moussieu, la grande tchestchion ch'est, sans autchune doute, chein tchi s'arrivit dans l's <a href="etats.html">Etats</a> l'autre jour. J'voudrais pouver dithe franchement chein qu'j'en crais, mais, pour p&ucirc;s d'une raison, ch'est impossiblye. Avec chonna j'ai tr&eacute;jous compr&icirc;nt qu'un atch&ucirc;s&eacute; n'dait pas &ecirc;tre condamn&eacute; sans aver yeu une chance de se d'fendre. Nou-s-a entendu la pliainte du S&eacute;nateur Crill, du S&eacute;nateur Krichefski et l's autres qu'ont voulu r&eacute;signer du comit&eacute; sp&eacute;cial tch'avait 't&eacute; appoint&eacute; pour aller &agrave; Londres pour conf&eacute;rer s&ucirc;s un tchestchion de finance. L&eacute; Cyril L&eacute; M&egrave;rquand et l'S&eacute;nateur Rumfitt sont atchus&eacute;s d'aver 'tait en conf&eacute;rence avec la Tr&eacute;sor'rie dri&egrave;the l&eacute; dos d'l&ucirc;s coll&egrave;gues et la &quot;Post&quot; a dit que si ch'est vrai i' m&eacute;thident une ruse punition. <br/>
<br/>
&Agrave; ch'teu, Moussieu, je n'ai pas tr&eacute;jous approuv&eacute; des actions de chais deux m&ecirc;ssieux, mais je n'ai jamais yeu occasion d'imaginer tch'i' n'sont pas touos les deux des hommes honn&ecirc;tes et int&egrave;gres. Et i' m'semblye que l'Peter Crill et l's autres &eacute;thaient deu attendre que l'Cyril L&eacute; M&egrave;rquand &eacute;tait dans l'Ile devant l'attatchi comme ils ont fait sans li donner une chance de se d'fendre.<br/>
<br/>
La Merrienne m'a dit p&ucirc;s d'une faie que j'tais simplye, et, Moussieu, ch'est p't'&ecirc;tre vrai, mais j'ai tr&eacute;jous aim&eacute; la justice, et je n'crais pas pour un moment que l'Cyril L&eacute; M&egrave;rquand et san coll&egrave;gue n'avaient pas une raison tchi l&ucirc;s pathaissait bouonne pour l&ucirc;s action. I' s'peut que quand veindra l'jour, la m&acirc;jorit&eacute; des membres n'en approuv'thont pas, mais chein tchi n'faut pas oublier ch'est que y'a tr&eacute;jous deux bords &agrave; une dispute, et que jusqu'ich&icirc;n j'n'en avons entendu que yun.<br/>
<br/>
Y'a une chose tchi n'a rein &agrave; faithe avec chonna, et tchi nos a fait rithe, la Merrienne et m&eacute;. Ch'est l'histouaithe de chu pr&eacute;tendu Membre d&eacute; Parlement tchi v&icirc;n en J&ecirc;rri pour un jour ou deux, tchi dit un tas d'mensonges et tchi r'chu djais louis d'un journaliste angliais pour y'en aver dit ocquo p&ucirc;s. Je n'crais pas que la g&acirc;zette tch'avait envi&eacute; un r'pr&eacute;sentant en J&ecirc;rri pour aver une conf&eacute;rence avec chu Membre d&eacute; Parlement fut trop content quand il entendit la v&eacute;thit&eacute;. La Merrienne, tch'a d&eacute; bein dr&ocirc;les d'id&eacute;es tchiquefais, est d'opinion que chu menteux-l&agrave; d&eacute;v'thait aver une m&eacute;daille pour s'n affront. Ou voudrait &agrave; ch'teu que j'm'en &icirc;thais en Angli&eacute;t&ecirc;rre avec man toppeur comme un S&eacute;nateur des Etats de l'Ile de J&ecirc;rri, et oulle est seuze qu'avec ma capacit&eacute; pour dithe chein tchi n'est pas la v&eacute;thit&eacute;, je trouv'thais tchique g&acirc;zette b&ecirc;te assez pour me donner pas djais louis, mais au mains chent. Mais m&eacute;, Moussieu, j'si convaintchu que je s'sais arr&eacute;t&eacute; par la police et renvi&eacute; en J&ecirc;rri pas avec chent louis, mais avec un raide c&ocirc;-d'pid ou savez bein iou.<br/>
<br/>
Ma bouonnefemme s'en fut d&eacute; bouonne heuthe &agrave; la grande f&ecirc;te &agrave; la Preumi&eacute; Tour, et r'vint ben l&acirc;ss&eacute;e, mais toute joyeuse parsque l'temps avait rest&eacute; b&eacute; apr&egrave;s le d'luge dans les sept heuthes du mat&icirc;n. &quot;J'savais,&quot; ou dit, &quot;que la p&acirc;raisse d&eacute; <a href="st_louothains.html">Saint Louothains</a> ne s'sait pas desert&eacute;e par la Providence.&quot;<br/>
<br/>
J'li d'mandis si y'avait yeu du monde.<br/>
<br/>
&quot;Oui, Ph'lip,&quot; ou ra&icirc;ponnit, &quot;et p&ucirc;s de p'tits bid&eacute;ts que j'n'&eacute;thais creu d'vaie en J&ecirc;rri. Pour dithe vrai, j'ai trouv&eacute; l&eacute; programme un mio long, et j'ai 't&eacute; contente de m'en r'ven&icirc;n d'vant la f&icirc;n. apr&egrave;s une t&acirc;sse d&eacute; tais et une bouochie j'ithais m'couochi.&quot;<br/>
<br/>
&quot;Tu'as veu tchitchuns de tes cou&ocirc;sins, sans doute?&quot; je m'fis.<br/>
<br/>
&quot;Oh, v&egrave;the,&quot; ou ra&icirc;ponnit, &quot;et i' patha&icirc;ssaient tous contents de m'vais, mais Ph'lip, j'n'ai bu rein qu'du tais, ou pr&egrave;sque rein. Il est si difficile de r'f&ucirc;ser tout l'temps, mais j'ai 't&eacute; bein r'gardantes.&quot;<br/>
<br/>
&quot;Et l'Recteur, &eacute;tait-i' l&agrave;?&quot; j'li d'mandis.<br/>
<br/>
&quot;S'i' 'tait l&agrave;,&quot; ou dit, &quot;je n'le vis pas, mais j'en doute.&quot;<br/>
<br/>
Et. Moussieu, un mio p&ucirc;s tard j'eus &agrave; aidgi &agrave; ma bouonnefemme &agrave; ramonter les d'gr&eacute;s. Tout l'tais qu'oulle avait bu y'avait d'vall&eacute; dans les gambes! Il est fort &agrave; Saint Louothains!<br/>
<br/>
<i><a href="lebrocq.html">Ph'lip</a></i><br/>
<i>26/8/1961</i><br/>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lapin.html">Un Fameux Lapin</a><p>
<li><a href="pate_lapin.html">Un p&acirc;t&eacute; d'lap&icirc;n</a><p>
<li><a href="pmlapins.html">Merrienne et les lapins</a><p>
<li><a href="pmboutelle.html">Merrienne et sa boutelle</a><p>
<li><a href="10lapins.html">Un Dg&egrave;rn&eacute;siais acatit dgiex lap&icirc;ns</a><p>
<li><a href="gardin.html">L&eacute; gardinnage</a><p>
<li><a href="mangardin.html">Man gard&icirc;n</a><p>
<li><a href="taupescl.html">Les taupes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

