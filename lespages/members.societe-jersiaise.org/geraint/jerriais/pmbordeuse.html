<HTML>
<HEAD>
<TITLE>Ph'lip et sa bordeuse</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip et sa bordeuse</h2>
Merrienne et l's &Ecirc;tats</font></center><p>


<font size="-1"><i>Au Portinf&eacute;,</i><br/>
<i>Saint-Ou.</i><br/></font>
<br/>
Moussieu l'Editeu,<br/>
<br/>
&quot;Si chu temps ich&icirc;n continue,&quot; j'dis &agrave; la Merrienne hier au s&eacute;, &quot;j'pou&ocirc;rrai b&eacute;t&ocirc;t m'mettre &agrave; pliant&eacute; ma bordeuse.&quot;<br/>
<br/>
&quot;Une bouonne id&eacute;e,&quot; ou s'fit s&eacute;quement, &quot;mais &agrave; qu'menchi explique-m&eacute; comment qu'nou pliante des patates quand nou n'en a pas. J'si tchuthieuse de saver chonna.&quot;<br/>
<br/>
&quot;J'n'y vais autchune diffitchult&eacute;,&quot; j'li dis, &quot;car j'si seux qu&eacute; l'Bram ne m'en r'fus'sa pas tchiques boua&icirc;tes. Apr&egrave;s tout, pourtchi aver un fils s'i' n'est pas pr&ecirc;t &agrave; vos aidgi dans une si p'tite affaithe! Le Bram sait bein que sans m&eacute; i' n'es'sait pas l&agrave; au jour d'agniet.&quot;<br/>
<br/>
&quot;Et pis m&eacute;?&quot; ou s'fit, &quot;j'pense bein que j'n'eus rain &agrave; y faithe?&quot;<br/>
<br/>
J'n'eus rain &agrave; dithe l&agrave;-d's&ucirc;s, Moussieu, car la Merrienne avait 't&eacute; d'mauvaise humeur tout l'jour, et &eacute;thait peut en dithe trop long. Alors, j'm&eacute; r'm&icirc;nt &agrave; p&acirc;sler d'ma bordeuse.<br/>
<br/>
&quot;Ch'est une dr&ocirc;le d&eacute; chose,&quot; je m'fis, &quot;mais n&eacute; v'l&agrave; tchiques ann&eacute;es qu&eacute; j'n'ai pas yeu d'chance avec chais trais p&egrave;rques-l&agrave;. Quand j'ai pliant&eacute; d'bouonne heuthe l'obgel&eacute;e est v'nue quand j'les avais grapin&eacute;es, et quand j'ai pliant&eacute; p&ucirc;s tard j'ai p&egrave;rdu les hauts prix s&ucirc;s l'Bridge.&quot;<br/>
<br/>
&quot;V&egrave;the,&quot; ou dit, &quot;et ch&acirc;que fais tu as fait l'contraithe d&eacute; chein qu&eacute; j't'avais dit. Eh bein, chutte fais, j't&eacute; donne m'n avis d'arr&ecirc;ter ocquo un mais d'vant mettre une seule patate en t&ecirc;rre.&quot;<br/>
<br/>
&quot;Ch'est tout bein bouon d'p&acirc;sler d'm&ecirc;me,&quot; j'li dis, &quot;mais les g&egrave;rmes ont d&eacute;j&agrave; p&ucirc;s d'siez pouces d&eacute; long.&quot;<br/>
<br/>
&quot;Prends une pathe d&eacute; ciziaux,&quot; ou dit, &quot;et racourche-les. Ch'est bein simpl'ye, et j'm'&ecirc;tonne que tu n'y as pas pens&eacute;. Ma pouorre m&egrave;the avait raison quand ou disait qu'i' n'y avait qu'deux sortes d'hommes - les b&ecirc;tes, et les p&ucirc;s b&ecirc;tes.&quot;<br/>
<br/>
&quot;Eh,&quot; j'li dis, n'aimant pas chonna trop, &quot;man p&egrave;the maint'nait qu&eacute; dans l'couothant d'sa vie i' n'avait rencontr&eacute; qu&eacute; deux sortes de femmes - les t&ecirc;tues et les siennes tch'i' n'pouvaient pas bouoilli d'l'iau sans la br&ucirc;l&eacute;.&quot;<br/>
<br/>
Apr&egrave;s deus'trais autres complyiments d'la sorte, j'nos r'mimes &agrave; p&acirc;sler amicalement, car si j'n'avions pas un mio d'bouon sens i' n'y &eacute;thait pas d'paix dans la maison. La Merrienne qu'menchi par voul&eacute; saver pourtchi qu'i' n'y avait pas yeu d'Assises le preumi&eacute; lundi du mais, comme de cou&ocirc;tume. J'li dis que j'n'savais pas, mais qu'nou m'avait dit qu'yun d'nos Jur&eacute;s souffrait d'un estomac d&ecirc;rangi tch'i' avait attrap&eacute; l'Jour de Nou&eacute;, et qu'un autre avait chein qu'nou s'app&egrave;le une migraine.<br/>
<br/>
&quot;Et tch'est qu'ch'est qu'chonna, une migraine?&quot; ou d'mandit.<br/>
<br/>
&quot;Tu d&eacute;v'thais saver,&quot; j'li dis, &quot;car tan bouonhomme d&eacute; p&egrave;the en attrapait yunne tous ans dans les temps d'Nou&eacute;, et quand il allait &egrave;s courses.&quot;<br/>
<br/>
&quot;Mais,&quot; ou dit, &quot;nou n'appelait pas chonna une migraine; ch'est un mal &agrave; la t&ecirc;te.&quot;<br/>
<br/>
&quot;V&egrave;the,&quot; j'li dis, &quot;et dans chu temps-l&agrave; quand un homme s&eacute; mettait &agrave; b&egrave;the, nou l'appelait un ivrogne, mais &agrave; ch'teu l'monde sont p&ucirc;s charitablyes. I' disent qu&eacute; ch'n'est pas d'sa faute, et nou l'met &agrave; l'H&ocirc;pita &egrave;s frais d'l'Ile ou d'la p&acirc;raisse. Aut'fais ch'tait un p&eacute;ch&eacute;, mais &agrave; ch'teu ch'est un malheur.&quot;<br/>
<br/>
&quot;Comme chonna,&quot; ou s'fit, &quot;l's Etats, tch'i' soulait qu'menchi le neuf ou l'djix d'chu mais, sont une s'maine tard. Est-che tch'i n'ont pas grand'chose &agrave; faithe?&quot;<br/>
<br/>
&quot;Ma pouore Merrienne,&quot; j'li dis, &quot;ai donc un mio d'avis. L's Etats ont assez d'travas pour les garder otchup&eacute;s trais ou quatre jours la s'maine jusqu'&agrave; Nou&eacute;, mais chonna n'les g&egrave;ne pas, car de nos jours i' sont comme les Espagnos, tch'i' ont pour lus principe d&eacute; n'faithe jamais agniet chein tchi peut s'faithe demain. L'exception ch'est l'Budget, tchi pr&eacute;tend d'nos donner la position financi&egrave;re. I' faut qu'chonna veinne au qu'menchement d'Avri.&quot;<br/>
<br/>
&quot;Tu veurs dithe,&quot; ou s'fit, &quot;qu'au mais d'Avri je s&eacute;thons ou&egrave;sque j'en sommes?&quot;<br/>
<br/>
&quot;Grand doux, nouff&eacute;,&quot; j'li dis. &quot;Not'e Chancellyi, le S&eacute;nateur Le M&egrave;rquand, produitha une m&acirc;sse de chiffres, ditha que par un mithaclye la position est miyeuthe qu&eacute; nou criyait au mais d'Novembre, mais tch'il est absol&ucirc;ment n&eacute;cessaithe de pratitchi l'&ecirc;conomie si J&egrave;rri n'est pas pour faithe banq'route.&quot;<br/>
<br/>
&quot;Eh bein,&quot; s'fit la bouonnefemme apr&egrave;s tchiques instants de r&eacute;flection, &quot;quant &agrave; m&eacute;, i' faut admettre qu&eacute; l'Sieur Le M&egrave;rquand a raison. Il est grand temps qu&eacute; chais comit&eacute;s r&eacute;alisent qu&eacute; l'garpillage des sous du publyic n&eacute; peut pas continuer.&quot;<br/>
<br/>
J'eus &agrave; rithe, Moussieu. &quot;Ma pou&ocirc;re Merrienne,&quot; j'li dis, &quot;les comit&eacute;s &ecirc;coutent, et pis i' d'mandent pour p&ucirc;s qu'jamais, et chein tch'est ocquo p&ucirc;s dr&ocirc;le, nou l&ucirc;s donne les sous. Tu v&ecirc;rras quand veindra l'Mais d'Avri!&quot;<br/>
<br/>
&quot;Oh!&quot; ou s'fit en s&eacute; l'vant, &quot;tais-t&eacute; j't'en prie, et v&eacute;-t-en t'couochi.&quot;<br/>
<br/>
<i><a href="lebrocq.html">Ph'lip</a></i><br/>
<i>Evening Post 9/1/1960</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmpatates7.html">Les patates et les drouaits d'une femme</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmpatates3.html">Nos patates et nos vaques</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>


<li><a href="pm3candidat.html">Ph'lip et un traisi&egrave;me candidat</a><p>
<li><a href="pmfremont1.html">Les Plians et les Paraissiens</a><p>
<li><a href="pmconnetablyes.html">Ph'lip p&acirc;sle des Conn&ecirc;tablyes</a><p>
<li><a href="pmstsauveux.html">Tchiquechose de sp&eacute;cial &agrave; Saint Sauveux</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

