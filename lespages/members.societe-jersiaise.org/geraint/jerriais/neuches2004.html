<HTML>
<HEAD>
<TITLE>Les Neuches</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Neuches</h2></font></center><p><br>
<br>
Quand j'lius dans la g&acirc;zette qu'la chant'r&ecirc;sse Am&eacute;thitchaine <a href="oops.html">Britney Spears</a> s'tait mathi&eacute;e et d&ecirc;mathi&eacute;e &agrave; Las V&eacute;gas en eune journ&eacute;e, j'pensis &agrave; eune anmie Anglia&icirc;che tchi s'y mathyit y'a tchique ann&eacute;es dans ieune d'ches sou&ocirc;-disantes &#147;chapelles &egrave;s neuches&#148; o&ugrave;'est qu'la c&eacute;r&eacute;monie fut pr&eacute;sid&eacute;e par un d&ecirc;dg&icirc;th&eacute; en Elvis. J&eacute; r'chus la preuve qu'un mathiage d'm&ecirc;me peut duther quand, auve sa carte d&eacute; Nou&eacute; d&eacute; ch't' ann&eacute;e, ou m'envyit un photo d'sa fil'ye nouvelle-n&eacute;e.<br>
<br>
M&ecirc;me auve not' nouvelle louai j'n'&eacute;thons pon d'neuches &agrave; l'Elvis ich&icirc;n en J&egrave;rri, mais i' sembl'ye qu&eacute; l' mathiage, et l'&egrave;rmathiage, sont pus populaithes aujourd'aniet qu'janmais - et y'a des pays dans tchi qu'la louai a 't&eacute; changie &agrave; seule f&icirc;n d'allouer l'mathiage (ou la &#147;parchonn'nie enr'gistr&eacute;e&#148;) d'p&egrave;rsonnes d'un m&ecirc;me sexe.<br>
<br>
Tout comme, l&eacute; divorce est pus a&icirc;si qu'au temps p&acirc;ss&eacute;, et bein des gens aiment mus vivre ensembl'ye pust&ocirc;t qu&eacute; d'lus mathier. Mais y'a des coupl'yes tchi restent mathi&eacute;s pouor bein d's ann&eacute;es et tch'arrivent &agrave; m&egrave;rtchi lus neuches d'or aupr&egrave;s ch&icirc;nquante ans, ou lus neuches d&eacute; dgiamant aupr&egrave;s souaixante ans.<br>
<br>
Nou sait &eacute;tout qu'les neuches d'argent sont c&eacute;l&eacute;br&eacute;es aupr&egrave;s v&icirc;ngt-ch&icirc;nq ans, mais ava&ucirc; l's ann&eacute;es nou-s'a &icirc;nvent&eacute; d'aut's manni&eacute;thes d&eacute; c&eacute;l&eacute;br&acirc;tions. L&eacute; preunmi&eacute; anniv&egrave;rsaithe des neuches est s'lon la cou&ocirc;teunme les neuches d&eacute; papi, et pis l&eacute; coton pouor l'deuxi&egrave;me, l&eacute; tchui pouor l'tra&icirc;si&egrave;me, et ainch&icirc;n d'siette. L'ivi&eacute;the m&egrave;rque l&eacute; quatorzi&egrave;me et l'crista l'tch&icirc;nzi&egrave;me, mais nou-s'&eacute;thait creu qu'un mathiage tch'a duth&eacute; v&icirc;ngt ans es'sait pus fort qu'la porc&eacute;laine!<br>
<br>
J&eacute; n'sais pon tch'est qu'nou d&eacute;v'thait offri coumme pr&eacute;sent pouor un mathiage &agrave; Las V&eacute;gas tchi n'duthe qu&eacute; v&icirc;ngt-quat' heuthes, mais s'lon l&eacute; vi&egrave;r <a href="ditons.html">diton</a>, y'en a pus d'mathi&eacute;s qu&eacute; d'contents!<br>
<br>
<br>
<I><a href="jerpoem.html">Geraint Jennings</a></I><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mathiage.html">L'amour et l'mathiage en J&egrave;rriais</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="neuches.html">Eune p&eacute;tite pi&egrave;che pour la r&eacute;ception d'neuches</a><p>
<li><a href="neuches2.html">Les Neuches</a><p>
<li><a href="obey.html">The Promise To Obey</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="mathiage2.html">Vielles Cou&ocirc;teunmes au Mathiage</a><p>
<li><a href="bestman.html">L&eacute; &#147;best man&#148; &egrave;s neuches</a><p>
<li><a href="neucheslaiesse.html">Les Neuches de La&iuml;esse</a><p>

<li><a href="lettrejerriaisecl25.html">Lettre J&egrave;rriaise - Clifford Laisney</a><p>

<li><a href="neuchesdor.html">Les Neuches d'Or</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
