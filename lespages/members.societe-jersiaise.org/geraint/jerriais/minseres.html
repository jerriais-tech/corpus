<HTML>
<HEAD>
<TITLE>Les p'tites mins&egrave;res d&eacute; la vie humaine</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les p'tites mins&egrave;res d&eacute; la vie humaine.</h2></font></center><br>
<CENTER><TABLE><TR><TD>
Ch&egrave;s les p'tites mins&egrave;res d&eacute; la vie humaine<br>
Tchi vos tracasshent et vos font bisqui -<br>
N'ou z'en rencontre &ecirc;tout tou&ocirc;s les jours d&eacute; la s'maine,<br>
Et y vos tr&eacute;buquent bein vite unn' partie d'pia&icirc;si.<br>
<p>
<p>
Mais y'ien a yieu d&eacute; tou&ocirc;s temps,<br>
Et nos preumiers parents<br>
Coumme l'histouaire nos l'dit, n'en furent pon exempts;<br>
Car quand unn' fais chass&egrave;s du Paradis,<br>
Y trouvirent, &agrave; lus grand' surprinse<br>
Qu y n'avaient rein s&ucirc;s l'co' - pas seulement d&eacute; qu'minse;<br>
Y fallait don bein vite s&eacute; faire des habits.<br>
Et n'ou d&eacute;vinne bein la mins&egrave;re<br>
Qu'e&ucirc;t Adam, not' grand'-p&egrave;re<br>
Quand y' l'entr&eacute;print un jour l'&egrave;st&acirc;t d&eacute; cou&ocirc;turi,<br>
Pour s&eacute; fabriqui des braies ov' des fi&egrave;lles d&eacute; fidgi!<br>
<p>
<p>
Mais la mode a bein changi d&eacute;pis chu temps-l&agrave;,<br>
Et si j'en achatons d&eacute; b&acirc;zin, d&eacute; telle, ou d&eacute; drap<br>
J'avons tr&eacute;jous nos p'tites mins&egrave;res tout coumme:<br>
Car y'i&agrave; t'y pi&egrave;re, dites-m&eacute;, pour faire pester unn' houmme<br>
Et tchi l'tente &agrave; faire servi d&eacute; vilain langage,<br>
Qu&eacute; quand y coule ses braies, et qu'y'l'est bein pressi,<br>
Y'l'y trouve qu&eacute; les boutons n'y tchiennent qu&eacute; par un fi'<br>
Et saver qu&eacute; s'enn' autre parre est horte au lavage!!<br>
<p>
<p>
Disons qu'un' homme pour ses r'p&acirc;s, est bein a&icirc;nitche&ucirc;x,<br>
Qu&eacute; la moindre des choses l'y tou&ocirc;ne l'estoumma', -<br>
Qu'y d&icirc;ne si&egrave;z unn' ammin - quoiqu'y'l'ait grand pe&ucirc;x<br>
D&eacute; mangi trop d&eacute; choun'chin, ou trop d&eacute; chounna.<br>
En mangeant sa soupe, fait-y pon unn' grimache?<br>
Ma fingre, y deshalle &ecirc;tout tchiq' chose d&eacute; sa bou&ocirc;che...<br>
Ah, la mins&egrave;re l&eacute; si&egrave;d: ch'est unn' belle grosse limache<br>
Tchi s'est trouv&egrave;e bou&ocirc;llyie en tchuisant la caboche!<br>
<p>
<p>
Unn' sair&egrave;e, vos v'l&agrave; &agrave; un D&icirc;ner - en ha&ucirc;te coump&acirc;gnie -<br>
(Y'i&agrave; sus la carte un "m&eacute;nu " long coumme l&eacute; bras,)<br>
Ou z'av&egrave;z vot' biau d'vant d&eacute; q'minse, et unn' "queue de pie,"<br>
Et ou cryiz qu&eacute; mins&egrave;re n&eacute; vos y trouv&eacute;ra pas?<br>
Attend&egrave;z - v'l&agrave; t'y pon qu'a&ucirc; mitan du festin,<br>
Just&eacute;ment quand ou gou&ocirc;tez l&eacute; millieu du fricot.<br>
Qu'un bachouard d&eacute; "waiteur" verse unn' pinte d&eacute; gra&icirc;vin,<br>
La ma&icirc;ntchi s&ucirc;s vos g'nors, l&eacute; restant dans vot' co'! -<br>
<p>
<p>
Quand y fait ca&ucirc;d &agrave; tout fondre, qu'ou z'all&egrave;z vos cou&ocirc;chi<br>
Pour &ecirc;tre &agrave; votre a&icirc;se, sou&ocirc;s un biau gros poummi,<br>
Ou dorm&egrave;z, ou r&ecirc;sv&egrave;z, et ronfii&egrave;z coumme un p&egrave;re...<br>
Mais un v&ecirc;pre vos guette - en v'l&agrave; t'y unn' mins&egrave;re? -<br>
Y prend vot' nez (tchit r'l&icirc;se) pour tchiq' sorte d&eacute; fruit,<br>
Y l'y gou&ocirc;te - s&eacute; m&acirc;rrie - et vos v'l&agrave; pitchi...<br>
Et chein qu'ou z'avez g&acirc;gni par vos cou&ocirc;chi &agrave; l'ombre<br>
Ch'est un nez qu'est gros coumme unn' moyienne concombre? <br>
<p>
<p>
Eh bein, pour les p'tites mins&egrave;res, en v'l&agrave; don deusse trais,<br>
Mais l&eacute; temps m&eacute; manq'rait s'y fallait vos conter<br>
Etout pour l&eacute; m&acirc;' qu&eacute; font les p'tits bib&ecirc;ts<br>
Tchi s&eacute; coulent dans vos yi&egrave;rs et vos font lermer<br>
Quand vos camarades content des "histouaires pour rire."<br>
<p>
<p>
Et pis ov' chounna j&eacute; pou&ocirc;rrais vos en &egrave;scrire<br>
Entou&ocirc;re les p'tits mi&ocirc;s d&eacute; gr&egrave;s ou d&eacute; gravi<br>
Qu'entrent dans vos bottes, et vos emp&egrave;chent d&eacute; marchi,<br>
Mais qu'ou n'&ocirc;sez pas &ocirc;ter d&eacute; peux qu&eacute; la coumpagnie<br>
N&eacute; valent votre cauche qu'est mal'ment perchie!<br>
<p>
<p>
Ou bein quand ou vos trouv&egrave;z tchiq' fais &agrave; concert ou f&ecirc;te,<br>
Assis &ocirc;pr&ecirc;s d'unn' embli&egrave;me qu'&agrave; du fraid dans la t&eacute;te,<br>
Et a tchi l&eacute; nez d&eacute;goutte coumme unn' ava&ucirc;t no' -<br>
Qu&eacute; la salle est au comble pour l&eacute; dire en un mot<br>
Ou z'&ecirc;tes djix sus un banc qui n'est fait qu&eacute; pour sept,<br>
Qu&eacute; votre vaisin s&eacute; met &agrave; esternuer - s&eacute;cours, tchil' achie!<br>
V'l&agrave; tchi n&eacute; fait pon d&eacute; bein &agrave; vos bouans habits,<br>
Et chu baloque l&agrave; a oubli&eacute; san mou&ocirc;chet d'pouchette!...<br>
<p>
<p>
<i><a href="picot.html">J. P.</a></i><br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="habvoc.html">L'habilement en J&egrave;rriais</a><p>
<li><a href="ouvrier.html">La Pliainte de l'ouvrier de la Ville Et l'vier Querpentiy</a><p>
<li><a href="pliaingnant.html">L&eacute; Pliaingnant</a><p>
<li><a href="candidat.html">Pllainttes d'un Candidat</a><p>
<li><a href="esjerriais.html">&Egrave;s Jerriais</a><p>
<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><A HREF="grouneux.html">L'Grouneux</A><p>
<li><a href="grounn.html">L&eacute; Grounneux</a><p>
<li><a href="renfrouangniy.html">Le Renfrouangniy</a><p>
<li><A HREF="philosophes.html">S&eacute;yis Philosophes!</A><p>
<li><a href="contents.html">Yien a qui n'sont jamais contents d'lus sort.</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
