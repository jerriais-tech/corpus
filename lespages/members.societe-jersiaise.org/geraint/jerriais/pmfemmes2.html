<HTML>
<HEAD>
<TITLE>Chein qu'ch'est que d'&ecirc;couter les femmes!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Chein qu'ch'est que d'&ecirc;couter les femmes!</h2>
Y'&eacute;tha-t-i' un change &agrave; St. Ou?</font></center><p>

<i>&agrave; Portinf&eacute;</i><br/>
<i>    Saint Ou.</i><br/>
<br/>
Moussieu l'Editeu,<br/>
<br/>
J'ai 't&eacute; ichin et l&agrave; dans la p&acirc;raisse chais jours pour t&aacute;chi d'd&ecirc;couvri pourtchi que tant d'&ecirc;lecteurs ne pr&icirc;nt pas la peine d'aller &agrave; la Salle Parou&acirc;issiale pour r'corder l&ucirc;s vouaix pour S&eacute;nateurs, et j'si v'nu &agrave; la concl&ucirc;sion que ch'tait les femmes tchi 'taient &agrave; bliaumer dans pr&egrave;sque tous les cas. Si l's Etats n'avaient pas fait la b&ecirc;tise de donner la vouaix &egrave;s femmes, l&eacute; r'sultat &eacute;thait 't&eacute; bein diff&eacute;thent!<br/>
<br/>
Par exemplye, yun d'mes vais&icirc;ns, tch'a tr&eacute;jous vot&eacute; comme m&eacute; parcqu'i' ouait que j'si un homme de grande intelligence dans chein tchi concerne la politique, m&eacute; dit sam'di mat&icirc;n quand je l'rencontris aupi d'siez-nous, tchi n'avait pas d&ecirc;shall&eacute;. &#8220;Ch'n'tait pas d'ma faute, Ph'lip,&#8221; i' s'fit, &#8220;car la bouonnefemme m&eacute; fit m'n aller dans l'clios chergi et rentr&eacute; des raves. Ou m'gardit l&agrave; jusqu'&agrave; chinq heuthes, et apr&egrave;s l'tais j'tais trop l&acirc;ss&eacute; pour aller jusqu'&agrave; la Salle. Pour t&eacute; dithe, j'tais au liet d'vant huit heuthes, avec une mauvaise su&eacute;e d'fraid.&#8221;<br/>
<br/>
Un autre m&eacute; dit qu'sa femme 'tait seuze que l&ucirc;s bouonne g&eacute;niche de deux ans tch'il avait montr&eacute; au &#8220;show&#8221;, 'tait pr&egrave;sque seuze de v&ecirc;ler dans la niet, et tchi fallait &ecirc;tre l&agrave; dans l'&ecirc;tablye tout-l'temps pour s&eacute; faithe seux. I' m'dit : &#8220;Ch'tait pour m'emp&ecirc;chi d'sorti qu'ou m'dit chonna, car la qu&eacute;dolle n'a pas ocquo changi un br&icirc;n.&#8221;<br/>
<br/>
La femme &agrave; un traisi&egrave;me avait un mani&egrave;the de &#8220;mothers' meeting&#8221;, et quand ou l'vit en train de s'changi apr&egrave;s l'tais, ou fit objection que l&eacute; drain d'lus mousses avait une dr&ocirc;le d&eacute; toux, et qu'ou craignait tchiquechose d&eacute; s&eacute;rieux. I' 'tait forchi d'rester l&agrave; en cas tch'il &eacute;thait &agrave; t&eacute;l&eacute;f&ocirc;ner au docteu. I' li dit, &eacute;tant m&acirc;rri, tchi n's'en allait pas d&ecirc;pens&eacute; douze chel&icirc;ns et d'mi pour li pli&egrave;the, mais tch'i' 'tait pr&egrave;sque convaintchu que l'mousse avait l'chol&eacute;ra, le &#8220;foot and mouth&#8221; ou un fi&egrave;vre d'lait. Ou s'en fut quand-m&ecirc;me, et le chier petit n'bouogit pas dans san b&egrave;r une seule fais. Chein qu'ch'est que d'&ecirc;couter les femmes!<br/>
<br/>
Y'avait un &ecirc;lecteur d&eacute; v&icirc;ngt-ch&icirc;nq ans et i' m'explitchit, tch'il avait p&acirc;ss&eacute; d's heuthes d&eacute; temps muchi dri&egrave;the un f&ocirc;ss&eacute; d'geon pour vaie si sa hardelle disait la v&eacute;thit&eacute; quand ou li asse&ucirc;thait qu'ou d&eacute;testait chu g&acirc;s-l&agrave; tch'avait 't&eacute; veu par l&agrave; plusieurs fais derni&ecirc;thement. San galant, don, par sa jalousie, perdit deux vouaix tch'i' s'fiait d's&ucirc;s. Les fichues femmes!<br/>
<br/>
Mais, Moussieu, j'en rencontris ocquo un autre tch'avait tchiquechose de diff&eacute;thent &agrave; m'raconter. &#8220;Ecoute, Ph'lip,&#8221; i' qu'menchit. &#8220;Y'a d's ann&eacute;es que j'n'ai pas vot&eacute;, et j'm'en vais 't&eacute; dithe pourtchi. En qu'menchant, j'faisais comme tout l'restant. J'tais du parti du Louothi et quand nou savait qu'la Rose 'tait seuze d'en appr&eacute;chi, et pou&ocirc;rrait m&ecirc;me g&acirc;gni, nou 'tait hors l&eacute; long des jours, et souvent pr&egrave;sque toute la niet, &agrave; cherchi des vouaix. J'm&eacute; r'souveins de l'&ecirc;lection tchi fut g&acirc;gnie par deux ou trais vouaix par l&eacute; Jean Priaulx. Y'eut un prot&ecirc;t et la Cour ordonnit une nouvelle &ecirc;lection, et l'Jean Priaulx, ayant tout-plien d'sous et n'ayant pas d'peux d'les d&ecirc;penser, battit l'candidat opposant pour la s'conde fais. Au but de ses trais ans, i' n'eut pas d'opposition, et i' restit D&eacute;put&eacute; pour siez ans. Mais tchiques ann&eacute;es p&ucirc;s tard i' m'dit que ses deux &ecirc;lections li avaient cou&ocirc;t&eacute; p&ucirc;s de tch&icirc;nze chents louis.<br/>
<br/>
&#8220;&Agrave; ch'teu, Ph'lip, un biau jour j'm'assis dans ma tchaise et j'm&eacute; d'mandis si vraiement la djobbe d&eacute; D&eacute;put&eacute; valait touos chais sous-l&agrave; et tch&egrave;sque en avait profit&eacute;. D'vant long j'v&icirc;ns &agrave; la conclusion que sinon pour un nombre d'viaux &#8211; ch'est &agrave; dithe des &ecirc;lecteurs tchi s'vendaient au p&ucirc;s offrant &#8211; personne, et certainement pas la p&acirc;raisse, en n'tait d'm&ucirc;s parsque Jean Priaulx avait 't&eacute; &ecirc;lu D&eacute;put&eacute;. Dans ses siez ans dans l's Etats le seul mot tch'il avait jamais dit ch'tait 'contre', l&eacute; r&acirc;t &agrave; Saint Ou n'avait pas baissi, les Louothi&egrave;rs et les R&ocirc;siers 'taient ocquo, comme cat et tchan, y'avait p&ucirc;s d'b&eacute;thie qu'jamais et tr&eacute;jous une tapp&eacute;e de p'tits fermiers tchi n'pouvaient pas dormi d'niet, craignant d'vaie l&eacute; D&eacute;nonciateur dans l'bel l&eacute; pr&eacute;chain jour. Et j'pensis &agrave; m&eacute;-m&ecirc;me, si un D&eacute;put&eacute; tch'a d&ecirc;pens&eacute; tch&icirc;nze chents louis pour aver un si&egrave;ge dans l's Etats n'peut pas nos faithe p&ucirc;s qu'chonna, pourtchi aver un D&eacute;put&eacute; du tout, m&ecirc;me yun tchi n'couot'tait pas p&ucirc;s d'quate sous? Ch'est pourtchi, man Ph'lip, j'n'ai jamais vot</font><font color="#0f1419">&eacute; d'pis, mais pour une fais</font><font color="#000000"> j'm'en vais faithe &ucirc;sage de ma vouaix le pr&eacute;chain mais, et j'm'en vais voter pour l&eacute; candidat que j'aime l&eacute; m&ucirc;s des trais, mais ch'n'est pas pour dithe tch'i' s'en va y v'n&icirc;n, car nou n'peut pas saver tch&egrave;sque les &ecirc;lecteurs s'en vont faithe.&#8221;<br/>
<br/>
L&eacute; M&acirc;jeur est ocquo &agrave; travaillyi la p&acirc;raisse, et j'crais tch'i' s'conte certain d&eacute; v'n&icirc;n D&eacute;put&eacute; pour un autre terme, mais, par chein qu'nou ouait, le parti du Sieur Tch&eacute;th&eacute;e, m&ecirc;me s'i' n'disent pas grand'chose et n'font pas d'brit, ont l'id&eacute;e que y'&eacute;tha un change. Quand nou l&ucirc;s d'mande nou-s-a l'impression tchi'i' n'disent pas tout ch'qu'i' savent. Quant au traisi&egrave;me candidat, j'n'sais vraiement pas tch&egrave;squ'i' y'a m&icirc;nt dans la t&ecirc;te d&eacute; prendre. S'il a d's am&icirc;ns i' d&eacute;v'thaient li donner un avis de se r'tither, car comme je vais les choses la bataille est entre l&eacute; M&acirc;jeur et l'Sieur Tch&eacute;th&eacute;e et i' s'peut que n'y &eacute;tha pas grand'chose entre les deux. Y'&eacute;tha une foule quand veindra l's&eacute;, et i' faut esp&eacute;ther que l'temps s'sa p&ucirc;s b&eacute; que l's&eacute; d'la preunmi&egrave;the &ecirc;lection &agrave; &#8220;J.J.&#8221;, quand une grande partie du monde 'taient tremp&eacute;s en-d'dans et en d'hors!<br/>
<br/>
Quant &agrave; la Ville, Moussieu, i' patha&icirc;t que y'&eacute;tha des candidats dans les trais districts, et trais &eacute;lections contest&eacute;es. L&eacute; candidat tchi m'int&eacute;r&ecirc;sse l&eacute; p&ucirc;s ch'est l'Sieur Hettich, tchi r'prend &agrave; l'&acirc;ge de quatre-v&icirc;ngts ou m&ecirc;me p&ucirc;s. J'li souhaite jouaie, mais i' m'semblye tch'il &eacute;thait fait aussi bein de s&eacute; r'tither.<br/>
<br/>
<br/>
<i><a href="lebrocq.html">Ph'lip</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmvote.html">Merrienne Doesn't Want The Vote</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

