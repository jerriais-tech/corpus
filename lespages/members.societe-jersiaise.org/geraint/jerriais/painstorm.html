<HTML>
<HEAD>
<TITLE>Piteur Pain Reports on the Storm</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur Pain Reports on the Storm</h2></font></center><p>

Ou-&egrave;s qu'sont mes huil&eacute;s? que j'dit a nos gens, Sam'di au s&eacute;. L'Bos vint de m'doun&eacute; eunne fielle de papi et un crayon d'pliomb; i' faut s'n'all&eacute; sus l'Esplianade vaie la math&eacute;e mont&eacute;.<br/>
<br/>
Quand j'fut &egrave;stchipp&eacute; et pret a d'val&eacute; les d'gr&egrave;s ne v'la Laiz&eacute; qui m'dit, &quot;S'tu'emnais ta fille avec t&eacute;? Deux d'gouts d'ieau d'm&eacute; et eunne pinchie d'grand air n'lis fthaient qu'du bain, et oul &eacute;thait eunne bouonne niet de r'pos apr&egrave;s!&quot; &quot;J'men vais r&eacute;st&eacute; ichin, faithe un mio d'cou&ocirc;tuthe; et y'&eacute;tha un pot-a-t&eacute;e sus la joe du gr&eacute;e et l'restant des fliottes pour quand ou rentrethez!&quot;<br/>
<br/>
&quot;All right!&quot; que j'dis. Et Lonore qu'est trejous d'avis quand y'a d'la sortithie en allant, s'en fut s'&egrave;stchipp&eacute;.<br/>
<br/>
La m&eacute; &egrave;scliatchait d&egrave;ja pas mal endret l'Olimpia quand j'v&icirc;mes l&agrave;, et i' ventait eune dj&egrave;le de vent a d&egrave;sboutonn&eacute; eunne casaque. En l'heu, ne v'la un tourbillon d'vent qu'&egrave;srache le chap&eacute; &agrave; Lonore. I' s'en fut en haut, au d'sus d'l'Hotel, et s'en r'vint s'pendre par ses plieummes &egrave;s ouaieurs du telephone. Che n'tait pon san bouan chap&eacute;, heutheusement; et si par chance tchiq' un nos l'rapportait, j'lis ditha&icirc;mes de l'gard&eacute; en memou&eacute;the de nous.<br/>
<br/>
J'eumes les mille peines a gabath&eacute; 'l'front' endret l'Pavillon. J'f&ucirc;mes envi&eacute;s bas deus-tr&egrave;s fais par les lou&egrave;mes, et Lonore &eacute;rperdit eunne botte, eunne bouonne botte. Les siens qui la trouv'thont n'ont qu'a v'nin cherchi l'autre - ou'l est tout a fait avr&ocirc;n&eacute;e.<br/>
<br/>
Mais ch'fut a la Preumi&eacute; Tou qu'i' y'eut l'pus de d'gats. Ch&egrave;s pou&ocirc;res gens! Toutes lus caboches ni&eacute;es souos tr&egrave;s pids d'ieau, un ca mort de peux, je n'sai' combin d'poules qu'eutes les sangs touon&eacute;es, et eunne pathe de chabots minchie en br&eacute;delles! Et tout l'meubye qu'a 't&eacute; ruin&eacute;. Ch'est eunne grande perte pour tou&ocirc;s ch&egrave;s pou&ocirc;re m&eacute;djians l&agrave;, et si y'a un concert organis&eacute; en lus faveur, Lonore itha r'cit&eacute; eunne pieche, et m&eacute;, j'mettrai bas l'nom a ma femme pour eunne [bi]ndgie d'Trait&eacute;s.<br/>
<br/>
Quand j'e&ucirc;mes r&eacute;st&eacute; tchiq' temps a vaie la m&eacute; faithe san carnage le long d'la linne du railouais, Lonore dit qu'ou qu'menchait a av&eacute; ma a san pid d&egrave;scauchi, et qu'oul en avait yeu assez. Et m&eacute; &eacute;tou! J'ta&icirc;mes tremp&eacute;s coumme des &egrave;sponges, Lonore tait nueux-t&ecirc;te, et nueux-pids du bord gauche, et pour de m&eacute;, j'avais l'gr&eacute;not. J'rentr&icirc;mes.<br/>
<br/>
Laiz&eacute; 'tait a nos attendre ov un bouon caud soup&eacute;. J'nos d&egrave;schang&icirc;mes; et tandi que j'feummais eunne pip&eacute;e de p'tun tax&eacute;, que Lonore beuvait du t&eacute;e tax&eacute;, et qu'Laiz&eacute; mettait du tcherbon tax&eacute; au feu, Samuel - le sien d'la Chronique qui d'meuthe avec nous coumme j'vos ai d&egrave;ja dit - nos chanti &quot;<a href="perilonthesea.html">For those in peril on the sea</a>&quot; -<br/>
<br/>
<a href="brambilo.html">Piteur Pain</a><br/>
27/3/1913<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tempsvoc.html">L&eacute; temps en J&egrave;rriais</a><p>
<li><a href="pmtempete.html">La Temp&ecirc;te</a><p>
<li><a href="pmouragan.html">L'Ouragan &agrave; Portinf&eacute;</a><p>
<li><a href="hurrican.html">Des d'gats d'la derni&eacute;the temp&ecirc;te</a><p>
<li><a href="vent.html">L&eacute; Vent</a><p>
<li><a href="ventvoc.html">L&eacute; vent</a><p>
<li><a href="vouest.html">Le Vou&ecirc;stume</a><p>
<li><a href="pmmouoillituthe.html">D'la mouoillituthe au Portinf&eacute;</a><p>
<li><a href="lettrejerriaise22.html">La Lettre J&egrave;rriaise &#8211; 23 F&eacute;vri 2014</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

