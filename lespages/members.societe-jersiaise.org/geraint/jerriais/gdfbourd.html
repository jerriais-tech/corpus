<HTML>
<HEAD>
<TITLE>D'la bourdonn'nie!</TITLE>
<META  name="keywords" content="Jèrriais, Jersey language, langue normande, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie, abeilles, honey, apiculture, beekeeping, beeswax, bee folklore, insects, entomology, natural history, insectes, Canada,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'la bourdonn'nie!</h2></font></center>
<a href="bourde.jpg"><img src="bourde.jpg" width="184" height="175" border="0" alt="eune bourde" title="" align="right" /></a>
<font size="-1"><i>Fort Lauderdale,<br>
Florida<p>

L&eacute; 10 d'avri, 1976</i><p></font>

<P>Moussieu l'R&eacute;dacteu,</P>
<P>M'&egrave;rv&eacute;l&agrave; d'l'aut' but d'l'<a href="gdfamethique.html">Am&eacute;thique</a>! I' n'y a pon longtemps qu&eacute; j'tais &agrave; vouos &ecirc;crithe d&eacute; La Califournie, &agrave; l'extr&ecirc;me ouest d'ich&icirc;n, et pis du <a href="gdftexas.html">Texas</a>, dans l'mitan du pays. &Agrave; ch't heu m'&egrave;rv&eacute;l&agrave; dans La <a href="gdffloride.html">Floride</a>, dans l'extr&ecirc;me partie est. Mais dans les trais &ecirc;tats j'ai tr&eacute;jous 't&eacute; dans l'sud o&ugrave;'est tch'i' fait caud. La distance d&eacute; San Diego, en Califournie, jusqu'ich&icirc;n est &agrave; bein pr&egrave;s trais mille milles, comme d&eacute; J&egrave;rri &agrave; New York, et nou peut faithe la distance dans eune affaithe d&eacute; ch&icirc;nq ou siez heuthes en avion, d&eacute;pendant du temps p&egrave;rdu en arr&ecirc;t &egrave;s a&eacute;rodromes en c'm&icirc;n.</P>
<P>J'avons ieu un hiv&eacute; caud et b&eacute;. D&eacute;pis bein d's ann&eacute;es j'ai ieu l'id&eacute;e qu&eacute; les cly&icirc;nmats ont changi d'pis qu&eacute; j'tais mousse en J&egrave;rri. Dans chu temps-l&agrave; i' m'sembl'ye qu&eacute; l's &ecirc;t&eacute;s 'taient bein pus cauds l&agrave; tch'i' n'sont &agrave; ch't heu et tch'i' y'avait bein pus d'mo&ucirc;ques par les c'm&icirc;ns. I' m'sembl'ye qu&eacute; j'les ouai acouo bourdonner &agrave; l'entou des f'n&ecirc;tres quand j'tais dans la forge auve Papa, et qu&eacute; la chaleu m'fa&icirc;sait aver envie qu' D&icirc;nmanche l'arl&eacute;v&eacute;e v&icirc;nsse vite pour tch'i' m'enm&egrave;ne &agrave; L'&Ecirc;ta pour qu&eacute; j'p&ucirc;sse m&eacute; bangner. Quand la m&eacute; 'tait au pliain j'aimais bein m'bangner dans la tchithi&eacute;the &agrave; c&ocirc;t&eacute; d'la tour (abattue d'pis par les Allemands) dans L'Havre. Papa aimait bein m'vaie m'bangner l&agrave; &eacute;tout, car i' pouvait s'assi&eacute;the &agrave; c&ocirc;t&eacute; d'la tchithi&eacute;the et garder s'n'yi sus m&eacute; en s&eacute; r'posant. Et pis nou finnissait par ramonter l'Mont du Vallet et s'assi&eacute;the sus l'haut des falaises en fache d&eacute; l'H&ocirc;tel d&eacute; L'&Ecirc;ta - i' n'y'en avait qu'ieune dans chu temps l&agrave; - pour vaie les m&ecirc;ssieux arr&ecirc;ter &agrave; l'h&ocirc;tel dans lus carrosses. Papa aimait tr&eacute;jous vaie et admither les bieaux j'vaux.</P>
<P>En p&acirc;lant d'mo&ucirc;ques, j'ai r'm&egrave;rtchi qu'nou n'en vait pon fort en J&egrave;rri &agrave; ch't heu. Heutheusement! Ich&icirc;n et au <a href="cannada.html">Cannada</a> les gens en ont horreur, et toutes les ma&icirc;sons ont d's &ecirc;crans &egrave;s f'n&ecirc;tres et portes pour l's emp&ecirc;chi d'entrer. Y'en avait tant en J&egrave;rri y'a eune huiptantaine d'ann&eacute;es qu&eacute; les gens n'y prannaient pon fort d'avis, et y'avait bein des <a href="ditons.html">ditons</a> entou&ocirc;rre. Par exempl'ye, quand l'temps 'tait b&eacute; et calme, nou disait: "La mo&ucirc;que bait dans l'ieau!" Et quand eune p&egrave;rsonne voulait dithe qu'oulle ithait d'tchique bord si l'temps 'tait b&eacute;, ou disait: "Oui, j'ithai si la mo&ucirc;que bait dans l'ieau!"</P>
<P>Quand eune p&egrave;rsonne viyait cliai et avait l's i&egrave;rs partout, nou disait: "Oulle a d's i&egrave;rs d&eacute; mo&ucirc;que!" Et quand eune p&egrave;rsonne exag&eacute;thait en p&acirc;lant d'autcheune chose, nou disait: " Oulle est &agrave; faithe d'eune mo&ucirc;que un &ecirc;l&eacute;phant!"</P>
<P>Av'-ous tchiquefais pens&eacute; au nombre d'diff&eacute;thentes mo&ucirc;ques qu&eacute; j'conna&icirc;ssons comme mousses? Et combein d'mousses J&egrave;rriais tchi savent lus noms en J&egrave;rriais &agrave; ch't heu? Sans doute la cheinne qu&eacute; nou viyait l'pus 'tait la mo&ucirc;que d&eacute; tchu&icirc;sinne. Et pis y'avait la mo&ucirc;que d'&ecirc;tabl'ye, la mo&ucirc;que &agrave; v&egrave;rs, la mo&ucirc;que &agrave; pa&icirc;sson, la mo&ucirc;que &agrave; bo&ucirc;se - tchi hantait les bo&ucirc;ses d&eacute; vaques - la mo&ucirc;que ent&acirc;thique, la mo&ucirc;que &agrave; longs pids - appel&eacute;e, &eacute;tout, un esprit g&ecirc;n&eacute;. Et la mo&ucirc;que d'un jour.</P>
<P>L's anciens appelaient les bourdons des mo&ucirc;ques &agrave; myi., et quand j'tais mousse i' y'avait eune crianche entou&ocirc;rre. Quand l'ma&icirc;tre d&eacute; la ma&icirc;son 'tait au suaithe, i' fallait couvri les rue&ucirc;ques des mo&ucirc;ques &agrave; myi tch'&eacute;taient sus sa propri&ecirc;t&eacute; atout un ni&egrave;r vouaile pour emp&ecirc;chi les mo&ucirc;ques d'&ecirc;ssaimer et d'mouothi &eacute;tout. Et y'avait un diton, &eacute;tout. quand eune p&egrave;rsonne avait tout ch'qu'ou pouvait porter &agrave; bras ou sus l'dos, nou disait: "Oulle est ch&egrave;rgie coumme eune mo&ucirc;que &agrave; myi!"</P>
<P>Malheutheusement, l'caud cly&icirc;nmat d'man janne temps pathait aver dispathu auve les mo&ucirc;ques et j'trouve l&eacute; temps p&ucirc;t&ocirc;t fraid en J&egrave;rri &agrave; ch't heu. Au <a href="cannada.html">Cannada</a>, i' m'sembl'ye qu&eacute; ch'est l'contraithe et qu&eacute; l's hivi&egrave;rs n&eacute; sont pon si fraids comme quand j'y v&icirc;ns en 1919. Mais ch'n'est rein d'nouv&eacute;, l&eacute; changement d'cly&icirc;nmat, patha&icirc;t-i', d&eacute;pis tch'i' nouos est dit qu&eacute; l&eacute; d's&egrave;rt du Sahara soulait &ecirc;t' souos la m&eacute;!</P>
<P>Sautant du coq &agrave; l'&acirc;ne, f&eacute;licit&acirc;tions au Canon Lawrence Hibbs, l&eacute; nouvieau Recteu d'<a href="grouville.html">Grouville</a>. n&eacute; v'la deux minnistres J&egrave;rriais, li et Moussieu Richardson d'<a href="st_ouen.html">St. Ou&euml;n</a>, tchi sont Canons d'la Cath&eacute;drale d&eacute; Winchester. Ch'est un honneu pour J&egrave;rri, et ch'est mangnifique d&eacute; r'vaie tchiques J&egrave;rriais minnistres d&eacute; nouos p&acirc;ra&icirc;sses. L&eacute; portrait dans la g&acirc;zette d&eacute; Moussieu Hibbs et des gens auve li en d'vant d&eacute; s'n &eacute;glyise montre tch'il a eune bouanne grand' congr&eacute;g&acirc;tion. Nou n'en vait pon fort d&eacute; m&ecirc;me dans l's &eacute;glyises en J&egrave;rri ches jours.</P>
<P>Si nou peut en jugi par les d&ecirc;pens du Conmit&eacute; d'&Eacute;duc&acirc;tion - la g&acirc;zette p&acirc;le d&eacute; quat' millions d&eacute; louis - l's &ecirc;fants d'J&egrave;rri s'en vont d&eacute;v'n&icirc;n les pus savants au monde! I' faut esp&eacute;ther tch'i' sont acouo &icirc;nstruits &agrave; la vielle mode. Il' ont d's id&eacute;es d'&icirc;nstruction tellement nouvelles et avanchies ich&icirc;n en Am&eacute;thique qu&eacute; m&ecirc;me un tas des jannes tch'ont p&acirc;ss&eacute; l's &ecirc;coles s&eacute;condaithes et tch'ont finni au coll&egrave;ge n&eacute; peuvent pon &ecirc;p'ler correct&eacute;ment ni &ecirc;crithe eune lettre comme i' faut!</P>

<P><i><a href="lefeuvre.html">George d'la Forge</a></i></P>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="insectes.html">L's &icirc;nsectes et d'aut's b&ecirc;tes en J&egrave;rriais</a><p>
<li><a href="moques.html">A propos d'M&ocirc;ques</a><p>
<li><a href="papillotes.html">Les papillotes</a><p>
<li><a href="myi.html">Les bourdons &agrave; myi en J&egrave;rri</a><p>
<li><a href="mouquesamyi.html">Les Mo&ucirc;ques &agrave; Myi</a><p>
<li><a href="cahouain_bourdons.html">Les bourdons d'J&egrave;rri</a><p>
<li><a href="gdfcrianches1.html">Vielles crianches</a><p>
<li><a href="lettre1848.html">A Monsieu l'Editeu du Concionnel</a> - 1848<p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
