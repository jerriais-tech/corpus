<HTML>
<HEAD>
<TITLE>Des haikus en J&egrave;rriais</TITLE>
<META  name="keywords" content="Jèrriais, language, langue normande, poetry, haiku, poèmes, poésie, Channel Islands, îles anglo-normandes, Normandy, Normandie, minority languages, langues régionales">
<META  name="description" content="Des haikus - p'tites po&eacute;sies Japonnaises - en J&egrave;rriais">

</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Des haikus</h2></font></center></P>

<P>&nbsp;</P>

<P>Tch'est qu'est un haiku? Ch'est un p'tit po&egrave;me Japonnais auve trais l&icirc;ngnes. La preunmi&eacute; l&icirc;ngne dait cont'n&icirc;n ch&icirc;n syllabes, la deuxi&egrave;me - sept, et la d&egrave;rni&eacute; l&icirc;ngne dait aver ch&icirc;n syllabes. Nou peut a&icirc;siment caltchuler don qu'l&eacute; po&egrave;me entchi n'a qu'dgi&ecirc;x-sept syllabes. Y'a eune aut' r&egrave;gl'ye &eacute;tout - i' dait y'aver un <I>mot d'sa&icirc;son</I> - tchique pathole pouor &icirc;nditchi l'heuthe ou l'mais, l&eacute; temps tch'i' fait ou tchique chose coumme chenna.</P>

<P>N&eacute; v'ch&icirc;n tchiques haikus:</P>

<P>&nbsp;</P>
<P>&nbsp;</P>
<CENTER>
<TABLE><TR><TD>

L&eacute; neu jaune moto<br>
est l'seul partchi d'vant l'b&acirc;tisse.<br>
Fait-i' eune arsion!<p>
<P>&nbsp;</P>

Assis sus les d'gr&egrave;s,<br>
l&eacute; brit d'la machinn'nie au liain,<br>
Man Doue, fait-i' pouffre!<p>
<P>&nbsp;</P>

&Agrave; c&ocirc;t&eacute; d'un v&ecirc;pre<br>
mort dans l'sol&eacute; sus les d'gr&eacute;s,<br>
j'&ecirc;cris des haikus.<p>
<P>&nbsp;</P>

En montant l&eacute; d'gr&eacute;,<br>
J'vis l'blianc cra&icirc;ssant par la f'n&ecirc;t' -<br>
Eune caude bliue s&eacute;th&eacute;e.<p>
<P>&nbsp;</P>

L&eacute; vrai fliotte dans l'ieau,<br>
Mes ort&eacute;s fraids dans la m&eacute;<br>
Et mes g'veux dans l'vent.<p>
<P>&nbsp;</P>

L&eacute; sol&eacute; et l'vent -<br>
et n&eacute; v'l&agrave; touos mes cr&eacute;yons<br>
parmi les m&egrave;rgots.<p>
<P>&nbsp;</P>

I' m'&egrave;rgardent d&eacute; liain,<br>
neu vaques &agrave; l'abri du geon.<br>
J'dessinne la pouquelaye.<p>
<P>&nbsp;</P>


Mes deux p&ocirc;nchets g'l&eacute;s.<br>
Les grises crouaix et roses muth&acirc;les<br>
Allant amont l'mont.<p>
<P>&nbsp;</P>

Eune math&eacute;e d'octobre<br>
Couvrit l'gris sablion mouoilli -<br>
J'y la&icirc;ss&icirc;nmes nos pas.<br>
<p>
&nbsp;<p>
Fait-i' eune arsion!<br>
Les fil'yes nos mouontrent lus nombr&icirc;ns,<br>
Lus coutes et lus g'nouors.<br>
<p>
&nbsp;<p>
L'avant au brancage<br>
I' n'est pon a&icirc;si d'p&acirc;sser<br>
Les bantchies - i' happent!<br>

<p>
&nbsp;<p>
Des vaques tchuthieuses<br>
R'gardent en bavant par la h&egrave;che.<br>
J&eacute; lus dis "Bou&ocirc;njour!"<br>
<p>
&nbsp;<p>
Hors l'sup&egrave;rmarchi<br>
J'vai, volant d&eacute; flieur en flieur<br>
Un tas d'mo&ucirc;ques &agrave; myi.<br>
<p>
&nbsp;<p>
Trop caud &agrave; ces s&eacute;<br>
Souos l'duvet auve m&eacute;n amie -<br>
Et bein trop fraid sans.<p>

<p>
&nbsp;<p>
Dans l'sol&eacute; nou vait<br>
Toute eune tcheue d'motos dri&eacute;the<br>
Un j'va dans la rue.<br>

<p>
&nbsp;<p>
Un p'tit couothant d'air,<br>
La fra&icirc;cheu des vouaix tchi p&acirc;ssent<br>
Et l's oua&icirc;sieaux tchi tu&icirc;tent.<br>

<p>
&nbsp;<p>
Deux'trais rouoges tonmates,<br>
Eune boll&eacute;e d'flieu et l'sol&eacute; - <br>
Dans la caude tchu&icirc;sinne.<br>

<p>
&nbsp;<p>
Par la f'n&ecirc;t' ouv&egrave;rte:<br>
La gr&icirc;nch'chie des reues d'eune vainne -<br>
L&eacute; j'va tchi pi&eacute;tonne.<br>

<p>
&nbsp;<p>
Auve la sueu sus l'front<br>
Et les mains souos la fraide ieau -<br>
J'&ocirc;tis man t-shirt.<br>

<p>
&nbsp;<p>
J'la&icirc;sse la porte ouv&egrave;rte.<br>
I' fait si caud au couochant<br>
Et les jannes mauves piaillent.<br>


<p>
&nbsp;<p>

Amont la p'tite rue,<br>
Des ma&icirc;sons en gris granit -<br>
Des cos d'vents d'la gr&egrave;ve.<br>


<p>
&nbsp;<p>
Les critchets chantaient.<br>
L's i&egrave;rs &agrave; maintchi freunm&eacute;s<br>
Et l's ouothelles ouv&egrave;rtes.<br>

<p>
&nbsp;<p>

Hors la vielle &eacute;glyise,<br>
I' faid caud dans l'ch&icirc;nmtchi&eacute;the.<br>
La poussi&eacute;the est blianche.<br>

<p>
&nbsp;<p>
Dans l'sol&eacute; et l'vent<br>
Des br&eacute;bis marchent sus la route:<br>
Si&ecirc;x i&egrave;rs d'or m'&egrave;rgardent.<br>

<p>
&nbsp;<p>

La v&egrave;rte h&egrave;rbe et l'vent,<br>
L&eacute; gris ch&icirc;nment des bunkers,<br>
Les vailes veinnent du Nord.<br>

<p>
&nbsp;<p>

Un h&acirc;th&icirc;n d'&ecirc;t&eacute;:<br>
J&eacute; n'vais qu'la maintchi d'la c&ocirc;te<br>
Si bliue &agrave; mat&icirc;n.<br>

<p>
&nbsp;<p>

Les raides roses rotchi&egrave;rs<br>
Contre la pliate et turtchaise m&eacute;:<br>
J'ouais les cris des mauves.<br>

<p>
&nbsp;<p>

Dans la douoche ni&egrave;rcheu<br>
Assis &agrave; vaie l'caud couochant:<br>
Tchi rouoge horizon!<br>

<p>
&nbsp;<p>

Nou-s-&ecirc;tampe les pommes.<br>
Les longs cauds jours sont p&acirc;ss&eacute;s.<br>
Un v&ecirc;pre mort dans l'tchu&eacute;.
<p>

</TD></TR></TABLE>
</CENTER>
&nbsp;<p>
&nbsp;<p>

<p>
Pouv'-ous &ecirc;crithe un haiku en J&egrave;rriais?<br>



&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="avisrime.html">Avis es Cheins qui Voudraient Rimer</A><p>
<li><A HREF="rimeurs.html">Rimeurs J&egrave;rriais</A><p>
<li><a href="5nierscats.html">Si Mess Bisson a chinq ni&egrave;rs c'ats</a><p>
<li><a href="limerick_elie.html">Un Limerick...</a><p>

<li><a href="englyn.html">L'englyn</a><p>

<li><a href="englyn1.html">Englyn</a><p>
<li><a href="englyn2.html">Englyn</a><p>
<li><a href="englyn2017.html">Englyn</a><p>

<li><a href="clerihewsrouoyaux.html">Des clerihews rouoyaux</a><p>
<li><a href="ouexp.html">O&ugrave;'est qu'il est?</a><p>
<li><a href="redonde1.html">Redonde</a><p>
<li><a href="redonde2.html">Redonde</a><p>
<li><a href="redonde3.html">Redonde</a><p>
<li><a href="redonde4.html">Redonde</a><p>
<li><a href="redonde5.html">Redonde</a><p>
<li><a href="redonde6.html">Redonde</a><p>
<li><a href="redonde7.html">Redonde</a><p>
<li><a href="redonde8.html">Redonde</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
