<HTML>
<HEAD>
<TITLE>Nos r'v&eacute;lo touos tchulbut&eacute;s siez-nous!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nos r'v&eacute;lo touos tchulbut&eacute;s siez-nous!</h2></font></center><p>
&nbsp;<p>
<center><img src="seurfethie.jpg" width="453" height="150" alt="la seurf&eacute;thie"></center><p>
&nbsp;<p>

Nos r'v&eacute;lo touos tchulbut&eacute;s siez-nous!<br/>
<br/>
I' s'est arriv&eacute; des choses chute semaine qu'ont caus&eacute; une dispute entre Marie Hibou et m&eacute; comme jamais je n'avions oquo ieu.<br/>
<br/>
Et je m'adresse &agrave; vous mes chiers lecteurs, pour si ch'est qu'i y a moyen m'aidgi &agrave; sonder l'myst&egrave;the.<br/>
<br/>
Je suppose que Marie Hibou ne vos est pas inconnue.<br/>
<br/>
Eh bain, je s'sais bain erconnaissant si tchiqu'un pouorrait m'dithe si ch'est qu'ou fut veue Jeudi pass&eacute; dans autchune des &quot;<a href="beusse.html">bus</a>&quot; de la J.M.T., dans un taxi ou dans un charabanc allant ou r'venant du c&ocirc;t&eacute; Ouest de l'Ile en compagnie de deustrais jeunes visiteurs.<br/>
<br/>
Ou maintchaint lyi, qu'ou n'm&icirc;ns pas l'pid hors de la maison, mais qu'ou resti &agrave; scrobber et &agrave; netti toute la journ&eacute;e.<br/>
<br/>
Et m&eacute;, je sis convaintchu que j'la vi et que j'li p&acirc;li sus la gr&egrave;ve dans la <a href="pmbaie.html">baie d'St. Ouen</a>!<br/>
<br/>
Je sis d&ecirc;termin&eacute; d'arriver &agrave; la v&eacute;thit&eacute; d'la chose, et j'n'en dors pas la ni&egrave;t tandis qu'chu myst&egrave;the-l&agrave; me tracasse l'esprit.<br/>
<br/>
Je m'en vais vos raconter les circonstances.<br/>
<br/>
Le Chef m'avait envi&eacute; &agrave; l'Etacq pour t&acirc;chi de r'chever un p'tit compte pour des annonces, et tandis que j'tais l&agrave;-bas je m'd&eacute;cidi d'aller vaie man vier amin Ertu l'Feuvre au Chateau Plaisir, dans l'esp&eacute;thance d'attraper un bouan &quot;Lobster Tea.&quot;<br/>
<br/>
Je n'fus pas d&eacute;chu. Ertu fut enchant&eacute; de m'vaie et je fut trait&eacute; comme un prince.<br/>
<br/>
Oppr&egrave;s chenna je d'valli dans la gr&egrave;ve pour vaie le &quot;Surf Bathing&quot; de tchi que j'avais tant oui p&acirc;ler.<br/>
<br/>
Ch'est un &quot;sport&quot; tout-&agrave;-fait excitant.<br/>
<br/>
Les baigneurs s'en vont dans la m&eacute;, munis d'une plianche de la grandeur et d'la faichon d'un couverclye d'c&ocirc;ffre. Quand i' vaie une loua&icirc;me arriver i' s'mettent &agrave; pliat sus lus plianche et la loua&icirc;me les lanche amont la gr&egrave;ve et les d&ecirc;posent sus l'sablion.<br/>
<br/>
I'y en avait des douzaines &agrave; lus diverti de chute mani&egrave;the-l&agrave;, et comme la pus grande proportion &eacute;taient des dames, je m'appr&eacute;chi aussi pr&egrave;s comme je pu pour les contemplier.<br/>
<br/>
I' faut que j'vos diche que Marie Hibou a un esp&egrave;ce d'envie justement en d'sous de la palette de l'&ecirc;paule gauche, une naithe taque grande comme un chelin.<br/>
<br/>
Je trouvi ch'la bain tchuthieux que iune des dames &eacute;tait mertchie exactement de la m&ecirc;me mani&egrave;the et tchiquechose sembliait m'dithe que j'avais veu ch'tte &ecirc;paule-l&agrave; d'vant.<br/>
<br/>
La loua&icirc;me l'&eacute;chouit qu&acirc;siment &agrave; mes pids et quand ou se r'l&eacute;vi de sus sa plianche je dis &agrave; m&eacute;-m&ecirc;me &quot;Ch'est lyi, sapresti!&quot;<br/>
<br/>
&quot;Tch'est qu'tu &egrave;s &agrave; faithe ilo?&quot; je li d'mandi.<br/>
<br/>
Ou me r'gardi toute &ecirc;tonn&eacute;e et m'dis comme chenna, en Angliais, &quot;I beg your pardon?&quot;<br/>
<br/>
&quot;Tu n'me r'connais pas don?&quot; j'li dis.<br/>
<br/>
A chu moment-l&agrave; la pr&eacute;chaine loua&icirc;me &ecirc;lindgi deux grands individus sus la gr&egrave;ve tout pr&egrave;s d'nous, et ou dis &agrave; iun d'ieux, &quot;Archie, ask this strange individual what he wants with me!&quot;<br/>
<br/>
&quot;I wants to know what you do here with Marie Hibou!&quot; je li dis.<br/>
<br/>
&quot;I'll teach you to molest my sister!&quot; i'm'ra&icirc;ponni.<br/>
<br/>
Et i' m'fliantchi un coup-d'poing qui m'&ecirc;tend sus l'gravi.<br/>
<br/>
Quand j'me r'l&eacute;vi je sagnais comme un couochon et je m'en et je m'en fus tout d'suite au Chateau Plaisir me faithe souogni par Ertu l'Feuvre qu'est &agrave; la maintchi docteu, heutheusement.<br/>
<br/>
J'avais la fache toute copp&eacute;e et oppr&egrave;s m'aver lav&eacute;, Ertu me r'habillyi la plyaie avec du stickin-plasteur.<br/>
<br/>
Je vouli l'tchestchonner quant &agrave; ches gens-l&agrave; mais i' m'dit que che n'tait pas s'n habitude de distchuter ses visiteurs avec le prumi&eacute; v'nu. Tout ch'qu'i' savait &eacute;tait que la femme s'appelait Gertrude.<br/>
<br/>
J'&eacute;tais pus pozzl&eacute; qu'jamais et je r&eacute;alisi que la miyeu chose &agrave; faithe &eacute;tait de m'en r'venin en ville aussi vite que possiblye.<br/>
<br/>
Mais j'eus eune heuthe &agrave; attendre pour ma &quot;bus&quot; et quand je r'arrivi siez-nous je trouvi Marie bain innocemment &agrave; nierpionner san gr&egrave;s.<br/>
<br/>
Evidemment, oulle avait trouv&eacute; l'moyen de s'faithe rapporter en ville d&eacute;vant m&eacute;.<br/>
<br/>
D&egrave;s qu'ou vit l'&ecirc;tat dans tchi que j'tais ou fit un br&egrave;t et criyit, &quot;De ouest qu'tu r'vains, t&eacute;?&quot;<br/>
<br/>
&quot;De ouest qu'tu r'vains, t&eacute;?&quot; je li ra&icirc;ponni.<br/>
<br/>
&quot;M&eacute;? J'ai 't&eacute; ichin tout l'jour &agrave; travaillyi comme une escliave tandis qu'tu &egrave;s &agrave; t'enivrer et &agrave; t'faithe assommer dans tchique auberge.&quot;<br/>
<br/>
&quot;Che n'tait pas dans une auberge que j'ai attrap&eacute; chenne-ch&icirc;n, et tu l'sais bain! I' tappe du, tan Archie!&quot;<br/>
<br/>
Ou m'dit qu'ou n'comprenait pas du tout chein que j'voulais dithe et me r'gardi dans l's yiers avec un air si innocent que je vins &agrave; la conclusion que che n'tait pas lyi qu'j'avais veu &agrave; <a href="st_ouen.html">St. Ouen</a>, ou bain oulle 'tait une actrice de premi&egrave;re classe.<br/>
<br/>
Sans doute je n'avais jamais veu Marie Hibou dans un costume de bain ni avec une castchette en coautchouc sus la t&ecirc;te, et je sais bain qu'i' a telle chose comme des r'sembliances extra-ordinaithes, mais ch'est ch't envie-l&agrave; souos l'&ecirc;paule qui m'troublye l'esprit. Che s'sait une co-incidence r&eacute;element trop r'merquablye.<br/>
<br/>
Enfin je vos supplie mes chiers lecteurs, de m'aidgi, si ch'est qu'ou pouvez, &agrave; &ecirc;lucider l'myst&egrave;the.<br/>
<br/>
Si auchun d'entre vous a veu Marie Hibou &agrave; s'promener avec des visiteurs Jeudi pass&eacute; venez me l'dithe au bureau et je vos don'nai m&ecirc;me une petite r&eacute;compense.<br/>
<br/>
Je f'thais autchune chose pour d&ecirc;couvri la v&eacute;thit&eacute;.<br/>
<br/>
Ch'tte &acirc;ffreuse incertitude ichin est &agrave; m'tuer.<br/>
<br/>
<i><a href="gwdec.html">Caouain</a></i><br/>
<i>Les Chroniques de Jersey 22/9/1928</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="grevevoc.html">Sus la gr&egrave;ve en J&egrave;rriais</a><p>
<li><a href="ditonsme.html">Tchiques ditons J&egrave;rriais entouor l&eacute; temps et la m&eacute;</a><p>
<li><a href="grevebv.html">Sus la gr&egrave;ve en J&egrave;rri</a><p>

<li><a href="mevoc.html">La m&eacute; en J&egrave;rriais</a><p>
<li><a href="bogne.html">A l'Editeu de la "Nouvelle Chronique"</a><p>
<li><a href="channelswim.html">Man &quot;Channel Swim&quot;</a><p>
<li><a href="painbath.html">How Lonore took a forbidden bath</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

