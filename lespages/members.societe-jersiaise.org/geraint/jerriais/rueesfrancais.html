<HTML>
<HEAD>
<TITLE>&Agrave; l'aise</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Agrave; l'aise</h2></font></center><p>

Quand nou-s'a eune ma&icirc;son d'v&egrave;rre, i' n'faut pon jou&ocirc;ter des pi&egrave;rres. V&eacute;the, l&eacute; chein tch'&ecirc;crit pouor l'publyi dait s'm&ecirc;fier en crititchant l'&ecirc;crithie &egrave;s aut's car nou peut tr&eacute;jous chopper sus un accent ou un mot ou en conjudgant un v&egrave;rbe. Et s'nou-s'&ecirc;crit dans les trais langues, nou peut faithe des m&ecirc;pr&icirc;nses multil&icirc;ngues - et j'&ecirc;pyis eune bouonne dans la g&acirc;zette du v&icirc;ngt-tch'iun d'Ju&icirc;n. Sus l'rapport entouor la rouvr&eacute;thie d'la Rue &egrave;s Fran&ccedil;ais, j'lius l'titre: &quot;Lane restored &agrave; la fran&ccedil;ais&quot; tch'est pust&ocirc;t du Fran&ccedil;ais &agrave; l'Anglia&icirc;che qu&eacute; du bou&ocirc;n Fran&ccedil;ais &agrave; la Fran&ccedil;aise.<br/>
<br/>
Tout coumme, v'l&agrave; tch'est bein pus a&icirc;si s'nou-s'env'yie hors l'f&eacute;m&icirc;n&icirc;n. Les Fran&ccedil;ais pou&ocirc;rraient chanter &quot;La Marseillais&quot; et les Belges pou&ocirc;rraient mett' d'la &quot;mayonnais&quot; sus lus frites, &eacute;pis y'&eacute;thait d'la sauce &quot;Hollandais&quot; ou &quot;B&eacute;arnais&quot;.<br/>
<br/>
Autr&eacute;ment, nou pou&ocirc;rrait of&ucirc;che craithe qu&eacute; si la Rue &egrave;s Fran&ccedil;ais a 't&eacute; &quot;r'gr&eacute;e &agrave; la Fran&ccedil;ais&quot;, nou d&eacute;vthait y vaie &quot;eune Fran&ccedil;ais&quot; &agrave; s'tra&ucirc;ler l&agrave;-bas. Si ch&eacute; s'sait eune poule tchi chante en co, ou un co tchi caqu'te en poule, j&eacute; n'&ocirc;s'sais pon dithe, mais j'&icirc;nmaginne qu&eacute; &quot;chutte Fran&ccedil;ais&quot; s'sait bein dr&ocirc;lement tou&icirc;ndgi(e), of&ucirc;che ma&icirc;ntchi en fa, ma&icirc;ntchi en fro.<br/>
<br/>
I' n'y'a pon hardi d'logique dans la granmaithe, pas pus qu'dans la bat&acirc;le des sexes. Assa, les barbes et les moustaches sont f&eacute;m&icirc;ninnes, tandi qu'les seins sont mastchul&icirc;ns. Mais chenna &eacute;thait peu &ecirc;t' pi&eacute;the si, coumme l's Allemands et les Polonnais par exempl'ye, j'&eacute;th&ecirc;mes trais genres dans not' granmaithe: mastchul&icirc;n, f&eacute;m&icirc;n&icirc;n et neutre. Mais trais, ch'est trop, et l'trop niet. La&icirc;ssons &egrave;s Allemands lus &quot;der, die, das&quot; et gardons nos &quot;l&eacute;&quot; et &quot;la&quot; (pouor les Polonnais, i' n'sont pon g&ecirc;n&eacute;s d'm&ecirc;me car en Polonnais i' n'y'a pon d'&ecirc;tchivalent d'ches mots-l&agrave;).<br/>
<br/>
Au mains achteu qu'la Rue &egrave;s Fran&ccedil;ais a 't&eacute; r'pav&eacute;e &quot;&agrave; la Fran&ccedil;ais&quot;, j'pouvons y danser &quot;eune polonnais&quot;!<br/>
<br/>
<i><a href="jerpoem.html">Geraint Jennings</a></i>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pave.html">Sus l'pav&eacute;</a><p>
<li><a href="braye.html">Les Brayes et les braies</a><p>
<li><a href="gdfdertou.html">D'&egrave;rtou en J&egrave;rri</a><p>

<li><a href="pmroutes.html">Les p'tites routes &agrave; Saint Louothains</a><p>
<li><a href="gdfpigeons.html">Progr&egrave;s, pigeons et avocats</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
