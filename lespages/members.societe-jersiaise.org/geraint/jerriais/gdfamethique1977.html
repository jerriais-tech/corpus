<HTML>
<HEAD>
<TITLE>D'&egrave;rtou en Am&eacute;thique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'&egrave;rtou en Am&eacute;thique</h2></font></center><p>

<font size="-1"><i>Trenton, Michigan,</i><br/>
<i>USA.</i><br/>
<i>L&eacute; 22 d'octobre, 1977</i><br/></font>
<br/>
Moussieu l'R&eacute;dacteu,<br/>
<br/>
Eh bein, bouannes gens, m'&egrave;rv&eacute;l&agrave; dans un aut' monde! Ch'est vrai qu'la bli&acirc;se en Angli&eacute;t&egrave;rre &ecirc;prouvit &agrave; m'emp&ecirc;chi d'vouos tchitter mardi p&acirc;ss&eacute;, mais ou n'f&icirc;t qu&eacute; m'&egrave;rt&egrave;rgi. V'l&agrave; tchi m'donnit eune heuthe d&eacute; pus en J&egrave;rri, car j'tchitt&icirc;nmes l'a&eacute;roport &agrave; <a href="st_pierre.html">St. Pi&egrave;rre</a> &agrave; neuv' heuthes ch&icirc;nq &agrave; la pliaiche d&eacute; huit heuthes ch&icirc;nq. Et j&eacute; n'sai pon combein d'temps qu'nouot' avion fut &agrave; faithe eune promenade cirtchulaithe en d'ssus des nuages l&eacute; tou d'l'a&eacute;roport &quot;Heathrow&quot; &agrave; <a href="londres_caouain.html">Londres</a> en attendant l'ordre d'att&egrave;rrer. D'aut' avions 'taient dans l'm&ecirc;me embarras qu&eacute; l'nou&ocirc;tre, et fallait attendre san tou. Eune fais p&acirc;ss&eacute;s l's autorit&eacute;s d'&icirc;nmigr&acirc;tion et d'la douanne il 'tait onze heuthes et d'mie, et j'tais suppos&eacute; &ecirc;t' assis &agrave; ch't' heuthe-l&agrave; dans l'avion tchi s'en allait m'porter en Am&eacute;thique! Heutheusement, j'd&ecirc;couvris qu&eacute; ch't&icirc;-l&agrave; 'tait r't&egrave;rgi &eacute;tout et qu'l'heuthe du d&ecirc;part avait 't&eacute; r'm&icirc;nse &agrave; douze heuthes et d'mie.<br/>
<br/>
Nouos peines d'arr&ecirc;t n'&eacute;taient pon 'couo finnies &agrave; douze heuthes et d'mie. Il 'tait eune heuthe pus tard quand j'tchitt&icirc;nmes Londres dans un &quot;Jumbo&quot; &agrave; r&eacute;action. J'tions quat' chents (&agrave; iun ou deux d'pr&egrave;s) assis d'dans, et ch'est m&egrave;rveilleux, quand nou-s-y pense, comment qu'les &quot;steward&quot; et &quot;stewardesses&quot; peuvent assi&eacute;the chu nombre d'p&egrave;rsonnes et vaie qu'lus cheintuthes s'saient &ecirc;treintes et blioutchies comme i' faut d&eacute;vant qu'l'avion prenge san vol. Et pis s&egrave;rvi &agrave; baithe et &agrave; mangi &agrave; tout chu monde-l&agrave; eune fais en c'm&icirc;n.<br/>
<br/>
&quot;Tch'est qu'nou fait our s&eacute; p&acirc;sser l'temps l&agrave;-haut?&quot; ou m&eacute; d'mandez. Eh bein, y'en a tchi li&ecirc;sent des livres. D'aut' dorment ou dormillonnent. Un tas baillent d&eacute; lus becques, et ch'est emb&ecirc;tant d'en aver iun ou ieunne d&eacute; ches'-l&agrave; &agrave; c&ocirc;t&eacute; d's&eacute; si nou veurt faithe un p'tit somme.<br/>
<br/>
Dans les &quot;Jumbos&quot; tchi croua&icirc;sent L'Atlantique i' montrent un film d&eacute; cinn&eacute;ma sus un &eacute;cran mont&eacute; haut assez pour qu&eacute; tout l'monde, assis, pi&ecirc;ssent l&eacute; vaie. Mais i' faut louer un p'tit tracas &agrave; &ecirc;couter, qu&eacute; nou fou&ocirc;rre dans l's ouies, si nou veurt ou&iuml; tch'est tchi s'p&acirc;sse dans l'film. Si ma m&eacute;mouaithe n&eacute; m'trompe pon, v'l&agrave; tchi cou&ocirc;te ch&icirc;n dollars, ou deux louis et d'mi. Quant &agrave; m&eacute;, j&eacute; n'd&ecirc;pense pon d'sou pour vaie d'it&eacute;. J'sis trop J&egrave;rriais dans l'&acirc;me. J'&ecirc;prouve &agrave; dormi!<br/>
<br/>
S'ou-s-allez &quot;British Airways&quot; &agrave; Detroit, Michigan, l&eacute; preunmi&eacute; arr&ecirc;t en <a href="etatsunnis.html">Am&eacute;thique</a> est la capitale du pays - Washington - et v'l&agrave; tchi prend sept heuthes et d'mie. Duthant chu temps-l&agrave; i' vouos donnent un bouan r'pas &agrave; maintchi c'm&icirc;n et du th&eacute;e ou caf&eacute; et eune bouochie d'vant v'n&icirc;n &agrave; Washington. Et pis y'a eune heuthe, tchiquefais pus, d'arr&ecirc;t pour att&egrave;rrer les cheins tchi d'scendent l&agrave;, et en emb&egrave;rtchi pour Detroit et r'ch&egrave;rgi l'avion d'p&eacute;trole, etc. D&eacute; l&agrave; &agrave; Detroit l&eacute; vol est &agrave; bein pr&egrave;s eune heuthe et d'mie, ch'est en tchi l&eacute; viage d&eacute; J&egrave;rri &agrave; Detroit prend dans les dgiex heuthes - &agrave; tchiquechose pr&egrave;s.<br/>
<br/>
&quot; Et les baggages?&quot; ou d'mandez. Eh bein, pour la preunmi&eacute; fais d&eacute;pis l'temps qu&eacute; j'fais la trav&egrave;rs&eacute;e par avion, ieune d&eacute; mes &quot;valises&quot; 'tait mantchante quand j'arrivis &agrave; Detroit. Oulle avait 't&eacute; appathemment m&icirc;nse &agrave; t&egrave;rre &agrave; Washington par m&ecirc;pr&icirc;nse, car ou r'v&icirc;nt d&eacute; l&agrave; &agrave; Detroit m&ecirc;cr&eacute;di au s&eacute; et ou m'fut d&eacute;livr&eacute;e &agrave; domicile &agrave; neuv heuthes chutte s&eacute;th&eacute;e-l&agrave;.<br/>
<br/>
Eh bein, m&eacute; r'v&eacute;l&agrave; s'path&eacute; d'mes bouans anm&icirc;ns en J&egrave;rri, mais r&ecirc;uni auve ma fanmil'ye ich&icirc;n. J'pense en ieux, m's anm&icirc;ns en J&egrave;rri, tchi m'ont 't&eacute; si bouans quand j'tais dans l'vi&egrave;r M&eacute;nage &agrave; <a href="st_ouen.html">St. Ou&euml;n</a>. Et j'pense sustout &egrave;s cheins qu'j'ai veu pour la dreine fais et qu'j'ai sieu au ch&icirc;nm'tchi&eacute;the. Et j'pense &egrave;s cheinne tchi sont dans la peine et qu&eacute; j'n'&ocirc;se pon lus &ecirc;crithe pour lus dithe qu&eacute; j'pense en ieux, d&eacute; peux d'lus ram&eacute;mouaither p&eacute;nibli&eacute;ment d'l'&ecirc;preuve tchi l's a acc&acirc;bli&eacute;es si cruellement.<br/>
<br/>
Et j'vis en esp&eacute;thance d&eacute; les r'vaie acouo l'ann&eacute;e tchi veint, mes jannes et vi&egrave;rs anm&icirc;ns d'J&egrave;rri. es cheins tch'ont, comme m&eacute;, d&ecirc;j&agrave; d&ecirc;p&acirc;ss&eacute; l'temps voulu d'septante ans d&eacute;pis beins d's ann&eacute;es, j'lus dis: &quot;I' faut vouos cramponner raide au rotchi d'la vie quand m&ecirc;me qu&eacute; l's ann&eacute;es s'p&acirc;ssent si vite, car j'conte vouos r'vaie en J&egrave;rri quand j'y r'&icirc;thai!&quot;<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfavion.html">En Avion!</a><p>

<li><a href="gdfameth.html">D'&egrave;rtou en Am&eacute;thique</a><p>
<li><a href="gdfamethique.html">D'&egrave;rtou en Am&eacute;thique</a><p>
<li><a href="gdfamethique1972b.html">D'&egrave;rtou en Am&eacute;thique</a><p>
<li><a href="gdfamethique1970b.html">D'&egrave;rtou en Am&eacute;thique</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>
<li><a href="gdfeisenhower.html">En m&eacute;mouaithe d'Eisenhower</a><p>

<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfenme.html">En m&eacute;</a><p>
<li><a href="gdfme2.html">En M&eacute;</a><p>
<li><a href="gdfviage.html">En viage</a><p>
<li><a href="gdf7heuthes.html">Dans sept heuthes!</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfpatuthe5.html">Changement d'p&acirc;tuthe</a><p>
<li><a href="gdfpatuthe6.html">Changement d'p&acirc;tuthe!</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="gdfreglye.html">R&egrave;gl'ye duthe mais d&ecirc;r&egrave;gl'ye n'duthe pas!</a><p>
<li><a href="gdfprohibition.html">I' s'en fait d'toutes les sortes, sinon la bouanne!</a><p>
<li><a href="gdfbuffalobill1.html">Buffalo Bill</a><p>
<li><a href="gdfbuffalobill2.html">Buffalo Bill</a><p>
<li><a href="gdfpolitique.html">La politique en Am&eacute;thique</a><p>
<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>
<li><a href="gdfmontangnes.html">Au pid des montangnes</a><p>
<li><a href="hotelcalifornia.html">L'H&ocirc;tel Califournie</a><p>
<li><a href="blianchemaison.html">La Blianche Ma&icirc;son</a><p>
<li><a href="taft.html">William Howard Taft et l'Caouain</a><p>
<li><a href="gdftexas2.html">L&eacute; Texas</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="dakotchien.html">Du niol&icirc;n Dakotchien</a><p>
<li><a href="newyorknewyork.html">Gr&ocirc;sse Pomme</a><p>
<li><a href="etatsunnis.html">Les Noms d's &Ecirc;tats d's &Ecirc;tats-Unnis d'Am&eacute;thique</a><p>
<li><a href="media.html">Les M&eacute;dias et les commeunic&acirc;tions</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

