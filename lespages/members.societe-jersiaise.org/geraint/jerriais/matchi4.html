<HTML>
<HEAD>
<TITLE>La Bouonne Nouvelle s'lon Matchi, chapitre 4</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi, chapitre 4</h2></font></center><p>


<center><font color="#215e21"><h3>La Bouonne Nouvelle s'lon Matchi, chapitre 4, v&egrave;rsets 1 &agrave; 11</h3></font></center><p>

&Eacute;pis J&eacute;s&ucirc; fut emm'n&eacute; par l'esprit dans l&eacute; d's&egrave;rt pouor y'&ecirc;t' &ecirc;prouv&eacute; par l&eacute; dgi&acirc;bl'ye. Et quand il e&ucirc;t jeun&eacute; quarante jours et quarante nyits, i' 'tait affanm&eacute;. Et l'enforteuneux, quand i' s'appr&eacute;chit d'li, l&icirc; dit, &quot;S'tu'es l'Fis d&eacute; Dgieu, di qu'ches rotchi&egrave;rs-ch&icirc;n d'veingent des pains!&quot;<br/>
<br/>
Mais J&eacute;s&ucirc; l&icirc; r&ecirc;ponnit, &quot;Il est &ecirc;crit: 'L'houmme n&eacute; vit pon ra&icirc;que du pain, mais d&eacute; toute pathole tchi sort d'la bouoche d&eacute; Dgieu'.&quot;<br/>
<br/>
&Eacute;pis l'dgi&acirc;bl'ye l'emportit dans la Sainte Ville et l'm&acirc;tit sus l'cop&eacute; du templ'ye. I' l&icirc; dit, &quot;S'tu'es l'Fis d&eacute; Dgieu, droque-t&eacute; d'ich&icirc;n! Car il est &ecirc;crit qu'il a c'mand&eacute; &agrave; ses anges d&eacute; prendre souain d't&eacute; et d't&eacute; sou&ocirc;t'n&icirc;n d'lus mains d'crainte qu'tu n'beurgue pon tan pid contre tchique rotchi.&quot;<br/>
<br/>
J&eacute;s&ucirc; l&icirc; r&ecirc;ponnit, &quot;Il est &ecirc;crit &eacute;tout: 'Ou n'enforteun'nez pon l'Seigneu vot' Dgieu!'&quot;<br/>
<br/>
L&eacute; dgi&acirc;bl'ye l'emportit acouo sus un mont tchi 'tait hardi haut, et quand i' li'e&ucirc;t mouontr&eacute; touos les rouoyaumes du monde et toute lus glouaithe, i' l&icirc; dit, &quot;J't&eacute; b&acirc;drai toutes ches choses-l&agrave; s'tu veurs t&eacute; prost&egrave;rner l'avant &agrave; m&eacute; et m'adouother,&quot;<br/>
<br/>
Mais J&eacute;s&ucirc; l&icirc; r&ecirc;ponnit, &quot;Hors d'ma vaie, Satan! Car il est &ecirc;crit: 'Ch'est l'Seigneu vot' Dgieu qu'ous adouoth'thez, et ch'est li seu qu'ou s&egrave;rvithez'.&quot;<br/>
<br/>
&Eacute;pis l'dgi&acirc;bl'ye l&eacute; l&acirc;tchit, et en m&ecirc;me temps l's anges lus appr&eacute;ch&icirc;drent et i' l's&egrave;rvaient.<br/>
<br/>
&nbsp;<p>

<center><font color="#215e21"><h3>La Bouonne Nouvelle s'lon Matchi, chapitre 4, v&egrave;rsets 12-17</h3></font></center><p>

<br/>
Assa quand i' ou&iuml;t qu'nou-s'avait blioutchi Jean, i' s'en fut en Galil&eacute;e, et en tchittant Nazareth i' v&icirc;nt d'meuther &agrave; Caph&egrave;rnaum tch'est au bord d'la m&eacute; dans l'pays d'Z&eacute;bulon et d'Naphtali. Et ainch&icirc;n chein qu'l&eacute; proph&egrave;te Esaie dit fut accomplyi: &quot;Les cheins d'Z&eacute;bulon et et d'Naphtali, l'tou d'la m&eacute; d'l'aut' bord du Jourdain, en Galil&eacute;e des pa&iuml;ens, les cheins tchi 'taient dans la ni&egrave;rcheu v&icirc;tent eune grande lueu, et &egrave;s cheins dans l'ombre d'la mort v&icirc;nt l'assinne d&eacute; jeu.&quot; D'pis chu temps-l&agrave;, J&eacute;s&ucirc; s'en fut pr&ecirc;chi en d&icirc;thant,&quot;Pi&ecirc;ssent-i' lus d&ecirc;tou&ocirc;nner du p&eacute;ch&eacute;, vos tchoeurs, car n&eacute; v'ch&icirc;n l'rouoyaume des cieux tch'est d'amain.&quot; <br/>
<br/>
&nbsp;<p>

<center><font color="#215e21"><h3>La Bouonne Nouvelle s'lon Matchi, chapitre 4, v&egrave;rsets 18-23</h3></font></center><p>

Assa coumme J&eacute;s&ucirc; marchait l'long d'la m&eacute; d'Galil&eacute;e, i' vit deux fr&eacute;thes, Simon m&ecirc;nomm&eacute; l'rotchi et Andr&eacute; san fr&eacute;the, tchi halaient au drannet dans la m&eacute;; i' 'taient des p&ecirc;tcheurs, ieux. Et i' lus dit, &quot;Si&eacute;viz-m&eacute;, et j'vos f'thai des p&ecirc;tcheurs d'hoummes!&quot;<p>

I' tchitt&icirc;drent d&eacute; siette lus drannieaux, et l'si&ucirc;drent. D'ilo, s'arroutant pus liain, i' vit deux aut' fr&eacute;thes, Dg&eacute;m&icirc;n fis Z&eacute;b&eacute;d&icirc;n, et Jean san fr&eacute;the, tchi 'taient dans eune b&egrave;rque auve Z&eacute;b&eacute;d&icirc;n lus p&eacute;the, et i' 'taient &agrave; ramender lus drannieaux; et i' l's app'lit. Et d'siette i' tchitt&icirc;drent lus drannieaux et lus p&eacute;the et i' l'si&ucirc;drent. Et J&eacute;s&ucirc; allait par toute la Galil&eacute;e, ens&icirc;ngnant dans lus synnagogues, pr&ecirc;chant la bouonne nouvelle du rouoyaume, et r'dg&eacute;thissant touos les maux et toutes les maladies du peupl'ye.<p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>

<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 23</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - eune aut' v&egrave;rsion<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - eune aut' v&egrave;rsion<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>

<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="smeux.html">La Pathabole du S'meux</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="matchi13.html">La Bouonne Nouvelle s'lon Matchi, Chapitre 13, v&egrave;rsets 54-58</a><p>
<li><a href="matchi14.html">La Bouonne Nouvelle s'lon Matchi, Chapitre 14, v&egrave;rsets 15-26</a><p>
<li><a href="matchixvi.html">St. Matchi, Chapitre 16, 18i&egrave;me v&egrave;rset</a><p>
<li><a href="matchxix.html">La Bouonne Nouvelle s'lon Matchi - chapitre 19, v&egrave;rsets 16-26</a><p>
<li><a href="matchixx.html">La Bouonne Nouvelle s'lon Matchi, Chapitre 20, v&egrave;rsets 1-16</a><p>
<li><a href="matchi21.html">La Bouonne Nouvelle s'lon Matchi, Chapitre 21</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre v&icirc;ngt-deux, v&egrave;rsets 15-22</a><p>
<li><a href="10vierges.html">La Parabole des dgiez Vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 31-46</a><p>
<li><a href="matchixxvi.html">La Bouonne Nouvelle s'lon Matchi, Chap&icirc;tre 26, v&egrave;rsets 1-30</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
