<HTML>
<HEAD>
<TITLE>La Preunmi&eacute; &Ecirc;pitre d&eacute; Paul &egrave;s Cor&icirc;ntchiens</TITLE>
<META  name="keywords" content="JÃ¨rriais, language, langue, Bible, new testament, epistles, Corinthians">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>La Preunmi&eacute; &Ecirc;pitre d&eacute; Paul &egrave;s Cor&icirc;ntchiens</h2>
Chapitre 13</font></center><p>


<P>&nbsp;</P>
Quand m&ecirc;me qu&eacute; j'p&acirc;le les langues des hommes et les siennes des Anges, si j'n'ai pas la charit&eacute;, j&eacute; n'sis qu'un bronze tchi &egrave;rsonne ou eune cymbale tchi fait un &eacute;cho. Quand m&ecirc;me qu&eacute; j'&eacute;thais l&eacute; don d&eacute; la proph&eacute;tie et qu&eacute; j'conna&icirc;trais touos les myst&eacute;thes et toute la scienche; quand m&ecirc;me qu&eacute; j'&eacute;thais toute la fouai d&eacute; transporter des montagnes, si j' n'ai pas la charit&eacute;, j&eacute; n'sis rein. <p>

Quand m&ecirc;me qu&eacute; j'distribu&eacute;rais touos mes beins &egrave;s pauvres, man corps pouor &ecirc;tre br&ucirc;l&eacute;, sij' n'ai pas la charit&eacute;, chenna n&eacute; m'sert d&eacute; rein. <p>

La charit&eacute; est patiente; la charit&eacute; est plienne d&eacute; bont&eacute;. La charit&eacute; n'est pas envieuse; ou n'est pas pr&eacute;somptueuse, ou n&eacute; s'enfl'ye pas d'ordgi. Ou n'fait rein d'&ecirc;tre malhonn&ecirc;te, ou n'cherche pas s'n int&eacute;r&ecirc;t, ou n'd&eacute;vint pas aigre, ou n'soupsonne pas l&eacute; ma. Ou n's&eacute; r&ecirc;jouie pas d&eacute; l'injustice, mais ou met sa jouaie dans la v&eacute;thit&eacute;. Oulle extch&ucirc;se tout, ou crait tout, oulle esp&eacute;the tout, ou supporte tout. La charit&eacute; n&eacute; pethit janmais. Les proph&ecirc;tes finithont, les dons des langues cess'ront, la conna&icirc;ssance s'ra abolie. Car j'conna&icirc;ssons et proph&ecirc;tons imparfaitement, mais quand la p&egrave;rfection veindra, chein qu'est imparfait s'ra perdu pouor tr&eacute;jous. <p>

Quand j'tais &ecirc;fant, j'p&acirc;lais comme un &ecirc;fant, j'pensais comme un &ecirc;fant, j'raisonnais comme un &ecirc;fant; achteu qu&eacute; j'sis d&eacute;v'nu un homme, j&eacute; m'sis d&ecirc;fais d&eacute; chein qui t'nait d&eacute; l'&ecirc;fant. <p>

Aniet, j'viyons comme dans un mitheux, confus, d&eacute;main, j'verrons fache &agrave; fache! Aniet j'connais chein qu'est imparfait, demain, j'conna&icirc;trai comme j'ai 't&eacute; connu. Achteu donc, ch&egrave;s trais ch&ocirc;ses d'meuthent auve nous, la fouai, l'esp&eacute; et la charit&eacute;; mais la pus grande des trais est la CHARIT&Eacute;. <p>



<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="1corintchiens_biblye.html">Preunmi&eacute;the &Ecirc;pitre &egrave;s Cor&icirc;ntchiens</a><p>
<li><a href="1cor13.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a><p>
<li><a href="1cor13a.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a> - eune aut' v&egrave;rsion<p>

<li><a href="3lecons.html">Les Trais Le&ccedil;ons</a><p>
<li><A HREF="pusgrand.html">L'pus grand des trais</A><p>

<li><a href="assembliee/service1963.html">L&eacute; service annuel 1963</a><p>
</ul>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
