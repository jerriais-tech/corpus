<HTML>
<HEAD>
<TITLE>Unne bastaute entre deux Coqs, ou l'Coquet cr&egrave;ve-tcheu, et l'Coq d'gamme</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Unne bastaute entre deux Coqs, ou l'Coquet cr&egrave;ve-tcheu, et l'Coq d'gamme.</h2></font></center><p> <br>
<CENTER><TABLE><TR><TD>
<I>Coquet</I>, un jour, d'un autre <I>Coq</I> chantait, <br>
Je l'battrait je l'battrait!<br>
Quoicq'y sait montai sus l'haut jutcheux, <br>
Je l'en r'd'vallerai dans un coup ou deux !! <br>
De fiertai il en ch&acirc;tchait tel'ment la t&ecirc;te, <br>
Assais pardingue, pour k&acirc;zi en g&acirc;t&eacute; sa cr&ecirc;te <br>
Car il 'tait ma&icirc;tre de certainne &#147; basse-Cour,&#148; <br>
O&ugrave; qu'il avait jugi, ma fingre, en un jour, <br>
Un <I>basset</I>, et un <I>pigeon</I>, mais il en fit trop&#151;<br>
Car il y fut jouai par un malin &#147;<I>picot</I>&#148;&#151; <br>
(Il &eacute;rait voulu vais aitout un vier &#147; m&ecirc;le,&#148; <br>
Tchi a ses ordres avait &eacute;tai r&eacute;b&ecirc;lle.&#151;) <br>
<br>
Et dans san pouiaillyi, <br>
Mais tchi d'jiantre de brit!. <br>
Ch&acirc;que poul' o&ugrave; coquet <br>
En faisait du catquet&#151; <br>
Car coumme lus ma&icirc;tre y chantaient, <br>
Et entr'yieux y disaient&#151; <br>
&quot;Je l'battrons! Je I'battrons!&quot;<br>
&quot;Un' fais bas, Un' fais bas&quot; <br>
Je l'tueu'rons, Je l'tueu'rons&#148; <br>
Un' fais bas, Un' fais bas&#148; <br>
Je l'mang'rons, Je l'mang'rons <br>
Un' fais bas, Un' fais bas !&#147; <br>
J'en f'rons t'y du joli tchernage, <br>
&#147;J'l'y f'rons vol&eacute; tout <I>san biau ruouge pluimmage</I>!&#148; <br>
<br>
Le chein tchi faisait l'pus d&eacute; combat <br>
Etait un Coquet ; un &#147; Plymouth Rock&#148; <br>
Counnu par ches caqueteurs ; Et partout ailleurs ; <br>
Pout un v&eacute;thitable tu-o&ugrave;-anne casacq' !-<br>
Longtemps avec l'autre Coq il av-ait hantai ; <br>
Mais y changi, <br>
De poullailli ; <br>
Car y voulait sus l'pus haut jutcheux &ecirc;tre piantai !<br>
Mais chutte volaille <br>
N'&eacute;tait rein tchi vaille ; <br>
A forche de chant&eacute;, <br>
Et pis, de se vant&eacute;, <br>
Y firent a bein d'autres aitout a cr&egrave;re <br>
Que <I>Coquet</I> cr&egrave;ve-tcheu 'tait seux de s'n'affaire, <br>
Et par orghi les glinnes yieux ma&icirc;mes pensaient <br>
Tchi yiavait <I>deux jaunes</I> dans les oeux qui pounnaient!<br>
 <br>
L'autre Coq escoutait tout, et y n'disait rein; <br>
San jutcheux 'tait solide, y le savait bein ;<br>
Quand ma&icirc;me, ses esprons, <br>
'Taient affilaies et longs, <br>
Et il tait un mio &#147;gamme&#148; de sa sorte...<br>
Chen tait pon p'tit cr&egrave;ve-tcheu, <br>
Qu'&eacute;rait damme janmais peu, <br>
Mettre yieun coumme l'y d'un coup &agrave; la porte ! <br>
 <br>
Le jour pour le combat fut fixai, a la fin, <br>
Et ch&eacute;tait, nou m'a dit, un Vendredi matin, <br>
Par devant un aut' ouaisai de capacitai <br>
Qui s'y ercounnait coume y faut a ditai... <br>
<br>
Coquet devant Coq <br>
Parut un mio sot, <br>
Y n&eacute; chantait pus coumme dans san poullaillyi, <br>
Quand y vit le coq d'gamme m&acirc;tai devant l'y! <br>
<br>
 &#147; Gamme d'un <I>p&eacute;tit</I> coup d&eacute; ses esp'rons <br>
L'estravelle et le met en meinchons <br>
Les plieummes du coquet volaient par chein par l&agrave;; <br>
Coumme quand un' femme escr&ecirc;de un vrat !<br>
L'aut' oua&icirc;s&eacute;, vit que coquet 'tait fichu, <br>
Et s'en moquant, dit deux mots au vaintchu, <br>
Y r&ecirc;pondit, &#147;J'en voulais pas tapp&eacute; dessus; <br>
J'y ai 'tai poussai par des gens qui savaient mus! <br>
&quot;Chest me tchi r'chait les coups, et chounna n'est pas fair !&quot; <br>
L'oua&icirc;s&eacute; dit &#147; Tu ne voulais pas ? <I>tu'en avais djiantrement l'air</I>! <br>
Coquet, Coquet, cr&egrave;v'teheu, apprendras-tu enfin la raison; <br>
Tu vains pour te battre d'unne bein dr&ocirc;le de faishon; <br>
Car ergarde en bas, <br>
En v'l&agrave; de biau travas! <br>
Car le Coq contre tchi tu voudrais te m&acirc;t&eacute; <br>
A ses esp'rons trimmais avec du <I>buoun acier</I>!&#148; <br>
&quot;Pour t&eacute;, <I>ah puoure achocre</I>, n&eacute; v&eacute; tu pon <br>
Que les tchiens no sont faits, qu'avec du <I>faillyi pliomb</I>!&#148; <br>
<br>
Coquet s'en r'fut tout triste dans san poullaillyi, <br>
D'peux qu&eacute; les aut' coqs ne se moquissent de l'y; <br>
San buoun fr&egrave;re, qu'a yieu un tas de prix &egrave;s <I>show</I>, <br>
L'y fait <I>la f&ecirc;te</I> a le fiatte sus le dos; <br>
Car y veurs t&acirc;chi <br>
D'l'encuouragi; <br>
Et y compte que dans bein p'tit de temps, <br>
Avec huile duouche et onguents, <br>
Ses plieummes l'y r'veindront bein pus belles que de d'vant <br>
Mais aupr&egrave;s unne telle suaie, <br>
Et carcasse toute plieumaie, <br>
<I>Coquet Cr&egrave;ve-tcheu</I> voudrait &ecirc;tre laissi en r'pos!!!<br>
<br>
<I>Mousieu</I> se crait <I>Malservi</I>, tandis qui n'a 'tai, <br>
Par sa faute qu'un tout petit mio <I>Picotai</I>. <br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vraitrin.html">Adraisse &egrave;s vrais Trin'tais</a><p>
<li><a href="allaischerchi.html">Allais cherchi des voies!</a><p>
<li><a href="bravo.html">Bravo! bravo pour la p&acirc;raisse de la Trinit&egrave;t</a><p>
<li><a href="estrinntais.html">Conseil d'Anmin &egrave;s Trinntais</a><p>
<li><a href="counnetablye.html">L&eacute; Counn&eacute;tablye d'la Trinit&eacute;</a><p>
<li><A HREF="tombelaines.html">L&eacute; Cri des Tomb'laines</A><P>
<li><a href="trintez.html">Dialogue ente doeux Trintez</a><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="fein.html">La Fein Couronne l'Oeuvre</a><p>
<li><a href="playground.html">La Fichue Pi&egrave;rre du Play-Ground!</a><p>
<li><a href="rimeraison.html">De La Trinit&eacute;, une "Nouvelle Chanson," avec beaucoup moins de rime que de raison</a><p>
<li><a href="picnec.html">Not' Picnec</a></li><p>
<li><a href="boycottai.html">Me Vela Boycottai</a></li><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="trinntait.html">La Trinntait</a><p>
<li><a href="lettre_trinntais.html">Lettre d'un Trinntais</a><p>
<li><a href="11trin.html">Onze Trin'tais an lanchon</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
