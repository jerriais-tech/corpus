<HTML>
<HEAD>
<TITLE>"Si........."</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<font color="#215e21"><center><h2>"Si........."</font></h2></center><br>
<CENTER><TABLE><TR><TD>

Si y'i&agrave; alentou d'nous d&eacute; la d&icirc;sette,<br>
Si tchiq's'uns s'pla&icirc;gnent du manque d&eacute; sous,<br>
J&eacute; lyi&egrave;sais l'autre jour sus la G&acirc;zette<br>
Qu&eacute; ch'n'est pas d'ma&icirc;me partout!<br>
<p>

Qu&eacute; les Banques en Am&eacute;rique<br>
Sont tr&eacute;jous ou&euml;rtes - jour et ni&egrave;t,<br>
Fa&ucirc;t-y qu'il' aient d&eacute; la pratique,<br>
Pour pouver faire dit&ecirc;t!...<br>
<p>

Ch'est du trav&acirc;s &egrave;s Millionnaires,<br>
Des hoummes &agrave; dolleurs - mais, coumment g&acirc;gnis?<br>
Ch'n'est pon les p'tits propri&eacute;taires<br>
Qui gardent les Bantchi&egrave;rs &egrave;svillyis!<br>
<p>

Dans un coffre-fort &agrave; doub'ye cli&egrave;<br>
Aver un t&acirc;s d'sous enfrumm&egrave;s,<br>
Ch'est l&agrave; lus id&egrave;e d'la Charit&egrave;,<br>
Mais ch'est la cheinne "bein ordounn&egrave;e"!<br>
<p>

Ah, si tchiq' raide bouan Missionnaire,<br>
Pust&ocirc;t qu&eacute; d'aller &egrave;s payi&euml;ns pr&ecirc;chi,<br>
Happait un grand Millionnaire,<br>
Et parv&eacute;nait &agrave; l&eacute; converti,<br>
<p>

L&eacute; faire vais qu&eacute; d'garder tout s'n'or et argent<br>
Est l&eacute; qu'min qui m&ecirc;ne &agrave; la perdition:<br>
Non n'blia&ucirc;m'rait pon Moussieu l&eacute; r&eacute;v&eacute;rend,<br>
Si s'faisait bein payi pour sa bouonn' l&eacute;&ccedil;on -<br>
<p>

Et si l&eacute; Millionnaire s'd&eacute;cidait &agrave; d&egrave;slier sa bourse,<br>
D&eacute; disposer coumme i fa&ucirc;t d&eacute; san bein,<br>
J'en counnais hardi qu'iraient au "pas d'course,"<br>
Pour &ecirc;tre les premi&egrave;rs a l'y tendre la main!...<br>
<p>

Enfin, si deusse trais d'yie&ucirc;x v'naient d&eacute;meurer ichin,<br>
Djiantre, nos gens vos les tax&eacute;raient t'y!<br>
Et nou n'souffrirait p't'&ecirc;tre pas l&eacute; temps &agrave; v'nin,<br>
Des suites d'un "escart" ou d'un "d&eacute;ficit"!<br>
<p>

Tout chounn'chin n'est qu'un "Si,"<br>
Et "Si" n'est pourtant qu'un p'tit mot,<br>
Si tchiq'fais n'est pas hardi,<br>
Et dans d'aut'temps y'i'est trop!<br>
<p>

(Exemples: " Si j'&ocirc;sais, j'l'y d'mander'rais d&eacute; m'pr&ecirc;ter ching ch'lins." <br>
" Si tu m'bailles trop d'ta go&ucirc;le, j't&eacute; f...... man pi'd, etc., etc.!)<br>
<p>

<p>

<I>1913.<br>
 <a href="picot.html">J. P.</a><br>
</I><p>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="ballade1.html">Eune Ballade &egrave;s Pou&ocirc;rres Gens</a><p>
<li><a href="sousvoc.html">Les sou en J&egrave;rriais</a><p>
<li><a href="billes.html">Les billes et les pi&eacute;ches en J&egrave;rriais</a><p>
<li><a href="jeunhom.html">Un Jeune Homme d'ach'tte heure</a><p>
<li><a href="recomp.html">Tchi R&ecirc;compense!!!</a><p>
<li><a href="moralisings.html">Moralisings on the Vanity of Riches</a><p>
<li><a href="pmfinances.html">Les finances en embarras</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
