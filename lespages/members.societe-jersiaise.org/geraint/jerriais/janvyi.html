<HTML>
<HEAD>
<TITLE>Eune tape &agrave; l'us</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune tape &agrave; l'us</h2></font></center><p>

L&eacute; mais d'Janvyi pr&icirc;nt san nom d'Janus, l&eacute; dgieu Romain d's us. Viyant qu'nou peut entrer ou tchitter par autcheune porte, Janus avait deux faches et coumme d&eacute; raison fachait en avant et en arri&eacute;the. San mais ouvre don la Nouvelle Ann&eacute;e, mais ch'est l'temps &eacute;tout d'&egrave;rgarder en arri&eacute;the et d's'amender en fa&icirc;thant des r&ecirc;solutions.<br>
<br>
Janvyi est l'pas d'l'us d'l'ann&eacute;e, et y'a eune vielle crianche qu&eacute; la preunmi&eacute; p&egrave;rsonne tch'entre dans la ma&icirc;son aupr&egrave;s m&icirc;nniet d'la S&egrave;rvelle du Jour d&eacute; l'An apporte l&eacute; bonheu ou l'malheu au m&ecirc;nage.<br>
<br>
Un mathi&eacute; dait porter la mathi&eacute;e l'trav&egrave;rs du pas d'l'us aupr&egrave;s les neuches, mais acouo eune crianche nos dit qu'un oua&icirc;s&eacute; tch'entre la ma&icirc;son par l'us, ch'est un av&egrave;rtissement qu'tchitch'un s'trouv'tha au pas d'l'us d'la mort.<br>
<br>
&#147;P&acirc;sser par l&eacute; grand us&#148; veurt dithe aver d'la chance, mais nou n'est pon chanceux s'nou trouve l'us clios.<br>
<br>
Faut aver l'nez dans l'mitan d'la fache, et s'lon la cou&ocirc;teunme Orientale d&eacute; feng shui, ch'est &icirc;mportant d'pliaichi vos meubl'yes souongeusement par rapport &egrave;s portes. L&eacute; grand us dait &ecirc;t' pus grand qu'l'us d'dri&eacute;the. Eune porte tchi fache &agrave; l'&Ecirc;st d&eacute;v'thait &ecirc;t' peinte en v&egrave;rt, mais i' faudrait couleuther en rouoge la cheinne tchi fache au Sud. Ieune tch'est blianche est bouonne pouor fachi au Vou&ecirc;t, et pouor vot' porte tchi fache au Nord ou d&eacute;v'th&ecirc;tes choua&icirc;si sait l'ni&egrave;r ou sait l'bliu.<br>
<br>
Mais ch'n'est pon seulement les cheins d'l'&Ecirc;st tch'ont &agrave; dithe entouor les portes et l's us, car la Bouonne Nouvelle s'lon Matchi nos dit: &#147;Entrez par l'us &ecirc;trait; car l'us d'la p&egrave;rdition a d'la la&icirc;ze, et l&eacute; c'm&icirc;n tch'y m&egrave;ne est grand, et y'en a hardi tchi y'entrent.&#148;<br>
<br>
Faites vos r&ecirc;solutions don, bouonnes gens!<br>
<br>
<i><a href="jerpoem.html">Geraint Jennings</a></I><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="janvyi_mais.html">Janvyi</a><p>
<li><a href="janvi1917.html">Janvi, 1917</a><p>
<li><a href="janvi.html">L&eacute; Six d'Janvi 1781</a><p>
<li><a href="janvyi2017.html">Janvyi</a><p>
<li><a href="janvyigj.html">Janvyi</a><p>
<li><a href="janvyi2018.html">Janvyi 2018</a><p>

<li><a href="smaine.html">L'ann&eacute;e et la s'maine</a><p>
<li><a href="meis.html">Les Meis et les Saisons</a><p>
<li><a href="ussellie.html">D'l'&ucirc;ssel'lie!</a><p>
<li><a href="porte.html">La porte</a><p>
<li><a href="gdfus.html">L'us est clios</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
