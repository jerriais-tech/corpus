<HTML>
<HEAD>
<TITLE>Le Census</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Census</h2>
Merrienne objecte</font></center><p><br/>
<br/>
Moussieu l'Editeu,<br/>
<br/>
Connaissous par chance tchique bouon corps tch'y voudrait ben m'pr&ecirc;t&eacute; djais louis, car j'n'ai pas les sous pour le moment, et j'crains hardi que si je n'peux pas les trouv&eacute; la Merrienne, yun d'chais jours s'en va s'trouv&eacute; en cage &agrave; cause de sa t&ecirc;toignise.<br/>
<br/>
Pour vos dithe, ch'est chu fichu census, ou, comme nou dit en bouon Fran&ccedil;ais, le recensement. La Merrienne r'f&ucirc;se absol&ucirc;ment d'ra&icirc;pondre &egrave;s tch&eacute;stchons qu'nou vos d'mande s&ucirc;s la forme tchi nos vint mardi. Je n'sais pas tch&egrave;squ'y l'apportit, mais ch'tait dans la matin&eacute;e quand j'tais dans les clios, et la bouonnefemme tait &agrave; vais &agrave; ses poules qu'oulle a mint &agrave; cou&euml;. Ch'tait l'yi tchi la trouvit souos la porte, et tout d'un coup la v'la tch'y veint m'cri&eacute;.<br/>
<br/>
&quot;Tch&egrave;sque ch'est qu'chounchin?&quot; ou me d'mandit, toute anxieuse. Est-che par chance tchique sale trique de chais &ecirc;crivains en ville, tch'y vos tchaient tr&eacute;jous s&ucirc;s l'co quand veint l'<a href="avri_mais.html">mais d'Avri</a>?&quot;<br/>
<br/>
J'print la forme. &quot;N&acirc;nin, ma vieille,&quot; j'l'y dit. &quot;Ne t'g&egrave;ne pas. Ch'n'est que l'census. Tout ch'que j'avons &agrave; faithe ch'est d'la remplyi, &eacute;pis sans doute y veindront dans tchiques jours la ch&eacute;rchi. Ch'est tout-&agrave;-fait simplye, mais laisson l'affaithe pour p&ucirc;s tard, et j'pou&ocirc;rrai examin&eacute; les tch&eacute;stchons &agrave; t&ecirc;te r'p&ocirc;s&eacute;e, comme y disent dans l's'<a href="etats.html">Etats</a> quand y qu'menchent &agrave; s'&ecirc;ballyi et veulent dormi pour une p&ocirc;se.&quot;<br/>
<br/>
Ou s'accordit, et don, apr&egrave;s l'tais, tandis qu'ou lavait la vaisselle, j'm'assis dans ma grand' chaise aupi du feu, et j'me mint &agrave; &ecirc;tudi&eacute; la forme. Ben vite j'vint &agrave; vais qu'y'avait des tch&eacute;stchons tchi n'allaient pas pliaithe &agrave; la bouonnefemme. Et, Moussieu, j'avais raison.<br/>
<br/>
&quot;Eh ben,&quot; ou qu'menchit, quand ou vint s'assi&egrave;the d'l'autre bord du feu, &quot;as-tu examin&eacute; chonna. Tch&egrave;squ'y veulent que nous &ecirc;crive l&agrave; d'sus. Pas grande chose, j'&eacute;spethe?&quot;<br/>
<br/>
J'toussotit un couple d'fais, &eacute;pis: &quot;A qu'menchi,&quot; j'l'y dit, &quot;y veulent sav&eacute; tch&egrave;sque est &agrave; la t&ecirc;te de la maison.&quot;<br/>
<br/>
&quot;Bon,&quot; ou dit, &quot;ch'est m&eacute;. Eh ben, continue.&quot;<br/>
<br/>
&quot;Nouff&eacute;,&quot; j'l'y dit, &quot;ch'n'est pas t&eacute;, ch'est m&eacute;. Tu peux vais chonna au haut d'la colonne. Epis y veulent sav&eacute; tch'il &acirc;ge que j'ai et si j's'y mathi&eacute;. Y veulent la date de ma naissance, et j'ai &agrave; l&ucirc;s dithe, &eacute;tout, si j'ai tait mathi&eacute; p&ucirc;s d'une fais.&quot;<br/>
<br/>
&quot;Arr&ecirc;te un mio,&quot; ou dit. &quot;Tch&egrave;squ'y veulent sav&eacute; &agrave; m'n &ecirc;gard?&quot;<br/>
<br/>
&quot;Plusieurs choses,&quot; j'l'y dit. &quot;Pour yunne, &egrave;s-tu vraiement ma femme?&quot;<br/>
<br/>
&quot;J'ra&icirc;pondrai chutte tch&eacute;stchon-l&agrave; avec un manche de bringe,&quot; ou dit. &quot;Ach'teu, y'a t'y autre chose?&quot;<br/>
<br/>
&quot;Grand doux oui. Faut dithe tch'il &acirc;ge que tu'as, le jour de ta naissance, combain d'fais qu'tu'as tait mathi&eacute;e, combain d'&ecirc;fants qu'tu'as yeu, et partitchuli&egrave;thement si tu'en as yeu yun dans l'couothant d'l'ann&eacute;e.&quot;<br/>
<br/>
&quot;Et est-che tout?&quot;<br/>
<br/>
&quot;Pas tout-&agrave;-fait,&quot; j'l'y dit, &quot;mais l'restant n'est pas grand'chose.&quot; <br/>
<br/>
&quot;Et si je r'f&ucirc;se de ra&icirc;pondre &agrave; l&ucirc;s tch&eacute;stchons?&quot;<br/>
<br/>
&quot;Tu'en &eacute;thas pour djais louis d'amende, ou je n'sais pas pour combain longtemps en pr&icirc;son. Tu'est forchie de l'faithe, Merrienne?&quot;<br/>
<br/>
&quot;Oh, tu crai,&quot; ou dit, &quot;et ben, j'allons vais. Quand &agrave; m'n'&acirc;ge, parmi des gens ben &ecirc;l'v&eacute;s nou ne d'mande jamais &agrave; une femme tch'il &acirc;ge qu'oulle a. Ecrit chonna s&ucirc;s la forme avec mes compliements. Dis-lu &eacute;tout qu'j'ai tait mathi&eacute;e une fais et que ch'tait une fais d'trop. Tu peux ajou&ocirc;t&eacute; que j'consid&egrave;the la tch&eacute;stchon imp&eacute;rtinente. Quant &agrave; ma naissance, j'fut n&eacute;e &agrave; vingt minutes de trais une matin&eacute;e tchi g'lait &agrave; pi&eacute;rre fendre. M&eacute;m&eacute;e disait tr&eacute;jous qu'ou n'm'attendait pas si vite, et qu'p&eacute;p&eacute;e gronnit quand il eut &agrave; d&ecirc;shall&eacute; &agrave; ch't'heuthe-l&agrave; pour li&eacute; la bidette. Comme si ch'tait d'ma faute. Mais n'&ecirc;crit pas tout chonna s&ucirc;s la forme. Dis-lu d'l&ucirc;s m&ecirc;l&eacute; d'l&ucirc;s affaithes.&quot;<br/>
<br/>
Je m'grattit la t&ecirc;te. &quot;Tu t'en vas t'trouv&eacute; en embarras, Merrienne,&quot; j'l'y dit. Y n'acceptethont jamais ditet gniolin.&quot;<br/>
<br/>
&quot;Y' f'thont comme y voudront,&quot; ou dit. &quot;Quand j'ithais en pr&icirc;son pour le restant d'ma vie, je n'l&ucirc;s en dithai pas p&ucirc;s long. Pour les &ecirc;fants qu'j'ai yeu v'la tchi n'les concerne pas, mais tu peux mettre que si ch'tait pour r'qu&eacute;menchi j'prendrai bouon soin d'n'en av&eacute; pas une telle dguainngue. Malheutheusement, dans man temps, les pou&ocirc;res filles taient si inouothantes. Dis-lu &eacute;tout qu'j'eut des jumiaux la s'maine pass&eacute;e. Et quand tu'&eacute;thas fini tout chonna, triylle chutte b&ecirc;te de forme en morciaux et flianque-l&agrave; au feu!&quot;<br/>
<br/>
Et don, Moussieu, ne v'la ou&egrave;sque j'en sommes.<br/>
<br/>
<i><a href="lebrocq.html">Ph'lip</a><br/>
1951</i><br/>
<br/>&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="rcensement1931.html">L&eacute; R'censement d'1931</a><p>
<li><a href="census.html">Le Census</a><p>
<li><a href="lecteurs.html">Nos lecteurs!!</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
