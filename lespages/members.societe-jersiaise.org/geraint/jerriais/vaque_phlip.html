<HTML>
<HEAD>
<TITLE>La Vaque &agrave; Ma&icirc;tre Phlip</TITLE>
<META  name="keywords" content="Jèrriais, Jersey cows, vaches jersiaises, agriculture, dairy farming, language, langue normande, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Vaque &agrave; Ma&icirc;tre Phlip</h2></font></center><p>

<a href="jerseycow.html"><img src="jerseycow.jpg" WIDTH=327 HEIGHT=350 border=0 align="right" alt="Eune vaque J&egrave;rriaise"></a>
Jamais au grand jamais, nou n-avait veu une vaque laiti&egrave;re qui fut meilleure laiti&egrave;re qu'la vaque &agrave; ma&icirc;t'e Phlip des envithons du mont d'la Gr&egrave;ve-de-Lecq.<p>

Je n'vais pon vous dithe combein qu'oulle baillait d'lait, d'beurre ou de cr&ecirc;me, d'abord parce que vous n'm'crairez pon et pis viyant que je n'en sais rein. Mais pouor une buanne vaque ch'tait une raide buanne vaque.<p>

I' arrivi qu'un bieau matin nous la trouvi malade dans l'pr&eacute;. Du coup n'v'l&agrave; ma&icirc;t'e Phlip dans touos ses &eacute;tats.<p>

- Y a pon &agrave; dithe, la vaque est malade et bein malade, qu'i' disait &agrave; sa buanne femme. <p>

- Eh bein, tch'est que t'attend pouor faithe v'nir le vet? qu'oulle li dit. Tu sais bein que Mess Dolphus a gu&eacute;ri la jument &agrave; not' vaisin. Y d&eacute;shallera la vaque.<p>

- T'as raison, mais y patha&icirc;t qui s'fait payi boustrement chi.<p>

- Patha&icirc;t qu'oui, qu'dit la buanne femme, mais y a p't'&ecirc;tre moyen de s'arrangi!<p>

- J'vais tachi, r&eacute;ponnit Phlip. Et l'v'la l'buanhomme hors pour t&eacute;l&eacute;phoner de si&egrave;z san vaisin a Dolphus, l'm&eacute;decin des b&ecirc;te.<p>

- Quand le vet fut siez li, Phlip li d'mandi si ch'est qu'i' allait soigni sa vaque et la sauver.<p>

- J'vais essayer d'la sauver , li r&eacute;ponni le vet, mais oulle est bein malade.<p>

- Et combein qu'vous allez m'prendre?<p>

- N' v'la qui d&eacute;pendra des visites que j'ferai.<p>

- Ch'n'est pon tout chunna, r'prit ma&icirc;t'e Phlip: voulous faithe un marchi avec m&eacute;?<p>

- Et, tchi sorte de marchi, ma&icirc;t'e Phlip?<p>

- J'ai ichin, dans l'tireur de chutte armouaithe, une bille de chinq louis d'ma saison d'patates et si ch'est qu'ou voulez che s'ra pouor vous que vous tuiez ou sauviez ma vaque. Chunna ira t'y d'm&ecirc;me ?<p>

- Entendu, r&eacute;ponnnit le vet.<p>

- L'docteu' &egrave;s b&ecirc;tes r'vint avec des rem&egrave;des, deux ou trais fais mais la pouorre vaque ne s'en r'mint pon et mouothi.<p>

- Tchicques s'maines pus tard, l'vet arr&ecirc;ti son moto &agrave; la h&ecirc;che du clios de ma&icirc;t'e Phlip. L'buanhomme 'tait grapiner des patates.<p>

- Etes-vous d'charme &agrave; matin, Mess Phlip? s'fit le vet. <p>

- L'buanhomme d'li r'pondre: Faut pon trop s'plaindre, mais n'v'la qui pouorrait &ecirc;tre mus.<p>

- Viyant que j'tais dans le vaisin&eacute; avec mon moto , j'ai cachi jusqu'ichin pour settler pour la vaque.<p>

- Ah! oui, ch'est juste. J'sis pr&ecirc;t &agrave; settler si ch'est vot' buan pliaisi. J'avions fait un marchi, J'vos avais dit: que vous tuiez ou bein que vous sauviez ma vaque, pour vous che s'ra une bille de chinq louis.<p>

- V&egrave;the, ch'est d'm&ecirc;me que j'f&icirc;mes marchi.<p>

- Eh bein, r'prit l'buanhomme Phlip, l'a vous tu&eacute;e ma vaque ?<p>

- Vous n'voudriez pon touot d'm&ecirc;me ....<p>

- L'a vous gu&eacute;rie?<p>

- J'y ai &eacute;prouv&eacute;.<p>

- Eh bein, tch&egrave;s que vous r&eacute;clamez ? Je n'vous dais rein!<p>

&nbsp;<p>

<i>Almanach des Chroniques de Jersey 1947</i><p>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i><p>
<ul>
<li><a href="jerseycow.html">Les vaques d&eacute; J&egrave;rri</a><p>
<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>
<li><a href="vaque.html">La Compliainte d'une Vaque</a><p>
<li><a href="vaquevoc.html">Les parties d'eune vaque</a><p>
<li><a href="jerriaises.html">Les J&egrave;rriaises</a><p>
<li><a href="gdfvaque.html">Nouot' chi&eacute;the p&eacute;tite vaque</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="boeux1914.html">Une nouvelle sorte d'Boeux</a><p>
<li><a href="painexpert.html">Rapport d'Expert?</a><p>
<li><a href="milk.html">L&eacute; c'menchement d'la Jersey Milk Marketing Board</a><p>
<li><a href="laittie.html">La lait'tie</a><p>
<li><a href="laitdjerri.html">L&eacute; Lait d'J&egrave;rri</a><p>
<li><A HREF="pinel.html">Le Bouan Docteu' pour les Vaq's et les Jhvaux</A><p>
<li><a href="gniche.html">La g'niche &agrave; m'n oncle</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="achocre.html">L'Achocre</a><p>
<li><a href="mithaclye.html">Un Mithacl'ye</a><p>
<li><a href="bellevaque.html">La Belle Vaque &agrave; Charlie</a><p>
<li><a href="mavieillenancy.html">Ma vieille Nancy</a><p>
<li><a href="joey.html">Joey</a><p>
<li><a href="cahouain_betes.html">T&eacute; r'connais-tu un mio dans les b&ecirc;tes?</a><p>
<li><a href="painbullshow.html">Piteur reports on the bull show</a><p>
<li><a href="painshow2.html">Why Piteur would not take Lonore to the Show</a><p>
<li><a href="cahouain_kasteway.html">Le boss me dit l'aoutre jour l'arlev&eacute;e: I faout que tu faiche tchique ch&ocirc;se pour l'Almonas</a><p>
<li><a href="pmheifer.html">Ph'lip shows his heifer in milk</a><p>
<li><a href="bullchinashop.html">Coumme un touauth&eacute; dans eune boutique &agrave; porc&eacute;laine</a><p>
<li><a href="amuser1920b.html">Pour vos amuser</a><p>
<li><a href="amuser1920d.html">Pour vos amuser</a><p>
<li><a href="vaquesmucres.html">Les vaques sont mucres</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
