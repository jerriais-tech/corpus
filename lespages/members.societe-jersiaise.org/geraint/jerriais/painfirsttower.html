<HTML>
<HEAD>
<TITLE>Strange News from First Tower</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Strange News from First Tower</h2></font></center><p>

J'taimes a b&eacute;the du t&eacute;e, l'aut' s&eacute;. <a href="brambilo.html">Samuel</a>, d'la Chronique mange avec nous jusqu'a qui sait s&eacute;ttl&eacute; - ses gages sont suffisants, qui dit, pour pou&eacute; nou&ocirc;rri eunne femme, et il a d'mand&eacute; a Lon&ocirc;re d'li trouv&eacute; tchiqu'un parmi ses counaissances. H&eacute; ben, j'taimes a b&eacute;the du t&eacute;e, et Sam en tait a sa quatri&egrave;me tass&eacute;e - ch'tait dans les conditions - et s'n avant-derni&eacute; morc&eacute;e d'beurr&eacute;e quand Lon&ocirc;re dit tout d'un coup qu'oul avait oui p&acirc;sl&eacute; d'eunne d&eacute;putation d'femmes qui s'n'allait yeunne de ches s&eacute;th&eacute;es, faithe visite au Counn&egrave;stabye Pin&eacute;.<br/>
<br/>
Ch&egrave;s hardelles la s'ont mal &eacute;rchues, qu&eacute; j'fit, Moussieu Pin&eacute; n'peut pon les souffri en peintuthe, les <a href="suffragettes.html">Suffragettes</a>; j'ai oui qu'il a un bat&eacute; amath&eacute; sou&ocirc;s l'slip pour pou&eacute; s'sauv&eacute; en m&eacute; au preumi&eacute; signa.<br/>
<br/>
Ch'n'est pon des Suffragistes, s'fit m'n &egrave;sfant; en ajou&ocirc;tant qu&eacute; quand bin m&ecirc;me ch'en s'ai, ou n'criyait pon que l'Counn&eacute;stabye cou&ocirc;rrait d'vant; et qu'pour de yi ou n'v&eacute; pon sujet d'av&eacute; peux d'eunne suffragette, a mains que che n'fusse entre niet et jour. Mais ch'n'est pon pour &egrave;sprouv&egrave; a s'faithe met' sus la liste du R&acirc;t qu'ches femmes la s'en vont en procession a Belle Plage! Ch'est pour lis pr&eacute;sent&eacute; un Vote de r'm&eacute;rciments sus parchemin!<br/>
<br/>
Gas-d&eacute;ouelle! ch'est diffethent, que j'fis, en passant ma tasse pour av&eacute; oquo un lirmin d't&eacute;e. Et tch&egrave;s qu'il a fait pis qu'd'amor a ch&egrave;s dames la, pour all&eacute; d'm&ecirc;me le r'merci&eacute;?<br/>
<br/>
Ch'est toutes les dames qui prennent des 'paying guests' a l'entou d'la Tour qui s'y'en vont, s'fit Lon&ocirc;re. Toutes lus maisons sont pliennes de monde qui p&acirc;lent d'y t&eacute;st&eacute; jusqu'a Nou&eacute;, et nou lus &egrave;scrit d'partout pour v'nin a nimporte tchi prix.<br/>
<br/>
La d'sus, La&iuml;z&eacute; s'fit que si ch'tait d'm&ecirc;me, vaudrait p't'&ecirc;tre mus tchitt&eacute; la Gazette et nos mettre a gard&eacute; des louajiers par la. V'la tchi paiethait p't'&ecirc;tre mus, et not' fille se f'thait counnaitre. Nous en r'p&acirc;sl'la qu&eacute; j'fit, en faisant un clyin a Lon&ocirc;re d'av&eacute; a s&eacute;rr&eacute; la g&acirc;che ou bin Samuel n'en laissait pon. Mais tch&egrave;s qu'est la cause de chutte prosp&eacute;thit&eacute; la?<br/>
<br/>
Ch'est a cause du Moulin, s'fit alle. D'pis un mais ou d'm&ecirc;me, la paraisse a mins eunne musique sus l'djindas au d'sus d'la Tour, et tant qu'tou&ocirc;nne la roeue, tant joue la musique! Do, Mi, Sol, Do, Si, R&eacute;, Sol, Fa! Jour et niet, tant qui vente et qui s'aient d'iou qui veullent, la musique joue (ou gr&icirc;nche) et tout 'monde de par l&agrave; est dans eunne grande jouaie. Nou la ou&eacute; dans touos les coins et a travers touos les chach&eacute;s. En chambre, dans la cave, en dormant, en d&icirc;nant; et jusqu&eacute; dans l'Eglyise, quand l'Ministre dit: Chantons un Psaume; l'Moulin r&egrave;spond: Si, Sol, Si, Do! Tout l'v&ecirc;zinn&eacute; est dans la jou&eacute;e. Les &quot;boarders&quot; tchittent lus r'pas pour all&eacute; &egrave;sprouv&eacute; en faithe des gag&acirc;les sus les diff&eacute;thents &quot;tunes&quot;; et tant qu'duthe a musique y n'pensent pon a mangi. Nous en [????] djix sus un d&icirc;n&eacute; cartchull&eacute; pour ching!<br/>
<br/>
Ch'est-tan-tchi les dames du v&ecirc;zinn&eacute; s'frottent les mains d'jou&eacute;e, et coumme j'disais, p&acirc;slent d'all&eacute; en d&eacute;putation r'm&eacute;rci&eacute; l'propri&eacute;taithe du moulin &agrave; musique. Et j'soummes bin qu'y'&eacute;thait &eacute;rigi un moulin par ichin pour emp&eacute;chi les gens d'trop manji, qu'ou fit, en rgardant Samuel prendre sa onzi&egrave;me beur&eacute;e de g'l&eacute;e.<br/>
<br/>
<a href="brambilo.html">Piteur Pain</a><br/>
<br/>
Nou vint justement m'dithe que la musique n'fonctiounne d&egrave;ja pus. Chose seuthe qui faudra l'envi&eacute; &eacute;rgr&eacute;e en Angli&eacute;terre.<br/>
<br/>
Morning News 19/7/1912<br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfragment.html">A Fragment in the Patois</a><p>
<li><A href="ouinn.html">Ouinn'! Ouinn'! Grounn'!</A><p>
<li><a href="musvoc.html">La musique</a><p>
<li><a href="camas.html">Tchi camas!</a><p>
<li><a href="ronnais.html">L&eacute; Ronnais d'Millais</a><p>
<li><a href="gdfpataflias.html">Tchi pataflias!</a><p>
<li><a href="sonbrit.html">Les sons et les brits en J&egrave;rriais</a><p>


<li><a href="moulin.html">Le moulin-&agrave;-vent</a><p>
<li><a href="gdfmoul.html">L's aubes et moul&icirc;ns</a><p>
<li><a href="moulins.html">L&eacute; Moul&icirc;n</a><p>

<li><a href="moulindvercliut.html">L&eacute; Moul&icirc;n d'V&egrave;rcliut</a><p>

<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="suffragettes.html">Lonore's Little Ways with Suffragettes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

