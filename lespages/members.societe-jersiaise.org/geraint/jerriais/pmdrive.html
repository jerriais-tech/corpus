<HTML>
<HEAD>
<TITLE>Merrienne wants a drive</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne wants a drive</h2>
The old mare doesn't like it</font></center><p>

Monsieur l'Editeur,<br/>
<br/>
J'men vais vos racont&eacute; la dr&ocirc;le de chose tchi m'arrivit d&icirc;manche pass&eacute;.<br/>
<br/>
Chu matin'l&agrave;, la Merrienne se trouvit ben m&ucirc;s, et dans les onze heuthes ou d'vallit, s'assit dans sa tchaise, et m'dit comme chonna:-<br/>
<br/>
&quot;Tchi noblye temps, man Ph'lip. Sais-tu ben tch&ecirc;sque je veins d'pens&eacute;?&quot;<br/>
<br/>
&quot;Ah, damme, nanin,&quot; j'l'y raiponnit, &quot;mais si tu'as dans l'id&eacute;e de d&ecirc;shall&eacute; d'hors ch't'arlev&eacute;e, y faudra qu'tu t'abrie, car le sol&eacute; d'Mars est traitre.&quot;<br/>
<br/>
&quot;P't'&ecirc;tre bein,&quot; ou s'fit, &quot;mais quand m&ecirc;me j'm'en vais faithe une prom'nade, et t&eacute; &eacute;tout. J'&icirc;thons faithe une tou&ocirc;n&eacute;e dans l'qu&ecirc;rre, bouonhomme. V'la tchi me f'tha du ben.&quot;<br/>
<br/>
&quot;Mais, Merrienne,&quot; j'l'y dit, &quot;absol&ucirc;ment tu perds la t&ecirc;te. Le vier qu&ecirc;rre a tait souos la tcherqu&eacute;thie pour au mains une douzaine d'ann&eacute;es sans bouogi et j'doute hardi qu'les rou&eacute;lles voudront tou&ocirc;n&eacute;.&quot;<br/>
<br/>
&quot;Va l&ucirc;s donn&eacute; un mio d'graisse,&quot; ou dit, &quot;et donne un coup d'br&icirc;nge au si&eacute;ge, et quant au limon tch'est rompu, amathe-l&eacute; avec une t&ecirc;tch&egrave;the. En allant douochement, y dev'thait t'nin.&quot;<br/>
<br/>
&quot;V&egrave;the, et tu pou&ocirc;rrais t'trouv&eacute; tout tan long dans l'mitan d'la route,&quot; j'l'y dit. &quot;Mais pourtchi en p&acirc;sl&eacute; quand tu sais ben qu'la bidette n'a qu'trais gambes, et qu'ou n'a pas trott&eacute; d'pis la bord&eacute;e qu'ou print l'mors &egrave;s dents en trente-deux. Epis oulle a b&eacute;t&ocirc;t trente-ans, la pou&ocirc;re b&ecirc;te, et ou m&eacute;thite un mio de r'pos.&quot;<br/>
<br/>
&quot;Ou mange trais ballots d'fain par jour,&quot; ou dit, &quot;et n'fait rain. S'ou n'veur pas trott&eacute; j'ithons au pas. Va l'y baillyi un coup d'&ecirc;cr&egrave;de. Y'a longtemps qu'ou n'en a pon yeu. Allons! d&ecirc;p&ecirc;che-t&eacute;, car j'veur sorti tout-d'suite apr&egrave;s din&eacute;.&quot;<br/>
<br/>
Inutile d'ardgument&eacute;. J'm'en fut d&ecirc;shall&eacute; l'qu&egrave;rre et j'amathit l'limon du m&ucirc;s qu&eacute; j'put. J'gr&acirc;issit les re&ucirc;x, et j'n&eacute;ttit l'si&egrave;ge un mio, car les poules avaient tait l&agrave; et les pouochins &eacute;tout, et ch'tait une m&acirc;sse de salet&eacute;. Epis j'm'en fut dans l'&ecirc;tablye pour annonc&eacute; la triste nouvelle &agrave; la pou&ocirc;re L&icirc;zette tchi tait couochie, et &agrave; maintchi endormie.<br/>
<br/>
&quot;L&egrave;ve-t&eacute;, ma vieille,&quot; j'l'y dit, en l'y donnant un p'tit co-d'pid. &quot;L&egrave;ve-t&eacute; que j't&eacute; br&icirc;nge un mio, pour que tu pathaisse r&eacute;spectablye. Y'a une djobbe de trav&acirc;s pour t&eacute; ch't'arlev&eacute;e.&quot;<br/>
<br/>
Ou n'pathut pas comprendre, mais j'la p&eacute;rsuadit &ocirc;v la frouque et la br&icirc;nge, sans p&acirc;sl&eacute; d'ma botte, et &agrave; la fin ou se l'vit, mais j'entendais ses vieilles jointes tchi cratchaient, et quand ou me r'gardit j'n'aimais pas s'n'expression. Ch'tait comme s'ou voulait dithe: &quot;V'la tch'est ben, man vieux, mais n't'imagine pas qu'ch'est fini. J'&eacute;thai un mot &agrave; dithe d'vant la fin du jour.&quot;<br/>
<br/>
A douze heuthes j'rentrit pour din&eacute;. La Merrienne avait d&ecirc;j&agrave; mint san bonnet, et ou m'donnit &agrave; peine le temps d'aval&eacute; man podin.<br/>
<br/>
J'vos racont'tait l'restant d'l'histou&eacute;the la s'maine tchi veint.<br/>
<br/>
<i><a href="lebrocq.html">Ph'lip</a></i><br/>
<i>Morning News 3/4/1948</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="selllie.html">La graie et la sell'lie en J&egrave;rriais</A><p>
<li><a href="jvapriethe.html">La pri&eacute;the d'un ch'va</a><p>
<li><a href="kedole2.html">La K&eacute;dole &agrave; Morel</a><p>
<li><a href="kedole.html">Response de la K&eacute;dole &agrave; Morel &agrave; l'anmin Flippe</a><p>
<li><a href="quedole.html">Comment Mait' Jean s'y prins pour faithe marchi sa vieille Qu&eacute;dole</a><p>
<li><P><A HREF="guilpin.html">La Proum'nade &agrave; Jean Guilpin</A></P>

<li><a href="pmhorse.html">Ph'lip backs a horse</a><p>
<li><a href="gdfinjuthe.html">A l'&icirc;njuthe du temps</a><p>
<li><a href="brido.html">Pas d&eacute; chelin, pas d&eacute; bridot</a><p>
<li><a href="gdfgvetres.html">G'v&ecirc;tres et Licos</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

