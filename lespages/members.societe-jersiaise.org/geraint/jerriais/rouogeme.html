<HTML>
<HEAD>
<TITLE>Eune Exp&eacute;thience d'un autre Monde</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune Exp&eacute;thience d'un autre Monde</h2></font></center><p>

L&eacute; monde souos-math&icirc;n est vra&icirc;ment un autre monde. Pouor m&eacute;, la Rouoge M&eacute; est la pus &icirc;nt&eacute;r&ecirc;ssante pa'ce qu&eacute; dans les Tropiques l'ieau est caude et i' y'a des chentaines d&eacute; pa&icirc;ssons, d&eacute; corailles et d'vrai. J' p&acirc;ssis deux longues vacances sus eune p'tite pliate-forme construite sus eune barre d&eacute; corail et ch&acirc;que mat&icirc;n, l&eacute; ciel 'tait bliu et l'air 'tait caud auve des p'tites aubes d&eacute; vent.<br>
<br>
La m&eacute; est bliue &eacute;tout et hardi cliaithe, et les chentaines d&eacute; pa&icirc;ssons d&eacute; toutes sortes d&eacute; couleurs, formes et grandeurs d'meuthent dans et alentou des barres d&eacute; corail. Les couleurs sont &icirc;ncriyabl'yes; par exempl'ye, l&eacute; p&egrave;rrot-pa&icirc;sson est comme un arc-en-ciel, et l's autres s&icirc;mpli&eacute;ment d'un &ecirc;cliatant bliu, pourpre, jaune ou rouoge auve les diff&eacute;thentes m&egrave;rques.<br>
Tchitch'uns d'meuthent souos les pliats corails, tandi qu&eacute; d'autres, comme l&eacute; bouffon, d'meuthent dans les cons d'rotchi. L&eacute; seurgien-pa&icirc;sson mange l&eacute; corail tandi qu&eacute; l&eacute; vra et l&eacute; biche-pa&icirc;sson ch&egrave;rchent la nou&ocirc;rrituthe dans l'sablion, ouaithe qu'la raie &agrave; bliues taques reste l&agrave; auvec seulement ses i&egrave;rs visibl'yes.<br>
<br>
I'faut s'm&ecirc;fier des pi&egrave;rre-pa&icirc;ssons et des picot-pa&icirc;ssons pa'ce qu' i' sont hardi poua&icirc;sonneux.<br>
<br>
Ch&acirc;que arl&eacute;v&eacute;e, j'allions au d'ssus d'la droque parmi les bancs d'argents barracudas, les cheurques d'&ecirc;tch&eacute; et les bizarres mart&eacute;-t&ecirc;tes, et les mangnifiques grandes a&icirc;gl'ye-raies.<p>
La pus extraordinnaithe exp&eacute;thience 'tait quand d'l&agrave;-bas, deux tortues v&icirc;ntent d'vant nous, et pis nag&icirc;tent douochement &agrave; c&ocirc;t&eacute; d'nous en &egrave;rtou&ocirc;nnant lus t&ecirc;tes pouor nos r'garder. Don, j'nag&icirc;nmes trantchil'yement env&egrave;rs ieux, attrap&icirc;nmes lus grands vannieaux et j'fe&ucirc;nmes tou&eacute;s par-dessus d'la droque et l'&icirc;nmense muth&acirc;le d&eacute; corail douochement p&acirc;ssant en m&eacute;, comme deux oua&icirc;sieaux au d'ssus des falaises. L&eacute; monde souos-math&icirc;n est vra&icirc;ment &icirc;ncriyabl'ye et, j'crai, a b&eacute;soin d&eacute; notre protection.  <br>
<br>
<I>Ralph Nichols, auve l'a&icirc;gue d&eacute; Laurie Hu&euml;lin</I><br>
<br>

&nbsp;<p>

<font size="2">

<I>Viyiz &eacute;tout:</I><p>

<ul>

<li><A HREF="mers.html">Les mers et les rivi&eacute;thes</A><p>
<li><a href="memaugi.html">La M&eacute;, Ch'est M&eacute;, la M&eacute;</a><p>
<li><a href="suslame.html">Sus la M&eacute;</a><p>

<li><a href="mevoc.html">La m&eacute; en J&egrave;rriais</a><p>
<li><a href="pmbagnie.html">Ph'lip veur s'bagni&eacute;</a><p>
<li><a href="painbath.html">How Lonore took a forbidden bath</a><p>
<li><a href="bogne.html">A l'Editeu de la "Nouvelle Chronique"</a><p>
<li><a href="channelswim.html">Man &quot;Channel Swim&quot;</a><p>

<li><a href="paissons.html">Les pa&icirc;ssons en J&egrave;rriais</a><p>

<li><a href="perigord.html">Mes Miyeu Vacances</a><p>

<li><a href="gdfegypte.html">George d'La Forge en &Ecirc;gypte</a><p>
<li><a href="terresainte.html">Un Viage en T&egrave;rre Sainte</a><p>
<li><a href="terresainte2.html">Un viage en T&egrave;rre Sainte</a><p>
<li><a href="gdfisrael.html">En Isra&euml;l</a><p>
<li><a href="assembliee/israel1971.html">Discours par l&eacute; Sieur Jean Le Maistre</a><p>

<li><a href="grece.html">Eune tou&ocirc;nn&eacute;e en Gr&ecirc;ce</a><p>
<li><a href="gdfafrique.html">En Afrique</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
