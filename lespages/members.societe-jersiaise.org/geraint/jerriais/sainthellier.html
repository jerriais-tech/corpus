<HTML>
<HEAD>
<TITLE>La fontaine dg&eacute;thisseuse d&eacute; Saint Hellier</TITLE>
<META  name="keywords" content="Jèrriais, language, langue normande, minority languages, langues régionales, langues minoritaires, langues d'oïl, folklore, dialect, linguistics, linguistique, Normandy, Normandie, Channel Islands, Saint Helier, hagiography, hagiologie, miracles, healing springs, holy springs, îles anglo-normandes">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La fontaine dg&eacute;thisseuse d&eacute; Saint Hellier</h2></font></center><p>


Duthant mes vacanches au mais d'Ao&ucirc;t, j'm'en fus &agrave; la grand' t&egrave;rre pouor faithe eune manni&eacute;the d&eacute; p&egrave;lerinnage (sus ma bike) &agrave; la fontaine d&eacute; Saint Hellier. V&eacute;the, ch'est bein "Hellier" auve deux 'l's, mais ch'est l'm&ecirc;me Saint H&eacute;lyi qu&eacute; j'conna&icirc;ssons siez nous en J&egrave;rri.<p>

Dans la vall&eacute;e d'la rivi&eacute;the Varenne, &egrave;s bords d'la For&ecirc;t d'&Eacute;awy dans la Haute-Nouormandie, y'a un village tch'a nom St. Hellier. Bein seu, y'a eune &eacute;glyise - mais les gens veinnent ich&icirc;n sustout pouor v&icirc;siter la chapelle et sa fontaine dg&eacute;thisseuse.<p>

I' faut d'mander p&egrave;rmission &agrave; Moussieu et Madanme Gemeline, tchi vos mouontr&eacute;thont la p'tite chapelle dans l'clios dri&eacute;the lus ma&icirc;son. <p>

<a href="../helier/sthellier.html"><img src="../helier/sthellier7.jpg" width="144" height="200" border=0 align="right" alt="Saint-Hellier"></a><p>


Au mitan d'la chapelle, y'a un creux dans l'aithe auve deux'trais d'gr&egrave;s pouor d'cendre &agrave; la r'ssource. En &ecirc;ffet, ch'est un p'tit russ&eacute; tchi couort souos la chapelle et tchi sort par d'ssous les portes.<p>

Nou dit qu&eacute; St. H&eacute;lyi, ayant tchitt&eacute; sa ville d&eacute; na&icirc;ssance, Tongres en Belgique, p&acirc;ssait par la for&ecirc;t - tchi 'tait bein pus grande &agrave; chu temps-l&agrave; - et i' s'arr&ecirc;tit souos un &ecirc;norme tch&ecirc;ne. I' patha&icirc;t qu'les habitants pa&iuml;ens d'la contr&eacute;e louangeaient chu bouais, mais St. H&eacute;lyi tapit la t&egrave;rre et d&eacute; l'ieau c'menchit &agrave; couler. Les gens d&ecirc;couvr&icirc;tent qu&eacute; l'ieau d'la fontaine dg&eacute;thissait des maux d'p&eacute; et d's i&egrave;rs et eune chapelle et, pus tard, un village auve eune &eacute;glyise 'taient b&acirc;tis l&agrave;.<p>

La chapelle fut r'b&acirc;tie en 1852 et y'a acouo des vielles gens tchi disent coumme tchi lus pathents et grand-pathents les m'n&icirc;tent &agrave; la chapelle pouor &ecirc;t' lav&eacute;es dans l'ieau &agrave; seule f&icirc;n d'les dg&eacute;thi - et chennech&icirc;n &egrave;s ann&eacute;es trente. Mais i' sembl'ye qu&eacute;, p't-&ecirc;t' duthant la dg&egrave;rre ou dans les ann&eacute;es aupr&egrave;s la dg&egrave;rre, la chapelle f&ucirc;t abandonn&eacute;e. &Egrave;s ann&eacute;es huiptante, la chapelle 'tait en d'lacres et nou la fa&icirc;sait s&egrave;rvi coumme &ecirc;tabl'ye pouor l&eacute; bestchias. Mais l'vi&egrave;r p&egrave;lerinnage n'tait pon compli&egrave;tement oubli&eacute; et les m&eacute;thes soulaient acouo apporter lus &ecirc;fants &agrave; la fontaine pouor les laver, parmi les vaques, auve l'esp&eacute; d&eacute; dg&eacute;th&icirc;son.<p>

Y'a eune statue d'Saint H&eacute;lyi dans la chapelle, de tabliettes d'&egrave;rconna&icirc;ssance sus la muth&acirc;le, et un tas d'mouochets la&icirc;ssis par les gens tch'ont lav&eacute; lus parties afflyigies dans l'ieau.<p>

 Ch'fut l'Sieur Gemeline tchi restaurit la chapelle y'a tchiques ann&eacute;es - et s'i' y'a des J&egrave;rriais tchi p&acirc;ssent par chu bord-l&agrave; et tchi veulent v&icirc;siter la chapelle, i' s'sont les beinv'nus.<p>

&nbsp;<p>
<i><a href="jerpoem.html">Geraint Jennings</a> </i><br>
2001<p>

<P>&nbsp;</P>
<FONT SIZE=2>
<i>Viyiz &eacute;tout</i>:
<ul>
<li><a href="helyi.html">Saint H&eacute;lyi</a><p>
<li><a href="helier.html">St H&eacute;lyi</a><p>
<li><a href="legende.html">L&eacute;gende d&eacute; Saint H&eacute;lier</a><p>
<li><a href="helsull.html">El&eacute;gie: Anniversarium millesimum Sancti Helerii a Nativitate Christi</a>.<p>
<li><a href="travaux.html">L'Egl'yise d'Saint-H&eacute;lyi</a>.<p>
<li><a href="hermitage.html">L'H&egrave;rmitage</a><p>
<li><a href="saintme.html">Man saint et m&eacute;</a><p>
<li><a href="lizabeth.html">L&eacute; Chat&eacute; Lizabeth</a><p>
<li><a href="erligion.html">L'&egrave;rligion en J&egrave;rriais</a><p>
<li><a href="meen_marcou.html"> Saint M&eacute;en et Saint Marcou</a><p>
<li><a href="matthieudegruchy.html">Saint Matthieu de Gruchy</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
