<HTML>
<HEAD>
<TITLE>L&eacute; Ronnais d'Millais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Ronnais d'Millais</h2></font></center><p>
<br/>

Quand nou d'meuthe au mitan d'la Ville, &agrave; deux pas d'l'H&ocirc;pita, nou-s'est accou&ocirc;teunm&eacute; &agrave; toutes les b&eacute;nites sortes d&eacute; brit: la piaill'lie d'ambulances et d'vaituthes d&eacute; police ou d'la brigade, la ronn'nie d'trafi, la cri&acirc;d'die des gens en sortant bid&eacute;ouinnes d's aub&egrave;rges, sans p&acirc;ler des va&icirc;th&icirc;ns, d'lus t&eacute;l&eacute;visions, d'lus m&ucirc;sique et d'lus partis. Par bord&eacute;e m&ecirc;me, j'n'&egrave;rgrette pon trop qu&eacute; j'ouais haut d'eune ouothelle achteu... mais au mains siez m&eacute; i' n'y'a pon d'bourdonn'nie myst&eacute;thieuse coumme la cheinne &agrave; <a href="st_ouen.html">Saint Ou&euml;</a>n.<br/>
<br/>
Si chu brit &icirc;ncomprannabl'ye n'veint pon d'la vielle &agrave; rigdonner, car nou sait qu'l&eacute; Rigdon est en m&eacute; l&agrave;-haut, ou du sablion tchi s'entre-tressonne, ou des Dg&egrave;rn&eacute;siais tchi sont &agrave; lus &ecirc;capper d'siez ieux en tonnelant souos Grosnez, i' faut qu'i' y'ait eune aut' explyic&acirc;tion.<br/>
<br/>
Nou-s'a sugg&eacute;th&eacute; qu'l&eacute; Canon d's &Icirc;les est &ecirc;mo&ucirc;tchi par du mouvement s&eacute;ismique souos la m&eacute;, et ch'est l'brit d&eacute; p'tits trembli&eacute;ments d't&egrave;rre. Si ch&eacute; n'tait qu'nou ouait l'Canon pus &agrave; co en &Ecirc;t&eacute; nou-s'&eacute;thait dit qu'ch'est l'rotchi &agrave; gr&eacute;notter.<br/>
<br/>
L&eacute; Touoth&eacute; d'<a href="st_cliement.html">Saint Cli&eacute;ment</a>, li, avait eune explyic&acirc;tion g&eacute;ologique - un creux dans un rotchi dans tchi l'ieau d&ecirc;gouglonnait en fa&icirc;thant un brit &ecirc;ffr&eacute;dolant.<br/>
<br/>
Mais la bourdonn'nie d'Saint Ou&euml;n n'est ni canon ni touoth&eacute; - et j'&eacute;thais des grandes doutanches, m&eacute;, s'ou m'd&icirc;th&ecirc;tes qu'ch'tait un &ecirc;norme &ecirc;ssaim d'bourdons. Nan, les gens sont pus &agrave; co d'avis qu'ch'n'est pon d'tchi natuthel - ou m&ecirc;me susnatuthel. Ch'est-i' d'l'&ecirc;lectricit&eacute;? Ou j'avons-t-i' &agrave; blia&ucirc;mer les m&acirc;ts d'&ecirc;true&ucirc;l'lie &egrave;s t&eacute;l&eacute;phones d&eacute; pouchette? Chu brit, ch'est-i' qu'i' veint du grand par &agrave; moul&icirc;ns &agrave; &ecirc;lectricit&eacute; qu'il' ont m&acirc;t&eacute; dans l'Cotent&icirc;n?<br/>
<br/>
S'lon un vi&egrave;r <a href="ditons.html">diton</a>, &quot;Femme tchi caqu'te et poule tchi pond font du brit dans les ma&icirc;sons&quot;. Tout coumme ch&eacute; s'sait mithacl'ye si ch'tait des femmes &agrave; bourdonner d'm&ecirc;me. Et ch'n'est pon les ponn'r&ecirc;sses nitout, car nou n'vait pon des mouochieaux d'oeux - s&eacute;non tch'i' y'a tchitch'un &agrave; Millais tch'est &agrave; fricachi des div&egrave;rs&eacute;ment grandes om'lettes et n&eacute; v'l&agrave; l'originne du brit - ch'est d'la fricach'chie d'om'lettes.<br/>
<br/>
L&eacute; conm&eacute;dgien Angliais Eddie Izzard, li, avait propos&eacute; la ra&icirc;son pouortchi qu'les cattes ronnent: ch'est qu'i' sont &agrave; dr&icirc;lyi pouor d'la p&eacute;trole et i' daivent mastchi l'brit d'la dril'lie.<br/>
<br/>
Des cats, des m&acirc;ts, des moul&icirc;ns, ou des c&acirc;ssetroles? Dgieu m&egrave;rcie qu&eacute; m&eacute;, j&eacute; d'meuthe tout trantchil'yement en Ville!<br/>
<br/>
<i><a href="jerpoem.html">Geraint Jennings</a><br/></i>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="sonbrit.html">Les sons et les brits en J&egrave;rriais</a><p>
<li><a href="camas.html">Tchi camas!</a><p>

<li><a href="painfirsttower.html">Strange News from First Tower</a><p>
<li><a href="annibrit.html">Les brits d's annimaux</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
