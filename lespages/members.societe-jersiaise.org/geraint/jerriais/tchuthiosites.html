<HTML>
<HEAD>
<TITLE>L'exhibition de tchuthiosit&eacute;s</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'exhibition de tchuthiosit&eacute;s</h2></font></center><p>
<img src="salle_st_ouen.jpg" width="160" height="259" alt="" title="" border="0" align="right" />
Malgr&eacute; tout l'mauvais temps que j'avons ieu chute semaine j'ai viagi un mio dans la campagne et je sis bain heutheux de pouver vos dithe que je n'en ai pas 't&eacute; d'pi&eacute;the malgr&eacute; que tchiquefais quand je r'venais siez-nous mes pliumes &eacute;taient cliutt&eacute;es &agrave; ma pouore carcasse.<br/>
<br/>
Eh bain, duthant iun d'mes p&eacute;l&eacute;rinages, je m'trouvi &agrave; <a href="st_ouen.html">St. Ou</a> et je fus bain &ecirc;toun&eacute;, quand j'appr&eacute;chi du Parish Hall de vaie un tas de bicyclettes et d'motor-cars dans l's envithons. Je sauti tout-d'suite &agrave; la conclusion qu'i y avait oquo une autre &ecirc;lection en allant et je pensi que ch'tait assez dr&ocirc;le car nous aithait deu en aver ou&iuml; tchiquechose.<br/>
<br/>
En r'gardant par-l&agrave; j'avisi Jimmy Benest dr&eacute;t comme un pitch&eacute;t m&acirc;t&eacute; dans l'portico &agrave; prendre les sous des visiteurs &agrave; m'suthe qu'ils entraient et &agrave; les fliantchi (les sous, pas les visiteurs) dands une boua&icirc;te dri&eacute;the li. Je vis bain qu'i' n's'agissait pas d'une &ecirc;lection, car les &ecirc;lecteurs n'ont pas l'habitude de payi pour aller voter.<br/>
<br/>
Je m'faufili dans l'portico.<br/>
<br/>
&quot;Eh bain, Jim,&quot; je lis dis, &quot;tch'est qu'i' y a en allant don?&quot;<br/>
<br/>
Et en lis d'mandant chute tchestion-l&agrave; je j'ti un r'gard dans la boua&icirc;te. Oulle 'tait pus d'&agrave; maintchi pliaine d'argent qui m'fit qu&acirc;siment envie.<br/>
<br/>
Mais Jim surprins chu coup d'yi l&agrave; et ses soup&ccedil;ons furent &ecirc;videmment &ecirc;villyis car i' s'assi&eacute;vi sus la boua&icirc;te devant que de m'ra&icirc;pondre.<br/>
<br/>
&quot;Oh!&quot; i' m'dit &quot;ch'est une exhibition de tchuthiosit&eacute;s en faveur de la &quot;Red Cross.&quot;<br/>
<br/>
Y a-t-i' moyen d'vaie chenna?&quot;<br/>
<br/>
&quot;Oui dja!&quot; Et i' m'tendi sa main pour ma contribution.<br/>
<br/>
Je fus sus l'point de lis dithe &quot;Press,&quot; mais comme ch'&eacute;tait pour une bouanne casue je n'eus pas la conscienche d'&ecirc;prouver &agrave; entrer sans payi, alors je lis donni man douze-sous et i' m'laissi passer.<br/>
<br/>
I' faut que j'diche que je fus tout-&agrave;-fait bain r'chu, comme un visiteur de distinction enfin, car je sis assez bain veu &agrave; St. Ou. I' y avait un fliotch&eacute;t d'dames avec des rouoges crouaix sus lus bras, qu'&eacute;taient &agrave; donner toutes les explications qr les renseignements n&eacute;cessaithes sus toutes les antitchit&eacute;s et les &quot;curios&quot; de tchi qu'la salle &eacute;tait remplyie. Ch'&eacute;tait v&eacute;thitably&eacute;ment une collection ermerquablye. I' y en avait de toutes les sortes imaginablyes d&eacute;pis le &quot;sea-chest&quot; et la &quot;flag&quot; &agrave; Lord Nelson, jusqu'&agrave; des r&eacute;liques pus modernes, ch'est-&agrave;-dithe des obus et autres souvenires de la djerre actuelle.<br/>
<br/>
Chein qui m'inter&ecirc;ssit hardi ch'tait l'portrait &agrave; Jane Fiott et le morc&eacute; d'la balle qui la frappi quand oulle 'tait &agrave; r'garder la <a href="batjer.html">bataille de J&ecirc;rri</a> par la f'n&ecirc;tre de not'e mansarde.<br/>
<br/>
Tandis que j'tais &agrave; examiner touotes les tchuthiosit&eacute;s iune &agrave; iune, nou m'tappit sus l'&ecirc;paule. Je m'tou&acirc;nni d'bord et j'd&ecirc;couvri que ch'tait l'estimablye <a href="connetable.html">Conna&icirc;tablye</a>.<br/>
<br/>
I' m'ch&acirc;tchi la patte et m'dit: &quot;Eh bain, Caouain, ch'est t&eacute; qu'est v'nu nos vaie, j'en sommes tout &agrave; fait honor&eacute;s man vi, tch'est qu'tu en cr&eacute;?&quot;<br/>
<br/>
Je lis ra&icirc;ponni que je n'pouvais pas en r'v&eacute;nin, que ch'tait vraiement merveilleux qu'i' pouvait s'trouver une pathelle collection d'objets d'int&eacute;th&ecirc;t en J&ecirc;rri.<br/>
<br/>
I' m'fit passer dans la vieille <a href="tchuisinne.html">tchuisine</a> Jerriaise iou qu'i' y avait deus-trais bouannefemmes assises sus une veille &agrave; ouvrer des cauches et Jack dans sa qu'minsole de molleton &agrave; lus garder compagnie.<br/>
<br/>
La charmante dame du Conna&icirc;tablye me d'mandi pourtchi que je n'amenais pas Marie Hibou &agrave; vaie tout chenna, car oulle aithait trouv&eacute; bain des choses &agrave; l'int&eacute;ressi.<br/>
Ou disait vrai, par exemplye!<br/>
<br/>
Marie Hibou a tr&eacute;jous 't&eacute; int&eacute;ressie dans ches sortes de choses-l&agrave;, que d'trop dans bain des occasions.<br/>
<br/>
La derni&eacute; feis que j'f&ucirc;mes ensemblye &agrave; une exhibition de tchuthiosit&eacute;s je fus bain &ecirc;tonn&eacute; en m'r&ecirc;villyaint le lendemain au matin de vaie sus notre aie-du-foyi, tout une rangie des objets que j'avais admith&eacute; la s&eacute;th&eacute;e de d'vant.<br/>
<br/>
Foudroy&eacute; par un patheil &ecirc;tat d'choses, je la r&ecirc;villyi et li d'mandi tch'est qu'chenna voulait dithe.<br/>
<br/>
Ou m'ra&icirc;ponni bain trantchillement que quand j'&eacute;tions au Bazaar oulle avait ieu un envie! Tchi situation pour m&eacute;, gar&ccedil;ons.<br/>
<br/>
Je sauti hors du li&eacute;t et qu'menchi &agrave; ramasser tout ensemblye pour le r'porter &agrave; la salle en esp&eacute;thant que jusqu'&agrave; ch'tte heuthe-l&agrave; rain n'avait 't&eacute; mantchi. J'en trembliais d'peux, car i' m'sembliait &agrave; touos moments entendre le Chantnyi Luxon tapper &agrave; la porte.<br/>
<br/>
Enfin, je r'pathi d'arriver sain et sauf &agrave; ma destination et oppr&egrave;s aver donn&eacute; des explications au &quot;caretaker&quot; et li aver bain gra&icirc;ssi la patte, je r'm&icirc;mes tout comme il 'tait.<br/>
<br/>
De patheils sympt&ocirc;mes en Marie Hibou me troublaient hardi l'esprit, alors j'envyi pour not'e v&eacute;t&eacute;rinaithe pour vaie tch'est qu'il en dithait.<br/>
<br/>
I' s'en vint tout-d'suite et oppr&egrave;s que je li en cont&eacute; l'affaithe, i la tchestionni d'bain pr&egrave;s et la fit subi un examen m&eacute;dical.<br/>
<br/>
En s'en r'allant i' m'halli d'c&ocirc;t&eacute; et m'dit &agrave; l'ouothelle qu'oulle 'tait atteinte d'une s&eacute;rieuse maladie et qu'il en avait grand r&eacute;gr&egrave;t, mais que j'avais mathi&eacute; une &quot;Kleptomaniac.&quot;<br/>
<br/>
Je n'comprenais pas du tout tch'est qu'chenna voulait dithe, mais quand i' fut hors je d'valli en bas et je d'mandi au Chef (ch'tait notre anm&icirc;n Laquaine dans chu temps-l&agrave;) tch'est qu'&eacute;taient la signification de chu long mot-l&agrave;.<br/>
<br/>
I' r'gardi dans san dictionnaithe et m'dit que ch'tait-l&agrave; le nom scientifique pour une voler&ecirc;sse!<br/>
<br/>
<div align="center">* * * *</div><br/>
<br/>
Mais pour erv&eacute;nin &agrave; l'exhibition d'St. Ou. D&eacute;vant que j'eusse veu la maintchi de tout chein qu'i' y avait &agrave; vaie, le Recteur vint m'faithe la vain-v'nue et offri bain gracieusement de m'servi d'guide.<br/>
<br/>
Je pass&icirc;mes une charmante d&eacute;mieuthe ensemblye et entre aut'es choses i' m'montru une &quot;tear bottle&quot; des temps j&acirc;dis et m'explitchi que dans ches temps-l&agrave; quand les gens plieuthaient i' sauvaient lus lermes dans ches p'tites boutelles-l&agrave;.<br/>
<br/>
Je li dis que si fallait en faithe au acheteu une boutelle de chute grandeur l&agrave; ne pouorrait pas faithe par siez-nous, car i' y avait tchiquefais assez d'lermes de r&ecirc;pandues pour emplyi une boutelle de pinte et d'mie.<br/>
<br/>
Quand vint un temps je fus obligi malgr&eacute; m&eacute;, de me s'pather de mes charmants amm&icirc;ns St. Ouennais oppr&egrave;s aver pass&egrave; une arlev&egrave;e bain inter&ecirc;ssante.<br/>
<br/>
En m'en r'venant en ville je pensais &agrave; toutes les choses que j'avais veu, mais chein qui me r'venait tr&eacute;jous &agrave; l'id&eacute;e &eacute;tait chute balle-l&agrave; qu'avait 't&eacute; hall&eacute;e du bras &agrave; Jane Fiott, et v'l&agrave; qui ne m'ni &agrave; faithe de tristes r&eacute;flexions. Je pensais &agrave; m&eacute;-m&ecirc;me, &quot;Tch'est qui sait, dans chent ans d'ichin les gens d'chu temps-l&agrave; es'sont peut-&ecirc;tre tchique jour dans la m&ecirc;me salle &agrave; contemplier l&agrave;, exposant sus un p'tit couossin de velours, la balle qu'&eacute;tha tith&eacute; le pouore Caouain!<br/>
<br/>
<i><a href="gwdec.html">Caouain</a></i><br/>
<i>La Chronique de Jersey 2/10/1915</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painexhibition.html">The Pains visit the Exhibition</a><p>
<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="peterhome.html">Peter is coming home</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="ladies1914.html">Both Ladies Offer their Services</a><p>
<li><a href="soudardes1916.html">Our Patois Letter</a><p>
<li><a href="pains_bill.html">The Pains discuss the Bill</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainmargarine.html">L&eacute; Caouain et la margarine</a><p>
<li><a href="petrole1916.html">Caouain et la p&eacute;trole</a><p>
<li><a href="paincoal2.html">The coal crisis affects Mrs. Pain</a><p>
<li><a href="paincoal1.html">How Lon&ocirc;re went coal hunting</a><p>
<li><a href="sympathie.html">Sympathie</a><p>
<li><a href="incidents1914.html">Tchique petits incidents</a><p>
<li><a href="elieslamente.html">Elie s'lamente et fait des suggestions</a><p>
<li><a href="prussien.html">Le Proc&egrave;s du Prussien</a><p>
<li><a href="painforecast.html">A Forecast as to the future</a><p>
<li><a href="landarmy.html">&quot;Land Army&quot;</a><p>
<li><a href="recruiting.html">&quot;Recruiting Rally&quot;</a><p>

<li><a href="chucre1918.html">Du chucre pour faithe de la g'lee</a><p>
<li><a href="painexhibition.html">The Pains visit the Exhibition</a><p>
<li><a href="expomousses.html">Une exposition d'mousses</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

