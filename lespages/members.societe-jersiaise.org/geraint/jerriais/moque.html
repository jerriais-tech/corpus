<html>
<head>
<title>Faire d'une Moque un &Ecirc;l&eacute;phant</title>
<META  name="keywords" content="JÃ¨rriais, Jersey language, langue jersiaise">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Faire d'une Moque un &Ecirc;l&eacute;phant</h2></font></center><br>
<CENTER><TABLE><TR><TD>

Quand j'ouai dire un grand craqueux<br>
Les miraclles qu'i peut faire;<br>
Wacer coume un p'tit bra&iuml;tcheux<br>
Qui n'sait pon coument se taire;<br>
Je m'dit qu'i fait, quand i ment,<br>
D'une m&ocirc;que un &ecirc;l&eacute;phant.<br>
<p>
Quand j'entends un riche gueux<br>
S'vanter de sa grand' rich&euml;sse,<br>
Je ri d'un 't&euml; orgilleux,<br>
Me moquant d'sa petit&euml;sse,<br>
Et je m'dit qu'i fait souvent<br>
D'une m&ocirc;que un &ecirc;l&eacute;phant.<br>
<p>
Quand je vei un haut-bott&euml;<br>
Par trop bouon pour erconna&icirc;tre<br>
Un pouor' malheureux crott&euml;<br>
Qui n'fait rein li pour para&icirc;tre,<br>
Je m'dit qui fait, l'inouorent,<br>
D'une m&ocirc;que un &ecirc;l&eacute;phant.<br>
<p>
Quand j'vei les uns s'&ecirc;ffriter<br>
De maux &agrave; peine arriv&euml;s,<br>
S'lamenter et s'agiter<br>
Coum' des pouores torment&euml;s,<br>
Je di qu'i font follement<br>
D'une m&ocirc;que un &ecirc;l&eacute;phant.<br>
<p>
Quand je vei un pouore av&eacute;,<br>
Pour saufgarder l'&agrave;pparence,<br>
Faire pus gros qu'i n'devrait,<br>
Se donnant d&eacute; l'importance,<br>
Je di qu'i fa&iuml;t, l'pouor' m&eacute;gian,<br>
D'une m&ocirc;que un &ecirc;l&eacute;phant.<br>
<p>
Quand j'vei iun qui n'est qu'un sot<br>
Se vanter de sa nobll&euml;che,<br>
I'un s'temp&ecirc;tant comme un fo<br>
Pour n'aveir q'une gofa&iuml;che,<br>
Je m'di qu'i font tranquill'ment<br>
D'une m&ocirc;que un &ecirc;l&eacute;phant.<br>
<p>
Cheux qui font &ecirc;califias<br>
De p'tit d'chose ou bein de rein,<br>
Touos les cheins qui font grand cas<br>
De ieux-m&ecirc;me et de leux bein,<br>
Je m'di font certainement<br>
D'une m&ocirc;que un &ecirc;l&eacute;phant.<br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="craqueux.html">Le Craqueux</a><p>
<li><P><A HREF="apprins.html">I n'avait jamais apprins</A></P>
<li><a href="fat.html">Un Portr&egrave;t du Fat</a><p>


<li><a href="jvadsaintgeorge.html">L&eacute; J'va d'Saint George et l'Freunmion</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
<li><a href="cauquesouothis.html">La ca&ucirc;que-souothis et les deux b'lettes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


</body>
</html>
