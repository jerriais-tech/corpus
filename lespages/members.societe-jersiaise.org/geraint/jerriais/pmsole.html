<HTML>
<HEAD>
<TITLE>Merrienne attrape un coup d'sol&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne attrape un coup d'sol&eacute;</h2>
Ph'lip veut un mio d'averti</font></center><p>

<font size="1">&agrave; Port&icirc;nf&eacute;,<br/>
Saint Ou.<br/></font>
<br/>
Moussieu l'Editeu.<br/>
<br/>
I' s'en arrive de toutes les sortes &agrave; ma pou&ocirc;re Merrienne chais jours. Y'a tchiques s&eacute;maines, quand l'temps 'tait si frais, ch'tait les r'fr&eacute;deuses tchi li faisaient d'la m&icirc;ns&eacute;the, mais &agrave; ch'teu ch'est la chaleu. Oulle a attrap&eacute; un coup d'sol&eacute; s&ucirc;s san v&icirc;sage, et l'but d'san nez est si rouoge et si tendre qu'oulle a d'la peine &agrave; s'faithe servi d'san mouochet. Quant &agrave; m&eacute;, j'ai une p&eacute; tch'est duthe comme du tchui, et l'seul &ecirc;ffet d'la chaleu ch'est que j'ai tr&eacute;jous une t&ecirc;rriblye s&eacute;. Chein tchi m'console ch'est que ne v'ch&icirc;n l'temps des &quot;shows&quot; d'b&ecirc;tes, ou&egrave;sque, sans doute, y'&eacute;tha des raffraichissements pour l&eacute; pou&ocirc;re Ph'lip, s'i' peut s'y trouver. J'esp&egrave;he ocquo d'aller vaie tchitchuns, et sans autchune doute l&eacute; grand &quot;show&quot; de l'Ile. J'vos en dithai p&ucirc;s long la s'maine tchi veint, mais j'peux vos dithe &agrave; ch'teu que la p'tit p&acirc;raisse d'<a href="ste_mathie.html">Sainte Mathie</a> a une immense entr&eacute;e pour l&eacute; &quot;show&quot; des Trais P&acirc;raisses, et que <a href="st_ouen.html">Saint Ou</a> en &eacute;tha tout plien &eacute;tout. <a href="st_pierre.html">Saint Pi&ecirc;rre</a>, comme d&eacute; cou&ocirc;tume chais jours, &eacute;tha tchiques bouonnes cl&acirc;sses, mais sinon pour les Le Ruez et yun ou deux autres, les fermi&egrave;rs l&agrave; n'sont pas si &icirc;nt&eacute;r&ecirc;ssis comme ils avaient 't&eacute;.<br/>
<br/>
La g&acirc;zette nos a dit que l'Jack A'court a vendu san grand boeu, et d'autres animaux, et nou-s-est bein content de l'vaie prosp&eacute;ther, car ch'est un homme bein entreprenant, et i' n'a pas tr&eacute;jous yeu bouonne chance. Nou n'a pas oubli&eacute; l'jour tch'i' trouvit l&eacute; champion boeu d'l'Ile mort &agrave; la t&ecirc;rr&eacute;e.<br/>
<br/>
&Agrave; la f&icirc;n, l&eacute; fameux Code de djais-sept chent septante-yunne a 't&eacute; r&eacute;votchi par l's <a href="etats.html">Etats</a>, et chein tchi m'surprint, comme bein d'autres, ch'tait le p'tit nombre d&eacute; membres tchi n'taient pas en faveur d'la retention. Le fait est que l'Cyril L&eacute; M&egrave;rquand a 't&eacute; forchi d'admettre que la position financi&egrave;the de l'Ile d'mande hardi &agrave; d'sither, et en g&acirc;gnant san point i' p&acirc;slit bein s&eacute;rieusement &egrave;s membres d'la grande n&eacute;cessit&eacute; pour la p&ucirc;s grande &eacute;conomie.<br/>
<br/>
&quot;Mais,&quot; s'fit la Merrienne, quand j'li dis chonna, &quot;pourtchi p&acirc;sler d'&eacute;conomie quand, au jour d'agniet, l's Etats sont &agrave; emprunter pas des chents louis, mais des millions? I' m'semblye que chonna s'en va aggraver la situ&acirc;tion, et non pas l'am&eacute;liorer. Craient-i' s&eacute;rieusement tch'i' pou&ocirc;rront m&ecirc;me p&eacute;yi l'int&eacute;th&ecirc;t s&ucirc;s chutte immense somme? Un simplye individu tchi dait d&ecirc;j&agrave; p&ucirc;s tchi n'a autchun prospect de r'p&eacute;yi, n'a autchune chance de trouver tchitchun &agrave; li en pr&ecirc;ter sans s'trouver coupablye d&eacute; fraude.&quot;<br/>
<br/>
&quot;Pas en J&ecirc;rri d'nos jours, Merrienne,&quot; j'li dis. &quot;I' peut v'n&icirc;n des gens de l'autre c&ocirc;t&eacute; tchi savent m&ucirc;s qu'chonna. Tout ch'quils ont &agrave; faithe ch'est d'prendre des pr&eacute;misses, les emplyi d&eacute; haut en bas &agrave; cr&eacute;dit, et quand veint un bieau jour, aller vaie un homme d'affaithe et li d'mander, comme un bouon moussieu, d'les d&ecirc;cliather en d&eacute;sastre.&quot;<br/>
<br/>
&quot;Eh bein,&quot; ou s'fit, &quot;j'n'&eacute;thais jamais creu que les J&ecirc;rriais 'taient si b&ecirc;tes.&quot;<br/>
<br/>
&quot;Ch'est facile comme tout, ma vielle,&quot; j'li dis. &quot;Pour meublyier l&ucirc;s pr&eacute;misses, par exemplye, tout ch'qu'ils ont &agrave; faithe ch'est d'aller &egrave;s grandes boutiques, donner l&ucirc;s ordres, et la chose est faite. Et ch'est d'm&ecirc;me avec tout l'restant.&quot;<br/>
<br/>
P&acirc;slant d'autre chose, Moussieu, je n'fus pas &egrave;s courses, car man fichu lumbago me t'nait dans ma tchaise. Mais j'entendis d'la mort du p'tit &quot;Jack&quot; Podger avec grand r'gret. J'en dis autant &agrave; la Merrienne.<br/>
<br/>
&quot;V&egrave;the,&quot; ou dit, &quot;s&ucirc;s un sens, mais, apr&egrave;s tout, ch'tait la f&icirc;n tch'il &eacute;thait d'sith&eacute;, et ch'est p&ucirc;s qu'nou n'peut dithe d'la grande m&acirc;jorit&eacute; du monde.&quot;<br/>
<br/>
&quot;Tu as raison,&quot; j'li dis, &quot;mais quant &agrave; m&eacute;, j'voudrais aver un mio d'averti pour m&eacute; donner l'temps de pardonner des gens tchi m'ont fait tort dans l'couothant d'ma vie.&quot;<br/>
<br/>
&quot;Mais, man pou&ocirc;re Ph'lip,&quot; ou dit, &quot;tu pou&ocirc;rrais faithe chonna en p&acirc;ssant.&quot;<br/>
<br/>
&quot;J'voudrais l'craithe,&quot; j'li dis, &quot;mais y'en a deus-trais que je n'pou&ocirc;rrais pas pardonner s&ucirc;s l'coup. Par exemplye, y'a l'fripon tchi m'vendit une g'niche, bouonne assez pour un 'show', tchi n'tait pas p&ucirc;s plienne que m&eacute;, et i' n'tait pas san l'saver. Djais ans apr&egrave;s, ou 'tait ocquo dans la m&ecirc;me condition, et &agrave; la f&icirc;n j'fus forchi d'la vendre &agrave; la vielle Cousinard pour la valeu d'sa p&eacute;&quot;<br/>
<br/>
&quot;Mais y'a longtemps tch'il est sou&ocirc;s les m&egrave;rgots, ch't'individu-l&agrave;!&quot; ou s'fit.<br/>
<br/>
&quot;V&egrave;the,&quot; j'li dis, &quot;mais j'n'ai pas ocquo peut l'pardonner, et y'en a d'autres. T&eacute; r'souveins-tu du voleux d'marchand, tchi me d'vait pour trais viages d&eacute; patates, mais tchi dispathut un bieau jour avec mes sous et une femme mathi&eacute;e? Ch'n'est pas une chose que nou peut pardonner tou'-d'suite.&quot;<br/>
<br/>
&quot;J'entend&icirc;mes tchique temps apr&egrave;s,&quot; ou dit, &quot;que sa souai-disante femme l'avait abandonn&eacute; pour un n&egrave;gre. Souos les circonstances j'crais que tu pou&ocirc;rrais pardonner &agrave; ch'teu l&eacute; ma tch'i' t'avait fait. et quant &egrave;s autres tchi t'ont fait tort, &eacute;s-tu bein seux Ph'lip, que t&eacute;, tu n'as jamais fait tort &agrave; personne?&quot;<br/>
<br/>
J'n'eus rein &agrave; dithe l&agrave;-d's&ucirc;s, Moussieu, car i' m'vint des p'tites choses &agrave; la m&eacute;mouaithe, ou&egrave;sque je n'avais p't'&ecirc;tre pas agi tout &agrave; fait comme un honn&ecirc;te homme.<br/>
<br/>
Apr&egrave;s une pose, la Merrienne r'qu&eacute;menchit. &quot;Je vais,&quot; ou dit, &quot;qu'un moussieu offre ch&icirc;nq chent louis &agrave; autchune personne tchi pou&ocirc;rra nagi d&eacute; J&ecirc;rri &agrave; Djern&eacute;zi. Crais-tu tch'i' perdra ses sous?&quot;<br/>
<br/>
&quot;N&ecirc;nn&icirc;n,&quot; j'li ra&icirc;ponnis, &quot;mais sans doute y'en &eacute;tha tch'&eacute;prouv'thont. Si ch'avait 't&eacute; dans l'temps du R&eacute;v&eacute;rend Quarrie, je n'dis pas que ch'&eacute;thait 't&eacute; &icirc;mpossiblye. J'si pr&egrave;sque seux tch'il &eacute;thait &eacute;prouv&eacute;, car i' 'tait fort comme un ch'va et nageait comme un paisson. J'n'avons personne comme li de nos jours. &Agrave; ch'teu, Merrienne, l&eacute; <a href="pmmuratti.html">Muratti</a> appr&egrave;che, et ch'est ich&icirc;n ch't'ann&eacute;e. J'avons 't&eacute;, t&eacute; et m&eacute; ensemblye, &agrave; p&ucirc;s d'yun de chais Murattis, et tu pou&ocirc;rrais p't'&ecirc;tre y v'n&icirc;n chutte fais. Tch&egrave;sque tu en dis?&quot;<br/>
<br/>
&quot;J'voudrais bein,&quot; ou ra&icirc;ponnit, &quot;mais pas avec man nez la couleu tch'il est. La police ne voudrait jamais m&eacute; laissi entrer. Mais, Ph'lip, tch&egrave;sque tu crais tchi s'en va g&acirc;gni? J'avons-t'i' une chance chutte fais?&quot;<br/>
<br/>
&quot;&Agrave; m'n id&eacute;e une raide bouonne chance,&quot; j'li dis, &quot;car si j'n'avons pas un Grimster ou un Snatcher Fox ou un Frank Wheway, les <a href="dgernesy.html">Djern&eacute;ziais</a> n'ont pas de Stranger ou Cleal ou Dusty Warr. Je s'sais bein d&eacute;sappoint&eacute; si nos gar&ccedil;ons n'remportent pas la victouaithe sans autchune grande diffitchult&eacute;.&quot;<br/>
<br/>
&quot;Et m&eacute; &eacute;tout,&quot; ou s'accordit, &quot;et il est temps d'aller nos couochi, bouonhomme.&quot;<br/>
<br/>
<i><a href="lebrocq.html">Ph'lip</a></i><br/>
<i>Jersey Weekly Post 5/5/1962</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="football3.html">Ph'lip and Merrienne on Football</a><p>
<li><a href="pmmuratti2.html">Le Muratti</a><p>
<li><a href="pmdesastres.html">Les D&eacute;sastres</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

