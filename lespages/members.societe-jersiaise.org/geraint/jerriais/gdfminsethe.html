<HTML>
<HEAD>
<TITLE>Y'a tchiquesfais d'la m&icirc;ns&eacute;the dans la vie!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Y'a tchiquesfais d'la m&icirc;ns&eacute;the dans la vie!</h2></font></center><p>

<font size="-1"><i>San Antonio, Texas,</i><br/>
<i>U.S.A,</i><br/>
<br/>
<i>L&eacute; 20 d'd&eacute;zembre, 1969.</i><br/></font>
<br/>
Moussieu d'R&eacute;dacteu,<br/>
<br/>
L&eacute; bouanhomme Amice Audouayre est v'nu &agrave; la forge aniet, Papa d&icirc;sait &agrave; Manman l'aut' s&eacute; aupr&egrave;s l'th&eacute;e. I' m'fait penser &agrave; Job! <br/>
<br/>
Eh bein, Mamnan l&icirc; dit, Il est qu&acirc;si aussi vyi comme li! Et j'm&eacute; sis tr&eacute;jous d'mand&eacute;e d'o&ugrave;'est tch'il est prov'nu, chu bouanhomme-l&agrave;, atout un nom d'm&egrave;me! <br/>
<br/>
I' n'y a pon d'myst&eacute;the l&agrave;-d'dans, Papa l&icirc; dit, I' fut n&eacute; en J&egrave;rri, et san p'p&egrave;e &eacute;tout, mais san grandp&eacute;the 'tait v'nu d'Aur'gny. Amice est l'seul d&eacute; chu nom-l&agrave; en J&egrave;rri, mais la fanmille est assez nombreuse en Aur'gny - ouaithe tch'il' &ecirc;pelent l&eacute; nom diff&eacute;themment &agrave; ch't heu. Ch'est &ecirc;pel&eacute; 'Audoire' l&agrave;. Ch'est l'&ecirc;pelage mod&egrave;rne.<br/>
<br/>
Pourtchi tch'i' t'fait penser &agrave; Job?, Manman d&icirc;t &agrave; Papa. <br/>
<br/>
Eh bein, papa l&icirc; d&icirc;t, ch'tait entouorre Job qu&eacute; Moussieu P&eacute;p&icirc;n f&icirc;t san s&egrave;rmon d&icirc;nmanche au s&eacute;, et quand j'pense &agrave; touos les malheurs qu&eacute; l'pouorre Job eut &agrave; supporter dans san vivant v'la tchi m'fait penser &egrave;s malheurs du vi&egrave;r Amice Audouayre &eacute;tout. <br/>
<br/>
Eh bein, Manman l&icirc; dit, &Agrave; part du bouanhomme Amice, j'sis ravie d'ou&iuml; qu&eacute; tu sait qu&eacute; ch'tait entouorre Job qu&eacute; Moussieu P&eacute;pin pr&ecirc;chit, car j'criyais qu'tu'avais dormi tout l'trav&egrave;rs du s&egrave;rmon. J'appr&eacute;hendais m&egrave;me qu&eacute; tu t'n'allais ronflier! <br/>
<br/>
Eh bein, ch'est vrai qu'j'avais l's i&egrave;rs freunm&eacute;s, Papa l&icirc; dit. J'tais l&acirc;ss&eacute;. J'avions marchi aller et v'n&icirc;n, jusqu'&agrave; La Gr&egrave;ve d&eacute; L&eacute;, l'George et m&eacute;, l'arl&eacute;v&eacute;e viyant qu&eacute; j'voulais l&icirc; montrer la cauchie tchi sont &agrave; b&acirc;ti l&agrave;, et j'n'avais pon ieu la chance d&eacute; faithe man p'tit somme aupr&egrave;s d&icirc;ner comme j'en ai l'habitude au d&icirc;nmanche. Et pis, comme tu l'sai bein, ma veue n'est pon des millieuthes et la veue dans l'&eacute;glyise m'&ecirc;galue. Mais ch'n'est pon viyant qu'j'ai l's i&egrave;rs freunm&eacute;s qu&eacute; j&eacute; n'ouai pon l's&egrave;rmon - &agrave; mains qu'ch'est Moussieu Barascud tchi pr&ecirc;che. Ses s&egrave;rmons sont si longs qu&eacute; j'pouorrais m'endormi &agrave; forche d&eacute; l's &ecirc;couter!<br/>
<br/>
La pr&eacute;chaine fais qu'Moussieu Barascud pr&ecirc;ch'cha, Manman d&icirc;t &agrave; Papa. J'm'en vais prendre m&eacute;n adgulle &agrave; cauche auve m&eacute;, et si j't&eacute; vai ho&ucirc;ter j't&eacute; r&ecirc;vil'lai d&eacute;li&ecirc;ment atout l'but! Mais dis nous, don, pourtchi qu&eacute; l'bouanhomme Amice t&eacute; fait penser &agrave; Job? <br/>
<br/>
Il a ieu malheu aupr&egrave;s malheu, Papa l&icirc; dit. I' veint d'p&egrave;rdre sa bouanfemme. Et ch'tait sa tra&icirc;si&egrave;me! Sa preunmi&eacute; femme mouothit d'la conseunmption galopine. Il' avaient souangni d's anciens, et sa m'm&egrave;e passit l'pas trais s'maines aupr&egrave;s sa femme et l'la&icirc;ssit tout seu &agrave; faithe san m&ecirc;nage et souangni d'san p'p&egrave;e. Amice n&eacute; s'&eacute;tait pon &icirc;nt&eacute;r&ecirc;ssi &agrave; graie des r'pas et faithe l&eacute; m&ecirc;nage d&eacute;pis tch'il avait sa femme et sa m'm&egrave;e &agrave; en souangni, ch'est en tchi i' s'm&icirc;ns dans la t&ecirc;te d&eacute; s'&egrave;rmathier et f&icirc;t la carre &agrave; Bett&eacute; P'si tchi n'a qu'un 'yi. Il' avaient 't&eacute; engagis siex s'maines et l'mathiage 'tait t&egrave;rm&eacute; pour l&eacute; P&acirc;ques en r'v&eacute;nant quand ou li dit qu'oulle avait changi d'id&eacute;e et qu'oulle allait mathier san p'p&egrave;e &agrave; la pliaiche d&eacute; li. Comme si ch&eacute; n'tait pon assez d'aver fait la carre &agrave; Bett&eacute; driethe l&eacute; dos &agrave; Amice, l&eacute; bouanhomme d&eacute; p&eacute;the trouvit un louage et les v'la mathi&eacute;s et Amice tout seu et &ecirc;pithot&eacute;!<br/>
<br/>
I' trouvit eune aut' femme - P&egrave;rrinne Esnault - la dreine d&eacute; sa fanmile, tch'est p&eacute;thinm&eacute;e &agrave; ch't heu. Il' 'taient &agrave; peine mathi&eacute;s qu'ou l&icirc; m&icirc;ns dans la t&ecirc;te d&eacute; vendre sa f&egrave;rme et d'mett' ses sou dans les fonds p&egrave;rdus. Ou jouissait d'eune p&eacute;tite rente viag&eacute;the et i' pouorraient gabather trantchil'ment sans travailli, ou l&icirc; dit. I' vendit sa f&egrave;rme, mais &agrave; la pliaiche d&eacute; pliaichi ses sou i' les m&icirc;ns &agrave; int&eacute;th&ecirc;t dans la banque &agrave; Moussieu Gosset et les p&egrave;rdit quand la banque f&icirc;t banqueroute. Sa femme s'&ecirc;vannit quand ou l'ou&icirc;t, et en tchulbutant ou s'tapit la t&ecirc;te contre la carre d&eacute; l'&acirc;tre et trais jours aupr&egrave;s ou n'tait pus du rang des vivants! N&eacute; v'la don l'pouorre Amice sans f&egrave;rme, sans l'sou, et veuvi pour la deuxi&egrave;me fais!<br/>
<br/>
Ma f&icirc;ngre, il eut la chance d&eacute; r'trouver eune tra&icirc;si&egrave;me femme. Chutte fais i' mathyit eune veuve. Oulle 'tait bein pus vielle qu&eacute; li. Oulle avait eune p&eacute;tite ca&ucirc;minne et tchiques p&egrave;rques d't&egrave;rre qu&eacute; s'n homme li avait la&icirc;ssi dans san testament. &Agrave; ch't heu qu'ou n'est pas, ch'est Amice tch'en a la jouissance. Mais l'&egrave;rv&eacute;la &ecirc;pithot&eacute;. I' n'est pon d'la sorte tchi peut s'graie sans femme, et i' m'a dit tch'il est sans l'sou. Il' avaient &agrave; peine v&ecirc;tchu en vendant tchiques l&eacute;dgeunmes. I' gardaient eune b&ecirc;te &agrave; saie et des poules. L&eacute; qu&eacute;tot les fournissait d'lard sal&eacute; pour l'ann&eacute;e, et i' vendaient l's oeufs. Mais 'l'couochon a les pourpres', i' m'd&icirc;sait &agrave; matin. 'Et mes poules font la p&acirc;nniole! Et j'sis cou&ocirc;su d'rhonmatisses et j'ai d'la peine &agrave; gabather!' 'Il' ont p't &ecirc;t' la p&eacute;pie, tes poules,' j'l&icirc; dis. 'Ch'est m&eacute;,' i' m'dit, tch'a la p&eacute;pie!' I'n'faut pon t&eacute; d's'encouothagi d'm&ecirc;me, j'l&icirc; dis. 'D'apr&egrave;s l's&egrave;rmon d'Moussieu P&eacute;p&icirc;n d&icirc;nmanche pass&eacute;, tu'es bein liain d'&ecirc;t' aussi mal fichu comme Job!'.<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>


<li><a href="3veuves.html">Tr&egrave;s veuves contre un veuvi</a><p>
<li><a href="pmmathie.html">Le pouore homme mathi&eacute;</a><p>
<li><a href="sgonde.html">Ma S'gonde</a><p>
<li><a href="gdfphlippefitchet.html">Les d'vis du Bouan'homme George</a><p>
<li><a href="deces.html">La Pri&eacute;the d'eune femme au d&eacute;c&egrave;s d&eacute; s'n houmme</a><p>
<li><a href="gdftroublye.html">L'troubl'ye en g&acirc;ngne!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

