<HTML>
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>

Nouos v'la dans la Nouvelle Ann&eacute;e. I' faut espether que ch'tann&eacute;e ichin s'en v'a &ecirc;tre eune bouanne ann&eacute;e pour tout l'monde, et eune millieuthe ann&eacute;e pour les f&egrave;rmiers.<br/>
<br/>
J'tions invit&eacute;s &agrave; passer l'jour de l'an siez not' vaisin Mess Fitchet, et j'avais bouanne esp&eacute;thance que l'grand d'ses fi's, Ph'lippe, f'sait la carre &agrave; Souky, car j'voudrais la vaie engagie &agrave; un gar&ccedil;on comme li d'vant qu'chut villais l&agrave;, Burlington Berty, c'manche &agrave; la hanter siez nous. Mais i' patha&icirc;t que j'nai pas d'chance. V'la qui m'fait m&ecirc;rri' quand j'y pense. Enf&icirc;n, j'vais vouos raconter comment qu'la s&eacute;th&eacute;e s'passit.<br/>
<br/>
Mess Fitchet avait &icirc;nvit&eacute; ma belle-m&eacute;the, car oulle est rest&eacute;e siez nous d'pis No&euml;, et Piteur Tout'seu 'tait l&agrave; &eacute;tou. J'm&ecirc;nagit d'suggether &agrave; Missis Fitchet de mettre la pi&egrave;che &agrave; Ph'lippe a la tablye, et oulle enn' 'tait bein contente car oulle a tr&eacute;jous admith&eacute; not' Souky.<br/>
<br/>
Les d&eacute;coth&acirc;tions d'No&euml; 'taient acquo dans l'parleux, - y'avait des ribans d'papi d&eacute; toutes les couleurs pendus partout et des &quot;Blue Lights&quot; 'taient pendues au piafond ichin et l&agrave;.<br/>
<br/>
J'clierg&icirc;ment les tablyes, et l'meublye d&eacute; d'dans l'parleux et j'nouos m&icirc;ment &agrave; danser. Ph'lippe avait &icirc;nvit&eacute; ieun d'ses amins qui joue l'Flutina et y'avait deux ou trais des g&acirc;s d'la <a href="gdfguyfawkes.html">&quot;Band&quot; d&eacute; Guy Fawkes</a> avec lus fl&ucirc;tes, et Nic'less Plaieouel v&icirc;nt avec san violon.<br/>
<br/>
J'avais pr&icirc;nt Ph'lippe de c&ocirc;t&eacute;, et j'y'avais dit &agrave; l'ouothelle qu&eacute; Souky voulait danser avec l&icirc; toute la s&eacute;th&eacute;e, quand v'la l'domestique qui veint l'cherchi pour aller dans l'&ecirc;tablye soigni lus millieuthe vaque qui 'tait en r'nouv'lant. Ph'lippe, ou' viyis, est qu&acirc;si aussi bouan comme un Docteu d'B&ecirc;tes quand i' s'agit de r'nouv'ler des vaques.<br/>
<br/>
J'voulais arr&ecirc;ter qu'i' r'v&icirc;nses d&eacute;vant c'manchi &agrave; danser, mais l's'autres ne voulaient pas attendre, et chut fichut Nic'less Plaieouel l&agrave; m&icirc;nt san violon d'c&ocirc;t&eacute; en disant qu'y'avait assez d'musiciens sans l&icirc;, et s'm&icirc;nt &agrave; danser avec Souky. J'en 'tais enorfant&eacute;, mais j'pensis que Ph'lippe &egrave;rveindrait en temps pour s'assi&eacute;the avec Souky pour le souper qui nouos attendait.<br/>
<br/>
J'dans&icirc;ment les vielles danses du temps jadis, - les oualses, quadrilles, heel-one-two-three, et bein d'autres que j'ait r'oubli&eacute; les noms, car j'nait jamais 't&eacute; un grand danseux m&eacute;-m&ecirc;me. A la pi&eacute;che de danser, m&eacute;, j'lus chantiti deux ou trais chansons &quot;Vive la Compagnie,&quot; que man poure vier am&icirc;n <a href="ejluce.html">Jock Luce</a>, de m&eacute;mouaithe respect&eacute;e, avait traduit en Jerriais, &quot;Marlbro s'en va-t-en Dgerre, Mironton, Mironton, Mirontaine,&quot; &quot;<a href="bellerose.html">Belle Rose</a>,&quot; &quot;Au clair de la Lune qu'il fait beau dormir,&quot; et &quot;<a href="normandie.html">Beautiful Jersey</a>&quot; en Angliais. Ch'tait la seule que j'chantit en Angliais, car i'n'y'avait que Nic'less Plaieouel qui l'comprend, - et, entre nous, j'nen crait pas grand' chose, de chut m&acirc;t&icirc;n-l&agrave;. I' fait des teurs parcqu'i' joue l'violon, et i' fait la m&icirc;ne d'aver oubli&eacute; l'Jerriais d&eacute;pis qu'il allit en Angli&eacute;terre apprendre la musique. Et i' pu' d'ordgit d&eacute;pis qu'i' donne des le&ccedil;ons d'violon. Ch't&icirc;-l&agrave; s'sait &agrave; bein pr&eacute;s aussi bouan sus une f&egrave;rme comme un fermyi s'sait &agrave; m'suther un moussieu d'la Cour Royale pour un fa' d'habits du D&icirc;manche au Gagne Petit en ville.<br/>
<br/>
Quandis qu'les musiciens 'taient &agrave; prendre lus vent, je r'citit la <a href="sammcgee.html">Cr&eacute;mation de Sam McGee</a> et <a href="leune.html">l'Homme d&eacute; d'dans la Leune</a>, que Jock avait compos&eacute; pour m&eacute; d&eacute;vant m'n'aller &agrave; la C&ocirc;te.<br/>
<br/>
Quand v&icirc;nt l'temps d'mangi, Missis Fitchet nouos invitit &agrave; nouos assi&eacute;the &agrave; tablye, qui patha&icirc;ssait qu&acirc;si aussi bein qu'la n&ocirc;tre la S&eacute;th&eacute;e d'No&euml;, mais j'avais l'tcheur gros d&eacute; vaie ch't' achocre l&agrave; de Nic'less Plaieouel s'assi&eacute;the aupr&egrave;s d'Souky &agrave; la pi&eacute;che d&eacute; Phlippe Fitchet.<br/>
<br/>
Missis Fitchet nouos avait arrangit un fricot qui vouos faisant l'ieau v'n&icirc;n &agrave; la bouoche. Ch'tait du lard fraid, des tranches de poulet, un bieau jambon qu'&eacute;tait d&eacute;cor&eacute; avec tout plien d'persi, des betteraves dans du v&icirc;naigre, de p'tits ougnons au piclye, deux grands p&acirc;t&eacute;s d'pomme, des bourd&eacute;lots et des mervelles. Et pis d's'almandes, des nouaix, des codrettes, des ch&acirc;taines, d's'oranges et des &quot;Crackers&quot; a c&ocirc;t&eacute; d'chaque assiette.<br/>
<br/>
M'n'app&eacute;tit n'tait pas aussi bouanne comme d'habitude, car je r'gardais tr&eacute;jous Souky d'la carre de m'n'yi pour vaie si chu Nic'less l&agrave; 'tait &agrave; l'&icirc; faithe des sif&egrave;ches, et en m&ecirc;me temps j&ecirc;coutais pour ou&iuml; la porte ouvri et vaie Ph'lippe &ecirc;rvenin.<br/>
<br/>
Enfin l'temps s'passit, et j'nouos m&icirc;ment &agrave; haler sus les Crackers, et j'oublyit qu&acirc;si Souky et Nic'less quand j'ou&iuml;s ma belle-m&eacute;the li&egrave;the le mio d'papi qu'&eacute;tait dans l'cracker qu'oule avait hal&eacute; avec Piteur Tout'seu, san parchonyi &agrave; la tablye.<br/>
<br/>
Ch'tait:<br/>
<i>&quot;You will wed your partner gay</i><br/>
<i>&quot;Before Sunset next Christmas Day.&quot;</i><br/>
<br/>
Tout l'monde s'&ecirc;gouffit d'rithe, et l'pouore Piteur fut pr&icirc;nt d'peux et s'sauvit en s'esthusant et disant qu'il avait eune &icirc;ndigestion! Ma belle-m&eacute;the riait tant qu'oulle en plieuthait!<br/>
<br/>
Comme l'heuthe s'avanchait, M&eacute;rayeu d&icirc;tr qu'il 'tait renps d'sen aller siez nous, et nouos v'l&agrave; tous &agrave; s'entr' souhaiter eune bouanne ann&eacute;e et s'entr'embrachi. Et just&eacute;ment comme Ph'lippe entrit dans la porte, Nic'less Plaieouel avait ses bras l'tou du co' &agrave; Souky et il 'tait &agrave; l'embrachi!<br/>
<br/>
J'n'ait pas acquo tout d'm&ecirc;me perdu esp&eacute;thance d'arrangi chut mathiage l&agrave; avec Ph'lippe, et en attendant j'vouos souhaite &agrave; tous eune Bouanne Ann&eacute;e.<br/>
<br/>
<i><a href="lefeuvre.html">George d'La Forge</a></i><br/>
<i>Chroniques de Jersey 4/1/1947</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>
<li><a href="gdfcriernoue.html">All'-ous crier Nou&eacute;?</a><p>
<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>

<li><a href="gdfnoue1976.html">Nou&eacute;</a><p>
<li><a href="pman1951.html">L&eacute; Jour d&eacute; l'An</a><p>
<li><a href="pman1960.html">Une Bouonne Ann&eacute;e</a><p>
<li><a href="pmannee1955.html">Une Bouonne Ann&eacute;e</a><p>
<li><a href="pmnouvelleannee1956.html">La Nouvelle Ann&eacute;e</a><p>
<li><a href="gdfnouvelleannee1972.html">La nouvelle ann&eacute;e</a><p>
<li><a href="pmnewyear.html">New Year Resolutions at Portinfer</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="gdfnoue1970.html">Nou&eacute;</a><p>
<li><a href="gdfnouvelan.html">L&eacute; Nouvel An</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="gdfnouvelleannee.html">La Nouvelle Ann&eacute;e</a><p>
<li><a href="gdfnouvelleannee1967.html">La Nouvelle Ann&eacute;e</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="perfectyear.html">Eune Bouonne Ann&eacute;e</a><p>

<li><a href="jftu.html">J.F.(T.)U. Ltd.</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="tchudlan.html">L&eacute; Tchu d&eacute; l'An</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

