<HTML>
<HEAD>
<TITLE>M&eacute;mouaithes d'Aut'fais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>M&eacute;mouaithes d'Aut'fais</h2></font></center><p>
<CENTER><TABLE><TR><TD>
N&eacute; v'l&agrave; l'sol&eacute; qui s'couoche dans l'vou&ecirc;t, <br>
Le ciel si sombre am&egrave;ne la niet; <br>
L'&eacute;t&eacute; n'a fait que d'ch&acirc;tchi d'main <br>
Et l's'tembre sus d's ailes s'est envol&eacute;;<br>
Et l'hiv&eacute; auv' sa dr&ocirc;le d'heunmeur, <br>
Nos dg&egrave;rnit qu'l'ann&eacute;e est sus l'pus ;<br>
I' m'sembl'ye qu'che n'tait qu'la s'maine pass&eacute;e <br>
Qu' l'ann&eacute;e toute neuve entrit souos l'us.<br>
<br>
Les jours, les mais, l's ann&eacute;es s'envolent, <br>
Et i' m'sembl'ye qu'i' n'y'a pon longtemps <br>
Qu'auvec mes fr&eacute;thes et soeurs j'&eacute;tais <br>
A d'meuther siez nos chi&egrave;rs pathents;<br>
Sept en fanmille, j'&eacute;tions unis, <br>
J'accorda&icirc;mes du mat&icirc;n au s&eacute;;<br>
Not' p&eacute;the chr&ecirc;tchien 'tait notre exempl'ye <br>
Et j'l'adora&icirc;mes de tout not' tchoeu.<br>
<br>
Tchi vie paisibl'ye &eacute;tait la n&ocirc;tre, <br>
Dans chu temps-l&agrave;, hors &agrave; janmais <br>
Qui m'a la&icirc;ssie tant d'belles m&eacute;mouaithes <br>
Des bouans vi&egrave;rs temps qu'j'ava&icirc;mes aut'fais!<br>
Not' m&eacute;the, si bouanne, auv' sept &ecirc;fants <br>
Trouvait l'temps d'ou&iuml; nos p'tites mins&eacute;thes, <br>
Et chaque s&eacute; quand j'alla&icirc;mes au liet <br>
Nos faisait tous dithe nos pri&eacute;thes.<br>
<br>
Et Nou&eacute; - h&eacute;las, j'vai l'gros <a href="noue/podin.html">pod&icirc;n</a>!<br>
Sept cauches pendues &agrave; l'ais d'foyi, <br>
Et touos nous, mousses, si excit&eacute;s <br>
Qu'i' n'y'avait pon moyen d'dormi <br>
Mais p'tit &agrave; p'tit j'tchitt&icirc;mes l'&ecirc;cole <br>
Et dans l'monde chantchun fit san c'm&icirc;n, <br>
Travaillant d&ucirc;, jouissant d'la vie, <br>
Mais r'gardant tr&eacute;jous &agrave; l'av'n&icirc;n.<br>
<br>
J'croch'ta&icirc;mes d'la dentelle par la verge,<br>
J'ouvra&icirc;mes des cauches pour p&eacute;the et fr&eacute;thes -<br>
L's hivi&egrave;rs assis au pid du feu,<br>
Et l's hoummes passaient lus temps &agrave; li&eacute;the.<br>
Le jour que j'm'engagis &eacute;tout<br>
Es'sa tr&eacute;jous dans mes pens&eacute;es,<br>
Et man mathiage tellement parfait<br>
Qui m'dounnit jouaie pour tant d'ann&eacute;es.<br>
<br>
Vraiment, ma vie a 't&eacute; heutheuse,<br>
Je n'pense jamnais que j'ai d'ergrets;<br>
Car dans chutte vie, j'ai tr&eacute;jous ou&iuml;,<br>
Faut prendre le bouan auv' le mauvais;<br>
Bieau qu'l'ann&eacute;e, coumme ma vie, s'en va,<br>
A grandes engamb&eacute;es pour sa f&icirc;n,<br>
Je n'la&icirc;sse pon chounna me g&ecirc;ner,<br>
Car, quand j'y pense, ch'est coumme chounnechin -<br>
<br>
Ch'n'est qu'eune ann&eacute;e pour ajou&ocirc;ter<br>
&Egrave;s quatre-v&icirc;ngts qu' j'ai d&ecirc;j&agrave; veu, <br>
J'sis bein &agrave; m'n aise dans man fauteuil, <br>
Caude et sans souci pr&egrave;s d'man feu; <br>
Quand les fliambes erlisent sus man meubl'ye <br>
Que j'ai poli auv' tant d'amour, <br>
J'pense &egrave;s anmins que je r'verrai <br>
Quand j'm'en ithai &eacute;tout un jour.<br>
<br>
Car chu jour-l&agrave; arrive pour tous,<br>
Bein souvent quand nou n' s'y'attend dg&eacute;the;<br>
Mais combein d'monde quand lus tout veint <br>
Sont dingnes de rencontrer not' P&eacute;the?<br>
Pourtant, nou-s-a tous bein apprins <br>
Tchi c'm&icirc;n qu'faut prendre pour s'y trouver,<br>
Et coumment qu' j'nos r'trouv'thons ensembl'ye <br>
Si jusqu'&agrave; but j'gardons la Fouai!<br>
<br>
&nbsp;<p>
<i><a href="perchard.html">A. L. P.</a></i><br>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><A HREF="viertemp.html">Viers Temps</A><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="vierstemps.html">Les bouans viers temps</a><p>
<li><a href="progres.html">Le Progr&egrave;s</a><p>
<li><a href="chiffres.html">Des chiffres du passer</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfjep75.html">L&eacute; Passage du temps</a><p>
<li><A HREF="100ans.html">Y'a chent ans</A><p>
<li><a href="memouaithes3.html">M&eacute;mouaithes d'aut'fais - d&eacute; man vi&egrave;r J&egrave;rri </a><p>
<li><a href="change100.html">Les changements q'ya yieu en Jerri</a><p>
<li><a href="gdfchange.html">Tchi changements!</a><p>
<li><a href="souvenins.html">Souv&eacute;n&icirc;ns</a><p>
<li><a href="memouaithes2.html">Les Memouaithes</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="eslectricitai.html">L's embarras du Bouonhoumme Joe avec l'Eslectricitai</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
