<HTML>
<HEAD>
<TITLE>Une v&eacute;thitabl'ye perle</TITLE>
<META  name="keywords" content="Jèrriais, poetry, dentistry, dentistes, dental surgeons, Channel Islands, medical history, legal, legislation">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>Une v&eacute;thitabl'ye perle</P></h2></font></CENTER><p>

&nbsp;<p>

<CENTER><TABLE width=400><TR><TD><P><i>"The Bill provides that duly qualified dentists and medical men <I>shall practise</I> dentistry <I>under a fine of £25 or 3 month's imprisonment</I> and also lays down conditions for practitioners." - "British Press" de Jeudi pass&eacute; - compte rendu d's'<a href="etats.html">Etats</a> &agrave; propos d'la loi sus les dentistes.</i></P></TD></TR></TABLE></CENTER>

&nbsp;<p>
<CENTER><TABLE><TR><TD>
<P>J'avais oui dithe que l's <a href="etats.html">Etats</a> s'&eacute;taient r&eacute;unis<BR>
Pour distchutter un sujet de supreme importance,<BR>
Chenn 'tait pon la langue officielle, ni l'syst&egrave;me metrique,<BR>
Ni les finances, ni l'entr&eacute;e du fain d'France,<BR>
Ch'tait un sujet h&eacute;las! qui nos tchien pus &agrave; tcheu,<BR>
Qui nos touche de pus pr&egrave;s et tant les p'tits qu'les grands,<BR>
Car nos deux Docteurs-Juges avaient mins d'vant l'<a href="etats.html">Etats</a><BR>
Un projet d'loi sus les <I>Eracheurs de dents</I>!</P>
<P>N'vos &eacute;tonnez don pas si chest qu'Jeudi au ser<BR>
J'avais donn&eacute; un sou pour aver l'<I>British Press</I>,<BR>
Ch'tait d'dans que j'lut chu p'tit paragraphe la<BR>
Qui m'rempl'yi d'joie: j'admithi la sagesse<BR>
D&eacute; nos l&eacute;gistes, qu'avaient, enfin, fait d'bouan travas<BR>
Car j'criyons tous que l's'<I>eracheurs de dents<BR>
</I>Nos ont faits crier tant qu'ch'est bein not tou<BR>
A prendre notre r'vanche - et qu'il en est grand temps.</P>
<P>D'm&ecirc;me &agrave; l'avenir, en allant siez l'dentiste,<BR>
Emportez l'<I>Press</I> d'Jeudi vingtchun Janvi,<BR>
Faites li bein vaie la lo&eacute; et pis dites li: Man vieux,<BR>
Prends tes pinchettes, exerce tan metchi<BR>
Mais comprends bein qu'd'apr&egrave;s not nouvelle loi<BR>
I faut qu'tu'&eacute;rache des dents, mais en m&ecirc;me temps qu'tu paie<BR>
A vingt chinq Louis d'amende ou bein si tu n'veurs pas<BR>
J'men vais t'faithe mettre au cachot pour trais mais!!!</P>

<I><P><a href="ejluce.html">Jock</a></P>
<P>27/1/1904</I><p><p>

</TD></TR></TABLE></CENTER>


&nbsp;<p>

<FONT SIZE=2>
<i>Viyiz &eacute;tout</i>:
<ul>
<li><a href="dents.html">L'Oncl'ye Josu&eacute; et ses fausses dents</a><p>
<li><a href="divorce.html">Le Divorce</a><p>
<li><a href="dents70.html">L'&ecirc;rach'chie d'dents y'a septante ans</a><p>
<li><a href="eracheux.html">Siez l'&ecirc;racheux d'dents</a><p>
<li><a href="gdftravas.html">L&eacute; travas n'tue pon!</a><p>
<li><a href="confort.html">Le Confort</a><p>
<li><a href="maesdents.html">L&eacute; Ma &egrave;s Dents</a><p>
<li><a href="gdfvautmus.html">I' vaut mus donner que d'prandre!</a><p>

</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
