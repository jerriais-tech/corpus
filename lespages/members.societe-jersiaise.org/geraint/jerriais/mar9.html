<HTML>
<HEAD>
<TITLE>La Bouonne Nouvelle s'lon Mar, Chapitre 9, v&egrave;rsets 1-13</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Mar<br/></h2>
Chapitre 9, v&egrave;rsets 1-13<br/></font></center><p>
<br/>
I' lus dithait &eacute;tout, &quot;J'vos dis pouor &ecirc;t' seux qu&eacute; y'en a tchiqu's'uns ich&icirc;n tchi n'mouothithont pon d'vant aver veu Dgieu &ecirc;t' rouai et v'n&icirc;n auve san pouv&eacute;.&quot; Et si&ecirc;x jours aupr&egrave;s J&eacute;s&ucirc; pr&icirc;nt auve l&icirc; Pi&egrave;rre et Jacques et Jean et les m'nit &agrave; lus tout seu sus eune haute montangne et i' fut changi endrait ieux. Ses hardes v&icirc;ndrent cliaithes et blianches coumme la n&eacute; d&eacute; tch'i' n'y'a pon d'blianchisseux sus la t&egrave;rre pouor les mett' coumme chenna. &Eacute;pis Elie fut veu auve Mo&iuml;se et i' p&acirc;laient auve J&eacute;s&ucirc;. Et pi&egrave;rre s'm&icirc;nt &agrave; p&acirc;ler et dit &agrave; J&eacute;s&ucirc;, &quot;Ma&icirc;t', i' faut rester ich&icirc;n. I' faut don y faithe trais tentes: ieune pouor t&eacute;, ieune pouor Mo&iuml;se et ieune pouor Elie.&quot; Mais i' n'savait pon tch'est qu'i' dithait car i' 'taient &ecirc;ffrit&eacute;s. Et eune nu&eacute;e v&icirc;nt tchi l's entouortilyit et i' seurtithit eune vouaix d'la nu&eacute;e tchi dit, &quot;Chenn'ch&icirc;n est man Fis qu'j'aime. &Ecirc;coutez-l&eacute;.&quot; Et aussit&ocirc;t i' r'gard&icirc;drent &agrave; l'entou dg'ieux et n'v&icirc;drent autchuns qu'J&eacute;s&ucirc; &agrave; san tout seu auve ieux. Et quand i' d'valaient d'la montangne, i' lus c'mandit et lus dit d&eacute; n'conter pon &agrave; autchuns chein qu'il' avaient veu entre'ch&icirc;n qu'l&eacute; Fis d'l'houmme n&eacute; f&ucirc;sse ressuscit&eacute; des morts. Et i' pensaient tr&eacute;jous &agrave; chutte pathole-l&agrave; et s'entr&eacute;-d'mandaient tch'est qu&eacute; chenna voulait dithe &quot;ressucit&eacute; des morts&quot;. &Eacute;pis il' entch&ecirc;t&icirc;drent et d&icirc;drent, &quot;Pouortchi qu'les explyitcheurs d'la louai dithent qu' faut qu'Elie veinge preunmi&eacute;thement?&quot; I' r&ecirc;ponnit et lus dit, &quot;Pouor d&eacute; seu Elie dait v'n&icirc;n preunmi&eacute;thement et mett' tout &agrave; sa pliaiche et coumme il est &ecirc;crit du Fis d'l'houmme: i' faut qu'i' souffre hardi et qu'i' sait m&icirc;ns bas. Mais j'vos dis qu'Elie est d&ecirc;j&agrave; v'nu et qu'i' li'ont fait tout chein qu'il' ont voulu coumme il est &ecirc;crit d'li.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="mar1_biblye.html">La Bouonne Nouvelle s'lon Mar: 1</a><p>
<li><a href="mar2_biblye.html">La Bouonne Nouvelle s'lon Mar: 2</a><p>
<li><a href="mar3_biblye.html">La Bouonne Nouvelle s'lon Mar: 3</a><p>
<li><a href="mar4_biblye.html">La Bouonne Nouvelle s'lon Mar: 4, i-xxxiv</a><p>
<li><a href="mar4smeux.html">La Bouonne Nouvelle s'lon Mar, Chapitre 4, v&egrave;rsets iii-ix</a><p>
<li><a href="mar4a.html">La Bouonne Nouvelle s'lon Mar, chapitre 4, v&egrave;rsets 35-41</a><p>
<li><a href="mar5_biblye.html">La Bouonne Nouvelle s'lon Mar: 5</a><p>
<li><a href="mar6_biblye.html">La Bouonne Nouvelle s'lon Mar: 6</a><p>
<li><a href="mar7_biblye.html">La Bouonne Nouvelle s'lon Mar: 7</a><p>
<li><a href="marviii9.html">La Bouonne Nouvelle s'lon Mar: 8</a><p>
<li><a href="mar9_biblye.html">La Bouonne Nouvelle s'lon Mar: 9</a><p>

<li><a href="mar10_biblye.html">La Bouonne Nouvelle s'lon Mar: 10</a><p>
<li><a href="marxi.html">La Bouonne Nouvelle s'lon Mar, Chapitre 11, v&egrave;rsets 1 &agrave; 11</a><p>
<li><a href="marcxi.html">L&eacute; mithacl'ye du fidgi s'lon Mar</a><p>
<li><a href="mar11_biblye.html">La Bouonne Nouvelle s'lon Mar: 11</a><p>
<li><a href="marxii.html">La Bouonne Nouvelle s'lon Mar: 12</a><p>
<li><a href="mar13_biblye.html">La Bouonne Nouvelle s'lon Mar: 13</a><p>
<li><a href="mar14_biblye.html">La Bouonne Nouvelle s'lon Mar: 14</a><p>
<li><a href="mar15.html">La Bouonne Nouvelle s'lon Mar, Chapitre 15</a><p>
<li><a href="marxvi.html">La Bouonne Nouvelle s'lon Mar, Chapitre 16</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
