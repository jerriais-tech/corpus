<HTML>
<HEAD>
<TITLE>Docteu malgr&ecirc;h m&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
<center><font color="#215e21"><h2>Docteu malgr&ecirc;h m&eacute;</h2></font></center><p>

<div align="right"><i><font size="-1">"Oh! I'm not myself at all."</font></i></div><br/>

M's'affaithes et l'bat&eacute; m'portent souvent en G&egrave;rrhn&eacute;zi&eacute;; et j'y '&eacute;tais comme d&eacute; cou&ocirc;tume pour deux tre&iuml;s jours l'ann&ecirc;h pass&ecirc;h, quand un matin, j'tais &agrave; attendre pour t'chiqu's'uns, j'm'promnais dans l'marchi &agrave; fruit &egrave;t &agrave; l&eacute;d'ghumes &egrave;t j'marr&ecirc;ti &agrave; r'gard&eacute; les f'yieurs dans y'iunne des stalls, quand tout d'un co j'av&icirc;si la bouanne femme qui 'tait en d'dans m&eacute; faithe l&eacute; signe avec sen d&euml;it d'entr&eacute;, mais comme jn'la connaissais pas j'n'y prins pas d'avis, j'pensi ou s'm&ecirc;prend, pis comme j'marchais pour m'en all&eacute;, ou sortit d&eacute; d'dans sa stalle, m&eacute; prins par la manche, m&eacute; halli en d'dans, &egrave;t pis m'consiy'i &agrave; l'ouoth&ecirc;&iuml;lle - Savous bein docteu qu&eacute; la poudre &egrave;t les boulets qu'oumme m'dounn&icirc;tres l'aut'e jour n'm'ont pas fa&iuml;th d'&ecirc;ff&euml;th entout! - Hein? - docteu! poudre!! boulets!!! - mais t'chi d'gi&acirc;-, &egrave;t pis l'id&ecirc;h m'vins qu&eacute; la pouorre bouanne femme avait p't'&ecirc;tre la t&ecirc;te un m'yio cratchie, ou qu'ou qu'menchait &agrave; r'dott&eacute;, &egrave;t j'sou&ocirc;rit &egrave;t j'l'y dis ah! bein n'yia pas d'soin j'r'vendrait vous r'vais la s'maine tchi veint, bonjour: quand ou m'touanni la veue, m'&egrave;rrgardi des pids jusqu'&agrave; la t&ecirc;te, &egrave;t d'la t&ecirc;te jusqu'&egrave;s pids - Mais mille &egrave;t mille pardons, moussieu, est'ch&ucirc;z&egrave;h m&eacute;,  est'ch&ucirc;z&egrave;h - j'pensais qu'ch'tait l'docteu C-! Oh! n'yia pas d'faute. L&agrave;! mousieu une belle f'yieur pour vot'e boutonni&egrave;the - m&egrave;rrhcie! - &egrave;t j'm'en alli ruminant. L&eacute; lond'main j'm'trouvi dans yiunne des Banques, j'tais au conteux &agrave; cont&eacute; des sous qu'j'tais &agrave; pay&eacute;, quand j'attrapi une tappe dans l'dos qu&eacute; toutes mes c&ocirc;tes en sonn&icirc;drent &egrave;t qui fis men vi&egrave;rrh "Topper" bind&eacute; l't'ch&ecirc;ne par dessus l'conteux. - C'h'tait un mousieu qui en m'fichant la tappe s'&ecirc;cryi - Hullo' Doctor! How ar' - &egrave;t pis quand j'm'touanni la m&acirc;chou&euml;ille d&eacute; bas l'y baissi &agrave; p&eacute; pr&egrave;s un pouce et d'm'yi&eacute;e et pis ch'tait d's'est'chuses &agrave; la douzaine. - Y pensait qu'ch'tait l'docteu C&nbsp; -&nbsp; ! Bah! all reihgt n'en p&acirc;l&egrave;zh pas.<br/>
<br/>
T'chique temps apr&egrave;s, yiun d'mes amins m'inviti &agrave; pass&eacute; l'jour avec l'y'i et quand j'f&ucirc;mes assis &agrave; soup&eacute; c&eacute;'s'&egrave;fants qui 'taient &agrave; la tab'yie apr&egrave; une p'tite vol&ecirc;h qu'mench&icirc;drent &agrave; s'donn&eacute; des cos d'coute les 'uns les 'autres &egrave;t pis &agrave; rithe yiun apr&egrave;s l'autre tandis qu'&agrave; la fin y grignaient tous. - Mais tc'h&ecirc;'q'y 'l'ont donc ch&egrave;s mousses? dis m'n'amin &agrave; sa femme. Oh! y'n peuvent pas lus emp&ecirc;chi de rithe, ou dis; ni m&eacute; n'in'tout (et pis ou s'&ecirc;gouffi) quand j'err'gardons t'n'amin - car il est exact&eacute;ment coumme l&eacute; docteu C-! mais vaithe donc dis l&eacute; bouan homme, quand n'ou l&eacute; r'garde d&eacute; c&ocirc;t&ecirc;h, ch'est comme l'y comme deux p&euml;is.<br/>
<br/>
Un aut'e jour j'm'en allais marchant bein trantchill'ment amont la rue Mansell, &egrave;t j'p&acirc;sais la boutique d'un ch&eacute;miste, quand l'ch&eacute;miste qui 'tait &agrave; sa porte me sal'u&iuml; avec: -<br/>
Mornin' Doctor! How's your patient?<br/>
<br/>
Oh! j'd&icirc;s y va bein! Ah! dis l'ch&eacute;miste j'lus avais bein dit qu'tu l'err'ma&iuml;ttrais sus ses pids, j'p&acirc;l&icirc;mes pour un quart d'heuthe &egrave;t pis d'vans m'en all&eacute;, j'pensi faut aussi bein l'y dithe qui s'm&ecirc;prend, &egrave;t sait tu bein qu&eacute; j'u toute la peine du monde &agrave; faithe chu ch&eacute;miste-l&agrave; craithe qui n'avait pas veu une v&icirc;z&iuml;on. - Men gar&ccedil;on pas d'apologies. Tu criyais qu&eacute; j'tais l&eacute; docteu C-. Mais vaithe bein seux?<br/>
<br/>
Un s&eacute; par un biyiau cl'yi&eacute; d'Lune, j'tais &agrave; fum&eacute; ma pipe sus l'but d'la cauchie; j'r'encontri un amin &egrave;t sen gar&ccedil;on, j'&ucirc;mes &agrave; p&eacute; pr&egrave;s une heuthe d&eacute; conv&egrave;rrhsation, &egrave;t j'marchi avec yieux jusqu'&agrave; la ville; l&eacute; lond'main quand j'errvi m'n'amin y qu'manchi &agrave; rithe. Sai-tu bein t'ch&ecirc;st qu'm'en gar&ccedil;on m'dis quand j'v&icirc;mes siez nous hier aus&eacute;? Nennin. Eh bein y m'dis: Sais-tu bein Papa qu&eacute; j'crait que l&eacute; docteu C- 'tait wrong entouorr chain qu'ou t&ecirc;tent &agrave; p&acirc;l&eacute; sus la cauchie: &egrave;t y'n'veur pas m'craithe quand j'l'yi&eacute; dit ten nom, et y sen va v'nin &agrave; cess&eacute; attendre en d'hors de l'H&ocirc;t&egrave;hlle ou'&ecirc;st tu'est pour vais si t'verrha sorti, car absolument y'n'cr&eacute;tha p&egrave;rrhsonne d&eacute;vans qui t'va&iuml;s.<br/>
<br/>
Un' aut'e bord&egrave;h ch'tait dans la route; un homme m'arr&ecirc;ti: es-t'ch&ucirc;z&egrave;h y dis, mais j'peux pas m'enp&ecirc;chi d'vous p&acirc;l&eacute; une minute, j'crait qu'ch'est Mousieu - ? Oui ch'est l&agrave; men nom! Eh bein cr&eacute;th&acirc;ith't'ous qu&eacute; hier j'&eacute;thais peu gangni un souv&eacute;rain, quand ou vindre dans la boutique va&iuml;s l'ma&icirc;tre; yiun d'nos hommes voulait m'gagi un louis qu'ou t'&ecirc;te l&eacute; docteu C -.<br/>
Pour en fini, la d&egrave;rrhni&eacute; fa&iuml;s qu'j'ch'tais en G&egrave;rrhn&eacute;zi&eacute; ch'tait des saluts &agrave; toutes les carres, j'pense qu&eacute; j'&ocirc;ti men chap&eacute; chinquante fa&iuml;s &agrave; du monde, qu'in' n'm'connaissaient pas pus qu'inne connaissent l&eacute; Rou&eacute; d&eacute; Timbuctoo, l&eacute; bord d&eacute; men vi&egrave;rrh Topper en est tout &ucirc;s&egrave;h, j'cr&eacute; qu'il est temps d&eacute; faithe tchique chose, car si v'l&agrave; tchi continue comme cheinne chin bein longtemps y faudra c&egrave;rrhtain'ment qu'j'm'fa&iuml;che l'honneur d'all&eacute; pay&eacute; une visite au docteu C- &egrave;t d'arrangi qu&eacute; yiun nous deux, absolument s&eacute; fa&iuml;che faithe la barbe.<br/>
<br/>
<i><a href="lock.html">C'h'la S'peut</a><br/>
1889<br/></i>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="docaud.html">Les Docteurs et l'Auditeu'</a><p>
<li><a href="medvoc.html">La m&eacute;d'cinne</a><p>
<li><a href="medecinne.html">La m&eacute;decinne et les directions sus la boutelle</a><p>
<li><a href="paindoctor.html">First Doctor Being an Ass - Another is Called in</a><p>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="gdfdoctrinnnie.html">La doctrin'nie du temps pass&eacute;</a><p>

<li><a href="assembliee/rmiedes.html">Les r'mi&egrave;des</a><p>

<li><a href="pmnurses.html">Merrienne on Nurses and Operations</a><p>
<li><a href="pmhopita.html">Ph'lip va &agrave; l'H&ocirc;pita</a><p>
<li><a href="pmmalades.html">Des malades &agrave; Portinf&eacute;</a><p>
<li><a href="magnifique.html">J'sis magnifique, merci!</a><p>
<li><a href="malade.html">Pllaintes d'un Pouore Malade</a><p>
<li><a href="pmmus.html">Ph'lip Va Sus L'mus</a><p>

<li><a href="paintherapeutics.html">Modern Therapeutics and Mrs. Pain</a><p>
<li><a href="gdfahans.html">Av'-ous d's ahans?</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
