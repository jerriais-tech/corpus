<HTML>
<HEAD>
<TITLE>V'l&agrave; Marie Hibou en hertchin avec les autorit&eacute;s!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>V'l&agrave; Marie Hibou en hertchin avec les autorit&eacute;s!</h2></font></center><p>

V'l&agrave; Marie Hibou en hertchin avec les autorit&eacute;s!<br/>
<br/>
L'aut'e jour je la trouvi &agrave; li&egrave;the bain attentivement une certaine annonce dans la Chronique et en m'approchant d'lyi je li d'mandi, &quot;Tch'est qu'i' y a la d'dans qui t'inter&ecirc;sse si bain, don?&quot;<br/>
<br/>
&quot;Oh!&quot; qu'ou m'ra&icirc;ponni ch'est les Droits Electoraux. Je sis &agrave; &ecirc;tudier l'alin&eacute;a 4 car ch'est l&agrave; l'sien qui m'concerne. ecoutes ch'qu'i' dit.<br/>
<br/>
&quot;Si elle est l'&eacute;pouse d'un homme qui a le droit de se faire inscrire sur la Liste Electorale&quot;<br/>
<br/>
&quot;Eh bain&quot; j'li dis, &quot;tchest qu'chenna peut t'faithe &agrave; t&eacute;? Absolument tu n't'en vas pas ercli&ecirc;mer le drouait d'voter!&quot;<br/>
<br/>
&quot;Si fait, v'l&agrave; justement tch'est que j'men vais faithe. Dieu merci, le temps est v'nu &agrave; la fin, qu'les femmes s'en vont aver justice et s'en vont pouver exercer lus drouaits tout comme les hommes. J'avons 't&eacute; gard&eacute;es longtemps assez de d'sous, sapresti! et il est temps qu'j'ayons tchiquechose &agrave; dithe dans l'gouvernement du pays. Ch'est comme la cou&ocirc;sine Trachy nos disait l'aut'e s&eacute; au meetin' <br/>
<br/>
&quot;Oh! j'li dis,&quot; en v'l&agrave; assez, t'en vas tu te d'menter de monter sus la strade ettou, t&eacute;, et d'harangi l'public sus des tchestions dans tchi tu n'connais rain?&quot;<br/>
<br/>
&quot;Oui,&quot; qu'ou m'ra&icirc;ponni, autchune chose pour une bouanne cause ou dans l'int&eacute;th&ecirc;t public. Sans doute je n'ai pas l'filet si bain copp&eacute; comme la cou&ocirc;sine, mais avec un mio d'pratique v'l&agrave; tchi vaindra. Pour le moment tr&eacute;jous, ch'qui y a &agrave; faithe, ch'est d'obtenir une forme comme il est dit ichin.&quot;<br/>
<br/>
Et cache, la v'l&agrave; aller dans la direction de l'H&ocirc;tel-de-Ville.<br/>
<br/>
J'aithais donn&eacute; autchune chose pour pouver &ecirc;tre l&agrave; ettou m&eacute;, car ch'est seux qu'i' y eut du fanne. I' patha&icirc;t qu'oulle arrivi l&agrave; dans un &quot;taxi&quot; et entri dans l'&ecirc;difice en s'donnant l's airs d'une duchesse.<br/>
&quot;Je veurs une forme.&quot; qu'ou dit au prumi&eacute; plicemainne qu'ou vit.<br/>
<br/>
&quot;Parfaitement Madame,&quot; i' li fa&icirc;ponni, &quot;entrez par ichin.&quot;<br/>
<br/>
Le s&eacute;cr&eacute;taithe du Conna&icirc;tablye &eacute;tait assis &agrave; san &quot;desk&quot; et i' n'la r'connu pas tout d'abord car i' n'l'avait jamais vue trimm&eacute;e comme oulle 'tait chu jour-l&agrave;. La derni&eacute; feis qu'i' la vit oulle 'tait &agrave; scrobber l'pas d'porte d'la boutique, avec une pouque &agrave; guano &agrave; li servi de d'vant&eacute;.<br/>
<br/>
&quot;Good morning madam,&quot; i' li dit, &quot;what can I do for you&quot;?<br/>
<br/>
Marie lyi, qui n'peut que briochi l'angliais que d'sorte, li ra&icirc;ponni en pliat Jerriais,<br/>
<br/>
&quot;Je sis v'nue pour une forme&quot;<br/>
<br/>
&quot;Tchi sorte d'forme, si' vos plia&icirc;t?<br/>
<br/>
&quot;Iune pour ercli&acirc;mer le drouait d'voter.&quot;<br/>
<br/>
&quot;Ah! j'comprends. Ayiz la bont&eacute; d'vos assi&eacute;the, Madame.&quot;<br/>
<br/>
Et i' prins sa pliume et un mio d'papi et dit &agrave; Marie comme chenna, &quot;Tchi nom, si' vos plia&icirc;t?&quot;<br/>
<br/>
&quot;Marie Hibou, femme Caouain.&quot;<br/>
<br/>
I' pathu bain surprins, et dit comme chenna, &quot;Oh bon, ch'est vous qu'&ecirc;tes la femme du Caouain?&quot;<br/>
<br/>
&quot;Vaithe,&quot; ou ra&icirc;ponni, &quot;osethiezvous affirmer l'contraithe?&quot;<br/>
<br/>
&quot;Oh, nennin dj&agrave;! Mais j'esp&egrave;the qu'ou m'extchus'sez, je n'vos r'connaissais pas.&quot;<br/>
<br/>
Et il ouvri un titheux pour li ramasser une forme mais tout d'un coup i' fronci les sourcis et s'mins &agrave; mordre le but d's pliume comme si' v'nait d'li v'nin une id&eacute;e.<br/>
<br/>
Oppr&egrave;s chenna i' se l'vi brusquement et s'en fu &agrave; sa biblioth&egrave;que ergarder pour un livre. Il en d'valli iun qu'&eacute;tait tout couvert de ponsi, car &eacute;videmment i' n'servait pas touos les jours. I' s'appelait &quot;Ornithological Freaks.&quot;<br/>
<br/>
Oppr&egrave;s l'aver fiellot&eacute; pour une vol&eacute;e, i' le r'mins &agrave; sa pliaiche et en prins un autre, &quot;Les oiseaux de Jersey, par Merleblanc.&quot;<br/>
<br/>
I' fallait qu'i' trouvisse chein qu'i' cherchait, car i' l'laisse aouvert sus san &quot;desk&quot; et pis i' prins un volume du &quot;Code des Lois&quot; et s'mins &agrave; compather des passages de dans les deux livres.<br/>
<br/>
Marie, lyi qui sentait qu'oulle avait &agrave; payi pour le &quot;taxi&quot; qu'&eacute;tait &agrave; l'attendre dans la route tout chu temps-l&agrave;, c'menchi &agrave; perdre patienche et ou se l'vi tousd'uncoup et &ecirc;pyi par sus l'desk en disant, &quot;Estche qu'i' faut tant d'compliments pour un malheutheux morc&eacute; d'papi?&quot;<br/>
<br/>
Le s&eacute;cr&eacute;taithe li ra&icirc;ponni, &quot;J'ai grand r'gret, ma pouore Missice, mais je n'peux pas vos donner d'forme?&quot;<br/>
<br/>
&quot;Comment? Et pourtchi pas?&quot;<br/>
<br/>
&quot;Eh bain, ou viyiez, l'alin&eacute;a 4 dit bain cliaithement, &quot;Si elle est l'&eacute;pouse d'un homme etc.&quot;<br/>
<br/>
&quot;Ah bain par exemple! Faut-i que j'vos apporte man certificat d'mathiage?&quot;<br/>
<br/>
&quot;Inutile, Missice, Je vos r'fusons une forme, car du point d'veue d'la Louai <i>Le Caouain n'est pas une homme</i><br/>
<br/>
Marie c'menchi &agrave; faithe du vacarme dans l'bureau mais l'S&eacute;cr&eacute;taithe criyi &agrave; Phlippe Denis, et li dit, &quot;Phlippe, mets-nous chute cr&eacute;atuthe-l&agrave; d&eacute;hors!&quot;<br/>
<br/>
* * *<br/>
<br/>
<a href="st_pierre.html">St. Pierrais</a>. - Si ton gran p&egrave;the &eacute;tait soudard et que ton p&egrave;the aimait mus les fr&eacute;gattins, pour pliaithe &egrave;s deux fallait joindre les &quot;marines&quot;<br/>
<br/><i>
<a href="gwdec.html">Caouain</a><br/>
27/9/1919<br/>
<br/></i>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="signofthetimes.html">A Sign of the Times</a><p>

<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>

<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
