<HTML>
<HEAD>
<TITLE>Si Marie Hibou est oquo en libert&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Si Marie Hibou est oquo en libert&eacute;</h2></font></center><p>

Si Marie Hibou est oquo en libert&eacute;, il est bain &ecirc;vident que la police ne fait pas san d'v&eacute;!<br/>
 <br/>
 I'y en a qui m'disent que ch'est par sympathie pour le Caouain, viyant qu'il est bain respect&eacute; et qu'nou n'veur pas li faithe de la mins&egrave;the ni exposer trop sa famille, mais je vos asseuthe, mes bouannes gens, qu'i' n'est pas besoin d'aver toutes ches considethations-l&agrave;.<br/>
 <br/>
 I'y a longtemps qu'ou dev'thait &ecirc;tre enfrum&eacute;e, et m&eacute; l'tout prumi, j'en s'sais bain content. Malgr&eacute; qu'les g&acirc;zettes disaient l'aut'e jour que la police ne pouvait pas d&ecirc;couvri tch'est qu'&eacute;tait chette-l&agrave; qu'avait fait du tapage au Show, &agrave; Springfield et qu'avait &ecirc;grinfli&eacute; la fache &agrave; un offici d'police, tout l'monde sait bain que ch'tait lyi tout l'temps et ch'est un myst&egrave;the pour m&eacute; que nou n'en a pas fait d'v&eacute;.<br/>
 <br/>
 Et ou s'est oquo erdistindgie d'pis ch'la!<br/>
 <br/>
 La s'maine pass&eacute;e je r'mertchi qu'oulle allait et v'nait deustrais feis par jour et ch&acirc;que feis qu'ou r'venait &agrave; la maison ou rapportait un patch&egrave;t d'tchique sorte, du savon scent&eacute;, un bringe &agrave; g'veux, un d&ecirc;m&ecirc;leux, une dga&icirc;ne et un ''tie,'' une castchette &agrave; mousse et ainsi d'suite. J'&ecirc;prouvi &agrave; d&ecirc;couvri tch'est qu'i' y avait en allant mais jamais ou n'vouli me l'dithe et ou cherchi m&ecirc;me &agrave; m'lanchi d's insultes en m'disant de m'm&ecirc;ler d'mes affaithes. <br/>
 <br/>
 L'Jeudi l'arlev&eacute;e ou dispathu emportant avec lyi le pus jeune des p'tits Caouains dans la bassinette &agrave; la femme &agrave; Fra&icirc;nque Amin, qu'aithait deu, lyi, av&eacute; ieu pus d'avis que d'li pr&ecirc;ter.<br/>
 <br/>
 Ch'tait par Fra&icirc;nque que j'su ouais qu'oulle 'tait horte.<br/>
 <br/>
 Pensez-don! Oulle avait tout bouannement entr&eacute; san mousse pour le ''Baby Show'' &agrave; la Prumi&eacute; Tour!<br/>
 <br/>
 Quand ou vint &agrave; la heche du Parc oulle entri tout grand, lyi.<br/>
 <br/>
 Ch'tait Mess Benest et l'Sergent Clayton qu'&eacute;taient &agrave; garder la heche.<br/>
 <br/>
 ''Hi, missice! '' i' li criyirent, ''douze sous, si vos plia&icirc;t!''<br/>
 <br/>
 ''Ah bon!'' ou lus ra&icirc;ponni, ''je m'en vais vos en fichi m&eacute; des douze sous! Savous-bain que j'ai entr&eacute; pour le concours? Et pis une autre chose, j'appartiens d'la Presse, m&eacute;?''<br/>
 <br/>
 Et oulle eut l'toupet de s'servi d'man nom!<br/>
 <br/>
 L&agrave; d'sus i' la laissithent passer.<br/>
 <br/>
 Quand ou vint &agrave; appr&eacute;chi d'la tente, i'y avait d&eacute;j&agrave; un grand nombre de femmes avec lus ''babies'' &agrave; attendre pour lus tou.<br/>
 <br/>
 Mais chenna n'la d&ecirc;rangi pas lyi.<br/>
 <br/>
 Oulle &ecirc;prouvi &agrave; cachi sa v&eacute;tuthe &agrave; travers de tout.<br/>
 <br/>
 Ch'est-l&agrave; qu'i' y en eut du tintamarre!<br/>
 <br/>
 Deustrais perambulators furent capsiz&eacute;es avec lus otchupants, qui s'minrent &agrave; faithe des br&egrave;ts comme si nous &eacute;tait &agrave; l's &ecirc;gorgi.<br/>
 <br/>
 Les m&egrave;thes vinrent futhieuses, naturellement, et se j'tithent sus Marie Hibou.<br/>
 <br/>
 Mais la garce est capablye de s'd&ecirc;m&ecirc;ler!<br/>
 <br/>
 Oulle en d'shabillyi deux &agrave; la maintchi, et mins l'bonnete &agrave; une autre en telles.<br/>
 <br/>
 Che fut avec bain de l'embarras que deustrais membres du comite reussithent &agrave; r'mettre la paix et &agrave; persuader Marie de s'rangi &agrave; sa pliaiche comme les autres.<br/>
 <br/>
 Mais chenna n'd&eacute;vait pas fini d'm&ecirc;me.<br/>
 <br/>
 Quand vint san tou &agrave; passer d'vant les juges, ou lus dit, avec l'arrogance que nous li conna&icirc;t.<br/>
 <br/>
 ''L&agrave;! v'l&agrave; un &ecirc;chantillon d'mousse comme ou n'en avez pas oquo veu, j'garantis!''<br/>
 <br/>
 Mais &agrave; chu moment-l&agrave; iun des membres du comit&eacute; vint souflier tchiquechose &agrave; l'ouotheille &agrave; iun des juges et ch'tis chin s'mins &agrave; contemplier l'mousse bain attentivement.<br/>
 <br/>
 ''Tch'est qu'est vot'e nom missice?''<br/>
 <br/>
 ''Marie Hibou, femme Caouain.''<br/>
 <br/>
 ''Ah! j'm'en doutais! Ch'est qu'ou viyiz, je n'pouvons pas statuer les merites de ch't &ecirc;fant-l&agrave; devant que l'Comit&eacute; se sait r&eacute;uni.''<br/>
 <br/>
 ''Et pourtchi raison, mon doux?'' s'fit Marie. <br/>
 <br/>
 ''Eh bain ou comprenez, i'y a ieu un prot&ecirc;t de louogi, car i' pathait qu'i y a des rumeurs dans l'public que ch'n'est pas l'Caouain qu'est san p&eacute;the, et comme les organisateurs de chute f&ecirc;te ichin ne veulent pas encouothagi patheil &ecirc;tat d'choses, ou f'thez mus de vos r'tither. Quant &agrave; m&eacute;, je sis d'opinion, oppr&egrave;s aver examin&eacute; votre &ecirc;fant, qu'i' r'semblye pus &agrave; un torsalet qu'&agrave; un caouain!''<br/>
 <br/>
 ''Ah! sc&eacute;lerat qu'ous &ecirc;tes!'' Marie s'&ecirc;criyi, ''Pourtchi qu'ou m'prenez?''<br/>
 <br/>
 Et d'un seul coup ou li rompit san parapluie sus la nuque!<br/>
 <br/>
 Ou pouvez bain d'mander si ch'est qu'i y en eut du train!<br/>
 <br/>
 Tchiqu'un s'mins &agrave; crier et &agrave; suffier pour la police, et dans mains d'deux minutes i'y avait pus de treis chents personnes attouo d'la tente.<br/>
 <br/>
 I' fallit quatre policemainne pour entra&icirc;ner tout l'bisnesse jusqu'&agrave; la route. Iun prins le pouore moussecot sous san bras et les treis autres prinrent Marie Hibou en cherge. <br/>
 <br/>
 Ou se d'battait comme une folle et faisait servi du langage qui n'peut pas s'r&eacute;p&egrave;ter dans une gazette respectablye. Les policemainne eurent bain d'la peine &agrave; la prot&eacute;gi contre la foule qui cherchait &agrave; l'&eacute;tranglyi.<br/>
 <br/>
 Quant &agrave; la bassinette, ou fut rapport&eacute;e le lendemain dans une vainne. Ou n'avait qu'une reue, et le caoutchouc et une partie des r&egrave;ts de l'autre avaient 't&eacute; airaichis. La bonnette &eacute;tait trillyie et l'corps &eacute;tait bost&eacute; comme s'il avait ieu un coup d'hache. Hunt n'en b&acirc;drait pas seulement un chelin!<br/>
 <br/>
 La femme &agrave; Frainque Amin veut saver tchest qui s'en va li en acater une neuve, mais che s'ra bain seux pas m&eacute;, tr&eacute;jous! I'y a d's ann&eacute;es que j'ai discredit&eacute; Marie Hibou alors personne ne peut aver autchunes ercliamations envers m&eacute;.<br/>
 <br/>
 Ch'est sa faute. Fallait pas li pr&ecirc;ter.<br/>
 <br/>
 Mais, tout badinage &agrave; part, mes bouannes gens, il est temps que tchiquechose sait fait. Criyiz-m&eacute;, et enfrumez Marie Hibou d&eacute;vant qu'i' sait trop tard.<br/>
 <br/>
<i> <a href="gwdec.html">Caouain</a></i><br/>
<i> 18/9/1920</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
 
<li><a href="cahouain_menneties1923.html">Viyant chein que l'Sieur Caouain mint dans la gazette d'Samedi pass&eacute;</a><p>
<li><a href="cahouain_sornettes.html">Ch'n'est pon des sornettes que j'vais vos raconter</a><p>
<li><a href="cahouain_camper.html">Couomme nous sait, il y a hardi de docteus</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_3bouais.html">Mardi au s&eacute;, j'tais jutchie sus ieun des trais bouais</a><p>
<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_niolin.html">L'boss veut une colonne de ton gnollin</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

