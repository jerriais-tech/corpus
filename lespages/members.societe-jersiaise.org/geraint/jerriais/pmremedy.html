<HTML>
<HEAD>
<TITLE>Ph'lip and a remedy</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip and a remedy</h2></font></center><p>

Moussieu l'Editeu<br/><br/>

J'avais esp&eacute;th&eacute; d'all&eacute; au show des trais p&acirc;raisses l'aut' jour, mais la Merrienne tait d'une humeur de tchan quand je d'vallit pour d&eacute;jeuner et quand j'ly dis d&eacute; m'ram&acirc;ss&eacute; ma bianche qu&eacute;minse et ma bianche d'j&egrave;ne, ou s'mint dans une telle col&egrave;the que j'fichit man camp hors de la tchuisine &agrave; tic de corps.<br/><br/>

Et don j'n'y fut pon. Et j'en avais grand r'gret, car &egrave;s shows nou trouve tr&eacute;jous d's'amins pr&ecirc;ts &agrave; vos convi&eacute; &eacute;pis quant &agrave; m&eacute; j'aime &agrave; vais si une vaque &agrave; un bouon pi&eacute;chot et si ses p'tites hanques sont comme y faut. Etout dans les bou&ecirc;ux j'en aime yun qu'a du bathi, un bouon l'avant et tch'est bon pliant&eacute; sus les gambes de dri&egrave;the.<br/><br/>

Y'a ben d's'ann&eacute;es, quand j'tais du Louothi, nou m'prop&ocirc;sit pour juge &agrave; la r&eacute;union annuelle, mais y'en eut yun d'la Rose tch'y mint objection, disant que j'n'avais jamais montr&eacute;, et qu'je n'connaissais pas la diff&eacute;thence entre une vaque et une biche. Et j'perdit par une vouaix.<br/><br/>

Ch'tait un menteux&nbsp;  : J'ai gard&eacute; des vaques et des biches, m&ecirc;me un bichot, et j'peu les dithe yun d'lautre. Et si j'n'est pas montr&eacute; ch'est parceque nou m'a tr&eacute;jous dit qu'un g&acirc;s comme m&eacute;, tchy n'a ni sous ni influence, peut gard&eacute; ses b&ecirc;tes siez-l'y. Etes-ous de ch't'avis-la&nbsp;  ? <i>(L'Editeur&nbsp;  : &quot;Ch'est du gniolin&nbsp;  !'')</i><br/><br/>

<div align="center"> * * * * *<br/><br/>

</div><div align="left">Il en yint yun siez nou l's&eacute; du show tchy s'plaignait tch'il avait tait vol&eacute;. A l'ou&iuml; il avait la plus belle g&eacute;niche du show. N'y'en avait pas yunne &agrave; l'y v'nin au g'nou. Quant &agrave; la sienne qu'avait yeu l'rouoge riban ou n'valait pas chinq louis pour le bouochi.<br/><br/>

&quot;Oulle &agrave; l'm&ucirc;se d'travers,'' comme y s'faisait, &quot;et la co&ucirc;e &eacute;tout. Oulle a une t&ecirc;te de br&eacute;bis et un dos d'chameau. Et sinon qu'y'a tchique signe de tr&acirc;ns, nou dithait qu'ou n'a pas d'pi&eacute;chot. Une vrai bricole, man Ph'lip.'' <br/><br/>

Je n'y &eacute;tais pas, et par s'n'appathence et san d'vis je crai quasi qu'man vier amin avait bu deux d'go&ucirc;ts d'tchiquechose pus forts que la limounade. Mais j'ai tr&eacute;jous r'mertchi qu'un homme qu'a fait l'preumi&eacute; prix p&acirc;sle de bouons juges de b&ecirc;tes, tandis qu'un perdant vos dit ch'tait des b&ecirc;tes de juges.<br/><br/>

Y'en avait yun une bord&eacute;e tchy vint m'dithe tch'il avait tait vol&eacute;. J'l'&eacute;coutit pour une demi'heuthe, &eacute;pis j'l'y dit ben trantchillement&nbsp;  : &quot;Ecoute, man vieux. Toutes les fais qu'tu t'est trouv&eacute; au haut d'la classe, ch'tait d'bouons juges. Mais quand tu perd, tu'as tait vol&eacute;. Je ne comprends pas chonna.''<br/><br/>

Y s'en f&ucirc;t tout m&acirc;rri, mais ch'tait vrai. Et y'en a tout plien d'autres comme l'y. Quand a m&eacute; j'ai tr&eacute;jous aim&eacute; un bouon perdant.<br/><br/>

</div><div align="center">* * * * *<br/><br/>

</div><div align="left">P&acirc;slant d'autre chose. Connaissous par chance un r'mi&egrave;de pour le mauvais ma dans les reins qu'nous appelle le lumbago&nbsp;  ? Ch'n'est pas pour m&eacute;, mais pour la Merrienne. Ne v'la tchique temps qu'oulle en souffre, et ou m'm&egrave;ne une vie si duthe que si chonna continue je s'sait forchi d'applitchi pour une divorce.<br/><br/>

Le long des jours ou gronne et gronne, et de niet ch'est ocquo pi&egrave;the, car ou n'peut pas dormi, et quatre ou chinq fais y faut qu'je m'l&eacute;ve pour l'y frott&eacute; l'dos, ou pour la poussot&eacute;.<br/><br/>

Epis ch'est&nbsp;  : &quot;Pas si du don Ph'lip&nbsp;  !'' ou &quot;Che'nest pas l&agrave; la pi&eacute;che.'' ou &quot;Pas d'm&ecirc;me; tu n'est pas &agrave; &ecirc;cred&eacute; une vaque&nbsp;  !'' Et m&eacute; tchy fais d'man m&ucirc;s d'all&eacute; douochement pour n'ly faithe pas d'ma. Seux et certain qu'j'ai n'pouorrai pas enduth&eacute; chonna longtemps. <br/><br/>

</div><div align="center">* * * * *<br/><br/>

</div><div align="left">Une bouonnefemme de par ichin m'a r'qu&eacute;mand&eacute; un r'mi&egrave;de, et je crai que j'm'en vais l'&ecirc;prouv&eacute;. A qu'menchi, y faut une bouonne douzaine de colimachons, &eacute;pis une tchilieuvre, une ouothelle de lapin, la cr&eacute;te d'une n&eacute;the poule, et un vier crapaud. Nou met tout chonna dans le sorsepan, avec un moi d'chnichon et d'la suthelle,et nou l'bouord pour quatre heuthes, r&ecirc;muant l'm&eacute;lange tout l'temps.<br/><br/>

T'ch&egrave;stque ous en pensez, d'chu r'mi&egrave;de'la&nbsp;  ? Pour de m&eacute;, j'n'y crai pas pus qu'chonna. A qu'menchi j'n'aime pas l'id&eacute;e d'&ecirc;tre pliant&eacute; en d'vant du feu pour quatre heuthes de temps. Epis iou all&eacute; ram&acirc;ss&eacute; une tchilieuvre&nbsp;  ? J'ai d'mand&eacute; &agrave; la vieille si un bouon long ver de terre ne f'thait pas aussi ben, mais ou dit qu'n&acirc;nin. Ch'est fichant.<br/><br/>

Y'a chonnechin &eacute;tout. Si la Merriene se trouvait enpou&eacute;sonn&eacute;e et qu'y'avait une lev&eacute;e d'corps, ne s'saient-y pon capablyes de m'trouv&eacute; coupablye de meurtre&nbsp;  ? Entre nous, Moussieu, j'ai id&eacute;e d'mouothi dans man liet, et pas au but d'une corde.<br/><br/>



<i><a href="lebrocq.html">PH'LIP</a></i><br/>
<br/>
<i>Morning News 12/10/1946</i> <br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="rmiedes.html">Les r'mi&egrave;des d&eacute; nouos vielles gens</a><p>
<li><a href="assembliee/rmiedes.html">Les r'mi&egrave;des</a><p>
<li><a href="gdfrmiedes3.html">R'mi&egrave;des d&eacute; nouos vielles gens</a><p>
<li><a href="gdfpliantes2.html">Acouo des pliantes m&eacute;d'cinnales</a><p>
<li><a href="medvoc.html">La m&eacute;d'cinne en J&egrave;rriais</a><p>
<li><a href="gdfhopita.html">L'H&ocirc;pita</a><p>
<li><a href="gdffraid.html">Av'-ous du fraid?</a><p>
<li><a href="gdfahans.html">Av'-ous d's ahans?</a><p>
<li><a href="gdfmaladie.html">Un tas d'maladie!</a><p>
<li><a href="gdftatonnnie.html">Tchi t&acirc;tonn'nie!</a><p>
<li><a HREF="gdfrose.html">La vie n'est pon tout roses!</a><p>
<li><a href="pmnurses.html">Merrienne on Nurses and Operations</a><p>
<li><a href="pmmus.html">Ph'lip Va Sus L'mus</a><p>
<li><a href="hopita_adlm.html">&Agrave; l'h&ocirc;pita</a><p>
<li><a href="gdfrfliechi.html">Au r'fli&eacute;chi...</a><p>
<li><a href="dents70.html">L'&ecirc;rach'chie d'dents y'a septante ans</a><p>
<li><a href="vethues.html">Ich&icirc;n nou cache les v&eacute;thues</a><p>
<li><a href="colinmachon.html">Merrienne et les col&icirc;nmachons</a><p>
<li><a href="colinmachons.html">L&eacute; sitho d'col&icirc;nmachons</a><p>
<li><a href="gdfcolinmachons2.html">Les d'vis du Bouan'homme George</a><p>
<li><a href="xbo.html">Respectais Not' Conn&ecirc;table</a><p>
<li><a href="sitho_carottes.html">Du Sitho d'C&acirc;rottes</a><p>
<li><a href="ortchies.html">L's ortchies</a><p>
<li><a href="comiere.html">L&eacute; Th&eacute;e d'Comi&egrave;re.</a><p>
<li><a href="pliantes.html">Les pliantes</a><p>
<li><a href="epices.html">L's h&egrave;rbes et l's &ecirc;pices en J&egrave;rriais</a><p>
<li><a href="arthrite.html">Eune vielle &egrave;rmi&egrave;de pouor l'arthrite</a><p>
<li><a href="gravelle.html">Eune &egrave;rmi&egrave;de pouor la gravelle et la pi&egrave;rre</a><p>
<li><a href="hielle.html">Entouor d&eacute; l'hielle</a><p>
<li><a href="pitchets.html">I' n'y'a pon d'rose sans pitchets</a><p>
<li><a href="influenza.html">L'Influenza</a><p>
<li><a href="soupejp.html">Unn' Boll&egrave;e d&eacute; bouanne Soupe</a><p>
<li><a href="onguent.html">L'Onguent Merveillieux</a><p>

<li><a href="pmchilblains.html">Merrienne has chilblains</a><p>
<li><a href="pmmarrie.html">La Merrienne est m&acirc;rrie</a><p>
<li><a href="painfouai.html">Ch'est Tout d'm&ecirc;me Vrai: n'y'a qu'la Fou&eacute; qui Sauve</a><p>
<li><a href="paintherapeutics.html">Modern Therapeutics and Mrs. Pain</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

