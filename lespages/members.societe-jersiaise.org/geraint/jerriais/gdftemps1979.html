<HTML>
<HEAD>
<TITLE>L&eacute; Temps</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Temps</h2></font></center><p>


<i> Trenton,</i> <br/>
<i> Michigan,</i> <br/>
<i> USA.</i> <br/>
<i> L&eacute; 12 d&eacute; mai, 1979</i> <br/>
<br/>
 Moussieu l'R&eacute;dacteu, <br/>
<br/>
 &quot;J&eacute; n'sai tchi temps tch'i' fait en J&egrave;rri ches jours?&quot;, man fr&eacute;the Fra&icirc;nque m&eacute; disait hi&egrave;r. <br/>
<br/>
 &quot;Bouan Dgieu sait,&quot; j'l&icirc; dis, &quot;car l&eacute; temps est si boulev&egrave;rs&eacute; un mio partout l'monde qu&eacute; nou n'peut pon s'fier d'ssus pour dgiex minnutes!&quot; <br/>
<br/>
 Y'a eune chose tch'est bein c&egrave;rtaine: J&eacute; n'm'attends pon d'trouver ich&icirc;n dans l'Michigan quand j'arrivethai en J&egrave;rri mardi tchi veint, car la temp&eacute;thatuthe a 't&eacute; entre huiptante et n&eacute;nante d&eacute;gr&eacute;s (Fahrenheit) chutte s&eacute;maine. <br/>
<br/>
 J'm'&egrave;rsouveins, pourtant, qu&eacute; j'avions pathel bieau temps &agrave; St. Ou&euml;n quand j'tais mousse y'a huiptante ans. I' m'sembl'ye acouo vaie les mo&ucirc;ques en m&acirc;sse l&eacute; tout des f'n&ecirc;tres et d'la grand' porte dans la forge, et qu'les j'vaux qu'man P'p&egrave;e et Papa 'taient &agrave; f&eacute;ther avaient tr&eacute;jous la coue en allant en &ecirc;prouvant &agrave; cachi les mo&ucirc;ques et bourdons &agrave; j'va tchi les vengeaient. V'l&agrave; tchi n'tait pon c'mode pour man P'p&egrave;e quand il 'tait &agrave; f&eacute;ther les pids d'dri&eacute;the du j'va, car il attrapait tchiquefais la coue du j'va dans la fache, pr&icirc;ncipalement quand oulle 'tait longue. Ch&eacute; n'tait pon la faute du pou&ocirc;rre ch&eacute;va tch'&eacute;tait vengi par les mo&ucirc;ques, sans doute, mais v'la tchi n'emp&ecirc;chait pon man P'p&egrave;e d'li faithe des teurbleudes su l'co. Papa, tch'&eacute;tait calme et doux d'caract&eacute;the, l&icirc; disait: &quot;N&eacute; juthe pas d'm&ecirc;me, don, man gar&ccedil;on. V'l&agrave; tchi n's&egrave;rt &agrave; rein.&quot; Et P'p&egrave;e r&ecirc;ponnait: &quot;Ches foutues mo&ucirc;ques-l&agrave; sont assez pour tenter l's Anges des Cieux!&quot; <br/>
<br/>
 Tchi bieaux jours, dans chu temps-l&agrave;! J'avais mains d'dgiex ans, et &agrave; ch't &acirc;ge-l&agrave; un mousse a eune &icirc;nmaginn&acirc;tion extraordinnaithe et tout est b&eacute; l'tou d'li. J'ouai acouo l&eacute; bourdonnement des mo&ucirc;ques &agrave; v&egrave;rs et des mo&ucirc;ques &agrave; myi et des bourdons l'tou des flieurs dans l'gard&icirc;n. D&eacute; la f'n&ecirc;tre d&eacute; ma p'tite chambe au haut d'la mont&eacute;e dans la ma&icirc;son j'pouvais vaie la m&eacute;, et j'pensais &egrave;s grands navithes &agrave; vailes (et j'en viyais tchiques fais) tchi protaient les jannes gar&ccedil;ons &agrave; La C&ocirc;tes, et &egrave;s naviguants (comme Papa d'vant s'mathier et s'mettre &agrave; forgi &agrave; t&egrave;rre) tchi navidgaient ches bieaux navithes-l&agrave; partout l'monde. Et j'm&eacute; disais qu&eacute; quand j&eacute; s'sais grand j'&icirc;thais navidgi &eacute;tout! <br/>
<br/>
 La dg&egrave;rre des Bo&euml;rs 'tait en allant, et y'avait eune g&acirc;zette (j'crai qu'oulle 'tait appel&eacute;e &quot;Police News&quot;) tchi montrait des portraits des soudards &agrave; la dg&egrave;rre, et du camp d'bat&acirc;le, et tchiquefais des bat&acirc;les m&ecirc;me entre nouos soudards et les Bo&euml;rs. J'm'&egrave;rsouveins d'aver veu l'portrait d'la montangne appel&eacute;e Spion Kop auve les soudards &agrave; ramonter amont et les Bo&euml;rs sus l'haut &agrave; tither sus ieux. Y'a eune pointe dans Les Blianches Banques tchi r'sembliait &agrave; la montangne dans chu portrait-l&agrave;, et ou c'menchi &agrave; &ecirc;t' appel&eacute;e Spion Kop par les J&egrave;rriais. La viyant d'ma f'n&ecirc;tre d&eacute; chambre &eacute;tout, i' m'sembliait vaie les soudards ramonter amont atout la ba&iuml;onnette au but du canon d'lus armes. <br/>
<br/>
 Quand v'nait l'd&icirc;nmanche, j'allais auve Papa sus l'haut du Mont nouos assi&eacute;the endrait l'H&ocirc;tel d&eacute; l'&Ecirc;ta pour vaie les c&acirc;rrosses (y'en avait &agrave; deux j'vaux) et les grands chars-&agrave;-bancs &agrave; siex j'vaux lus arr&ecirc;ter &agrave; l'h&ocirc;tel. I' m'sembl'ye acouo vaie la graie r'l&icirc;sante des j'vaux auve les &acirc;telles et mart&icirc;ngales en jaune tchuivre, les mart&icirc;ngales sauticottant &agrave; m'suthe qu&eacute; les j'vaux trottaient, et nou-s-&eacute;thait dit qu&eacute; ch'tait d's &ecirc;t&icirc;nchelles ou des p'tits &ecirc;pars d&eacute; feu tchi lus sortait d'la t&ecirc;te. Ch'tait b&eacute; &agrave; vaie! <br/>
<br/>
 D&eacute; temps en temps quand i' fa&icirc;sait hardi caud Papa m'la&icirc;ssait m'bangner quand la m&eacute; 'tait haute. J'm&eacute; d's'habilyais dans la grand' tchithi&eacute;the, tch'&eacute;tait bein pav&eacute;e, l&eacute; long et &agrave; l'ouest d&eacute; la tour, et j'm&eacute; bangnais l&agrave;. J&eacute; n'tais pon en dangi auve les bords d&eacute; la tchithi&eacute;the d'amain des deux c&ocirc;t&eacute;es, et ch'tait d'm&ecirc;me qu&eacute; j&eacute; c'menchis &agrave; apprendre &agrave; nouer. J'n'allais pas bein liain ava la tchithi&eacute;the car Papa m'disait d'n'aller pon dans l'ieau trop profonde, et dans chu temps-l&agrave; un mousse n&eacute; pensait pon &agrave; d's'ob&eacute;i. Et pis i' restait pr&egrave;s d'm&eacute;, et ch'tait rein qu&eacute; quand la m&eacute; 'tait parfaitement calme tch'i' m'la&icirc;ssait m'bangner. <br/>
<br/>
 En p&acirc;lant du temps, j'en ai veu d&eacute; toutes les sortes dans l'couothant d's ann&eacute;es d'pis chu bieau temps-l&agrave; d'mes p'tits jours en J&egrave;rri. &Agrave; t&egrave;rre, j'ai connu la fraid du Cannada auve sa n&eacute; et san gliaichon, et j'ai ieu l's ouies g'l&eacute;es dans eune temp&eacute;thatuthe d&eacute; quarante d&eacute;gr&eacute;s en d'ssous d'z&eacute;ro Fahrenheit. Et j'ai veu les pays cauds d'l'Afrique, des Indes, d&eacute; l'Australie et des pays d'l'Am&eacute;thique du Sud. J'ai veu l'saccage des &quot;ouragans&quot; et tourbillons d'l'Am&eacute;thique du Nord tchi tchulbutent bouais et ma&icirc;sons comme s'il' 'taient faits d'papi m&acirc;chi. En m&eacute;, j'ai 't&eacute; dans les temp&ecirc;tes d&eacute; l'Atlantique dans les grands batchieaux, et dans les &quot;typhons&quot; d&eacute; la M&eacute; Chinnouaise et d'l'Oc&eacute;an Indien dans la sa&icirc;son &quot;mousonne&quot; en fa&icirc;sant l'tou du monde. <br/>
<br/>
 Pour en finni, j'peux dithe qu&eacute; j'ai veu toutes les sortes d&eacute; temps souos l'touannement du sol&eacute;, et qu'j'ai tr&eacute;jous pr&icirc;ns l'temps comme i' veint. Quand il est b&eacute;, l's anciens disaient: &quot;Ch'est du pus bieau temps d'la vie!&quot; Quand ch'tait l'contraithe, i disaient: &quot;Ch'est du temps du Bouan Dgieu, mais ch'n'est pon d'San miyeu!&quot; <br/>
<br/>

    <i><a href="lefeuvre.html">George d'La Forge</a></i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="payscauds.html">Les Pays Cauds et les Pays Frais</a><p>

<li><a href="tchitemp.html">Tchi Temps!</a><p>
<li><a href="tchitemps2.html">Tchi Temps!</a><p>
<li><a href="tempsjp.html">L&eacute; temps</a><p>
<li><a href="gdffloride.html">En Floride</a><p>
<li><a href="gdfpatuthe2.html">Changement d'p&acirc;tuthe</a><p>
<li><a href="gdfpatuthe3.html">Changement d'p&acirc;tuthe</a><p>
<li><a href="gdfstouen.html">&Agrave; St. Ouen l'temps p&acirc;ss&eacute;</a><p>
<li><a href="gdfnostalgiques.html">M&eacute;mouaithes nostalgiques</a><p>
<li><a href="gdfcmin.html">En c'min p&acirc;ssant</a><p>
<li><a href="gdfsouvnins.html">Souv'n&icirc;ns du temps p&acirc;ss&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

