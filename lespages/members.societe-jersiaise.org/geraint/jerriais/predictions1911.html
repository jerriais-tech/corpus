<HTML>
<HEAD>
<TITLE>Pr&eacute;dictions pour dziexs-neu' chents onze</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pr&eacute;dictions pour dziexs-neu' chents onze</h2></font></center><p>

Ch'est bel et bin d'souhait&eacute; vie et prosp&eacute;thit&eacute; &egrave;s gens: v'la tchi n'cou&ocirc;te rin et nou happe des faies eunne litcheu a bouan marchi. Mais, m'est avis qu'nos clients s&eacute;tont contents d'ou&iuml;r des nouvelles seuthes sus <i>l'av'n&eacute;</i>.<br/>
<br/>
Pour liethe l'av'n&eacute; (a ch'qu&eacute; m'dit pour tr&egrave;s schlings eunne d&icirc;seuse d&eacute; chance d&eacute; la Roque), nou s'en va, a m&icirc;nniet dans un chumtiethe d'Eglyise d&eacute; tchiq' l&eacute; R&eacute;cteu est veuvi en deuxi&egrave;me neuche; nou s'met sus l'dos, la t&egrave;te sus eunne plieumme d&eacute; caouan, au Nord du chumtiethe, pids et gambes en crou&eacute;e. Nou s'met un gallot d'granit sus l'estouma, et nou reste d'm&egrave;me eunne heuthe en disant a mi&eacute;-vou&eacute;e:<br/>
<br/>
Ka-ra ki-ri,<br/>
Dis m&eacute; tchi ri, etc., etc.<br/>
<br/>
Y'en a douze linnes, qu&eacute; j'e'n vos dithait pon: ou's en s&eacute;thaites trop long. Si tout c'est pass&eacute; coumme-y-faut, ch'qu&eacute; nou's &egrave;scrit l'lend'main est puthe v&eacute;thit&eacute;.<br/>
<br/>
N&eacute; v'chin des choses qui s'arriv'thont fiabli&eacute;ment ch't'ann&eacute;e si j'sis chorchi:<br/>
<br/>
Y'&eacute;tha un fermi fran&ccedil;ais qui d&egrave;scamp'tha sans payi sa terre... San propri&eacute;taithe r'non'cha, et s'n'itha travaillyi a san jour sus la ferme t&eacute;chnique.<br/>
<br/>
Y'&eacute;tha un tas d'sous d&egrave;spens&eacute;e pour des b&ucirc;soqu'thies a l'<a href="gdfhopita.html">Hopita</a>.<br/>
<br/>
<a href="bisson.html">Mess Bisson</a> d'la &quot;Nouvelle&quot; louetha sa boutique au pit d'Pier road, au Coumiti d's'Estats pour y vendre les l&eacute;djumes d'la ferme esperimentale.<br/>
<br/>
L'Coun&egrave;stablye d&eacute; <a href="st_sauveux.html">Saint Sauveux</a> continuetha a vot&eacute; tr&eacute;jous et sans cesse du bouan bord... l&eacute; bouan bord, ch'est souontre s'en r&eacute;cteu.<br/>
<br/>
Moussieu l'Bailli itha a la p&egrave;que &egrave;s <a href="minquiers.html">Mintch&egrave;s</a>, et r'vindra tard pour ouvri la Cour... n'y'a pas d'amende.<br/>
<br/>
Un offici d'police s'sa chinq minutes tard l&eacute; jour d&eacute; s'n'assermentation... chinq louis d'amende et frais.<br/>
<br/>
Les poummes-d&eacute;-terre s'ont bouan prix a la fin d'Mai, mais y'&eacute;tha un ha&icirc;nu sus les <a href="fritvoc.html">n&eacute;thes gradilles</a>.<br/>
<br/>
Daniel lu b&acirc;sdra du fi a r'teurtre dans l's'<a href="etats.html">Estats</a>.<br/>
<br/>
La vaque a Piteur Pavoux avortetha... sa g'niche morte remport&eacute;tha pus tard un preumi prix dans les g'niches-m&egrave;res.<br/>
<br/>
L'D&eacute;put&eacute; d&eacute; Saint Groutin pr&eacute;sent'a un Proj&eacute;t pour qu'un membres des Estats n&eacute; piesse pas vendre ni lou&eacute; rin a l'Administration... tou&ocirc;s les 'inamovibles' pouffthont d'rithe.<br/>
<br/>
Y'&eacute;tha eune &egrave;spici cond&acirc;mn&eacute; a l'amende pour av&eacute; vendu du sablion dans tchi y'av&eacute; du p&egrave;vre.<br/>
<br/>
L'D&eacute;put&eacute; Crill f'tha eunne lou&eacute; sus l's'<a href="hitres.html">h&icirc;tres</a>: ov deux chents louis, li et Moussieu Sinn&eacute; s&eacute;mthont d'la grenne d'h&icirc;tre autou d'l'Ile.<br/>
<br/>
Y'&eacute;tha des neuches en Septembre. Y'a eunne forte surpr&icirc;nse qu'attend l'nouvieau mathi&eacute;. Console t&eacute;, mon vi: ch'la n's&eacute; v&eacute; pon d'jour, et a bon d'gens n'en savent rin.<br/>
<br/>
Y'&eacute;tha d's'avocats tchi p&eacute;rdront lus cause... Y dithont a lus clients qu'les Juges sont d's'achocres.<br/>
<br/>
Si y'a dj&egrave;rre entre deux pays protestants, tou&ocirc;s les deux pr&icirc;thont l'Bouan Djeu pour g&acirc;gni... l'Bouan Djeu n's&eacute;tha pon a tchi piethe.<br/>
<br/>
Les tr&egrave;s mille ching chents chinq almanas qui nos restent s'sont tou&ocirc;s vendus pour la fin du mais... y'&eacute;tha pieurs et grin'chie d'dents pour les siens qui n'vennent pon en q's'si en temps.<br/>
<br/>
L'caouan &eacute;tha un accident... il en cliopinn'na pour longtemps.<br/>
<br/>
<i><a href="brambilo.html">Samuel</a></i><br/>
<i>La Chronique de Jersey 4/1/1911</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="prophete.html">Coumment qu'Elie a touann&egrave; proph&egrave;te</a><p>
<li><a href="biloannee1915.html">Un brin en patois</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="samuelaffaithe.html">Mauvaise Affaithe</a><p>
<li><a href="samuelnoue1913.html">La g&acirc;zette vos souhait' un bouan Nou&eacute;</a><p>

<li><a href="nouvan.html">Un' Buonn' Nouvelle Ann&eacute;e</a><p>
<li><a href="nouvan2.html">Le Nouvel An</a><p>
<li><a href="nouvan3.html">La Nouvelle Ann&eacute;e</a><p>
<li><a href="nouvan4.html">La Nouvelle Ann&eacute;e</a><p>
<li><a href="pourlenouvelan.html">Pour le Nouvel An</a><p>
<li><a href="1901.html">1901</a><p>
<li><a href="1900.html">1900</a><p>
<li><a href="findannee.html">Fin d'ann&egrave;e</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfsouhaits.html">Souhaits d'nouvelle ann&eacute;e</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

