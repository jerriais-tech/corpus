<HTML>
<HEAD>
<TITLE>&Agrave; la chance!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Agrave; la chance!</h2></font></center><p>

<div align="center"><br/>
<br/>
<b>Charact&eacute;thes.</b><br/>
<br/>
<br/>
</div><div align="left">Madame Sophie Dupont&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<a href="eileenlesueur.html">Eileen Le Sueur</a><br/>
Georges Dupont (s'n homme)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Garnet Perchard<br/>
Mlle. Dutot (rapporteuse)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Audrey Lucas<br/>
Madama Clarice Pigeon (vaisine)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dulcie Jones<br/>
Francouais Pigeon (s'n homme)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Leslie Le Ruez<br/>
Madame Deschenes (m&eacute;the de Carlita de Braganza)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Valerie Amy<br/>
<br/>
</div><div align="center"><b>Sc&egrave;ne</b><br/>
</div><div align="left"><br/>
<i>La cou&ocirc;tuth'thie siez Madame Dupont.</i><br/>
<br/>
<i>Madame Dupont est &agrave; cou&ocirc;tre - oulle a l'air de mauvaise humeur et trav&acirc;lle s'n adgulle &eacute;n&egrave;rgiqument. Nou' ouait tapper &agrave; la porte - Madame Dupont halle eune longue haleine, met sa cou&ocirc;tuthe sus la tablye et va r&ecirc;pondre la porte - ou' rentre suivant eune dame d'un certain &acirc;ge - bein mais s&eacute;v&eacute;thement habillyie.</i><br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je vos d'mande extchuse pour &ecirc;tre v'nue siez vous comme chenne-chin. Estche &agrave; Mme Dupont que j'ai l'honneu d'pasler?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>freumant la porte</i>): Oui d'ja.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>chatchant d'main</i>): Et bein, comment qu'ous &ecirc;tes aniet? Permettez-m&eacute; de m'introduithe. Je sis Caroline Dutot.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je sis d'charme mercie, et vous (<i>li montrant eune tchaise</i>). Vos pliait'i' vos assi&eacute;the eune minute?<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Merci - 'ous &ecirc;tes vraiment charmente (<i>&eacute;rgardant alentou d'ly</i>). I' faut due j'dise qu'ous avez eune belle p'tite d'meuthe ichin, j'aime hardi vos robes l&agrave;.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>impatiente</i>): Merci, mais pouvous m'explitchi la raison pour votre visite? Etes 'ous v'nue pour me d'mander de vos faithe de la cou&ocirc;tuthe?<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>surprinse</i>): De la cou&ocirc;tuthe! (<i>riant</i>). Nannin d'ja. J'acate tr&eacute;jous mes habits touas faits siez Louis et Cie.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>sans &ecirc;couter</i>): Je sis cou&ocirc;tuthi&eacute;the, mais faut que j'vos dise que j'sp&eacute;cialise &agrave; faithe des robes de neuches. (<i>La r'r'gardant</i>). Mais &agrave; votre &acirc;ge je'n crai pon que ch'est pour chenna qu'ous &ecirc;tes v'nue.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Donnez m&eacute; la chance de vos dithe la raison pour ma visite.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>qui n'a que cou&ocirc;tuthe dans l'id&eacute;e</i>): Ch'est-i' par chance ieune de mes pratiques tchi vos a r'command&eacute;e?<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>interrompant</i>): Nannin! Mais j'nai pas d'doute qu'ous &ecirc;tes eune raide bouonne cou&ocirc;tuthi&eacute;the.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh v&eacute;the. J'avais apprins man m&ecirc;tchi siez Madame Coffin et j'fais de meilleu' manches que les siennes de vot' costume. Eune apprentive en aithait fait du miyeu travas.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>exasp&eacute;th&eacute;e</i>): P't&ecirc;tre bein.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et j'vai bein qu'ous avez payi tchiques h&egrave;rpins pour vot' costume.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Appr&eacute;chant de &pound;50.00.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>So&ucirc;ffliant</i>): &pound;50!! I' faut qu'ous avez pus d'sous que d'avis. 'Ous avez t&egrave; bein friponn&egrave;e, h&eacute;las.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>presque &agrave; but d'p&acirc;tience</i>): A l'av'nin je f'thais bein mus de v'nin vos vaie. Mais j'peux-ti' vos faithe &agrave; comprendre que j'n sis pas ichin pour de la cou&ocirc;tuthe. Je vais bein qu'ous &ecirc;tes eune personne intelligente et probablyement raisonablye &eacute;tout. J'esp&eacute;the qu'ous allez bein vouler me donner tchiques renseignements.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchiques renseignements? 'ous d'vez bein r&eacute;aliser que j'nai pas de temps &agrave; perdre en pleine arl&eacute;vee - si 'ous vouli&egrave;tes v'nin tchique dimanche je vos asseuthe que je s'ais pr&ecirc;te a vos entret'nin (<i>sa cou&ocirc;tuthe tchait. Ergardant l'&ecirc;trangi&egrave;the</i>). Avous l'habitude d'aller siez les gens qu'ous n'connaissis pas et lus dithe qu'ous &ecirc;tes v'nue tout simplyement pour bailli d'vot becque?<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui d'ja ch'est m'n'habitude de surprendre le monde siez ieux.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n approve pas d'chenna. Faut-i' en aver du toupet pour aller derange les gens qu'ous n'connaissis pas. Est ch'qu'i n'vos montrent pas la porte?<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh oui, tchiques fais, mais v'la tchi n'me fait pas d'peu.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai tr&eacute;jous oui dithe qy'i' n'y &agrave; que les affront&eacute;s qui vivent. Je vos asseuthe qu'ous &ecirc;tes tromper de maison chette fais. J'n'ai certainement pas l'temps de rester &agrave; flianter l'temps avec vous. I' faut que j'pr&eacute;pathe un r'pas pour man bouan'homme quand i' r'veindra d'travas - ch'est pourtchi &#8230;<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>interrompant</i>): Oh, i s'en r'veint pour san th&eacute;e, et pouvous m'dithe ses plians pour la s&eacute;th&eacute;e? Ch'est vraiment pour chenna que j'sis ichin.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>la r'gardant sevethement</i>): Ergardez Mlle - ? (<i>oulle oublie san nom</i>). Tch'est que v'la peut vos faithe a vous comment q'man George s'en va passer sa seth&eacute;e?<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ordinaithement v'la tchi me consernethait pas - mais &agrave; ces s&eacute; ch'est diff&eacute;thant Madame Dupont, car votre homme est eune c&eacute;l&eacute;brit&eacute; aniet &#8230;<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>interrompant</i>): M&ecirc;le'ous d'vos affaithes et laissis m'n homme trantchille.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Comment que j'peux vos faithe &agrave; comprendre que j'&eacute;cris des articlys pour la Gazette, et comme votre homme est dans les nouvelles aniet &#8230;<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans les nouvelles!! A-t-i ieu un accident? I' n'a pas vol&eacute; la banque par chance?<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin rein dit&eacute; &#8230; Comme il a gagni le premi&eacute;r prix dans la comp&eacute;tition du Concours organis&eacute; par les Artistes des Cabarets en J&egrave;rri, je voulais tout simplyement saver votre opinion sus l'chouaix de san prix?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'en dounne pas mes opinions &agrave; des gens que j'n connais pas. Je sis trop bein &ecirc;l'v&eacute;e pour faithe dit&eacute;t.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais touas les J&egrave;rriais voudraient saver tch'est que votre homme et vous s'en vont faithe du prix?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qui n's'otchuppent pas de m&eacute; ni man Georges. I'n lus sont pas g&ecirc;n&eacute;es d'nous dans l'pass&eacute;.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis hardi d&ecirc;chue de oui votre attitude. Au mains dites-m&eacute; si s'en va passer la s&eacute;th&eacute;e ichin avec vous, ou avec la belle hardelle chouaisie par li?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>riant</i>): Ch'est l&agrave; la tchestion!!<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;S&eacute;yis don' raisonablye et donnez m&eacute; eune r&ecirc;ponse &agrave; ma tchestion?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>est silencieuse</i>.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'vos asseuthe que je'n' sis qu'&agrave; faithe man travas et je' n' peux pas m'en aller &agrave; l'office de la Gazette sans eune histouaithe - i's sont capablye de m'donner l'sac! (<i>Madame Dupont agit&eacute;e va et veint et Mlle Dutot r'prend couothage</i>). Ous savez bein que la Gazette annoncit le Concours pour les hommes seulement y'a un couplyes d' s'maines. Absolument 'ous d'vez aver distchuter l'affaithe avec votre homme.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>avec desdain</i>): Nouffait. Hum!<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;'Ous vos r'appel&eacute;e, sans doute, qu'i' montr&icirc;tent les portraits d'eune douzaine de belles artistes en n&eacute;glig&eacute;s dans les cabarets de J&egrave;rri?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;I's devthaient rouogi d'honte ches hardelles l&agrave;. Man Georges n'est pas int&eacute;rr&ecirc;si dans ditet - il est bein trop respectablye.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peut-&ecirc;tre bein, mais ch'est li tout d'm&ecirc;me qu'est le gagnant de la comp&eacute;tition! Votre homme, se r'connait-i' dans l's habillements pour les femmes? Travaille t'i dans eune boutique?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est cl&egrave;rc dans l'office d'un avocat et ne s'otchuppe pas de c'm&icirc;nsolles et neglig&eacute;es. I' m'a certifi&egrave; qu'i' pr&icirc;ns part dans la comp&eacute;tition avec ses coll&egrave;gues pour eune bord&eacute;e d'fanne et pas avec l'id&eacute;e de gagni un prix!<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais le fait est qu'il a gagni le premier prix! Tchi de passer toute la s&eacute;th&eacute;e avec la hardelle la pus poplaithe &agrave; chu moment - l'artiste de Cabaret Carlita de Braganza! Je vos asseuthe qu'oulle en a de l'attraction - l'avous par chance veue sus la television? ou d'accepter le prix de &pound;150.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui j'lai veue. Oulle 'tait d&ecirc;gou&acirc;tante - Ou'n' laisser pas grand chose &agrave; l'imagination, chette-l&agrave;.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa beiaut&eacute; est sa fortune, et apr&egrave;s tout, ch'est l&agrave; sa mani&egrave;the de gagni sa vie &#8230;<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Des douzaines comme chenna ne savent pas tchique ch'est que d'travailli. Je voudrais la vaie &agrave; scrober des aithes en chiment &#8230;<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Interrompant</i>): Oh vaithe, sans doute - mais il en faut pus d'eune sorte &agrave; faithe un monde. Avous r&eacute;alis&eacute; que la s&eacute;th&eacute;e c'menche avec un bantchet &agrave; l'H&ocirc;tel de France avec un menu pr&eacute;path&eacute; par le premier chef?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais man Georges souffre d'ulc&eacute;thes dans l'estomach et ne peut pas mangi autcheune chose de riche ni b&eacute;the autcheune bouaisson.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis le r'pas est suivi par eune visite &agrave; un Cabaret sp&eacute;cial, au Club des Trais Pintardes.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;En v'la un nom &agrave; couochi d'hors.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dites m&eacute;, votre homme a-t-i' eune casaque &agrave; coue d'h&eacute;thonde et tout che qui va avec chet'habillement? Mais enfin le gagnant n'est pas t'nu d'aller s'rigalet et riboter - i' peut accepter un cheque pour &pound;150.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&pound;150!! et rester trantchillement avec sa femme - i' n'ya pas d'doute qui s'en va chouaisi chenna.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein Madame Dupont est che'qu'ous n'pouvez pas me dithe che qu'il a chouaisi - le v'la tout che que j'veurs saver.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et m&eacute; &eacute;tout dame.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>&agrave; but d'p&acirc;cienche</i>): Est-che qui n'vos a pas dit?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas un p'tit mot - mais j'&eacute;spethe qu'i' n' s'en va pas h&eacute;siter de prendre &pound;150.<br/>
<br/>
Dlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais si y'a un petit mio de d'diablye dans li, i' pourrait bein chouaisi la s&eacute;th&eacute;e de pliaisi.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je'n crai quasiment pas. &pound;150 es'sai eune petite fortune pour des gens comme nous. Je saithais bein tchi faithe m&eacute; avec ches sous l&agrave;.<br/>
<br/>
Dlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dites m&eacute;, est ch'que vot' chouaix es'sait des vacances?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais nennin - je voudrais tant aver eune television en couleur.<br/>
<br/>
Dlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, bouanne chance. (<i>Ou s'pr&eacute;pathe a sorti quand Clarice Pigeon entre</i>).<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh extchuse m&eacute; Sophie, je'n savais pas que t'avais d'la compagnie.<br/>
<br/>
Mlle Dutot:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein, j'm'en allais justement.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Sophie va avec ly a la porte</i>).<br/>
<br/>
Mme Dupont: &nbsp;&nbsp;&nbsp;&nbsp;&nbsp;&nbsp;&nbsp;&nbsp;I'y'&agrave; longtemps que j'voulais vaie ses talons &agrave; chette-l&agrave;. Chen est ieune de ches - l&agrave; qui n'savent pas quand-tchi lus en-aller.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>tchuthieuse</i>): Mais d'you qu'ou veint, chette cr&eacute;atuthe l&agrave;?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N&eacute; m&eacute; d'mande pas d'tchestions - j'en ai ieut assez a ch't' arlev&eacute;e pour le restant d'mes jours.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein ma chi&egrave;the. J'ai tchiquechose &agrave; t'montrer (<i>li montrant un magazine illustr&eacute;</i>).<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'en te comprends pas &agrave; flia&ucirc;ner tes sous &agrave; accater ches publications l&agrave;.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh ch't'y ch&icirc;n valait bein les 25 pennins que j'ai payi pour ergarde don le portrait &agrave; la hardelle &agrave; tan Georges.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Ergardant l'portrait de pr&egrave;s et d'liain et d'sus et d'sous</i>). Eh bein en v'la pour des cappeurs!<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais i' faut que t'admette que les hommes la trouvethaient attractive.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne m'apportez pas d'autres portraits de hardelles comme chenna. Je sommes des gens respectablye ich&icirc;n.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais souas les circonstances &#8230;<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>interrompant</i>): Tchi circonstances?<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu sais parfaitement bein que tan Georges a gagni la comp&eacute;tition pour chouaisi la pus belle hardelle, et les autres en ordre de biaut&eacute;.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu sais aussi bein comme m&eacute; que man Georges n'a pas fait chenna de san chef. Il est vraiment pus b&ecirc;te que mauvais.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais n'le juge pas trop vite - ch'est probablye qu'il a accept&eacute; les &pound;150 au lieu de passer la s&eacute;th&eacute;e avec la d'mouaiselle. Je sais bein que les sous vos s'aient bein utiles - mais le pouorre Georges a travailli &agrave; p'tits gages toute sa vie et qu'eune s&eacute;th&eacute;e de pliaisi &#8230;<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Interrompant</i>): Et m&eacute; don, je sis &agrave; n&egrave;grer ma vie touas les jours pour t&acirc;chi de mettre tchiques sous de c&ocirc;t&eacute; <i>(nou' ouait eune porte ouvrir et fremer</i>). Y'a tchiqu'un dans l'all&eacute;e.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est probablyement tan bouonnehomme.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Fran&ccedil;ois Pigeon entre tout drait</i>).<br/>
<br/>
M. Pigeon:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoers Sophie. Je criyais bein que j'trouvthais ma femme ichin.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Avais tu b&eacute;soin de v'nin ichin! Tan souper est dans l'fou - i'dait &ecirc;tre pr&ecirc;t a mangi ach't'heu.<br/>
<br/>
M. Pigeon:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si t'avais tou&acirc;n&eacute; l'bouton i's'ait probablyement caud - mais j'n sis pas &agrave; l'habitude de mangi un rag&ocirc;ut qu'est fraid.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, pardonne m&eacute; man Fran&ccedil;ouais - ma m&eacute;mouaithe n'est pas des miyeuthes. J'm'en vais aller vaie que tout est en ordre.<br/>
<br/>
M. Pigeon:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Reste l&agrave; - j'ai fait le n&eacute;cessaithe. (<i>&Agrave; Sophie</i>). Je veins justement d'vaie Georges entrer dans la boutique &agrave; la floriste.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave; Sophie - n'te gene pas d'autre - il est sans doute &agrave; t'accater des flieurs.<br/>
<br/>
M. Pigeon:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je sis bein surprins que Georges &agrave; s'n age a voulu prendre part dans eune comp&eacute;tition comme chenna. Les coll&egrave;gues &agrave; l'office en ont fait eune risl&eacute;e et i' pathait que les cl&egrave;rcs dans touas les bureaux de la Rue es Trais Pigeons sont a gagi et sont seux qu'i s'en va chouaisi la s&eacute;th&eacute;e de pliaisi avec la hardelle.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je sais que man Georges est un homme comme-i-faut et ne f'tha jamais rein pour me faithe de la peine.<br/>
<br/>
M. Pigeon:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais pourtchi prendre part dans eune pathelle comp&eacute;tition! Les gens aniet sont tant en peine de gagni des sous sans travaillyi.<br/>
<br/>
Clarence:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Enny&egrave;e</i>). J'allons ti' rester ichin toute la s&eacute;th&eacute;e? J'esp&eacute;thais que j'allions sorti apr&egrave;s le r'pas.<br/>
<br/>
M. Pigeon:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas d'chance, ma vieille. Y'a un couplyes de programmes que j'veurs vais sus la t&eacute;l&eacute;vision.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' m'semblye que Georges est d'gi&acirc;trement longtemps siez la floriste!<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'te g&ecirc;ne pas - le v'la qui veint. (<i>Georges arrive</i>). Hello man Georges (<i>malgr&eacute; la chaleur il a eune grand'casaque et eune blianche cravate</i>).<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>L'&eacute;rgardant d'un yi d'travers</i>): Pourtchi eune grand' casaque du temps qui fait don! Tu'es enfliub&eacute; comme en plein hiv&eacute;!<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>a l'air d'aver caud - i' halle la cravate et la casaque et les met sus eune tchaise. Il est habillyi en habits d's&eacute;th&eacute;e</i>) : Et bein, dites me don comment que j'pathais? (<i>se touanant et s'teurtant</i>).<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu est superbe man Georges - superbe! Magnifique! &Eacute;l&eacute;gant! <br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas si vite Clarice. (<i>&Agrave; Georges</i>). Tchi dgi&acirc;bl'ye qu'tuas fait de tan bouan suit que tu'avais mins &agrave;-matin?<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh j'ai laissi man fa &agrave; la boutique ou'est qu' jai emprunt&eacute; chtichin.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;As tu dit emprunt&eacute;? - Nou' n'emprunte jamais rein dans ma fanmil'ye.<br/>
<br/>
Clarice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu'es acouo &agrave; la vielle mode t&eacute; Sophie. Ch'est chenna que les grands gens font a ch't'heu pour des occasions importantes.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>prend la p'tite bou&ecirc;te</i>): Et tchique i' y'a ichin d'dans, est'che un p'tit Cadeau pour m&eacute;?<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'touche pas chenna. Ch'est eune flieur delicate pour la jeunne et belle demouaiselle que j'm'en vais escorter &agrave; ces s&eacute;. Ch'est pour mettre sus l'corsage de sa robe. Ch'est les filles de l'office qui m'ont dit que ch'est la mode parmi les vrais messieurs de pr&eacute;senter eune rose &agrave; lus dames.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>avec det&egrave;rmination</i>): Georges Dupont! si tu persist &agrave; faithe eune b&ecirc;te de t&eacute;-m&ecirc;me, &eacute;spece de buzard, j'allons aver du brit.<br/>
<br/>
M. Pigeon:&nbsp;&nbsp;&nbsp;&nbsp;&nbsp;&nbsp;&nbsp;&nbsp;L's affaithes c'menchent &agrave; cauffer (<i>et happant sa femme par le bras sort en disant</i>). A d'main et bouanne chance a touas les deux.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pense bein que tu t'en vas pas vouler mangi le h&eacute;than que j'ai accat&eacute; pour tan th&eacute;e.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan merci, Sophie.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>tristement et boul'vers&eacute;</i>): Eh bein don, je f'thai mus d'aller cli&egrave;rgi la tablye dans la tchuisine.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Absolument pour eune fais tu peux mangi sans m&eacute;.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'te g&ecirc;ne pas d'm&eacute;. Je sis bein trop tr&eacute;butchie pour mangi. Et tu pouarras couochi tout seu' &agrave; ces s&eacute; &eacute;tou, car tu n'me trouv'thas pas ichin quand tu aithas fini la s&eacute;th&eacute;e.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sait-don raisonablye, Sophie. Absolument tu'as perdu tout contr&ocirc;le de t&eacute;-m&ecirc;me. Apr&egrave;s le mathiage le pus heutheux tu 'n t'en vas pas m'tchitter pour eune petite bagatelle comme eune s&eacute;th&eacute;e d'pliaisi. Grand doux! tch'est que je f'thais sans t&eacute; ma chi&eacute;the?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu pouarras inviter ta charmente demouaiselle &agrave; v'nin soigni maison pour t&eacute; (<i>ou s'engroutte &agrave; plieuther</i>). J'en ai le tchoeur content de tout chennechin.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>li mettant la main sus l'&ecirc;pa&ucirc;le</i>):  Sophie - ma p'tite.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laisse-m&eacute; trantchille. Ch'est bein fini. J'm'en vais patchi deux-trais affaithes et fichi l'camp siez m&eacute;m&egrave;e. (<i>En sortant</i>) : Tu trouv'thas l'huile de castor sus la p'tite armouaithe dans la tchuisine. N'oublie pas d'en prendre eune bouanne lique.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>fermement</i>): Reste don ichin avec m&eacute;.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'en prends pas d'ordres de personne m&eacute;, Georges Dupont.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas eune ordre mais eune supplication: et ne m'appelle pas Georges Dupont. Tu'oublie don Sophie que j'avons ieu eune bouanne vie ensemblye, et tout homme d'mande est un p'tit mio d'divertisement et d'excitement de temps en temps. Sait don raisonablye.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Raisonablye!! Eyou que j'fidguthe dans tout chennechin?<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le s&eacute;th&eacute;e pass&egrave;e je't' don'nai un compte-rendu de che que j'avons fait et la m&eacute;mouaithe de chu pliaisi nos souotcheindra des les jours sombres.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Absol&ecirc;ment tu'as perdu la t&ecirc;te. Ch'est tout aussi bon comme m&eacute; dithe que not' vie ensemblye n'a pas valu grand chose. (<i>aigrement</i>). Merci pour tes compliments.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est finni don Sophie? Tu ergrett'as ta d&eacute;cision pour le restant d'tes jours. J'man vais a haut. (<i>Georges s'en va a-haut - Sophie reste comme eune statue - arrange la casaque et la cravate sus l'dos d'eune tchaise</i>).<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>N'ou ouait un tapin &agrave; la porte. Sophie s'en va tristement &agrave; la porte</i>).<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Entrez Madame.<br/>
<br/>
Mme Desch&ecirc;nes (<i>eune dame d'eune chinquantaine d'ann&eacute;es bein habillyie et hautaine. Ergardant alentou d'lyi</i>).<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous avez eune belle p'tite demeuthe ichin - est'che vous qui faites tout l'travas?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Certainement Madame. Etes-ous en cherche de travas d'journ&eacute;e?<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Grand doux nannin - Missice &#8230;<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>secquement</i>): Missice Dupont.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n sis pas v'nue pour vos vaie mais ch'est votre homme que j'cherche. Ous &ecirc;tes mathi&eacute;e sans doute.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&egrave;the, pour ach't'heu'.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est li que j'veurs vaie.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Impossiblye, il est &agrave;-haut.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'est pas malade j'esp&eacute;the?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Malade - li, v'la tch'est solide comme un capeste.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>s'assi&eacute;vant</i>). Eh bein j'm'en vais attendre qui veinge &agrave;-bas.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'a pas l'temps de vos vaie &agrave; ces s&eacute;, &egrave;rv&eacute;nez d'main au mat&icirc;n. I' s'en va sorti tout d'suite.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the je sais bein - s'en va t'i' pon aller &#8230;<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>interrompant</i>): Tch'est que chenna peut vos faithe - m&ecirc;le-ous de vos affaithes.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pardon Mme Dupont.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas avec m&eacute; qui s'en va aller s'ballander mais avec eune jeune actrice-de-cabaret.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, avec ma fille. Mais j'vos asseuthe que j'n'ai pas l'intention de la laisser passer toute eune s&eacute;th&egrave;e avec un homme. Ma fille est honorablye et respectablye et ou-est qu'ou va j'vais &eacute;tou. Avous comprins?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah 'ous &ecirc;tes sa m&eacute;m&egrave;e, et 'ous &ecirc;tes J&egrave;rriaise &eacute;tou. Je pensais que vot' fille avec le nom de Carlita de Braganza v'nait du Portugal! I' y'en a tant de chu pays l&agrave; en Jerri au jour d'aniet.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je sis aussi J&egrave;rriaise comme vous. San nom de the&acirc;tre n'est pas san nom actuel, Desch&ecirc;nes. <br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Che que j'n peux pas comprendre Mme Desch&ecirc;nes, si ch'est qu'ous &ecirc;tes aussi respectablye comme ous pr&eacute;tend&eacute;s, comment que jamais ous avez permins &agrave; votre fille de prendre part dans eune pathelle comp&eacute;tition?<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tout pour attither la publicit&eacute;. En tout cas les organisateurs 'taient seux que l'gagniant prendrait les sous.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas man Georges, valet.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est ch'qui' n'est pas comme i' faut vot' Georges?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aniet je n'sais pas. Si 'ous avietes demand&eacute; chenna hier j'aithais peut vos dithe sans autcheune h&eacute;sitation qu'il 'tait l'homme le pus respectablye (<i>se tou&acirc;nant a Mme Desch&ecirc;ne</i>s) et vous Madame 'ous n'&ecirc;tes pas m'n id&eacute;e de la m&egrave;the &agrave; eune actrice-de-cabaret.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'faut jamais jugi par l'appathance. Criyous que votre homme sen va b&eacute;t&ocirc;t v'nin &agrave;-bas. Je sis ennyi&eacute;e d'&ecirc;tre ichin.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Criant &agrave; tue-t&ecirc;te</i>): Allons Georges, descend tout d'suite. I' y'a eune charmante dame ichin pour te vaie.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Merci Madame Dupont. Je sis un mio pus r'asseuth&eacute;e - 'ous avez l'air eune femme de bouan sens. Je peut-i' m'fier sus votre support?<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>riant</i>): Absolument! Absolument! (<i>Georges entre</i>): La, Madame Desch&ecirc;nes, je vos presente m'n homme.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoeur Monsieu Dupont (<i>admithant che qu'ou' vait</i>). I' faut que j'dise qu'il a eune belle corpothance au mains.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tout de tchi d'emprunt.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chut! pas un mot Sophie. Je cryais quand j'ai oui des vouais que ch'tait ta tante de Sercq.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma tante! Ch'est la m&eacute;m&egrave;e &agrave; la jeune femme avec tchi tu propose passer ta s&eacute;th&eacute;e &agrave; ces s&eacute;, et ou dit que i'ou qu'sa fille va ou va &eacute;tout. (<i>A Madame Desch&ecirc;nes</i>). Georges es'sa bein heutheux de vos aver avec li et votre fille. Et pour faithe un parti &agrave; quatre je m'en vais v'nin &eacute;tout m&eacute;.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Excellente id&eacute;e!!<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chennechin change la complexion des choses. Je crai que j'ai changi d'id&eacute;e - j'm'en vais rester siez nous. Ch'est mes coll&egrave;gues qui sont vont lus fichi d'm&eacute; - j'n'aithait pas l'toupet d'aller &agrave; l'office demain.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu accepte les &pound;150, Georges?<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the Sophie. I' pathais que tu-as gagni chute ronde.<br/>
<br/>
Mme Desch&ecirc;nes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Merci Mousieu Dupont, 'ous &ecirc;tes un vrai moussieu. Je vos f&eacute;licite sus votre d&eacute;cision et que l'bouan sens a remport&eacute; apr&egrave;s tout. (<i>Chatchant d'main avec Sophie et Georges en sortant ou'dit</i>): Bouanne chance et bonheu' a touas les deux.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>allant auve Mme Desch&ecirc;nes</i>): J'&eacute;sp&egrave;the qu'ous veindrez m'vaie ieun d'ches jours.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sophie, je m'en vais aller m'd&ecirc;changi et j'pouarrons nos mettre &agrave; souper touas les deux.<br/>
<br/>
Mme Dupont:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Reste comme tu-est man Georges, je m'en vais aller mettre la robe que j'accati pour les neuches a ma ni&egrave;che. J'avons certainement tchiquechose a c&eacute;l&eacute;br&eacute;. J'allons aller touas les deux souper au Lobster Pot a l'Eta.<br/>
<br/>
<br/>
</div><div align="center"><u>RIDGEAU.</u><br/></div>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="thiatre.html">L&eacute; thi&acirc;tre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

