<HTML>
<HEAD>
<TITLE>Mes bouannes gens, tchi tintam&acirc;rre dans la p&acirc;raisse du bouan berg&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mes bouannes gens, tchi tintam&acirc;rre dans la p&acirc;raisse du bouan berg&eacute;</h2></font></center><p>

Mes bouannes gens, tchi tintam&acirc;rre dans la p&acirc;raisse du bouan berg&eacute;. Toutes les langues marchent coumme des moulins &agrave; clianch&egrave;t, et l's'yiers qui boulent ergardent du c&ocirc;t&egrave;t d'La Fosse. Les cartes sont m&ecirc;laies ; l's-z'hoummes &agrave; l'aouberge et siez ieux ont hardi d'catch&egrave;t, et tout chounna ch'est d'p&icirc;s l'meetin'.<br/>
<br/>
D'vant l'meetin' j'ou&icirc; bein un grand d'la p&acirc;raisse qui fit la r'm&egrave;rque : L' &quot;caouan&quot; est-i' muchi sus l'armou&egrave;the iou qu'Pouort&eacute; d'affaithes garde ses bouteilles de lime juice.<br/>
<br/>
Oui, man vi, j'y'&eacute;tais, mais ch'n'est pas m&eacute; qu'ait crott&egrave;t le d'sus d'l'armou&egrave;the ; nan, je n'voudrais pas faithe dit&egrave;t. J'en s&icirc;s aussi innocent qu'l'&ecirc;fant qu'est &agrave; na&icirc;tre ! .... pas l'mein, bein saeux !<br/>
<br/>
J'en ai t'y ou&iuml; de toutes les b&eacute;nites sortes &agrave; chu meeting, et d'p&icirc;s ettou.<br/>
<br/>
Devant, y'avait daeux z-hoummes qu'&eacute;taient &agrave; d'vis&eacute; et iun s'fit : I' faout l'pri&eacute; d'erprendre et faithe la m&icirc;nne de pieuth&eacute; quand nou l'&eacute;tha oblyigi a s'n'all&eacute;.<br/>
<br/>
Et coumme se fit l'aoutre : V&egrave;the, nou l&icirc; doun'na eunne bouanne beurr&eacute;e ov du sucre et d'la gel&eacute;e et p&icirc;s i' pouorra all&eacute; s'litchi.<br/>
<br/>
Au meetin', coumme se fit un grand d'la p&acirc;raisse qui d'meuthe iou qu'y a tr&eacute;jous le prospect d'entendre bein chant&eacute; ; je cr&eacute; que ch'tait Gordon : Pourtchi pas ? ch'n'est pas la preumi&eacute; fe&icirc;s qu'not' d&eacute;put&eacute; d'meuthe en ville. Et p&icirc;s ou viy&icirc;s, le Mont-au-pr&ecirc;tre est p&ucirc;s pr&egrave; d'la salle des Etats. Sam, qu'habite la p&acirc;raisse, pouorrait dev'nin not' boss.<br/>
<br/>
Frainque des Augerez n'en voulait pas, ni Ouilliam des Ch&ecirc;nes.<br/>
<br/>
Iun d'yieux p&acirc;sli d'l'hermitte de Bieaumont, mais coumme i' n'avait pas voulu tchitt&eacute; s'n'hermitage, un grand s'fit : I n'est pas ichin ; en voudra-t-i' ?<br/>
<br/>
Main bein saeux ! que j'&eacute;thais cri&eacute; tout haout si j'avais peut p&acirc;sl&eacute;. <br/>
<br/>
J'vit le boss et m'n'anmin Pouorreth&eacute; s'n'all&eacute; &agrave; haout iou qui tait Aide-Li et j'ou&iuml; des r'merques, mais Caouan, t&egrave;t ta bec.<br/>
<br/>
I' d'valirent les &egrave;sgr&egrave;s avec la beurr&egrave;e qui t&egrave;t bein shucr&egrave;e coumme nou' a peut l'avais par les Gazettes !! <i>You know.</i><br/>
<br/>
Chutte beur&egrave;e fut dounn&egrave;e le beurre touonn&egrave;t du c&ocirc;t&egrave;t d'la langue,mais je crai qu'nou s'&eacute;tait tromp&egrave;t et qu'nou avait meins de la moutarde de l'aoutre c&ocirc;t&eacute; !! Ch'est pour chouna que nou' l'avait bein shucr&egrave;e des daeux bords et meins quasiment unne pot&egrave;e de g'l&egrave;e pour que la moutarde n'l&icirc; pique pas trop l'n&egrave;z !! Mais tchi bouan <i>cook</i> ch'tis-l&agrave; qu'avait pr&eacute;path&egrave;t chouna : I' pouorrait enterr&eacute; touos les <i>cooks</i> de l'Ile !!!<br/>
<br/>
Coumme Aide-Li n'en voulais pus &#8211; d'la beurr&egrave;e ? nennin &#8211; i' fallait trouv&eacute; un aoutre moussieu pour r'pr&eacute;sent&eacute; la p&acirc;raisse &egrave;s Estats.<br/>
<br/>
Aide-Li d'mandi &agrave; Sam, qui a unne belle c&acirc;saque &agrave; coue d'pie qui pouorra mettre touos les jours de la session.<br/>
<br/>
Fouai de Caouan, Sam fut surpreins, car i' n'savait rein de tout chouna, mais Sam lus dit : ''Puisque c'est votre d&eacute;sir, mon devoir est d'accepter.'<br/>
<br/>
Acheteu, i' y-en a hardi qui disent : I' n'a qu'mont&egrave;t unne broque et i' s'crait dej&agrave; au hoaut d'l'&ecirc;tchelle.<br/>
<br/>
Et achteu, i' y-en a de bein m&acirc;rris et qui disent que Jack avait raison, quand i' dit apr&egrave;s l'meetin' : Ou deveth&ecirc;tes all&eacute; v'os cauff&eacute; &agrave; la pi&egrave;che de vous octchup&eacute; de chouna. V&egrave;the, j'sis candidat &egrave;ttou. Les p'tits valent beins les grands.<br/>
<br/>
M&eacute;, caouan, j'dit : nou' sait bein tch'est qu'en est, mais nou' sait pas cha qu'en s'&ccedil;a. Et les gens du Val et les siens de la mathe, tch'est qu'ils en disent.<br/>
<br/>
N'en v'l&agrave; ass&egrave;z pour chutte fais, car i' faout que j'vos dise que j'eut grand peux quand j'vit seulement la coue, mais un r'nard avec ses pattes et sa t&ecirc;te.<br/>
<br/>
J'criyais, li qu'est raide pour la volaille, qui s'en all&eacute; m'vol&eacute; sus la frippe et que chutte fais l'pouorre caouan n'en escapth&eacute; pas, mais chu r'nard, bein aise de m'vais, s'mint &agrave; m'dithe :<br/>
<br/>
 Ch'est bein, caouan, j'sis ichin, coumme t&egrave;t, pour sav&eacute; ch'est qui s'passe. Si tu veur, j't'&egrave;crithai daeux ou treis mots l&agrave; d'sus, et ne v'chin la lettre que j'ai trouv&egrave;t dans ma niche au haout du Vi&egrave;r Marchi : -<br/>
<br/>
<i><font size="-1">[restant du texte en Fran&ccedil;ais]</font></i><br/>
<br/>
<i>Caouain</i><br/>
<i>26/11/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="cahouain_cetharee.html">I' faout sonn&eacute; la p&euml;le et les bachins, se fit un marchand de viaux</a><p>


<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_muchi.html">Ah ! gar&ccedil;ons, le pouor' caouan a-t-i' bein fait de rest&eacute; muchi</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

