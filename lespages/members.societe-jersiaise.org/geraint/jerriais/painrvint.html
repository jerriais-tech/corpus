<HTML>
<HEAD>
<TITLE>Mait' Piteur s'en r'vint</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mait' Piteur s'en r'vint</h2></font></center><p>

J'm'en r'vins au pus tot. Des quarante louis au Bos, y'm reste just&eacute;man trente neu' sous et l'stamp pour chutte lettre ichin. Sitot qu'La&iuml;z&eacute; m'&eacute;tha envi&eacute; chinq ou siex louis - pour accat&eacute; un ouach-stan qu&eacute; j'lis dit - j'm&eacute; sauve vite hors de chutte ville d&eacute; Sodome et Gomorre.<br/>
<br/>
Ch'est coumme cheun'chin. L'aut' s&eacute;, en m'promnant, j'entre dans un &eacute;sp&egrave;ce d&eacute; theatre, un casino qui disent, et en beuvant eunne litcheu qui s'appelent eunne bombe, j&eacute; r'gardais autou&ocirc;re d&eacute; m&eacute;. B&eacute;tot, ne v'la un moussieu habiyi coumme un pr&eacute;dicateu qui s'met a ma tabye, et en l'heuthe nos vlo &agrave; d'r&ucirc;s&eacute; en Anglyais. J'lis dis qu&eacute; j'tais d'Jerryi, et qu'j'avais drenn'ment vendu ma forge pour me met' &egrave;scriveux. Tout en p&acirc;slant d'f&eacute; et d'choses et d'autres, j'lis montri la fotografie d'ma femme La&iuml;z&eacute;, qu'j'avais laissie ben triste au d'sus du &quot;Morning News.&quot; Li, a san tou m'p&acirc;sli d'la sienne, j'tait anniet san jour d&eacute; naissance, et, ma f&eacute;, nos v'la b&eacute;tot en carosse pour all&eacute; d&icirc;n&eacute; siez li. Arriv&eacute;s l&agrave;, y m'introduisit a eunne grosse grasse dame en mouslinne verte qui dit qu'les amins de s'n' houmme 'taient les ben v'nus et qu&eacute; just&eacute;man, anniet, ou l'avait sept ou huit ni&eacute;ches a d&icirc;n&eacute;, et qui s&eacute;thaient ben aises d&eacute; faithe la connaissance d'un forgeux d'Jerri. Nos v'la a d&icirc;n&eacute;: toutes ses ni&egrave;ches 'taient habilyis en rouoge, et, a cause d&eacute; la calheu, sans doute, pus d&egrave;scol'tes qu&eacute; j'n'en avais veu d'ma vie. Y'avait d'bouan vin, ses ni&egrave;ches chant&icirc;tes, j'b&ucirc;mes un mio pus qu'La&iuml;z&eacute; n'&eacute;thait voulu s'ou'l avait 'tait la, et quand vint m&icirc;ngn&eacute;t, Madame la Contesse (car ou m'avait yi m&egrave;me dit qu'oul' l 'tait nobye - m&eacute; dit qu'tant qu'a faithe, autant rest&eacute; couochi au Ch&acirc;st&eacute;: j'm'en r'ithais d'main apr&egrave;s d&egrave;sjeunn&eacute;. Faut aussi bin vos dithe qu&eacute; j'tais assez d&eacute; s'n'avis. Le vin, la calheu, la musique,...... j'cr&eacute; m&ecirc;me qu&eacute; j'h&ocirc;tis un mio en d&icirc;nant.<br/>
<br/>
Le lend'main au matin, j&eacute; m'r&egrave;svillyi dans eunne cab! J'n'en r'venais pon! J'crie au cabman! y'm r&egrave;spond qu'n'ou y'avait dit d&eacute; m&eacute; d'mand&eacute; ouais qu&eacute; j&eacute; d'meuthais, et d&eacute; m'port&eacute; la. J'eut la chance d&eacute; m'souvn&eacute; d&eacute; m'n'h&ocirc;tel, et, a tr&egrave;s heuthes et d'mie du matin, y f&ucirc;tes ben surprins d&eacute; m'vais r'venn&eacute; sans chapp&eacute;, sans montre, et, ben piethe, sans bourse: je m'souvint qu&eacute; j'l'vais pr&egrave;&eacute;e &agrave; yeunne des ni&egrave;ches pour admith&eacute; les bieaux P.P. qu'ma fille avait brod&eacute; d'sus. Y'n m&eacute; restait qu'trente neuf sous en cappeurs, et, heutheusmen', la fotografie d'La&iuml;z&eacute; dans l'fond d'eunne pouchette.<br/>
<br/>
Des quarante louis du Bos, y'n reste que trente neu' sous; et sitot r'chut l'mandat d'poste de La&iuml;z&eacute;, j'm'en r'vins en Jerri. J'n n'ethas tout d'm&egrave;me jommais creu qu'un homme qui p&acirc;slait si bin d'forge m'&eacute;thait plieumm&eacute; d'la sorte.<br/>
<br/>
<a href="brambilo.html">Piteur Pain</a><br/>
Morning News 15/9/1911<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfragment.html">A Fragment in the Patois</a><p>
<li><a href="painlarmor.html">Larmor ch&egrave;s preumi S'tembre, 1911</a><p>
<li><a href="paindrubbing.html">How Piteur takes a drubbing</a><p>
<li><a href="painnavidgi.html">L'Morning News n'peut pon Navidgi sans nous</a><p>
<li><a href="painduty.html">Piteur Pain on duty again</a><p>
<li><a href="painrtou.html">Mess Pain est d&eacute; 'r'tou</a><p>
<li><a href="painmotorcar.html">How Piteur buys a motor-car</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

