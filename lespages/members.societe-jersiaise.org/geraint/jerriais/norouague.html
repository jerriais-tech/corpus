<HTML>
<HEAD>
<TITLE>Norouague horte d&eacute; lague</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Norouague horte d&eacute; lague</h2></font></center><p><br>

<img src="norouague.gif" width="71" height="50" align="right" alt="Norouague">
Pouor contch&eacute;thi la Nouormandie y'a bein d's ann&eacute;es, nos anch&ecirc;tres Nouormands tchitt&icirc;tent les port&eacute;lets d'la Norouague. En deux mil ch&icirc;nq, j'm&egrave;rtchons l'chent'naithe d'l'&icirc;nd&eacute;pendance d&eacute; chu pays Scandinave.<br>
<br>
D&eacute; mil huit chents quatorze jusqu'en mil neu chents ch&icirc;nq, la Norouague 'tait dans la m&ecirc;me situ&acirc;tion fache &agrave; la Su&egrave;de, &agrave; tchiquechose pr&egrave;s, qu'J&egrave;rri au Rouoyaume Unni. Ch'est en tchi l'Rouai d'Su&egrave;de 'tait en m&ecirc;me temps l'Rouai d'Norouague, mais la Norouague avait san parl&eacute;ment, ses louais et s'n &ecirc;cononmie et l'gouv&egrave;rn&eacute;ment Su&eacute;douais n'avait rein &agrave; faithe auve les Norv&eacute;giens. Mais tout coumme J&egrave;rri au jour d'aniet, la Norouague n'avait pon l'drouait s'lon la constitution d'aver d's ambassades s'path&eacute;es d'la Su&egrave;de.<br>
<br>
En mil neu chents ch&icirc;nq, l&eacute; Storting, l&eacute; parl&eacute;ment Norv&eacute;gien, p&acirc;ssit eune louai pouor &ecirc;tablyi un s&egrave;rvice diplionmatique, v'l&agrave; tchi fut bliotchi par l'Rouai Oscar. L&eacute; sept d&eacute; Ju&icirc;n, les Norv&eacute;giens d&ecirc;cliath&icirc;tent qu&eacute; l'Rouai Su&eacute;douais n'tait pus l'Rouai d'Norouague viyant qu'i' n'pouvait pus asse&ucirc;ther l'gouv&egrave;rn&eacute;ment du pays. Chutte d&eacute;cision fut confirm&eacute;e par un r&eacute;f&eacute;rendum. L&eacute; sou&ocirc;tchein pouor l'unnion avaient tch&eacute;e d'pis qu'l&eacute; gouv&egrave;rn&eacute;ment Su&eacute;douais avaient &icirc;ntroduit des restrictions sus l'conm&egrave;rce entre les deux pays &agrave; seule f&icirc;n d'prot&eacute;gi l'&egrave;rv&eacute;nu en Su&egrave;de &#150; aupr&egrave;s tchi y'avait mains d'avantage finnancyi pouor les Norv&eacute;giens dans l'unnion.<br>
<br>
Les Norv&eacute;giens r'vot&icirc;tent au mais d'Novembre pouor settler la tchestchion s'i' voulaient un nouvieau rouai ou eune r&eacute;publyique. Qu&acirc;siment huiptante pouor chent choua&icirc;s&icirc;tent la monarchie &#150; et m&ecirc;me des r&eacute;publyitchains avaient vot&eacute; pouor, car nou-s'esp&eacute;thait &ecirc;t' a&icirc;dgi par l&eacute; Rouoyaume Unni viyant qu'l&eacute; candidat au tr&ocirc;ne 'tait l'Pr&icirc;nce Carl d&eacute; Dannemar d&eacute; tchi la bouonnefemme 'tait la Pr&icirc;nc&ecirc;sse Maud, fil'ye du Rouai Douard VII, not' Duc.<br>
<br>
La nouvelle fanmil'ye rouoyale arrivit en Norouague l&eacute; v&icirc;ngt-ch&icirc;n d'Novembre et deux jours pus tard l'Pr&icirc;nce Carl d&eacute;v&icirc;nt l'Rouai Haakon VII.<br>
<br>
Et siez nous, si les supporteurs d'l'&icirc;nd&eacute;pendance d&eacute; J&egrave;rri g&acirc;ngnaient un r&eacute;f&eacute;rendum, tchi qu'j'&icirc;nvit&ecirc;mes, nous, d&eacute; d&eacute;v'n&icirc;n not' nouvieau Duc d&eacute; Nouormandie?<br>
<br>
<i><a href="jerpoem.html">Geraint Jennings</a><br>
<br>
</I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="urope.html">Les pays d'l'&Ucirc;rope en J&egrave;rriais</a><p>
<li><a href="urope_carte.html">L'&Ucirc;rope</a><p>
<li><a href="pays.html">Des pays du monde en J&egrave;rriais</a><p>
<li><a href="galles15001599.html">L'Histouaithe d&eacute; Galles 1500-1600</a><p>
<li><a href="irlande15001599.html">L'Histouaithe d'Irlande 1500-1599</a><p>

<li><a href="saaremaa.html">Saaremaa</a><p>
<li> <a href="moscou.html">Moscou</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
