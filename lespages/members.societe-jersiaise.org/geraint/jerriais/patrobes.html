<HTML>
<HEAD>
<TITLE>Les longues patouoilles d&eacute; robes</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><P><font color="#215e21"><h2>Les longues patouoilles d&eacute; robes</h2></font></P></CENTER>
<CENTER><TABLE><TR><TD>

<P>Le temps pass&eacute;, nou s'battait pour les dammes,<BR>
Et nou montrait que nou l's'avait dans l'coeur,<BR>
Mais pour ach'teu, nou n'a que d'la fraideur<BR>
D&egrave;s qu'i' s'agit des filles ou des femmes!<BR>
Pour quant &agrave; m&eacute;, j'vais prendre lus parti,<BR>
Que nou-z-en saute ou qu'nou-z-en danse,<BR>
Je n'peux pus garder le silence<BR>
Quand j'vai les maux qu'la mode fait souffri.</P>

<P>J'voudrais lus vais un habit confortable, -<BR>
Car pour ach'teu, lus rob's ont d'longs gueudrins<BR>
Qui n'servent qu'&agrave; p&ecirc;qui l'pit&eacute; des qu'mins,<BR>
Et quant i' pleut lus &eacute;tat est pitiable;<BR>
Ch'est &agrave; deux mains qu'nou les vait se r'trouss&eacute;,<BR>
Et pis donc ch'est crotte et &eacute;claque!<BR>
Dans lus longs gueudrins tout s'ransaque,<BR>
H&eacute;las! nouos gens, jusqu'au musque d'pav&eacute;!</P>

<P>Quand i' fait s&eacute;, ch'est ocquo gui&ecirc;x fais pi&egrave;re!<BR>
Touos ches biaux <I>flowns</I> et ches longs cotillons<BR>
Dans mains d'deux jours sont comme des torchons!<BR>
V'la qui traignoll' si bein dans la poussi&egrave;re<BR>
Qu'ils en sont gris comm' des sacs &agrave; pannais!<BR>
Et s'les hardell's sortent deux heures<BR>
I' n'rapportent qu'un mouochai d'lueures<BR>
Que nou clutrait facil'ment &egrave;s par&eacute;s!</P>

<P>Pour quand i' v&eacute;nte, holas! qui peut d&eacute;crire<BR>
Touos les p'tits soins, la peine et l'embarras<BR>
Qu'ill' ont pour t'nin lus cotillons &agrave; bas!<BR>
J'ai veu des <I>gents</I> en &eacute;clatt&eacute; de rire,<BR>
Mais s'il' avaient un esprit bein sens&eacute;,<BR>
I' prieraient cheux qui font les modes<BR>
De raccourchir un mio les robes<BR>
Pour qu'i' n's'raient pus des patouill's &agrave; pav&eacute;!</P>

<P>Car, pour tout dir', qu'la rob' sait grise ou brune,<BR>
Tandis qu'les femm's &eacute;ront d'si longs habits,<BR>
Nou les verra, d'la t&ecirc;te au but des pids,<BR>
Arrangi's comm' deux oeus et une prune!<BR>
Il ien a meme &agrave; qui d'biau satin sert<BR>
A muchi d'viell's cauches perchies<BR>
Et par la sal't&eacute; tout's jaunies!<BR>
Ch'est quand i' pleut qu'ch'la veint &agrave; d&eacute;couvert!</P>

<P>Nou s'est moqui des femmes d'l'Am&eacute;rique<BR>
Mais ch'la ne nous r'touonne pas &agrave; cr&eacute;dit,<BR>
Car j'lus montrons, malgr&eacute; tout notre esprit,<BR>
Que j'aimons m&ucirc;x souffri l'joug tyrannique<BR>
D'un' mode absurde et qu'nou hait dans san coeur,<BR>
Que d'faire un chang'ment raisonnable<BR>
Qui mettrait tout l'monde confortable. -<BR>
Quant &agrave; m&eacute;, j'dis: Vive Missis Bloomer!</P>

<i><A HREF="jeromedelile.html">J&eacute;r&ocirc;me de l'Ile</A></i><br>
St.-H&eacute;lier, 22 D&eacute;c. 1851<p>
<p>
<i>(Auve eune correction publi&eacute;e dans La Chronique de Jersey 27/12/1851)</i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="cotiyion.html">L&eacute; Bi&acirc;nc Cotiyion</a><p>
<li><a href="madmode.html">Madame La Mode</a><p>
<li><a href="robemode.html">La Robe &agrave; la Mode</a><p>
<li><a href="skirts.html">The Question of Shorter Skirts</a><p>
<li><a href="gdfhabillement.html">L'Habillement Des Femmes</a><p>
<li><a href="caroline.html">Caroline et sa crinoline!</a><p>
<li><a href="habvoc.html">L'habilement en J&egrave;rriais</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
<li><a href="ditesme.html">Dites-m&eacute;</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
