<HTML>
<HEAD>
<TITLE>L'OTCHUPATION</TITLE>
<META  name="keywords" content="JÃ¨rriais, poetry, kanalinseln, German Occupation of the Channel Islands, occupation allemande">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><h2><font color="#215e21"><P>L'OTCHUPATION</P></font></h2>
<font color="#215e21">Juillet 1,1940 &agrave; Mai 8, 1945.</font><br>

<font color="#215e21">Ou Jerri souas les vertes crabes.</font><P></CENTER>
<CENTER><TABLE><TR><TD>
<P>Ch'tet a la fin d'Juin par un vendredi,<BR>
Qu'ls'avions Allemands bombardident Jerri.<BR>
Les prumi&eacute; bombes ch'tet sus La Rocque,<BR>
Et bein vite apr&egrave;s la ville en senti l'choque.</P>
<P>Le samedi et l'dimanche y'eu d's'alarmes<BR>
Et nous entendit souvent sounn&eacute; la sirene;<BR>
Et d'bouane heuthe lundi l' prumi d'Juillet<BR>
Un avion Allemand laissi couare un patchet.</P>
<P>Y fut ramass&eacute; et port&eacute; &agrave; Moussie l'Bailli,<BR>
T'chi bein vite les <a href="etats.html">Etats</a> rasemblyi -.<BR>
Lus dit, Messieurs, si l'Ile n'est pas rendue promptement,<BR>
Nou nos m'niche d'un bein fort bombardement</P>
<P>Y fut bein du d'aver a decid&eacute;,<BR>
Mais pour &ecirc;viter massachre fallait accept&eacute;.<BR>
L'Angy&eacute;terre ne pouait pas nos port&eacute; s'cours,<BR>
Oul attendit l'invasion d'Jour en Jour.</P>
<P>L'Arlev&eacute;e m&ecirc;me l'enemi arrivi<BR>
Et su l'Airport y d's'semberchi.<BR>
Dans la seth&eacute;e n'ou l'viyait en ville<BR>
A faithe des cliens a nos jeune filles.</P>
<P>L&eacute; prechain s&eacute; sus la gazette appathi<BR>
Les ordres t'chi fallait ob&eacute;i,<BR>
Fallait pas sorti avec ses autos,<BR>
Ni &eacute;cout&eacute; d'nouvelles sus ses radios.</P>
<P>Donc pour chinq ans notre p'tit Jerri<BR>
Resti souas la botte de l' ennemi;<BR>
J' fut pour tous une duthe &ecirc;preuve<BR>
Mais fallet quand m&ecirc;me se mettre &agrave; l'oeuvre.</P>
<P>Y resti bein des clios&eacute;s d'patates,<BR>
Fallu abandonner ses belles tomates,<BR>
Y nos vint d's'ordres t'chi t'chultiver<BR>
Et t'chi plianter dans le r'nouv&eacute;.</P>
<P>Pas d'clios&eacute;s d'tomates coume autrement<BR>
Mais d'l'aveine, du biet et du froment,<BR>
Des pais, des ledgumes, pas tant d'patates<BR>
Et y'en eu t'chi r'cenmmenchident a garder des vaques.</P>
<P>Nos rations devnaient pus et pus maigres<BR>
T'chiquefais du vin coume du vinaigre;<BR>
Sus la tablye pas d'biaou Jigot,<BR>
Par chance un mio d'lard ou du bichot.</P>
<P>De temps en temps y'avait d'l'extra:<BR>
Margarine, macaroni ou chocolat,<BR>
Du Camembert t'chiquefais pouarri,<BR>
Et p't'&ecirc;tre de l'huile pour fricachi.</P>
<P>Notre pain t'chiquefais m&ecirc;sl&eacute; d'aveine,<BR>
Y'en avet quatre a siez livres la s'maine.<BR>
Pas d'lard a trouver dans l'saleux<BR>
Que y'ou qui muchais un couachon ou deux.</P>
<P>M&ecirc;me le paisson tet bein &eacute;cart,<BR>
Pas d'mulet ni yieu ni vra ni bar.<BR>
D'ormers y'en avait pas tes tas,<BR>
Mais &quot;d'verte crabes&quot; y'en ment'chait pas.</P>
<P>Des chents persounnes allaient au lanchon<BR>
D'pis les Haises jusqu'a l'Avathizon,<BR>
Et bein d'autres qu'allaient es manchos,<BR>
Es crabes, es bainis ou es vliquots.</P>
<P>Des ordres sign&eacute;s par Gussek et Schumaker,<BR>
Knackfuss, Caspar et Von Helder,<BR>
M&ecirc;me par Peltz, chu salle p'tit m&acirc;tin<BR>
T'chi n'avet pas l'esprit d'un bantin.</P>
<P>Nos bouais et bouaizies futent abbatus,<BR>
Car de t'cherbon y'en avet pus.<BR>
Si y'en v'net d'France ch'tet pas des tas<BR>
Et ch'tet d'la salt&eacute; t'chi n'brulet pas.</P>
<P>De nos belles fermes y'en eu d'ruin&eacute;s,<BR>
Nos maisons abattus et brul&eacute;s.<BR>
Des tranchies d' creus&eacute;s dans les clios,<BR>
Ch'tet assez pour vos touan&eacute; fos.</P>
<P>Nos gazettes t'est plyienes de menties<BR>
D'pis les lundis jusqu'es samedis;<BR>
T'chi honte pour l'Post et la Chronique<BR>
T'ch'avaient trejous tet si veridique.</P>
<P>Pour travaillyi sus forts et fortifications,<BR>
Y'en euu d'amn&eacute;s de toutes les nations:<BR>
Espagnos, Belges, Russes et Polonais,<BR>
Alg&eacute;riens, Hollandais et Fran&ccedil;ais.</P>
<P>Nos radios futent confis't'chis,<BR>
Mais y'en eu des chentaines de muchis,<BR>
Et quand les amins s'ent rencontraient<BR>
Ne f'chin t'chi qui s'ent disaient.</P>
<P>Y'a ti des nouvelles a matin?<BR>
Oui, Stalingrad est prins par Stalin,<BR>
Tripoli est prins par l's' Angyais,<BR>
L's Amethit'chains capuchent les Japounais.</P>
<P>L'Italie d'mende une Armistice,<BR>
Y pasle de grandes emutes en Autriche,<BR>
Mille avions sus l'haut d'Cologne,<BR>
Les Russes sont entr&eacute;s en Pologne.</P>
<P>Y'en avait qu'oubliaient qui t'est Jerriais<BR>
Et avec l' enemi lus associais,<BR>
N'ou s'en trouv&eacute; parmi grands et p'tits<BR>
Et m&ecirc;me parmi la pus haute lignyie.</P>
<P>Les nouvelles de pus en pus nos rejouissais:<BR>
Les Russes entraient en Roumanie,<BR>
En Italie, Rome prins par l's' Angyais,<BR>
Le prechain matin, l'invasion en Normandie.</P>
<P>Les Alli&eacute;s allaient d'success en success:<BR>
Bayeux, Cherbourg, Avranches et Falaise,<BR>
Rennes, St. Malo, Le Mans, Paris et Calais,<BR>
Nou s'entent diset la fin est pr&egrave;s.</P>
<P>Mais fallu equot passer le pus du hiv&eacute;,<BR>
Le gas de pis t'chique mais avet mant'chi,<BR>
D'electricitet y'en eu pus du mais d'Janvi,<BR>
De t'cherbon fallait bein s'en pass&eacute;.</P>
<P>Le pain vint presque a nos mant'chi,<BR>
Mais un jour le Vega nos arrivi<BR>
Avec des patchets, de viande, bistchuit et chocolat,<BR>
D'la Nouvelle Zelande et du Canada.</P>
<P>Les Allemands betot lus rendaient partout:<BR>
En Italie, Hollande, Danmarque et siez y'eux<BR>
Et d'vant bein des jours ch'fut notre tout<BR>
De t'elles rejouissances n'ou n'avait jamais veu.</P>
<P>N'ou n'viyet pus le vert du Nazi,<BR>
Mais partout notre bouan vier khaki,<BR>
Et l'Swastika nou n'le viyet pas,<BR>
Car notre vier pavillon tet au haut du mat.<P>
&nbsp;<p>
<i><P>JACQUES LE ROTCHI.</P></i>

</TD></TR></TABLE></CENTER><p>
&nbsp;<p>

<div align="center"><table border="0"  width="650">
  <tr><!-- Row 1 -->
     <td><img src="jerriais126.jpg" width="100" height="100" alt="" title="" border="0" /></td><!-- Col 5 -->
     <td><img src="jerriais279.jpg" width="100" height="100" alt="" title="" border="0" /></td><!-- Col 1 -->
     <td><img src="jerriais246.jpg" width="100" height="100" alt="" title="" border="0" /></td><!-- Col 3 -->
     <td><img src="jerriais171.jpg" width="100" height="100" alt="" title="" border="0" /></td><!-- Col 4 -->
	 <td><img src="jerriais47.jpg" width="100" height="100" alt="" title="" border="0" /></td><!-- Col 5 -->
     <td><img src="jerriais282.jpg" width="100" height="100" alt="" title="" border="0" /></td><!-- Col 2 -->
  </tr>
</table></div><p>
&nbsp;<p>




<i>V&egrave;rsion mod&egrave;rn&icirc;s&eacute;e:</i><br/>
<br/>
<CENTER><TABLE><TR><TD>
<center><font color="#215e21"><h2>L'Otchup&acirc;tion</h2>
Juilet 1,1940 &agrave; Mai 8, 1945.<br/>
Ou J&egrave;rri souos les v&egrave;rtes crabes.</font></center><p>


Ch'tait &agrave; la f&icirc;n d'Ju&icirc;n par un Vendr&eacute;di,<br/>
Qu'les avions Allemands bombard&icirc;drent J&egrave;rri.<br/>
Les preunmi&eacute; bombes ch'tait sus La Rocque,<br/>
Et bein vite aupr&egrave;s la ville en sentit l'choc.<p>

L&eacute; Sanm'di et l'D&icirc;nmanche y'eut d's alarmes<br/>
Et nou-s'entendit souvent sonner la sir&egrave;ne;<br/>
Et d'bouonne heuthe Lundi l'preunmyi d'Juilet<br/>
Un avion Allemand la&icirc;ssit cou&ocirc;rre un patchet.<p>

I' fut ram&acirc;ss&eacute; et port&eacute; &agrave; Moussieu l'Bailli,<br/>
Tchi bein vite les &Ecirc;tats rassemblyit -.<br/>
Lus dit, M&ecirc;ssieurs, si l'&Icirc;le n'est pas rendue prompt&eacute;ment,<br/>
Nou nos m'niche d'un bein fort bombard&eacute;ment<p>

I' fut bein d&ucirc; d'aver &agrave; d&eacute;cider,<br/>
Mais pour &ecirc;viter machacre fallait accepter.<br/>
L'Angli&eacute;t&egrave;rre ne pouait pas nos porter s'cours,<br/>
Oulle attendit l'&icirc;nv&acirc;sion d'jour en jour.<p>

L'arl&eacute;v&eacute;e m&ecirc;me l'enn'm&icirc;n arrivit<br/>
Et sus l'A&eacute;roport i' d'semb&egrave;rtchit.<br/>
Dans la s&eacute;th&eacute;e nou l'viyait en ville<br/>
&Agrave; faithe des cly&icirc;ns &agrave; nos jannes fil'yes.<p>

L&eacute; pr&eacute;chain s&eacute; sus la g&acirc;zette appathit<br/>
Les ordres tchi fallait ob&eacute;i,<br/>
Fallait pas sorti auvec ses autos,<br/>
Ni &ecirc;couter d'nouvelles sus ses radios.<p>

Don pour ch&icirc;nq ans notre p'tit J&egrave;rri<br/>
Restit souos la botte d&eacute; l'ennem&icirc;n;<br/>
Ch'fut pour tous eune duthe &ecirc;preuve<br/>
Mais fallait quand m&ecirc;me s&eacute; mettre &agrave; l'oeuvre.<p>

I' restit bein des cli&ocirc;s&eacute;es d'patates,<br/>
Fallut abandonner ses belles tonmates,<br/>
I' nos v&icirc;nt d's ordres tchi tchultiver<br/>
Et tchi plianter dans l'&Egrave;rnouv&eacute;.<p>

Pas d'cli&ocirc;s&eacute;es d'tonmates comme autr&eacute;ment<br/>
Mais d'l'avaine, du bli&eacute; et du fronment,<br/>
Des pais, des l&eacute;dgeunmes, pas tant d'patates<br/>
Et y'en eut tchi r'qu&eacute;mench&icirc;drent &agrave; garder des vaques.<p>

Nos r&acirc;tions d&eacute;v'naient pus et pus maigres<br/>
Tchiquefais du v&icirc;n comme du vinnaigre;<br/>
Sus la tabl'ye pas d'bieau dgigot,<br/>
Par chance un mio d'lard ou du bichot.<p>


D&eacute; temps en temps y'avait d'l'extra:<br/>
Margarine, macaroni ou chocolat,<br/>
Du Camemb&egrave;rt tchiquefais pou&ocirc;rri,<br/>
Et p't-&ecirc;tre d&eacute; l'huile pouor fricachi.<p>


Notre pain tchiquefais m&ecirc;l&eacute; d'avaine,<br/>
Y'en avait quatre &agrave; si&ecirc;x livres la s'maine.<br/>
Pas d'lard &agrave; trouver dans l'saleux<br/>
Qu'&eacute;you qui muchait un couochon ou deux.<p>

M&ecirc;me l&eacute; pa&icirc;sson 'tait bein &ecirc;cars,<br/>
Pas d'mulet ni lieu ni vra ni bar.<br/>
D'orm&egrave;rs y'en avait pas des tas,<br/>
Mais &quot;d'v&egrave;rtes crabes&quot; y'en mantchait pas.<p>

Des chents p&egrave;rsonnes allaient au lanchon<br/>
D'pis les Ha&icirc;ses jusqu'&agrave; l'Avath&icirc;thon,<br/>
Et bein d'autres tch'allaient &egrave;s manchots,<br/>
&Egrave;s crabes, &egrave;s ba&icirc;nis ou &egrave;s vlicots.<p>

Des ordres sinn&eacute;s par Gussek et Schumacher,<br/>
Knackfuss, Caspar et Von Helder,<br/>
M&ecirc;me par Peltz, chu sale p'tit m&acirc;t&icirc;n<br/>
Tchi n'avait pas l'esprit d'un bannet&icirc;n.<p>

Nos bouais et boua&icirc;s'sies f&ucirc;tent abattus,<br/>
Car d&eacute; tch&egrave;rbon y'en avait pus.<br/>
Si y'en v'nait d'France ch'tait pas des tas<br/>
Et ch'tait d'la salet&eacute; tchi n'br&ucirc;lait pas.<p>

D&eacute; nos belles f&egrave;rmes y'en eut d'ruinn&eacute;es,<br/>
Nos ma&icirc;sons abattues et br&ucirc;l&eacute;es.<br/>
Des tranchies d'creus&eacute;es dans les clios,<br/>
Ch'tait assez pour vos tou&ocirc;nner fos.<p>

Nos g&acirc;zettes 'tait plieinnes d&eacute; menneties<br/>
D'pis les Lundis jusqu'&egrave;s Sanm'dis;<br/>
Tchi honte pouor l'Post et la Chronique<br/>
Tch'avaient tr&eacute;jous 't&eacute; si v&eacute;ridiques.<p>

Pouor travailli sus forts et fortific&acirc;tions,<br/>
Y'en eut d'am'n&eacute;s de toutes les n&acirc;tions:<br/>
Espangnos, Belges, Russes et Polonnais,<br/>
Alg&eacute;riens, Hollandais et Fran&ccedil;ais.<p>

Nos radios f&ucirc;tent confistchis,<br/>
Mais y'en eut des chentaines d&eacute; muchis,<br/>
Et quand l's anm&icirc;ns s'ent'-rencontraient<br/>
N&eacute; v'ch&icirc;n tch'est qu'i' s'ent'-disaient:<p>

&quot;Y'a-t-i' des nouvelles &agrave; mat&icirc;n?&quot;<br/>
Oui, Stal&icirc;ngrad est pr&icirc;ns par Stal&icirc;n,<br/>
Tripoli est pr&icirc;ns par l's Angliais,<br/>
L's Am&eacute;thitchains capuchent les Japonnais.<p>

L'Italie d'mande eune Armistice,<br/>
I' p&acirc;lent d&eacute; grandes &ecirc;meutes en Autriche,<br/>
Mille avions sus l'haut d'Colongne,<br/>
Les Russes sont entr&eacute;s en Polongne.<p>

Y'en avaient tch'oubliaient qu'i' 'taient J&egrave;rriais<br/>
Et auvec l'enn'm&icirc;n lus associaient,<br/>
Nou-s'en trouve parmi grands et p'tits<br/>
Et m&ecirc;me parmi la pus haute l&icirc;ngnie.<p>

Les nouvelles d&eacute; pus en pus nos r&ecirc;jouissaient:<br/>
Les Russes entraient en Roumannie,<br/>
En Italie, Rome pr&icirc;ns par l's Angliais,<br/>
Le pr&eacute;chain mat&icirc;n, l'&icirc;nv&acirc;sion en Nouormandie.<p>

Les Alli&eacute;s allaient d'succ&egrave;s en succ&egrave;s:<br/>
Bayeux, Ch&egrave;rbourg, Avranches et Falaise,<br/>
Rennes, St. M&acirc;lo, L&eacute; Mans, Paris et Calais,<br/>
Nou s'ent'-disaient: la f&icirc;n est pr&egrave;s.<p>

Mais fallut acouo p&acirc;sser l'pus d&ucirc; Hiv&eacute;,<br/>
Le gas d&eacute;pis tchiques mais avait mantchi,<br/>
D'&ecirc;lectricit&eacute; y'en eut pus du mais d'Janvyi,<br/>
D&eacute; tch&egrave;rbon fallait bein s'en p&acirc;sser.<p>

Le pain v&icirc;nt presque &agrave; nos mantchi,<br/>
Mais un jour l&eacute; Vega nos arrivit<br/>
Auvec des patchets, d&eacute; viande, bistchuits et chocolat,<br/>
D'la Nouvelle Z&eacute;lande et du Cannada.<p>

Les Allemands b&eacute;t&ocirc;t lus rendaient partout:<br/>
En Italie, Hollande, Dannemar et siez ieux<br/>
Et d'vant bein des jours ch'fut notre tou<br/>
D'itelles r&ecirc;jouissances nou n'avait janmais veu.<p>

Nou n'viyait pus l&eacute; v&egrave;rt du Nazi,<br/>
Mais partout notre bou&ocirc;n vi&egrave;r khaki,<br/>
Et l'Swastika nou n'l&eacute; viyait pas,<br/>
Car notre vi&egrave;r pavillon 'tait au haut du m&acirc;t.<p>
 


</TD></TR></TABLE></CENTER>
<br/>




&nbsp;<p>
<FONT SIZE=2>
<i>Viyiz &eacute;tout:</i><p>

<ul>
<li><a href="otchmv.html">M'n Otchup&acirc;tion</a><p>
<li><a href="vivons.html">Vivons en esp&eacute;thance</a><p>
<li><a href="hitleur.html">La chanson Hitleur</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="pepee.html">P&eacute;p&eacute;e s'ra t'i longtemps?</a><p>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>
<li><a href="jannejf.html">Quand j'tais janne...</a><p>
<li><a href="otch_annimaux.html">L'Otchupation et l's annimaux</a><p>
<li> <a href="otchupation.html">M&eacute;mouaithes d'l'Otchup&acirc;tion</a><p>
<li><a href="pm2familles.html">Deux fameuses familles</a><p>
<li><a href="libmousse.html">La Lib&eacute;th&acirc;tion et l'mousse</a><p>
<li><a href="memouaithes19391945.html">M&eacute;mouaithes 1939-1945</a><p>
<li><a href="cahouainnoue1939.html">Ch'a tr&eacute;jous 't&eacute; l'habitude du Caouain le Samedi d'Nou&eacute;</a><p>
<li><a href="faithful.html">&Icirc;le lib&eacute;th&eacute;e</a><p>

<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="libethation.html">La Bat&acirc;le pouor la Lib&eacute;th&acirc;tion</a><p>
<li><a href="boumbe.html">La Boumbe Atomique</a><p>
<li><a href="dgerre.html">La dg&egrave;rre</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
