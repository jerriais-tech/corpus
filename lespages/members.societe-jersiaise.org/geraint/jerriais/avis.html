<HTML>
<HEAD>
<TITLE>Deustr&eacute;s Brins d'Avis</TITLE>
<META  name="keywords" content="Jèrriais, poetry">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><h2><font color="#215e21">Deustr&eacute;s Brins d'Avis</font></h2></CENTER>
<CENTER><TABLE><TR><TD>
Ebain, emmin P<i>[ellier]</i>, apr&ecirc;te tes guichons,<BR>
Chest Jeudi qu'tu convis un flioquet d'bouans gar&ccedil;ons,<BR>
Qui n'se contente'tons pas, pargui, d'un <a href="bourdelots.html">bourdelot</a>:<BR>
I faudra qu'tu nos gu&eacute;de atout un bouan fricot,<BR>
Nos rondi comme des cauche, nos empli comme des tigue,<BR>
Ou de ta grand carcasse jen b&acirc;rion pas une figue;<BR>
Mais comme tuest bouan gar&ccedil;on, j'prendrai la libertet<BR>
De t'bailli deustr&eacute;s brins d'avis sus l'sujet:<BR>
Tu n&eacute;ras qua av&eacute; un morc&eacute; d' beu dla halle,<BR>
D'l'&eacute;tat d'Louorains Machon, ou du chain d'Elie Falle;<BR>
I ter faoudra ettout un jigot d'Mouton,<BR>
Tu pouoras l'acat&eacute; du bouanhomme Denison;<BR>
Un bieaux couple d'poulets, qui n'aie pas pus d'un an,<BR>
Atout un morc&eacute; d'lard d'la trie contuite en ten.<BR>
Le paisson que tu as par la cou attrappet,<BR>
Fricache-le dans du beurre qui n'sait pas tro salet,<BR>
Mais comme il est chico, chnessa pas d'qui nos grets:<BR>
Tu t&acirc;chechas d'iajouot&eacute; un couple d'bieau mulets.<BR>
Et pour le sgond cour, 'faut des cannards r&ocirc;tis,<BR>
Mais souogne que les tigots sais ben &eacute;pinoquie!<BR>
Un li&egrave;vre ou un lapin, ou of&ucirc;che un picot,<BR>
Ove deux p&acirc;t&eacute;s d'cadline, finiront l'fricot.<BR>
Quand au sujet du vin, je oquo &agrave; t'averti<BR>
Que chnessa pas d'la drogue qui faoudra nos bailli.<BR>
Sait-tu ben, ch&egrave;s qui lia sorte d'champagne,<BR>
Atout qui les Messieux se font rouogi la trouogne;<BR>
Du mousseux, non-mousseux, et des yers de perdrix,<BR>
Qui vos les fait cact&eacute; comme des pies d&ecirc;nichies<BR>
Du port, du mad&egrave;re, du clairete, du bourgouogne,<BR>
Et du bouan chase caf&eacute;, fait vnin &agrave; la campagne.<BR>
Va siez un marchand d'vin lie dire qui t'en apporte,<BR>
Et qui n&acirc;ge pas manqui d'en envi&eacute; d'toute les sortes;<BR>
Et pis dans la seraits, quan j'te verron braji,<BR>
Et qu'jesson touos enniaits d'av&eacute; tan bargou&ecirc;chi,<BR>
Sus nos ch'vaouts ben trimaits, chacun &ecirc;querfouchi,<BR>
Sn&icirc;ra dans sa tani&egrave;re, pate-&agrave;-coux, se couochi,<BR>
Mais d'vant que d'nos en all&eacute;,<BR>
Je m'en allez oubli&eacute;,<BR>
Qui nos faoudra &agrave; soup&eacute;,<BR>
Et si tuest un bouan av&eacute;,<BR>
J'resteron oquo siez t&eacute;.<BR>
Tu n'&eacute;ras qua r&ecirc;caouff&eacute;<BR>
Touos les restans du d&icirc;n&eacute;<BR>
Dans la castrolle de N&eacute;n&eacute;;<BR>
Et pour mus nos regall&eacute;,<BR>
Justement d'vant noze nall&eacute;,<BR>
Tu nos r'feras apport&eacute;<BR>
Une tasse de bouan fort caf&eacute;.<BR>
Si tuas le sens d'nos &eacute;cout&eacute;,<BR>
Et n'te pon formaliz&eacute;<BR>
D'lavis que j'tavon bailli,<BR>
Tout en bouanne am&icirc;qui,<BR>
Sus chute fielle de papi,<BR>
Tan grand nom sera portait<BR>
Loin dans la post&eacute;ritait;<BR>
Et nous r'p&acirc;le-la d'tan d&icirc;n&eacute;<BR>
Dans la grand salle de Ros&eacute;.<P>
<P>
<i><a href="legeyt.html">Matchi L&eacute; G&eacute;</a></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tchuisinne.html">La tchu&icirc;sinne en J&egrave;rriais</a><p>
<li><A HREF="hainitcheux.html">L'Hainitcheux</A><p>
<li><a href="protet.html">Un prot&ecirc;t</a><p>
<li><a href="pmdinner.html">Merriene Disaproves of Dinner</a><p>
<li><a href="kaiser.html">Le Souper Du Kaiser</a><p>
<li><a href="viande.html">La Viande a Bouan Marchi</a><p>
<li><a href="jsl1952.html">Lettre d&eacute; La Soci&eacute;t&eacute; Jersiaise au Jersey Society in London 1952</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
