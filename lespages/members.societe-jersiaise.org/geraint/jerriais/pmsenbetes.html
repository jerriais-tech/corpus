<HTML>
<HEAD>
<TITLE>Les S&eacute;nateurs et les B&ecirc;tes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les S&eacute;nateurs et les B&ecirc;tes<br>
Ph'lip crait qu'il en appr&egrave;che</h2></font></center><p><p>

<font size="-1"><i>&Agrave; Portinf&eacute;<br>
 St. Ou.<br></i></font>
<br>
Moussieu l'Editeu,<br>
<br>
J'si ocquo dans la bli&acirc;se concernant les S&eacute;nateurs. V'nez donc &agrave; m'n aide si y'a autchun moyen.<br>
<br>
Au grand &#147;show&#148; d'betes en Ville, j'esp&eacute;thais d&eacute; trouver des campagnards tchi pou&ocirc;rraient m'donner des nouvelles, mais apr&egrave;s en aver tchestchionn&eacute; p&ucirc;s d'une douzaine, je n'tais pas un mio p&ucirc;s savant. Quand je d'mandais tch&egrave;sque &eacute;tait les quatre tchi veindraient d'dans, j'avais toutes sortes d'opinions, et ch'tait ocquo pi&egrave;the quand j'voulais saver tch&egrave;squ'i' veindrait l'preunmi.<br>
<br>
Y'avait un Trin'tais tchi 'tait seux qu&eacute; l'Sieur Krichefski battrait tout l'restant, un autre de la m&ecirc;me p&acirc;raisse tchi criyait tch'il &eacute;thait une djobbe &agrave; y v'nin du tout, et un traisi&egrave;me tchi 'tait conva&icirc;ntchu tch'i' n'avait autchune chance d'embr&eacute;chi les nouvelles-mathi&eacute;es l'ann&eacute;e tchi veint. Pr&egrave;sque tous s'attendaient que l'D&eacute;put&eacute; John L&eacute; M&egrave;rquand s'trouv'thait dans les deux preunmiers, et que l'Bill Perchard et l'Hedley Maillard &eacute;thaient &eacute;tout assez d'vouaix pour r&eacute;ussi. Un mio p&ucirc;s tard j'rencontris un individu tchi supportait l&eacute; Sieur Farley.<br>
<br>
&Agrave; ch'teu, Moussieu, dans les circonstances ou pou&ocirc;rrez comprendre que dans mes caltchuls j'n si pas p&ucirc;s avanchi que je n'tais la s'maine passee mais dans l'entretemps j'ai yeu l'temps de r&eacute;fl&eacute;chi et de former tchiques opinions: j'si v'nu &agrave; la concl&ucirc;sion que des huit candidats, y'en a six qu'ont une chance de tchique sorte. Dans l'cas de trais ou quatre, la chance est bouonne, et dans l'cas d's autres - ch'n'est qu'une chance.<br>
<br>
Je peux m'tromper hardi, mais par chein qu'j'en vais, la campagne s'en va supporter l'Sieur Norman, John L&eacute; M&egrave;rquand, Bill Perchard et Hedley Maillard. Ch'n'est pas pour dithe que chais quatre m&ecirc;ssieux y veindront, car je crains que hardi des electeurs ne prendront pas la peine de voter, et pis nou n'sait pas tch&egrave;squ'i' s'arriv'tha en Ville, ou&egrave;sque le Sieur Krichefski pou&ocirc;rrait surprendre tout l'monde par sa m&acirc;jorit&eacute;.<br>
<br>
Peter Crill a yeu deux assembli&eacute;es, mais &agrave; chatchune y'avait bein p'tit d'monde. J'n'crais pas que chonna l'a d&ecirc;couothagi, et i' 'tait tout sou&ocirc;riant quand je l'vis &agrave; <a href="springfield.html">Springfield</a>.<br>
<br>
Dans yunne des p&ucirc;s droles d'&ecirc;lections que j'ai veu dans l'couothant d'une longue vie, nou-s-a ocquo l'id&eacute;e que rein n'est certain et que l'onze du pr&eacute;chain mais pouorrait produithe de grandes surpr&icirc;nses.<br>
<br>
Ocquo une autre chose, Moussieu. I' pathait, par chein qu&eacute; j'ai liut dans la &#147;Post&#148; que notre &#147;<a href="jjlemarquand.html">J.J.</a>&#148; n'a pas ocquo dit d&eacute;finitivement s'i' prend ou s'i' prend ou s'i'n'prend pas. Au moment il est en Angli&eacute;t&ecirc;rre &agrave; &ecirc;tudier pour Avocat, et la g&acirc;zette dit tch'il a 't&eacute; imp&ocirc;ssiblye de d&ecirc;couvri s'n adresse pour li &ecirc;crithe ou li t&eacute;l&eacute;f&ocirc;ner. J'si pr&egrave;sque persuad&eacute; tch'i ditha nenn&icirc;n mais ch'est un dr&ocirc;le d&eacute; gam&icirc;n, et il est capablye d'arr&ecirc;ter jusqu'a la derni&eacute; minute quand ch'n&eacute; s'sait qu&eacute; pour emb&ecirc;ter l's autres. Si, par chance, i' r'venait et annoncait une r&eacute;union pour huit heuthes, j'prendrais bouon soin d'n'&ecirc;tre pas l&agrave; d'vant huit heuthes et d'mie, et je s'ais ocquo l&agrave; d'vant li. Y'a bein d's ann&eacute;es, quand l'Pasteur Godel 'tait &agrave; <a href="st_pierre.html">Saint Pi&ecirc;rre</a>, i' 'tait tr&eacute;jous dans la tchaise &agrave; la minute et j'l'ai ou&iuml; dithe qu'avec li la ponctualit&eacute; 'tait un vice. Si notre &#147;J.J.&#148; s'&eacute;tait m&icirc;nt pr&eacute;dicateur local, les bouonnes gens d'la congr&eacute;g&acirc;tion n'&eacute;thaient pas yeu &agrave; &ecirc;tre dans l&ucirc;s bancs d'vant onze heuthes du matin au lieu de djais heuthes et d'mie, et l'din&eacute; n'&eacute;thait pas 'te s&ucirc;s la tablye d'vant deux heuthes car si l' &#147;J.J.&#148; avait qu'menchi tard, il &eacute;thait 'te longtemps &eacute;tout d'vant arriver &agrave; la B&eacute;n&eacute;diction.<br>
<br>
&Agrave; ch'teu, deus-trais mots pour l&eacute; &#147;show&#148;. Le temps n'avait pas bouonne mine quand v&icirc;nt l'heuthe pour sorti, et j'prins ma grand c&acirc;saque et man muffleur, mais j'e&ucirc;mes la chance, car sinon pour un mio d'brousse par bord&eacute;e, le temps s'comportit assez bein, et j'r'vins siez-nous sans &ecirc;tre trop mouollyi, et sobre comme un Juge. M&ecirc;me la Merrienne fut forchie d'admettre que j'm'&eacute;tais comport&eacute; comme un <a href="principa.html">Princip&acirc; d'P&acirc;raisse</a> dait faithe, et ou m'embr&eacute;chit quand j'li dit que san cou&ocirc;sin Richardson avait print l'preunmi prix dans une bouonne cl&acirc;sse de g'niches r'nouv'll&eacute;es. Ou vos r'souveindrez, Moussieu, qu'&agrave; <a href="st_sauveux.html">Saint Sauveux</a> oulle avait 't&eacute; battue par yunne de la m&ecirc;me &ecirc;tablye mais chutte fais ou vint preunmi&egrave;the sans autchune diffitchult&eacute;, tandis qu'l'autre ne fut pas r'gard&eacute;e. Nou n'peut pas sinon craithe qu'&agrave; &#147;Fairview&#148; le &#147;referee&#148; n'y viyait pas trop cliait!<br>
<br>
La cl&acirc;sse pour les &#147;senior yearlings&#148; tait yunne des miyeuthes que j'aie jamais veu, et y'avait hardi &agrave; admither &eacute;tout dans les p&ucirc;s jeunes. Y'avait &eacute;tout une assez forte cl&acirc;sse de jeunes boeux et l'Edgar Mouothant en avait yun l&agrave; tchi fut bein pr&egrave;s de v'nin r&ecirc;serve pour l&eacute; championnat contre yun tch'&eacute;tait dans les p&ucirc;s vi&egrave;rs. Le sien &agrave; Edgar, que nou r'v&ecirc;rra l'ann&eacute;e tchi veint &eacute;thait voulut &ecirc;tre un mio rustique, mais i' n'&ocirc;sait pas, car ch'tait l'Chantgnyi tchi le m'n&eacute;, et i' n'&eacute;thait pas voulu &ecirc;tre mint en cage pour aver rompu la paix publique.<br>
<br>
Dans les jeunes vaques, le Fra&icirc;nque Avri v&icirc;nt preunmyi, et p&ucirc;s tard v&icirc;nt r&ecirc;serve pour l&eacute; championnat. La p'tite vaque &agrave; Garnet Rom'thi que j'avais tant admith&eacute; au &#147;show&#148; des Trais P&acirc;ra&icirc;sses, ne pliut pas p&ucirc;s qu'chonna &egrave;s Juges, et je n'sais pas pourtchi. Dans les vielles vaques, Eric Vibert, d&eacute; Saint Louothains, s'trouvit contre la seinne &agrave; Jack Rond&eacute; et ch'tait l'&#148;referee&#148; tchi d&eacute;cidit l'affaithe. La sienne &agrave; Jack avait l'miyeu pi&eacute;chot, mais i' n'y a jamais yeu moyen d'li donner chein qu'en angliais nou-s-app&egrave;le l&eacute; &#147;bloom&#148;.<br>
<br>
<i><a href="lebrocq.html">Ph'lip</a></i><br><br>
<br>

<FONT SIZE=2>
<i>Viyiz &eacute;tout:</i>
<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmsendep.html">Senator Or Deputy?</a><p>
<li><a href="pmsenateur.html">Des S&eacute;nateurs Batilleux</a><p>

<li><a href="gdfsenateurs.html">Les D'vis du Bouan'homme George</a><p>
</ul>
</FONT>
&nbsp;<p>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
