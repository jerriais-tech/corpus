<HTML>
<HEAD>
<TITLE>Mrs. Pain kindly writes about herself</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mrs. Pain kindly writes about herself</h2></font></center><p>
<img src="tonmates.jpg" width="150" height="91" alt="des tonmates" title="" align="right" />
Abon d'gens se d'mandent ch'qu'est d&eacute;vnu d'm&eacute; et d'Lonore d'pis l'temps. H&eacute; bin! J'soummes &egrave;s <a href="tonmates.html">toumates</a>, ma fille et m&eacute;. Oh! Ch'n'est pas que j'seyons a court de sous, siez nous. Djeu merci, y'a ocquo tchiques quartchiers de rents, tchiques louis a la banque, et Moussieu Pain gagne de div&egrave;rs gros gages au &quot;Post.&quot; Nan! N'faudrait pas craithe ditet d'nous viyant qu'nou nos v&eacute; en travas dans les clios: au contraithe! nou pouorrait all&eacute; en carosse s'nou voullait; et si j'allons &egrave;s toumates, ch'est parsqu&eacute; je l'voulons bin, la! Ch'est d'm&ecirc;me que j'n'avons pas yeu l'temps d'&egrave;scrithe, ch&egrave;s d'rin. quand j'rentrons siez nous, l's&eacute;, bin lass&eacute;es et a but d'vent, y'a aut' chose a faithe que de s'met' a griffoun&eacute; sus du papi. M&eacute;, j'me mets a coutchi et a r'path&eacute; d'man m&ucirc;s; car Piteur est un pou&ocirc;re &quot;housekeeper,&quot; et met tout chen-d'sus-d'sous quand i' reste tout seu a faithe le bernage de maison. Et Lonore n'a pon l'temps d'ma&icirc;dji fort; l'pus b&eacute; d'ses s&eacute;th&eacute;es &egrave;s otchup&eacute; a scrobb&eacute; ses mains pour t&acirc;chi d'les r'met' blianches; d'la brique, d'la chendre, du jus d'suth&eacute;lle, de l'oignon m&ecirc;l&eacute; d'vinaigre, et un tas d'autres &eacute;rc&eacute;ttes - sans p&acirc;sl&eacute; d'eunne barre de savon ou deux.<br/>
<br/>
Mais nous y gagne de bouans sous. J'soummes siez un fermi qui nos paie div&eacute;rsement bin, eunne tasse de t&eacute;e et des beurr&eacute;es toutes les dem'y'heuthes, et v'nin nos cherchi touos les matins (i' porte le lait) dans san qu&egrave;rre; nou r'gabathe siez s&eacute; a pid, la journ&eacute;e finie. La paie est bouonne, coumme j'ai dit, sinon qu'ch&eacute;s un mio enteuthant pour des gens qu'ont 't&eacute; accou&ocirc;tum&eacute;es a pass&eacute; lus arlev&eacute;es sus lus sofa, a faithe d'la cou&ocirc;tuthe ou d'la brod'die, ou offuche li&eacute;the tchiq' pages du &quot;Sunday at Home.&quot; Not' djob, a ma fille et m&eacute;, ch'est d'tchillyi les toumates dans les clios. A forche d'&ecirc;tre baissis l&agrave; d'sus et a mon'ny&eacute; de toumates &quot;spray&eacute;es,&quot; nou vint a s'emplyi l'nez et la bouoche de poussi&eacute;the de bliue-pierre; tout ch'que nou mange a l'm&ecirc;me gout coumme si nou chuchait des cappeurs - jusqu'a Piteur qui pretend qu'les go&eacute;es a Lonore en ont l'gout.<br/>
<br/>
Pour vos en dithe l&eacute; vrai, ch'qui nos decidi a all&eacute; &egrave;s toumates, ch'n'est pas tant pour l'amour des sous, coumme ch'est pour t&acirc;chi d'attriotchi d'fils du fermi. Ch'est eunne bouonne ferme, quazi franches de rentes, bouonne maison, offices en bouan r'pathe, eunne greenhouse, et un seul &egrave;sfant. Sidn&eacute; n'est pas ch'qu&eacute; nou pou&ocirc;rait appl&eacute; un gar&ccedil;on s'prit&eacute;, s'ou voulez; mais ch'est la sorte qui s'lais'sa m'n&eacute; par sa femme, s'ou sait s'y prendre; et &quot;trust&quot; Lonore pour cheunna!<br/>
<br/>
&quot;Tu verras, memm&eacute;e, coumme j'vos l'men'nai par le nez, man Sid, quand je s'ons mari&eacute;s! J'le dorlot'tai, j'le poulot'tai, j'lis f'thai des fricots - mais ch&eacute; s'a m&eacute; qui s'ait cap'taine, tu verras!&quot; que m'disait Lonore, l'aut s&eacute;, en nos r'venant.<br/>
<br/>
Mais n'allons pas pus vite que nos ch'vaux. &quot;Slow an' sure&quot; est not' motto! Je n'le t'nons pon ocquo, not' Sid. Ch'est ocquo a c&ocirc;t&eacute; d'm&eacute; qu'i' pr&eacute;f&eacute;the s'assi&eacute;the dans l'qu&egrave;rre (il est si terribli&eacute;ment shy - mais p'tit-a-p'tit j'pous'sait Lonore contre li, j'les lais'sai touos seurs dans la boulang'thie - Lonore f'tha l'reste!<br/>
<br/>
<i><a href="brambilo.html">Missis Piteur Pain</a></i><br/>
<i>23/9/1916 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="tomato.html">The Ladies Quit Tomato Picking</a><p>
<li><a href="pmtomatoes.html">Merrienne on tomatoes</a><p>
<li><a href="potatostore.html">The Pains in a Potato Store</a><p>
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="ladies1914.html">Both Ladies Offer their Services</a><p>
<li><a href="painbothladies.html">Both Ladies Volunteer</a><p>
<li><a href="cahouain_tonmates2.html">Je sis certain, mes chiers lecteurs, qu'ou d'vez tous &ecirc;tre bain enni&eacute;s</a><p>
<li><a href="cahouain_tonmates3.html">Mait'e Charles Meudron est bain d&eacute;cid&eacute; de jamais ne r'cra&icirc;tre d'tomates</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

