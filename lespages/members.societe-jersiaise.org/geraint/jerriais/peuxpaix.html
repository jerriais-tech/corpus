<HTML>
<HEAD>
<TITLE>Peux ou paix?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Peux ou paix?</h2></font></center><p>

<i>L&eacute; 22 d'd&eacute;zembre, 1986.</i><br/>
<br/>
Moussieu l'R&eacute;dacteu,<br/>
<br/>
&ldquo;Nou&eacute; s'veint qu'eune fais pas an&rdquo; s'lon la preumi&eacute; l&icirc;ngne du vi&egrave;r diton Angliais, mais ch&acirc;que ann&eacute;e i' m'sembl'ye qu&eacute; Nou&eacute; c'menche d&eacute; pus d'bouonne heuthe et qu' les c&eacute;l&eacute;br&acirc;tions sont d&eacute; pus longue duth&eacute;e qu&eacute; janmais.<br/>
<br/>
Ch't' ann&eacute;e j'&egrave;rch&ucirc;mes un catalogue pour des cartes d&eacute; Nou&eacute; &agrave; la f&icirc;n du mais d'ao&ucirc;t, et dans l'couothant du pr&eacute;chain mais l&eacute; porteux d'lettres am'nit jour apr&egrave;s jour d'la publyicit&eacute; pour cartes, d&eacute;cor&acirc;tions, pr&eacute;sents et tout l'galimatchias qu' les diff&eacute;thentes compangnies et soci&ecirc;t&eacute;s nos encouothagent d'acater m&ecirc;me qu&eacute; j'n'en avons pas b&eacute;soin.<br/>
<br/>
J'aime penser qu&eacute; Nou&eacute; a autant d'attraction pour m&eacute; comme quand j'tais mousse, mais i' faut qu' j'admette qu&eacute; j'n'pi&ecirc;sse pon m'exciter entouor mes acats &agrave; pliein sol&eacute; sus la gr&egrave;ve dans l'haut d'l'&ecirc;t&eacute;. Tchi damage qu' j'nos trouvons tous forchis d&eacute; c'menchi tant &agrave; l'avanche et qu' j'n'pouvons pas la&icirc;ssi la pli&ucirc;part d&eacute; nos pr&eacute;path&acirc;tions &agrave; la dreinne minnute. Malheutheusement, chennech&icirc;n est ieun d&eacute; plusieurs s&icirc;ngnes qu&eacute; nos c&eacute;l&eacute;br&acirc;tions d'veinnent d&eacute; pus en pus comm&egrave;rciales et d&eacute; mains en mains r'ligieuses.<br/>
<br/>
&ldquo;Tch'est qu'ous allez faithe pour Nou&eacute;?&rdquo; nos d'mand&icirc;tent des am&icirc;ns la s'maine p&acirc;ss&eacute;e. D'vant qu&eacute; j'e&ucirc;nmes l'temps d'r&ecirc;pondre, i' nos explyitch&icirc;tent qu'i' s'en allaient p&acirc;sser deux jours en h&ocirc;tel, qu'il avaient d&ecirc;j&agrave; d&ecirc;pens&eacute; plusieurs chents louis sus des pr&eacute;sents et qu&eacute; ch&acirc;que ann&eacute;e il' appr&eacute;hendent Nou&eacute; car tout cou&ocirc;te tant en pa'ce qu'i' y'a eune m&acirc;sse d&eacute; pr&eacute;path&acirc;tions &agrave; faithe. M&ecirc;me, i' sont tr&eacute;jous &ecirc;puis&eacute;s quand l'jour d&eacute; Nou&eacute; arrive et i' sont pus qu' contents quand tout est finni et tch'i' peuvent lus r'mettre en travas. Les c&eacute;l&eacute;br&acirc;tions d&eacute; Nou&eacute; n'lus apportent autcheune jouaie et l'anniv&egrave;rsaithe d'la na&icirc;ssance du Sauveur du monde est un &ecirc;v&eacute;nement annuel tchi faut qu'il enduthent. Qu&eacute; ch'est triste qu&eacute; ch'est l&agrave; l'attitude d&eacute; tant d'aut's qu'ont compli&egrave;tement mantchi l'&icirc;mportance d'la bouonne nouvelle d&eacute; l'&Ecirc;vangile et tchi n'conna&icirc;ssent pas l'pouv&eacute; du Saint Esprit tchi transforme nos vies! Quand j'd&ecirc;couvrons chutte v&eacute;thit&eacute; comme r&eacute;alit&eacute;, Nou&eacute; d'veint l'occ&acirc;sion la pus sainte d&eacute; toute l'ann&eacute;e et nos r&ecirc;jouissances n'conna&icirc;ssent autcheunes bornes ni l&icirc;nmites.<br/>
<br/>
J'vivons dans un monde tch'est acc&acirc;bli&eacute; par la peux et la gene. Les g&acirc;zettes ch&acirc;que jour, les nouvelles &agrave; la t&eacute;l&eacute;vision et &agrave; la radio annoncent la longue liste d&eacute; nos craintes. Comme &ecirc;fants, j'avons souvent peux d'la niet, des p&ecirc;tres et a&icirc;nch&icirc;n d'siette, mais en vieillissant j'nos trouvons vict&icirc;nmes d&eacute; diff&eacute;thentes g&ecirc;nes tchi g&acirc;tent la vie qu&eacute; Dgieu nos a donn&eacute; pour nouot' bonheu. I' y'en a qu'ont peux d'&ecirc;t' pauvres, d'aut's qu'ont peux d'&ecirc;t' trop riches; i' y'a les cheins qu'ont peux d'&ecirc;t' sans travas, d'aut's qu'ont peux d'la maladie, et eune m&acirc;sse d'aut's qu'ont eune peux mortelle d'la m'niche d'la bombe nucl&eacute;aire. Et pis i' y'a eune tap&eacute;e d'gens qu' appr&eacute;hendent l'av'n&icirc;n et qui vont consulter les d'v&icirc;ns, tchi lus content des histouaithes pour t&acirc;chi d'les rendre he&ucirc;theux. Et si l'histouaithe n&eacute; plia&icirc;t pas i' vont &ecirc;prouver ailleurs au point d'mettre lus fouai dans les fielles d&eacute; th&eacute;e ou dans un patchet d'cartes. J'pou&ocirc;rrais mentionner bein d'aut's craintes, mais la peux d'la mort et d&eacute; chenna tchi nos attend quand j'&eacute;thons p&acirc;ss&eacute; l'pas otchupent les id&eacute;es d&eacute; l'homme pus qu&eacute; rein d'aut'.<br/>
<br/>
&Ecirc;tes-'ous du rang des &ecirc;ffrit&eacute;s? J'sis seux qu&eacute; je s'sais l&eacute; preunmyi parmi ieux sinon pour la pr&eacute;sence dans ma vie du Seigneur, mon Sauveur J&eacute;s&ucirc;-Christ. L&eacute; preunmyi Nou&eacute;, i' y'a presqu&eacute; deux mille ans &agrave; ch't heu, les b&egrave;rgers avaient peux, mais les patholes d&eacute; l'ange les rasse&ucirc;th&icirc;tent tout d'suite. &ldquo;N'ayiz pon d'peux; car j'vos annonce eune grand' jouaie tchi s'sa pour tout l'monde; anniet, dans la ville d&eacute; D&acirc;vi, l&eacute; Sauveur, tch'est l'Christ, l&eacute; Seigneur, vos est n&eacute;.&rdquo; (Luc 2, 10-11.) D&eacute; siette, &agrave; la pliaiche d&eacute; la peux, la paix tch'i' n'avaient janmais connue d'vant remplyit lus vies et i' s'm&icirc;ntent &agrave; glorifier, et louangi Dgieu.<br/>
<br/>
Ch'est l&agrave; l&eacute; chouaix tchi nos attend en 1986 &eacute;tout. Peux ou paix? He&ucirc;theusement, J&eacute;s&ucirc; a v&ecirc;tchu la vie humaine et I' conna&icirc;t nos souffrances, nos tent&acirc;tions et nos craintes, et Il a prom&icirc;ns d&eacute; nos fourni auve tout ch'tch'i' faut &agrave; fin qu&eacute; j's&eacute;yons g&acirc;ngnants dans la bat&acirc;le qu&ocirc;tidienne contre l&eacute; Dgiabl'ye. J&eacute;su-Christ g&acirc;ngnyit ch&acirc;que fais tch'I bataillit contre Satan et m&ecirc;me la mort n'put pas L'vaincre. Comme Ses discipl'yes, j'&egrave;rch&ecirc;vons l'&icirc;nvit&acirc;tion d&eacute; partagi toutes ses victouaithes auve Li et d&eacute; joui d'la vie en abondance. N'ayiz pon d'peux d&eacute; l'&icirc;nconnu et d&eacute; l'av'n&icirc;n mais d&eacute;couvrez p&ucirc;t&ocirc;t la jouaie et la paix tchi sont les n&ocirc;tres &agrave; tout janmais quand j'nos soumettons &agrave; la ch&egrave;rge d&eacute; J&eacute;s&ucirc; comme Seigneur d&eacute; notre vie.<br/>
<br/>
J'vos souhaite &agrave; tous un bou&ocirc;n Nou&eacute;, et ma pri&eacute;the pour touos vous est qu'ou trouv'thez l'temps et eune pliaiche dans vos c&eacute;l&eacute;br&acirc;tions pour l&eacute; Sauveur. J'esp&egrave;the qu&eacute; les mots &agrave; la fin du s&egrave;rvice d'la Communion prendront eune nouvelle &icirc;mportance pour vous et qu'en &ecirc;ffet &ldquo;la paix d&eacute; Dgieu, tchi surp&acirc;sse toute notre compr&eacute;hension, gard&eacute;tha vot' tchoeu et vot' esprit en J&eacute;s&ucirc;-Christ.&rdquo;<br/>
<br/>
<i><b>UN AUT' GRIS VENTRE</b></i> <br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="grisventresintro.html">Lettre d'&icirc;ntroduction</a><p>
<li><a href="miyeunouvelle.html">La miyeu nouvelle d&eacute; tout temps</a><p>

<li><a href="boumbe.html">La Boumbe Atomique</a><p>
<li><a href="pmwar.html">Merrienne is Afraid of War</a><p>
<li><a href="pmbomb.html">Merrienne Dreads The Bomb</a><p>
<li><a href="pmpeace.html">Merrienne wants peace</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

