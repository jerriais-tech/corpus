<HTML>
<HEAD>
<TITLE>&Ecirc;tes-ous d&eacute; m'n avis?</TITLE>
<META  name="keywords" content="JÃ¨rriais">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2><P> &Ecirc;tes-ous d&eacute; m'n avis?</P></h2></font></center>

<font size="-1">San Antonio, Texas, USA.<br>
L&eacute; 16 d'avri, 1983.<P></font>

<P>Moussieu L'R&eacute;dacteu,</P>

<P>La g&acirc;zette d&eacute; J&egrave;rri du 31 de mar, 1983, est bein int&eacute;r&ecirc;ssante. &Agrave; c'menchi, en l'ouvrant nou vait un articl'ye tchi nouos dit qu' un boutitchi est en train d'actionner d's hommes d'affaithes, les atchusant d&eacute; l'aver mal consilyi dans eune affaithe d'atch&ecirc;t. Ch'n'est pon souvent qu' nou vait tchiquechose d&eacute; m&ecirc;me. Ch'est l'contraithe d&eacute; l'ordinnaithe, car l'avis d'l'homme d'affaithes est g&eacute;n&eacute;ralement la base d'un proc&egrave;s d&eacute;vant la Cour Rouoyale.</P>

<P> La g&acirc;zette nouos montre, &eacute;tout, l&eacute; portrait du nouvieau Chef d&eacute; la Police Salari&eacute;e tchi s'en va c'menchi sa gestion l&eacute; preunmyi d'juilet. Sus l'portrait d'li et du <a href="politics.html#senators">S&eacute;nateu</a> Ellis, si j'avais ieu &agrave; d&ecirc;cliather, sans vaie les noms, l&eacute;tch&eacute; des deux tch'allait &ecirc;t' Chef d&eacute; Police, j'&eacute;thais tout d'suite choua&icirc;si Moussieu Ellis!</P>

<P> J'vai qu&eacute; l'&icirc;nnond&acirc;tion d'La Vall&eacute;e des Moul&icirc;ns (m&ecirc;nomm&eacute;e "Queen's Valley") n'est pon 'couo en allant viyant qu&eacute; l&eacute; "National Trust" est forchi d'contester l'av&egrave;rti d'acat oblyigatouaithe d'la part d's &Eacute;tats pouor t&acirc;chi d&eacute; prot&eacute;gi sa constitution.</P>

<P> La tchestchion d'fourni des beusses pour porter les mousses &agrave; l'&ecirc;cole au mat&icirc;n m'fait penser &agrave; man janne temps. Dans chu temps-l&agrave;, tch'&eacute;tait l&eacute; c'menchement du si&egrave;cl'ye, &agrave; bein pr&egrave;s touos les cheins tchi d'meuthaient (j'p&acirc;le du c&ocirc;t&eacute; ouest d'l'&Icirc;le) au nord d&eacute; Bieau Mont marchaient &agrave; l'&ecirc;cole. Les cheins tch'allaient &agrave; l'&ecirc;cole et &egrave;s coll&egrave;ges en Ville prannaient l&eacute; train d&eacute; huit heuthes d&eacute; La Corbi&eacute;the en Ville. Les cordonni&egrave;rs d&eacute; chu temp-l&agrave; avaient tout pliein d'travas! Dans l'cas des beusses d'au jour d'aniet, j&eacute; s'sais en faveur d&eacute; n'aver pon d'mousses d'&ecirc;cole dans les cheinnes portant des grand's p&egrave;rsonnes, car la condite des mousses quand j'prannais la beusse en Ville ches dreines ann&eacute;es 'tait mal polie et m&ecirc;me abominnabl'ye.</P>

<P> Mais la "pi&egrave;ce de r&eacute;sistance" dans la g&acirc;zette est l'annonce qu&eacute; l'<a href="politics.html#senators">S&eacute;nateu</a> Shenton veurt aboli la pr&eacute;sence des douze <a href="connetable.html">Conn&ecirc;tabl'yes</a> dans L's <a href="etats.html">&Eacute;tats</a>. Vouot' articl'ye d'fond au sujet est bein &agrave; propos.</P>

<P> J'ai sieu la carri&eacute;the politique du S&eacute;nateu avau l's ann&eacute;es, car il est un raide bouan travailleux dans L's <a href="etats.html">&Eacute;tats</a>. I' n'a pon peux d'sa peine et il est tr&eacute;jous pr&ecirc;t &agrave; v'n&icirc;n &agrave; l'a&icirc;gue d'autcheune p&egrave;rsonne. N&eacute; v'l&agrave; d'bouannes qualit&eacute;s, et j'ai admith&eacute; un tas d'ses projets. Mais il est d'la nouvelle &ecirc;cole et j'sis acouo d'la vielle &eacute;cole et cons&egrave;rvateur dans l'&acirc;me. Dans ma lettre du 4 d&eacute; mai, 1974, j'vouos disais qu&eacute; j'&egrave;rgrettais l'abandon d'la vielle cou&ocirc;teunme d'aver les Chefs d&eacute; Police des p&acirc;raisses &egrave;rpr&eacute;senter <a href="connetable.html">l'Conn&ecirc;tabl'ye</a> dans L's <a href="etats.html">&Eacute;tats</a> quand il avait emp&ecirc;chement d'si&eacute;ger li m&ecirc;me. Et dans chutte lettre-l&agrave; ch'est assez &egrave;rm&egrave;rquabl'ye qu&eacute; j'disais: "I' faut et' &egrave;rconna&icirc;ssants qu' les champions d'changement n'ont m&ecirc;me pon &ecirc;prouv&eacute; &agrave; aboli la pr&eacute;sence des <a href="connetable.html">Conn&ecirc;tabl'yes</a> dans la Chambre L&eacute;gislative"! Et dans ma lettre du 26 d'avri, 1975, en p&acirc;lant d'changements consid&ecirc;th&eacute;s d'sithabl'yes par c&egrave;rtains membres d's <a href="etats.html">&Ecirc;tats</a>, j'disais: "J'sis int&eacute;r&ecirc;ssi d'vaie qu&eacute; l'S&eacute;nateu Shenton a d's id&eacute;es d'chu c&ocirc;t&eacute;-l&agrave; &eacute;tout."</P>

<P> Dans ma lettre du 28 d&eacute; f&eacute;vri, 1976, j'li souhaitais jouaie dans san nouvieau poste du IDC en l&icirc; disant tch'il avait eune tache bein &icirc;ngrate l'avant &agrave; li. Et dans ma lettre du 22 d'mai, 1976, j'disais qu&eacute; l'IDC 'tait en train d'proposer des changements pour faithe ses r&egrave;gl'yes pus pliabl'yes. J'viyais s'n &icirc;nfluence en travas, probabli&eacute;ment pour l&eacute; mus.</P>

<P> Mais j&eacute; n'sis pon d&eacute; s'n avis qu&eacute; L's <a href="etats.html">Etats </a>pou&ocirc;rraient fonctionner mus sans les <a href="connetable.html">Conn&ecirc;tabl'yes</a>. Ch'est vrai qu' un tas d'ieux n'sont pon orateurs hors l&icirc;ngne, mais il' ont eune conna&icirc;ssance des b&eacute;soins et conditions dans toutes les p&acirc;raisses d&eacute; l'&Icirc;le tchi dait &ecirc;t' d'utilit&eacute; dans les d&eacute;lib&eacute;th&acirc;tions des conmit&eacute;s d's <a href="etats.html">&Eacute;tats</a>. Et il' ont du paids dans lus manches tchi peut &eacute;t' c'mode au b&eacute;soin pour balanchi l's id&eacute;es, trop progressives dans des temps, manque d'exp&eacute;thience, des jannes et ambitieux <a href="politics.html#deputies">D&eacute;put&eacute;s</a>.</P>

<P> Enfin, j'pense bein qu&eacute; j&eacute; c'menche &agrave; &ecirc;t' tout seu d'ma sorte dans mes vi&egrave;rs jours. J'sis contre les changements, et ches jours ch'est changement d'tout, changement d'temps, changement d'habits, changement d'id&eacute;es, m&ecirc;me changement d'femme, et sustout d'la valeu des choses du point d'veue d'la moralit&eacute; et d'l'&icirc;nt&eacute;grit&eacute;. Mais nou n'peut pon emp&ecirc;chi la m&eacute; d'monter!</P>

<I><P><a href="lefeuvre.html"> GEORGE D'LA FORGE</a></P>
</I>



<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>
<li><a href="politics.html">La Politique en J&egrave;rri</a><p>

<li><a href="votevoc.html">L&eacute; vocabulaithe d'la politique en J&egrave;rriais</a><p>

<li><a href="connetable.html">La Meunicipalit&eacute; en J&egrave;rri</a><p>

<li><a href="bailli.html">Le Bailli M&egrave;ne un' Vie De Tchean!</a><p>

<li><a href="nosetats.html">Nos &Ecirc;tats au jour d'agniet</a><p>

<li><a href="gdfelect.html">Eune bouanne &ecirc;lection!</a><p>

<li><a href="adlmreservoir.html">L&eacute; r&ecirc;s&egrave;rvoir</a><p>

<li><a href="gdfappathence.html">L'appathence trompe tchiquefais!</a><p>
<li><a href="gdfgaz4.html">Dans la G&acirc;zette...</a><p>
<li><a href="gdfnouvelles2.html">Des nouvelles de J&egrave;rri</a><p>
<li><a href="gdfintethet.html">Nouvelles d'&icirc;nt&eacute;th&ecirc;t</a><p>

<li><a href="gdf3vouaix.html">Trais vouaix tragiques!</a><p>
<li><a href="painmoralist.html">Friend Piteur turns moralist</a><p>
</ul>
</FONT>

<P>&nbsp;</P>





&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
