<HTML>
<HEAD>
<TITLE>Mother's Nocturnal Escapade</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mother's Nocturnal Escapade</h2></font></center><p>


Quand Lonore me dit qu'ou p&eacute;pi&eacute; d'envie d'all&eacute; vaie mouothi la vielle Ann&eacute;e sus l'vier Marchi, je c'menchi par ne pon &ecirc;tre de s'n'avis. H&eacute;las! Que j'voudrais don av&eacute; continu&eacute; d'm&ecirc;me.<p/>
<p/>
Mais ou m'tourmenti si bin; ou fut si bouonne et si douoche, tout l'jour; oul &egrave;stchuthi si bin les coutieaux; ou m'embr&eacute;chi si souvent sus la joee. Et ch'tait: dis oui, ma chiethe petite mem&eacute;e! dis oui: tu n'voudrais pas faithe plieuth&eacute; ta p'tite fille qui t'aime si du! Enfin, ou s'y print si bin: ou m'dit tant qu'nou y'avait dit qu'y'ethait eunne Band a jou&eacute; d'la musique Solenelle; que hardi d'monde de chapelle 'taient pour y'&ecirc;tre ou m'teurtilyi si bein, que sans m'dout&eacute; de ch'qu&eacute; j'ristchais, j'finit par consenti, a condition qui n'tchisse pas d'plyie.<p/>
<p/>
Eh don, nos v'la, lyi et m&eacute;, qui nos n'allons du bord du Square, d'viers onze heuthes et d'mie; Lonore bin enfliub&eacute;e dans ma schale a carriaux ettout plien d'cotillons pour se gard&eacute; caude, m&eacute; dans man nier clioque et l'bonnette que j'mettais pour all&eacute; gli&eacute;nn&eacute; d's'ortchies pour mes poules dans l'temps que je dmeuthaimes a la campanne.<p/>
<p/>
Nous s'portait, quand j'arrivimes dans l'vier Marchi! La Band jouait, les gens d'visaient a bon d'ieu s'ent'tnaient par le bras, et j'apperchu m&ecirc;me eunne djinque d'&egrave;sch&eacute;rvell&eacute;s qui s'n'allaient s'met' a dans&eacute;! Et les v'la qui s'y mettent! Et les v'la qui s'mettent a s'ent' tnin par la main, a s'ent' rendre par la talle, et les files a appi&eacute; lus t&ecirc;tes contre les &egrave;spaules &egrave;s gar&ccedil;ons! Et les v'la qui s'mettent a touon&eacute;, a touon&eacute;, en s'ent' r'gardant dans l's'iers! Ch'tait terriblye! Je t'nais Lonore par a main en lis disant d'gard&eacute; ses yeux baissis tout l'temps, et j'fut pour l'entrain&eacute; bin d&egrave;sli&eacute;ment hors des djeules de l'Enf&eacute;!<p/>
<p/>
H&eacute;las! D'vant qu'jeussions yieu l'temps de scodd&eacute; ne v'la un troup&eacute; d'jeunnes pamph&egrave;ques qui s'en vint eb chantant a l'entou d'nous, a nos pouslinn&eacute;, a nos faithe des morgaches a mprendre par la talle, a faithe minne d'embr&eacute;chi ma file, a voul&eacute; [...] man bonnette, a pinchi les joes a Lonore et a chant&eacute; en dansant &quot;Ou&egrave;re iou goin' to ma pretty maid.&quot;<p/>
<p/>
Et coumment ch'la s'fit, nou n's&eacute;tha jommais, mais ne v'la que j'm&eacute; trouve, m&eacute; Laiz&eacute; Pain, la conductrice de Classe et d'Mothers Meetin', m&eacute; v'la que j'm&eacute; trouve tout d'un coup dans les deux bras d'un grand haut moni&eacute;the de pintchinneur a gros nez rouoge et ......<p/>
<p/>
[...]<p/>
<p/>
......Dans deus-tr&egrave;s engamb&eacute;es - j'ai les gambes faites pour ch'la - me v'la a la Station. J'sis v'nue, que j'lus dit, pour eunne fille: eune grosse rouoge ronde courte fille a carriaux ov tout plien d'cotillons viyant qui faisait fret! Ou n'y'etait pon! et j'm'en allais vaie du bord de la Prison quand ne v'la Piteur et Lonore, yi m&ecirc;me, qu'entrent d'un embrond pour s'inform&eacute; d'me. Nou lus avait dit qu'la Police avait enfreummeunne longue maigre lavthesse ov la fache hall&eacute;e et la bouoche pinchie et l'nez pointu, habillyie en n&eacute; et la t&ecirc;te couerte d'un bonnette coti - et i's avaient tout d'suite creu que ch'tait m&eacute;.<p/>
<p/>
Enfin! nou se r'trouvi et rin d'rompu. Mais je n'lus ai pas dit qu'javais 't&eacute; touon&eacute;e, touon&eacute;e, dans les bras d'un pintchinneur qui sentait a p'tun: et j'&eacute;spethe que persounne ne me r'connut. Si par malheu les autres membres du Mothers Meetinne en avaient l'vent, v'la tchi m'esttrait dans un grand embarras, et y'&eacute;thait crainte que j'perdrais de m'n'autorit&eacute; sus les filles du Girls Friendly.<p/>
<br/>
<i><a href="brambilo.html">La&iuml;z&eacute; Pain</a></i><br/>
<i>7/1/1914 </i><p/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="paintrouble.html">How Mother Payn Gets into Trouble</a><p>
<li><a href="painfouai.html">Ch'est Tout d'm&ecirc;me Vrai: n'y'a qu'la Fou&eacute; qui Sauve</a><p>
<li><a href="painfunction.html">How the Ladies Fared at the Function</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

