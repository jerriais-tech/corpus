<HTML>
<HEAD>
<TITLE>Ma&icirc;t'e Cli&eacute;ment d'Caen et l'wireless</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma&icirc;t'e Cli&eacute;ment d'Caen et l'wireless</h2></font></center><p>

Ma&icirc;t'e Cli&eacute;ment d'Caen l'ann&eacute;e pass&eacute;e avait promins &agrave; sa ni&egrave;che de li faithe un biau pr&eacute;sent. I'y avait donn&eacute; &agrave; choua&icirc;si entre une &quot;motor-bike&quot; ou un &quot;wireless set&quot;.<br/>
 <br/>
 La hardelle en &eacute;tait toute r&ecirc;jouie mais ou n'pouvait pas faithe s'n id&eacute;e tchi choua&icirc;si. <br/>
  <br/>
 Oulle aithait bain voulu une &quot;motor-bike&quot; pour pouver aller se promener et visiter ses amins dans toutes les parties de l'Ile, mais ou r&eacute;alisait qu'i'y avait tr&eacute;jous un certain dangi et &eacute;tant nerveuse de sa sorte oulle h&eacute;siti pour longtemps devant que de s'd&eacute;cider.<br/>
 <br/>
 D'l'autre c&ocirc;t&eacute; oulle avait grand envie d'aver un &quot;wireless,&quot; car oulle est folle pour la musique et aime &agrave; saver toutes les derni&eacute; nouvelles.<br/>
 <br/>
 Une s&eacute;th&eacute;e, dans les temps d'Nou&eacute; oulle 'tait siez des amins qu'en avaient iun et oulle en fut si enchant&eacute;e qu'ou s'd&eacute;cidi d'abandonner toute id&eacute;e d'aver une &quot;bike&quot; et quand ou r'vint siez lyi ou dit &agrave; s'n onclye. &quot;J'ai fait mon chouai m'n'oncle !&quot; <br/>
 <br/>
 Le bouonhomme tr&eacute;sauti de la oui p&acirc;ler d'm&ecirc;me, et pour le moment, avait roubli&eacute; sa promesse.<br/>
 <br/>
 I's'imagini qu'ou voulait dithe tchiquechose tout-&agrave;-fait diff&eacute;thent, qu'ou voulait li annoncer enfin, qu'oulle 'tait engagie.<br/>
 <br/>
 &quot;Oh bon !&quot; i'li dit, &quot;et tchest qu'est l'nom de la pouorre victime ?&quot;<br/>
 <br/>
 &quot;Ah ! i'n'y a pas d'victime ! Je n'sis pas si b&ecirc;te ! J'aime bain mus un &quot;wireless,&quot; ch'est pu aisi &agrave; contr&ocirc;ler, et comme tu m'avais promins de m'en faithe un pr&eacute;sent, ch'est chenna qu'j'ai choua&icirc;si.&quot;<br/>
 <br/>
 Ma&icirc;t'e Cli&eacute;m c'menchi a faithe des caltchuls, combien que chenna s'en allait li cou&ocirc;ter, et finalement i'dit &agrave; sa ni&egrave;che : &quot;Est-che qu'un gramophone ne f'thait pon aussi bain ?&quot;<br/>
 <br/>
 Mais ou n'voulit pon en oui p&acirc;ler et oulle insisti si bain qu'ou fit le bouonhomme tenin &agrave; sa pathole.<br/>
 <br/>
 Des gens d'la ville vinrent pliaichi les wiyeurs et installer le m&eacute;canisme et v'la tchinze jours que l'affaithe marche &agrave; merveille.<br/>
 <br/>
 L'autre s&eacute; Ma&icirc;tre Cli&eacute;m inviti une demi&eacute; douzaine de ses vaisins &agrave; v'nin entendre chenna.<br/>
 <br/>
 Quand la ni&egrave;che &agrave; Cli&eacute;m lus annonci qu'i' s'en allaient oui l'enlouoge de Westminster, &agrave; Londres, sonner sept heuthes, Ma&icirc;t'e Dan L&ecirc;caudey li raiponni que ch'tait un tas d'niollin, jamais nou n'li f'thait accraithe dit&egrave;t.<br/>
 <br/>
 Et oppr&egrave;s qu'les sept coups furent donn&eacute;s, il insisti que ch'tait tchiqu'un qu'&eacute;tait &agrave; capuchi sus un bachin dans l'aut'e appartement.<br/>
 <br/>
 La seth&eacute;e c'menchi par un solo sus l'piano, jou&eacute; par i&ucirc;n des prumiers artistes de l'Angleterre, mais les auditeurs n'avaient pas grand go&ucirc;t pour dit&egrave;t, et justement dans iun des plus biaux passages, nous entendit la grosse vouaix &agrave; Dan L&ecirc;caudey demander &agrave; Mess de Caen, &quot;Quand tchi qu'tu p&acirc;les de c'menchi &agrave; plianter ?&quot;<br/>
 <br/>
 V'l&agrave; tchi fit m&acirc;rri la hardelle et ou dit, &quot;Ou n'pouvez pas rester trantchille don pour deux minutes pour &ecirc;couter chute belle musique-l&agrave; ?&quot;<br/>
 <br/>
 Ma&icirc;t'e Dan li d'mandi extchuse et fit d'san mus pour y pr&ecirc;ter un mio pus d'attention.<br/>
 <br/>
 Le prechain it&egrave;me sus le programme &eacute;tait une pi&egrave;che sus l'violin, par Thresle.<br/>
 <br/>
 V'l&agrave; tchi fut bain pour une minute ou deux et pis le P&icirc;teur Snichon, qui n'as pas pus d'ouie pour la musique que san tchan, demandi &agrave; Dan L&ecirc;caudey, &quot;Avous oui tchi prix la c&acirc;sse que l'a s'menche va ch'tte ann&eacute;e ?&quot;<br/>
 <br/>
 Dan ra&icirc;ponni qu'il avait oui p&acirc;ler d'un a&icirc;tchu.<br/>
 <br/>
 L&agrave;-d'sus Cli&eacute;ment d'Caen s'&ecirc;criyi que ch'tait d'la maintchi trop chi, et que si i' couothait &agrave; court il aimethait mus laissi sa terre pa&icirc;tre &egrave;s coucous que d'acater d'la pliante &agrave; ches conditions-l&agrave; !<br/>
 <br/>
 I' s'en suivi une distchussion g&eacute;n&eacute;rale et la pouore hardelle et san &quot;wireless&quot; furent tout-&agrave;-fait ignor&eacute;s.<br/>
 <br/>
 V'l&agrave; tchi la fit enragi, et d'un coup d'sachet ou tou&acirc;ni la &quot;switch&quot; et arr&ecirc;ti tout et r'couvri toute l'installation avec un drap.<br/>
 <br/>
 D&egrave;s qu'la musique arr&ecirc;ti, la conversation arr&ecirc;ti ettou et P&icirc;teur Snichon demandi &agrave; Elsie, &quot;Y a-t-i' tchiquechose en d&ecirc;route ?&quot;<br/>
 <br/>
 &quot;Oh nennin,&quot; ou li ra&icirc;ponni, &quot;mais quand ches gens-l&agrave; ont veu que lus talent ne vos inter&ecirc;ssait pas ils ont pens&eacute; que che n'tait pas la peine de continuer.&quot;<br/>
 <br/>
 &quot;Mais est-che qu'i' pouvaient nos oui p&acirc;ler ?&quot;<br/>
 <br/>
 &quot;Dame ! ou viyez bain !&quot;<br/>
 <br/>
 La couosine &agrave; Elsie, qu'&eacute;tait-l&agrave; ettou, s'apprechi d'lyi et li d'mandi tout bas pourtchi qu'oulle avait fait ch'la.<br/>
 <br/>
 Et Elsie li ra&icirc;ponni en Angliais.<br/>
 <br/>
 &quot;Casting pearls before swine !&quot;<br/>
 <br/>
 T'c'hest qu'oulle voulait dithe par dithet r'merques ?<br/>
 <br/>
 P't'&ecirc;tre que l'buanhomme Cli&eacute;ment d'Caen et ses amins n's'raient pon trop content de le saver !!<br/>
 <br/>
 Mais ettou, tchi dr&ocirc;le d'gens, couomme s'fit la ni&egrave;che &agrave; Cli&eacute;m de Caen.   <br/>
 <br/>
<i> Caouain</i><br/>
<i> 19/2/1927</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="media.html">Les M&eacute;dias et les commeunic&acirc;tions</a><p>

<li><a href="wireless.html">Wireless</a><p>
<li><a href="trantchilleradio.html">Une Seth&eacute;e Trantchille</a><p>
<li><a href="setheetrantchille.html">Une Seth&eacute;e Trantchille</a><p>
<li><a href="television.html">La T&eacute;l&eacute;vision</a><p>
<li><a href="couedlezarde.html">La Coue d'L&ecirc;zarde</a><p>
<li><a href="gdftelevision.html">La t&eacute;l&eacute;vision</a><p>
<li><a href="gdftelevision2.html">Les d'vis du Bouan'homme George</a><p>

  
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_strike.html">Ma&icirc;t'e Cli&eacute;ment d'Caen &eacute;tait &agrave; s'r&ecirc;joui l'aut'e jour que la &quot;strike&quot; &eacute;tait finie</a><p>
<li><a href="cahouain_cliemenragi1927.html">Sou voulez faithe Ma&icirc;t'e Cli&eacute;ment d'Caen enragi</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p><b></b>

<li><a href="amuser1926b.html">Pour vos amuser</a><p>
<li><a href="amuser1926a.html">Pour vos amuser</a><p>
<li><a href="bestman.html">L&eacute; &#147;best man&#148; &egrave;s neuches</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

