<HTML>
<HEAD>
<TITLE>Ni&egrave;r et blianc</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ni&egrave;r et blianc</h2><br/></font></center><p>


<font size="-1">Ottawa, Ontario,<br/>
Cannada.<br/>
<br/>
L&eacute; 10 d'mai, 1969.<br/></font>
<br/>
Moussieu l'R&eacute;dacteu,<br/>
<br/>
La vie est pus paisibl'ye, ich&icirc;n au Cannada, qu'ou n'l'est &egrave; &Ecirc;tats-Unis. I' s'y en p&acirc;sse d&eacute; toutes les sortes ches jours, en Am&eacute;thique. Aupr&egrave;s un proc&egrave;s tch'a duth&eacute; un coupl'te d'mais, un homme a 't&eacute; condamn&eacute; &agrave; mort pouor l'ass&acirc;sinn&acirc;tion du s&eacute;nateu Robert Kennedy, mais ses avocats d'mandent drouait d'appel et i' s'sa probabli&eacute;ment tchiques ann&eacute;es &agrave; faithe l&eacute; tou des Cours d'Appel jusqu'&agrave; La Cour Supr&egrave;me. Et l'S&eacute;nateu a 't&eacute; abattu &agrave; coups d'pistolet dans un appart&egrave;nement pliein d'monde et en plienne veue d'tous!<br/>
<br/>
Un autre homme pliaidgit coupabl'ye d&eacute;vant la cour de l'ass&acirc;sinn&acirc;tion du pasteur n&egrave;gre Martin Luther King et fut condamn&eacute; a n&eacute;nante-neuv' ans d'prison sus l'coup, mais eune fais en prison i' change d'id&eacute;e et d'mande &agrave; la Cour d'annuler sa condamn&acirc;tion et d'li p&egrave;rmettre un nouvieau proc&egrave;s! Y'a-t-i' d'aut' pays au monde tchi p&egrave;rmettent d'it&eacute;?<br/>
<br/>
L&eacute; Congr&egrave;s &agrave; Washington a, en f&icirc;n d'compte, pass&eacute; des louais pour forchi l'monde et l'industrie &agrave; donner les m&egrave;mes privil&egrave;ges et opporteunit&eacute;s &egrave;s ni&egrave;rs et bliancs - un drouait garanti par la &quot;Constitution&quot; d's &Ecirc;tats-Unis. Et pis l'Congr&egrave;s a pass&eacute; d'aut' louais pour m&ecirc;ler ni&egrave;rs et bliancs dans l's &ecirc;coles et coll&egrave;ges. Chu proc&eacute;d&eacute; n'est pon populaithe auve les ni&egrave;rs ni auve les blians car i' faut souvent env'yer les mousses des longues distances hors d&eacute; d'siez ieux pour y donner &ecirc;ffet, viyant qu&eacute; l's &ecirc;coles des gens couleuth&eacute;s sont dans lus contr&eacute;es, et l's &ecirc;coles pour les bliancs sont dans d'aut' parties d'la ville ou village. Et d&eacute;pis tch'i' faut transporter les mousses par beusse d'une contr&eacute;e &agrave; l'autre pour les m&ecirc;ler, l&eacute; transport cou&ocirc;te pus &egrave;s municipalit&eacute;!<br/>
<br/>
Dans l's univ&egrave;rsit&eacute;s, l'affaithe est d&eacute;v'nue tragique. Les ni&egrave;rs, en minorit&eacute;, sans doute - la proportion couleuth&eacute;s est douze pour cent d'la population entchi&eacute;the d&eacute; l'am&eacute;thique - d'mandent des privil&egrave;ges sp&eacute;ciaux, et i' prannent possession d'iun des b&acirc;tisses des coll&egrave;ges et &ecirc;prouvent &agrave; l'otchuper - souvent arm&eacute;s auve arme, cout&eacute; et pistolet, jusqu'&agrave; qu&eacute; l'douoyen d'l'univ&egrave;rsit&eacute; lus donne chein tch'i' veulent. quand la police s'en m&ecirc;le, un cri de &quot;La brutalit&eacute; d'la police&quot; d'veint l'&egrave;rfrain d'la chanson d'touos les n&egrave;gres du va&icirc;sinn&eacute;, et la police n'&ocirc;se presque pon l's arr&ecirc;ter pour les pr&eacute;senter d'vant justice! Ch'est vrai tch'i' faut p&ucirc;t&ocirc;t bailli d'l'avaine qu&eacute; du fouet, mais un aut' diton nouos dit qu&eacute; l'chein tchi s'fait br&eacute;bis, l&eacute; l'loup l'mange, et n&eacute; v'l&agrave; just&eacute;ment chein tch'i' s'arrive - i' tapent sus la police et ou' s'fait br&eacute;bis d'crainte d'&ecirc;t' atchus&eacute;e d'donner trop d'fouet!<br/>
<br/>
Ch'est bein seux qu'l'app&eacute;tit veint en mangeant. I' n'sont pon contents d'lus progr&egrave;s jusqu'&agrave; ch't heu - un progr&egrave;s tchi l's a mins dans une tout-&agrave;-fait millieuthe position dans la vie sociale et officielle du pays tch'i' n'avaient y'a m&egrave;me deux-s'trais ans - et n&eacute; v'ch&icirc;n lus dreine d&eacute;mande, rapport&eacute;e en d&ecirc;tail dans la g&acirc;zette &quot;Detroit News&quot; du 5 d&eacute; mai, 1969. L&eacute; directeur d&eacute; &quot;La Conf&eacute;rence pour l&eacute; d&ecirc;v'loppement &ecirc;conomique des N&egrave;gres&quot; entrit dans l'&eacute;glyise &quot;Riverside Church&quot; &agrave; New York duthant l's&egrave;rvice D&icirc;nmanche mat&icirc;n, et &icirc;nterrompit les louanges en d'mandant qu&eacute; l's &eacute;glyises et les synagogues des &Ecirc;tats-Unis lus paient ch&icirc;n chent millions d'dollars souos pr&eacute;texte qu&eacute; d&eacute;pis qu&eacute; l's Allemands sont acouo &agrave; payi compens&acirc;tion au pays d'Isra&euml;l pour aver ass&acirc;sinn&eacute; siez millions d'Juis duthant la dreine grand' dg&egrave;rre, l'Am&eacute;thique dait payi les 500 millions d'dollars &agrave; la g&eacute;n&eacute;th&acirc;tion n&eacute;the actuelle pour aver fait p&eacute;thi ch&icirc;nquante millions d'n&egrave;gres en escliavage.<br/>
<br/>
Mais ch'n'est pon la tout: I' d'mandit qu'l'&eacute;glyise lus donne eune proportion d'san r'v&eacute;nu, eune partie d'ses offices - auve p&egrave;rmission d'faithe s&egrave;rvi l't&eacute;l&eacute;phone, l'&ucirc;sage d&eacute; sa st&acirc;tion d'radio (WRVR) pour douze heuthes par jour dans la s'maine et tout l'jour l&eacute; sanm'di et l'd&icirc;nmanche, &agrave; l'exception des heuthes d&eacute; tchulte, et qu'l'&eacute;glyise faiche s&egrave;rvi s'n &icirc;nfluence pour collecter les 500 millions d'dollars voulus! Et i' donnit jusqu'&agrave; neuv' heuthes d&icirc;nmanche tchi veint &egrave;s autorit&eacute;s d'l'&eacute;glyise pour atchi&ecirc;sci &agrave; sa d'mande! Ch'est don d'main l'jour d&eacute; l' &quot;ultimatum&quot;, et ch&eacute; s'sa &icirc;nt&eacute;r&ecirc;ssant d'vaie tch'est tch'i' s'arrivetha!<br/>
<br/>
Sans doute, la dg&egrave;rre n'y aigue pon, &agrave; tout chu tripot-l&agrave;. Les ni&egrave;rs &egrave;rcli&acirc;ment qu&eacute; pus qu'lus proportion d'douze pour chent d'la popul&acirc;tion est env'y&eacute;e au camp d'bat&acirc;le. Vrai ou pon, la chose &egrave;rm&egrave;rquabl'ye est qu'ni&egrave;rs et bliancs s'accordent comme des clioches eune fais dans l'arm&eacute;e et la marinne! La trag&eacute;die en est qu'les gens veulent s&icirc;nc&eacute;thement a&icirc;dgi au ni&egrave;r va&icirc;s&icirc;n &agrave; trouver sa pliaiche et faithe san c'm&icirc;n trantchilment &agrave; c&ocirc;t&eacute; d'ieux, mais v'l&agrave; tchi n'peut pon s'faithe d'un jour &agrave; l'autre, et i' n'a pon la pacienche d'attendre.<br/>
<br/>
Y' tant d't&icirc;ntamarre et d'&ecirc;meutes  par les c'm&icirc;ns en Am&eacute;thique ches jours qu&eacute; ch'est assez pour faithe un exil&eacute; comme m&eacute; aborder un navithe et faithe vaile pour l&eacute; havre trantchil d&eacute; J&egrave;rri!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfpolitique.html">La politique en Am&eacute;thique</a><p>
<li><a href="gdfnegre.html">Tchestqu'ch'est qu'un n&eacute;gre?</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfdrive.html">Tout s'en va &agrave; la d'rive!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

