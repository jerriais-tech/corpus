<HTML>
<HEAD>
<TITLE>Lignes</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><h2><font color="#215e21"><P>Lignes</P></font></h2></CENTER><p>
<CENTER><TABLE><TR><TD>
<P>V&eacute; t'en, Pierrot, quitt' ten travas,<BR>
I c'menche &agrave; qu&eacute;s des brins de pllie,<BR>
Et pour l'souper v'la Jane qui crie;<BR>
Si tu'es trop tard tu t'en pass'ras.</P>
<P>J'en avons fait un' buonn' journ&eacute;e,<BR>
Car je y-&eacute;tions de buon matin:<BR>
A ch'teu qu&eacute; la ni&eacute; c'menche &agrave; v'nin,<BR>
J'aim' men souper et ma pip&eacute;e.</P>
<P>Quand nou n'peut sorti' pour la pllie,<BR>
Aupr'&egrave;s de l'&acirc;tre et d'un buon feu,<BR>
J'aime &agrave; fumer ma pip' tout seu,<BR>
Ou ben fli&acirc;ner en compagnie.</P>
<P>Mais pt'&ecirc;tre que ch'n'est qu'une achie,<BR>
Le vent semble s'&ecirc;tr' ramont&eacute;,<BR>
Et pis, au pi&egrave;ze, j't&eacute; dizai,<BR>
J'prendrous chacun not' parapllie.</P>
<P>Apr&egrave;s soup&eacute; j'izons, s'tu veurs,<BR>
Siez not' vaisin, ves les hardelles;<BR>
Yen &agrave; tout plien et yen &agrave; d'belles.<BR>
Qu'ont les joues ruoges comm' des flieurs.</P>
<P>Ya Lizabeth, qui marche dr&egrave;t,<BR>
Nou la prendrait pour un' buonn' v&ocirc;le,<BR>
Et ya sa soeur, lli qu'est si dr&ocirc;le,<BR>
Et pis Susann' de Carteret.</P>
<P>Et pis Rachel. - (&eacute;coutt' chenchin,<BR>
Mais soigne ben de n'pas le r'dize) -<BR>
Ou m'a promis jusqu&eacute; d'm&eacute;crize<BR>
Quand j'sortizai l'&eacute;t&eacute; pr&eacute;chain.</P>
<P>Qu'est qui sait si, quand je r'vendrai<BR>
Dans quiq' buonn' bord&eacute;e de la c&ocirc;te,<BR>
Ove de l'or tout pllein ma p&ocirc;te,<BR>
Je ne pouorrais la mazi&eacute;.</P>
<P>Car j't&eacute; dizai, sans m'en vant&eacute; -<BR>
(J'ai d&eacute;couvert que les vanteurs<BR>
Le pus et l'mus sont des menteurs) -<BR>
Ya d'piez' gar&ccedil;ons en Jerri qu'm&eacute;.</P>
<P>Mais i n'faut pas aller trop vite;<BR>
Qui va trop vite ben souvent<BR>
Rencontre pus d'un accident.<BR>
Quand un pus prudent en s'rait quitte.</P>
<P>Ses yiers sont niers comm' des prunelles,<BR>
Et ses g'veux sont pus niers que l'geais,<BR>
Le teint de ses joues est si frais,<BR>
Oull' est la reine des hardelles.</P>
<P>Si tu la viyais quand j'lie p&acirc;le,<BR>
Ou baiss' les yiers et pis ruogis<BR>
(Tu peux penser qu' j'y prends avis),<BR>
Et pis un' longue haleine ou h&acirc;le.</P>
<P>I faut attendre, et p't&ecirc;tre un jour,<BR>
Quand je m'sezai prouv&eacute; un homme,<BR>
Et qu' j'&eacute;zai gagni quiq' buonn' somme,<BR>
Rachel accepteza m'n amour.</P>

<i><P>Ed. Le Feuvre.</P></i>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="amouoreu.html">L'Amouoreux</a><p>
<li><A href="filldach.html">L'portrait d'la Fille d' Achteu</A><p>
<li><A HREF="acht2.html">Les Jeunes Filles d'Acht-Heure</A><p>
<li><a href="fillfaut.html">La Fille qui Nos Faut</a><p>
<li><a href="fillfaut2.html">La Fille Tchi Nos Faut</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
