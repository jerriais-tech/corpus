<HTML>
<HEAD>
<TITLE>L'Morning News n'peut pon Navidgi sans nous</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Morning News n'peut pon Navidgi sans nous</h2></font></center><p>


P&eacute;p&eacute;e reste oquo au liet &agrave; cause d&eacute; sa machouethe teurque, et j'soumes, m&eacute;m&eacute;e et m&eacute;, a cou&ocirc;tre niet et jour a lis met' des habits en t'nanche. Y'eut divers bri ichin oquo hier quand l'Bos fit du train pour chu papi qu'est &egrave;sdg&eacute;th&eacute;e nou n'sait yiou, et touos les sous qu'p&eacute;p&eacute;e a d&egrave;spens&eacute; pour n&eacute; rin rapport&eacute;. P&eacute;p&eacute;e a bieau y'explytchi qu'les sous f&ucirc;tes p&eacute;rdus ov sa casaque l&eacute; jour qu'il aidji a &egrave;steindre chutte chapelle, l&eacute; Bos temp&egrave;te oquo pus. Des men'ties tout cheunna, qui dit: ou p&eacute;rdites mes sous la niet qu'ou vos d&egrave;sbauchites siez chu ouedre la vos fit crethe qu'il 'tait comte! et j'cr&eacute; ben qu'ous 'taites raide perdu sous et qu'ou vos souv'nez d'rin! Ch'est honteux pour un forgeux d'vot' &acirc;ge, ov eunne fomme si bouonne mainagi&egrave;re et eunne si charmante fille - ch'est coumme j'vos l'dit; le Bos dit qu&eacute; j'tais eunne charmante fille - d'vos etre laissi plieumm&eacute; par des affront&eacute;es h&eacute;rpies!<br/>
<br/>
J'n '&eacute;rmetchi pon d'herpies dans la chapelle, s'fit p&eacute;p&eacute;e; et si y'en avait, j'vos asseuthe qu'j'&ocirc;ti ma casaque et man veste pour aidji a &egrave;steindre le feu!<br/>
<br/>
Shut up! r&egrave;spounni l'Bos, et rouogissis d'honte! Et chutte lettre qu'ou nos envietes de France et qu'a t&eacute; publiy&eacute;e sus not gazette, ou-&egrave;s qu'ou dites qu'ous avaites pass&eacute; la niet a jou&eacute; &egrave;s cartes, a b&eacute;the, et je n'sai tchi oquo; et qu'eunne cab vos ram'ni quasi nu a tr&egrave;s heuthes du matin a votre h&ocirc;tel! Et les siex louis qu'vot' femme vos envyi pour accat&eacute; un dr&eacute;cheux en vier tch&egrave;ne: Y'ou qu'il est, chu dr&eacute;cheux la?<br/>
<br/>
M&eacute;, av&eacute; &egrave;scrit eunne telle lettre! r&egrave;spounni p&eacute;p&eacute;e. Mais chutte lettre la n'est pon d'm&eacute;; ch'est tchiq' pamph&egrave;que d&eacute; la bas qui vos envyi cheunna pour m&eacute; faithe tort! J'n'ai pas veu d'comte, j'n'ai pon d&icirc;n&eacute; ov des pataches, j'n'ai pon 't&eacute; r'amm&eacute; en cab a ma&icirc;ntchi nu a tr&egrave;s heuthes du matin! Ch'est tchiq' jaloux d'la bas qui vos a fait cr&egrave;the pour t&acirc;chi d&eacute; m'faithe met' a la porte et av&eacute; ma job sus vot' gazette!<br/>
<br/>
Y continu&icirc;tes a t'v&icirc;s&eacute; haut coumme cheunna eunne bouonne p&ocirc;se, et quand p&eacute;p&eacute;e eut fini par dithe qu'apr&egrave;s tout si n'tait pon content n'y'avait qu'a l'dithe et j'nos en r&icirc;th&egrave;mes forgi, l'Bos eut si grand peux d'nos perdre qui s'r'adouochi tout-d'un-co, et dit a p&eacute;p&eacute;e qu'enfin ch'tait fini pour chutte fais, qu'la perte d'un tounn&eacute; d'papi et d'quarante et des louis n'tait pon grand chose pour l&eacute; &quot;Morning News,&quot; et qu&eacute; j'r&eacute;st&eacute;thaimes pour chutte fais, mais d'n'av&eacute; pon a r'qu&eacute;manchi. Souv'nous qu'ous avez eunne femme d&eacute; capacit&eacute; et qu'ous &egrave;tes p&eacute;the d'ieunne des pus na&iuml;ce filles de la ville - y dit ieunne des pus na&iuml;ce filles - et qu'si tout va bin, et qu'man fils en sait d'avis, j'pou&ocirc;raimes etre pus tard bieau-frethes et vous parchounnyi d'vant long!<br/>
<br/>
V'la tchi m'fit rouogi d'entendre d'v&icirc;s&eacute; d'm&ecirc;me, et j'm&eacute; scoddi dans ma chambre &egrave;scrite des lettres a tchiques boutiques pour sav&eacute; combin y faudrait d'verges de cotton pour faithe douze douzaines de qu'minses: vaut aussi bin etre pr&egrave;te en temps.<br/>
<br/>
<i><a href="brambilo.html">Miss Lon&ocirc;re Pain</a></i><br/>
<i>Morning News 29/9/1911</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfragment.html">A Fragment in the Patois</a><p>
<li><a href="paindrubbing.html">How Piteur takes a drubbing</a><p>
<li><a href="painduty.html">Piteur Pain on duty again</a><p>
<li><a href="painrtou.html">Mess Pain est d&eacute; 'r'tou</a><p>
<li><a href="painrvint.html">Mait' Piteur s'en r'vint</a><p>
<li><a href="painlarmor.html">Larmor ch&egrave;s preumi S'tembre, 1911</a><p>
<li><a href="elssa.html">Rein qu'pour ch'la j'eus l'sa</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

