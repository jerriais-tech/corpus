<HTML>
<HEAD>
<TITLE>Rou&ocirc;ge ou B'yiu?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Rou&ocirc;ge ou B'yiu?</h2></font></center><p>
<CENTER><TABLE><TR><TD>
N'ou p&acirc;lait d&eacute; r'peindre un certain &ecirc;difice,<br/>
Deux sortes d&eacute; peintres voulaient faire l&eacute; trav&acirc;s,<br/>
Yieun disait &agrave; tous qu&eacute; pour longtemps l'b&acirc;tisse<br/>
Avait 'tait peint rou&ocirc;ge, qu'y n'yiavait pon d'cas<br/>
D&eacute; l'changi d'couleur - qu'oull' y conv'nait bein -<br/>
L'autre l&eacute; voulait tout b'yiu - &quot;L&eacute; rou&ocirc;ge n'y va&ucirc;t rein.&quot;<br/>
S&eacute; faisait-y - &quot;ma couleur va&ucirc;t mus, &egrave;sprouv&egrave;z-l&agrave;,<br/>
Et ou s'r&egrave;z contents d'aver changi chounna.&quot; -<br/>
V'l&agrave; les deux en dispute. - Pour emb&ecirc;ter l&eacute; monde<br/>
Y qu'menchirent, l'un et l'autre, &agrave; faire don unn' ronde,<br/>
Et y'l'entraient &eacute;tout dans bein des ma&icirc;sons<br/>
Pour montrer &egrave;s gens les biaux &egrave;schantillons<br/>
D&eacute; la peinture d&eacute; tchi y voulaient s&eacute; servi:-<br/>
Yieun portait un b'yiu d&eacute; ciel, l'a&ucirc;tre du cramoua&icirc;si!<br/>
Y'n'taient pon erchus partout d'unn' sorte,<br/>
Ichin les beinv'nus, l&agrave;, mins &agrave; la porte;<br/>
Mais pour chounna nos peintres n'&eacute;taient pon effrit&egrave;s<br/>
D&eacute; g&acirc;gni lus point y'ls 'taient bein d&eacute;cid&egrave;s:<br/>
Yls achatirent un <i>stock</i> d&eacute; couleu', d&eacute; l'huile d&eacute; lin,<br/>
D'la teurmentinne, du blianc-p'iomb, et l&eacute; pus malin<br/>
Print hardi d&eacute; Dryers, et sans s'entre dire mot,<br/>
Ch&acirc;tchun d&egrave;sm&ecirc;li sa peinture, ch&acirc;tchun dans san pot,<br/>
- &quot;D&eacute;main,&quot; s&eacute; f&icirc;t l'prumi, &quot;d&eacute;vant qu&eacute; l'autre n&eacute; bou&ocirc;ge<br/>
&quot;J&eacute; qu'mench'rai vite la <i>job</i>, et j&eacute; peindrait tout rou&ocirc;ge.&quot; -<br/>
- &quot;D&eacute;main,&quot; s&eacute; disait l'autre, &quot;j'entr&eacute;prends m&eacute;m' affaire,<br/>
&quot;L&eacute; temps est sus l'b&eacute;, <i>et ma peinture est cliaire</i>,<br/>
&quot;J&eacute; peindrai s'lon man go&ucirc;t: la maison s'ra b'yiue,<br/>
&quot;Qu&eacute; l'autre vante l&eacute; rou&ocirc;ge, j'en &eacute;rai l&eacute; d'sus.&quot;<br/>
Eh bein, d'vinnez si y'ie&ucirc;t du <i>fun</i> quand l&eacute; lend'main,<br/>
Y s'entre rencontrirent pots et pinciaux en main<br/>
En d'vant d'la maison - sans s&eacute; faire d&eacute; complyiments<br/>
Sans seul'ment un &quot;Bonjour&quot; ou &quot;y fait biau temps&quot;<br/>
Yieun qu'menche &agrave; patou&ocirc;llyi en rou&ocirc;ge, l'autre en b'yiu,<br/>
Et y travaillaient, je vos l'asse&ucirc;re, djiantr&eacute;ment du,<br/>
Y patou&ocirc;lliaient en long, tchiq'fais en travers,<br/>
Et s'entr'&ecirc;clyichaient d'la peinture dans l's yi&egrave;rs,<br/>
Unn' ligne d&eacute; rou&ocirc;ge, l'autre b'yiue... ah, l&eacute; bel &ecirc;ffet...<br/>
Ch'&eacute;tait coumme l&eacute; &quot;patchwork&quot; d'unn' cou'erture d&eacute; li&egrave;t!<br/>
Arrivit un p&acirc;ssant, tchi resti tout surprins<br/>
D&eacute; vais ditet coummerce - tout d'un coup y's'mins<br/>
A lus d'mander pour tchi ca&ucirc;se ou raison<br/>
Y tr&eacute;butchaient d'ma&icirc;me un bia&ucirc; d'vant d'maison?<br/>
A ch&acirc;tchun, achet'eu, d&eacute; l'y conter s'enn' histouaire;<br/>
- &quot;Ah, gar&ccedil;ons,&quot; y lus d&icirc;t, &quot;est-che l&agrave; du travas?<br/>
&quot;Si ou m'&egrave;scout&egrave;z j&eacute; vos hall'rait d'embarras:<br/>
&quot;D&eacute;pis qu'ou n'pouv&egrave;z accorder, y n'yi&agrave; qu'unn' chose &agrave; faire:<br/>
 &quot;<i>Mettez l&eacute; B'yiu en d'vant, et l&eacute; Rou&ocirc;ge en dri&egrave;the!</i>&quot; -<br/>
<br/>
&quot;<a href="picot.html">JP</a>&quot;<br/>
</TD></TR></TABLE></CENTER>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="rouoges.html">Les Rouoges et les Blus</a><p>
<li><a href="roselouothi.html">Rose ou Louothi?</a><p>
<li><a href="gdfstouen.html">&Agrave; St. Ouen l'temps p&acirc;ss&eacute;</a><p>
<li><a href="enterrementrose.html">L'Ent&egrave;rrement d'la Rose</a><p>
<li><a href="gdftempsp.html">L'temps pass&eacute;...</a><p>
<li><a href="lettre1889b.html">Eune lettre dans la g&acirc;zette 1889</a><p>
<li><a href="cahouain1908a.html">Hi! hi! gar&ccedil;ons du Bouoley</a><p>
<li><a href="saisedhive.html">Une Sais&egrave; d'Hiv&eacute;</a><p>
<li><a href="painbothsides.html">How Both Sides Shall Win</a><p>
<li><a href="gdftempsp.html">L'temps pass&eacute;...</a><p>
<li><a href="lettre1869.html">A l'&Eacute;diteu de la Cronique</a> - 1869<p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="connetable.html">La Meunicipalit&eacute; en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="scrutin1890.html">L&eacute; Scrutin</a><p>
<li><a href="2mots2.html">Deux mots</a><p>
<li><a href="boers.html">Eune caricatuthe politique</a><p>
<li><a href="balo.html">Vote Secret, ou Votaies Par Balo</a><p>
<li><a href="chanvoul.html">I' Voulait Etre Chantgni</a><p>
<li><a href="chantnyi.html">Notre Chant'nyi</a><p>
<li><a href="chanmalg.html">Chantgni Malgr&eacute; Li</a><p>
<li><a href="asspar.html">L'Assembli&eacute;e d'P&acirc;ra&icirc;sse</a><p>
<li><a href="paroisialle.html">Paroisialle ou paroissiale?</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="reponce.html">Reponce a chu Vingtny</a><p>
<li><A HREF="patriote.html">Sonn&egrave;t au Chant'gni Patriote</A><p>
<li><A HREF="pecheur.html">"&Agrave; tout p&eacute;cheur mis&eacute;ricorde"</A><p>
<li><a href="coumite_paroisial.html">Not' Coumit&eacute; Paro&icirc;sial</a><p>
<li><a href="principa.html">Le Principa' d'Paraisse</a><p>
<li><a href="sausiche.html">Sausiche ou B&acirc;ton d'Justice?</a><p>
<li><a href="guet.html">Les Chevaliers du Guet, ou les &#147;Knights&#148; en perspective!!!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
