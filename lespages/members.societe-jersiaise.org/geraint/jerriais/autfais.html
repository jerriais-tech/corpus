<HTML>
<HEAD>
<TITLE>Aut'fais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Aut'fais</h2></font></center><p><br>
<CENTER><TABLE><TR><TD>
Ma grand-grand'm&eacute;the p&acirc;sse n&eacute;nante ans <br>
Et p&acirc;le souvent du bou&ocirc;n vi&egrave;r temps, <br>
Quand touos l's &ecirc;fants, gar&ccedil;ons et filles <br>
Sou&ocirc;t'naient l'unit&eacute; d'lus fanmilles.<br>
<br>
Oulle a eune hardi bouonne m&eacute;mouaithe <br>
Et m'raconte eune braichie d'histouaithes; <br>
Lus vie &eacute;tait tr&eacute;jous paisibl'ye, <br>
Car il' avaient l'esprit trantchil'ye.<br>
<br>
Les &ecirc;fants 'taient ob&eacute;issants, <br>
Respectaient tr&eacute;jous lus pathents; <br>
Quand v'nait les saisons il' a&icirc;dgeaient <br>
Et dans les clios tous travaillaient.<br>
<br>
Hommes et gar&ccedil;ons allaient au <a href="vraic.html">vrai</a>, <br>
Pas seulement d' jour mais m&ecirc;me la niet -<br>
Souvent tremp&eacute;s jusqu'&agrave; la p&eacute; -<br>
Tchi rhonmatisses pus tard causer!<br>
<br>
Dans chu temps-l&agrave;, p&acirc;laient l'J&egrave;rriais -<br>
L'a anciens n&eacute; savaient pon l'Angliais; <br>
Au tchulte l&eacute; d&icirc;nmanche il' allaient, <br>
O&ugrave;'est qu' les s&egrave;rvices 'taient en Fran&ccedil;ais.<br>
<br>
Toute nou&ocirc;rrituthe 'tait pr&eacute;path&eacute;e<br>
Dans la tchu&icirc;sinne o&ugrave;'est tch'i' mangeaient<br>
I' n'allaient janmais acater<br>
D'a affaithes en tinne ou bein d'tchi g'l&eacute;.<br>
<br>
L&eacute; vendr&eacute;di la m&eacute;the fouongnait;<br>
Chu jour-l&agrave; du fricot y'avait -<br>
Des <a href="bourdelots.html">bourd&eacute;lots</a>, des <a href="gaches_fouee.html">g&acirc;ches &agrave; fou&eacute;e</a>, <br>
Des <a href="pommes.html">pommes</a> au fou et du p&acirc;t&eacute;.<br>
<br>
Dans lus saleux y'avait tr&eacute;jous <br>
Du raide bou&ocirc;n lard si tendre at doux; <br>
I' fa&icirc;saient l'<a href="beurre3.html">beurre</a> l&eacute; vendr&eacute;di <br>
Et l'vendaient l'sanm'di dans l'marchi.<br>
<br>
L&eacute; grand des gar&ccedil;ons 'tait f&egrave;rmi, <br>
Les jannes 'taient env'y&eacute;s navidgi; <br>
Les filles apprannaient un m&ecirc;tchi <br>
Et savaient comme tchi r'habilyi.<br>
<br>
Des cauches les femmes et filles ouvraient, <br>
Pour toute la fanmillye y'en avait; <br>
Quand les pids 'taient hardi us&eacute;s, <br>
I' fallait don les rempi&ecirc;ter.<br>
<br>
Grand-grand'm&eacute;the sauve touos les p'tits clius, <br>
Ou veurt m'apprendre &agrave; r'habilyi; <br>
J'l&icirc; dis qu' les filles au jour d'aniet <br>
N&eacute; p&egrave;rdent lus temps &agrave; faithe d'it&eacute;!<br>
<br>
S'i' y'a des creux dans lus habits, <br>
Ou si par chance i' s'trouvent trilyis -<br>
I' fichent tout chenn'na d&eacute; c&ocirc;t&eacute;, <br>
Ou dans l'gard&icirc;n vont les br&ucirc;ler.<br>
<br>
Grand-grand'm&eacute;the n'aime pon ches changements <br>
Tch'ont g&acirc;t&eacute; J&egrave;rri compli&egrave;tement; <br>
Ou n'trouve pon chenn'na du progr&egrave;s, <br>
Mais aime bein mus la vie d'aut'fais.<br>
<br>
&nbsp;<p>
<i><a href="hacquoil.html">F.M.H.</a></i><br>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><A HREF="viertemp.html">Viers Temps</A><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="vierstemps.html">Les bouans viers temps</a><p>
<li><a href="progres.html">Le Progr&egrave;s</a><p>
<li><a href="chiffres.html">Des chiffres du passer</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfjep75.html">L&eacute; Passage du temps</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><A HREF="100ans.html">Y'a chent ans</A><p>
<li><a href="memouaithes.html">M&eacute;mouaithes d'Aut'fais</a><p>
<li><a href="change100.html">Les changements q'ya yieu en Jerri</a><p>
<li><a href="reveelie.html">L&eacute; R&ecirc;ve</a><p>
<li><a href="gdfchange.html">Tchi changements!</a><p>
<li><a href="gdfchangements2.html">Tchi changements!</a><p>
<li><a href="gdfchangements4.html">Tchi changements!</a><p>
<li><a href="pmgoodold.html">The Good Old Days</a><p>
<li><a href="assembliee/tchians1975.html">J&egrave;rri s'en va &egrave;s tchians</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="betteroue.html">La Sornette de Bett&eacute; Rou&eacute;</a><p>
<li><a href="gdfphlippe.html">Hommage &agrave; la m&eacute;mouaithe d&eacute; Ph'lippe d&eacute; Port&icirc;nf&eacute;</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="vierstempsflm.html">Les Vi&egrave;rs Temps</a><p>

<li><a href="gdfpeniblye.html">Un m&ecirc;tchi p&eacute;nibl'ye!</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
