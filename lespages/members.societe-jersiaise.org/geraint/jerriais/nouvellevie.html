<HTML>
<HEAD>
<TITLE>La Nouvelle Vie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Nouvelle Vie</h2></font></center><p><br>
<br>
La grande ma&icirc;son et san grand gard&icirc;n 'taient la propri&ecirc;t&eacute; d'un vi&egrave;r bouonhomme malpropre. Malheutheusement il avait pr&icirc;ns autchun soin d&eacute; ma&icirc;son ou d'gard&icirc;n.<br>
<br>
Touos l's &ecirc;fants du va&icirc;sinn&eacute; avaient d&ecirc;couvert qu'i' pouvaient entrer dans la ma&icirc;son et cou&ocirc;rre dans l'gard&icirc;n toutes fais et quantes i' voulaient. L&eacute; bouonhomme n'&egrave;rm&egrave;rtchait pas chenna tch'i' fa&icirc;saient. I' n'&ecirc;prouvait janmais d'arr&ecirc;ter l's &ecirc;fants d'agi d'lus sort. I' creusaient dans l'gard&icirc;n; i' d&ecirc;chithaient les tapis et les ridgeaux; i' b&ucirc;chaient tout tchi 'tait en veue. I' la&icirc;ssaient lus h&acirc;si partout. L&eacute; pou&ocirc;rre vi&egrave;r s'en fichait d'tout.<br>
<br>
Partant, la m&egrave;rveilleuse pliaiche d&eacute;v&icirc;nt horribl'ye et n&eacute;glyigie pace qu&eacute; tous voulaient s'pliaithe. Tous 'taient &ecirc;go&iuml;stes, mais malheutheux.<br>
<br>
Un jour un &ecirc;trangi arrivit &agrave; la ma&icirc;son et &egrave;rgardit la couochonn'nie l&eacute; tout d'li. I' vit la belle pliaiche tchi soulait &ecirc;t' l&agrave; et l'gard&icirc;n o&ugrave;'est qu&eacute; l's &ecirc;fants pouvaient jouer, mais il' avaient d&ecirc;truit ma&icirc;son, gard&icirc;n et bonheu. Il en 'tait tout triste.<br>
<br>
L'&ecirc;trangi s'en fut, mais i' n'pouvait pas oublier l&eacute; d'sastre qu'il avait veu. I' d&eacute;cidit d&eacute; vendre sa ma&icirc;son, son moto et tout son meubl'ye. I' halit touos ses sou d'la banque et acatit la ma&icirc;son et l'gard&icirc;n du vi&egrave;r bouonhomme. Apr&egrave;s, il &icirc;nvitit touos l's &ecirc;fants du va&icirc;sinn&eacute; d&eacute; l'rencontrer. Quand tous 'taient ensembl'yes i' s&eacute; l'vit et lus dit:<br>
<br>
&#147;Chenna qu&eacute; j'veurs pour touos vous, ch'est qu'ou s&eacute;yiz he&ucirc;theux. Quand j'vis qu'ou &eacute;tchiez tous si malheutheux j'vendis tout qu&eacute; j'poss&eacute;dais pour pouver acater chutte ma&icirc;son juste pour vous. J'sis en ch&egrave;rge. Tout est diff&eacute;thent &agrave; ch't heu et j'pouvons &egrave;rc'menchi eune aut' fais. Mais si ous allez &ecirc;t' he&ucirc;theux ou n'pouvez pas continnuer &agrave; jouer ich&icirc;n comme ous avez fait. Ous avez d&ecirc;truit tout et ous avez 't&eacute; a vos entr&eacute;-battre pour agi &agrave; vot' gr&eacute;. J'vos ai lib&eacute;th&eacute;s pour vos donner un nouvieau c'menchement. Mais si ou voulez rester auve m&eacute; ou d'vez vos comporter diff&eacute;themment. I' faut qu&eacute; iun souongne d&eacute; l'aut' et qu'ou souongniz d'la ma&icirc;son et du gard&icirc;n. J'ai donn&eacute; tout qu&eacute; j'poss&egrave;de pour vos lib&eacute;ther d&eacute; vos vielles manni&eacute;thes. &Agrave; ch't heu j'vos d'mande d&eacute; donner tout qu'ous avez pour asse&ucirc;ther qu&eacute; chutte pliaiche s'sa un lieu d'bonheu pour tous. Et si ou faites chenna, j'vos donn'thai toute m&eacute;n a&icirc;gue&quot;.<br>
<br>
J'avons c&eacute;l&eacute;br&eacute; l&eacute; Vendr&eacute;di Saint et la F&ecirc;te d&eacute; P&acirc;ques et chutte histouaithe nos donne un portait d&eacute; chein qu&eacute; J&eacute;s&ucirc; a fait pour nous et chein qu&eacute; j'd&eacute;vons faithe pour Li.<br>
<br>
J'pouvons d&eacute;v'n&icirc;n Chr&ecirc;tchiens par l'amour g&eacute;n&eacute;theux d&eacute; <a href="bouondgieu.html">Dgieu</a> qu&eacute; j'viyons en J&eacute;s&ucirc;. Il est imp&ocirc;ssibl'ye pour nous d'ajou&ocirc;ter autcheune chose au prix qu&eacute; J&eacute;s&ucirc; a payi sus la crouaix. Not' r&ecirc;ponse est d&eacute; craithe en Li. Mais comme Chr&ecirc;tchiens j&eacute; n'pouvons pas continnuer &agrave; vivre eune vie &eacute;go&iuml;ste et plieine d&eacute; p&eacute;ch&eacute; comme aut'fais. J'sommes pri&eacute;s d&eacute; r'penti. Et pis j'la&icirc;ssons dri&eacute;the nous la vielle vie et j'c'menchons la nouvelle vie d'ob&eacute;issance &agrave; not' Seigneur. Ch'est eune vie d'&icirc;nmit&acirc;tion - j'&icirc;nmitons l&eacute; parfait exempl'ye qu&eacute; J&eacute;s&ucirc; nos a donn&eacute;. Et ch'est &agrave; chu moment qu&eacute; Dgieu promet d&eacute; nos a&icirc;dgi auve l&eacute; pouver et la pr&eacute;sence d&eacute; San Saint Esprit. La Bibl'ye nos ram&eacute;mouaithe qu&eacute; l&eacute; Saint Esprit est l&eacute; don d&eacute; Dgieu &agrave; tous tchi l'ob&eacute;issent.<br>
<br>
J&eacute;s&ucirc; payit bein chi pour nos donner eune deuxi&egrave;me chance et i' faut en prendre avantage tandis qu&eacute; j'pouvons.<br>
<br>
<i>Brian Vibert <br>
Avri, 1992<br></i>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="erligion.html">L'&egrave;rligion en J&egrave;rriais</a><p>
<li><a href="vendredisaint.html">L&eacute; Vendredi Saint</a><p>
<li><a href="paques2.html">L&eacute; vrai message d&eacute; P&acirc;ques</a><p>
<li><a href="paques2002.html">P&acirc;ques 2002</a><p>
<li><a href="assembliee/service1960.html">S&egrave;rmon du S&egrave;rvice Annuel 1960</a><p>
<li><a href="assembliee/service1961.html">L&eacute; service annuel 1961</a><p>
<li><a href="sermon62.html">S&egrave;rmon du S&egrave;rvice Annuel 1962</a><p>
<li><a href="sermon71.html">S&egrave;rmon du S&egrave;rvice Annuel 1971</a><p>
<li><a href="sermon73.html">S&egrave;rmon du S&egrave;rvice Annuel 1973</a><p>
<li><a href="sermon76.html">S&egrave;rmon du S&egrave;rvice Annuel 1976</a><p>
<li><a href="sermon99.html">S&egrave;rmon du S&egrave;rvice Annuel 1999</a><p>
<li><a href="sermonsg.html">Sermon - Octobre 1999 &agrave; l'&Eacute;glyise d&eacute; St George</a><p>
<li><a href="a2kgrisventre.html">L&eacute; Mill&eacute;nium d&eacute; J&eacute;s&ucirc;-Christ</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
