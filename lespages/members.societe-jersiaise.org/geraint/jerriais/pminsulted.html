<HTML>
<HEAD>
<TITLE>Merrienne is insulted</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne is insulted</h2>
And decides not to go<br></font></center><p>

Moussieu l'Editeu,<br>
<br>
Sans doute ou voudrez sav&eacute; tch&egrave;sque y nos arrivit m&ecirc;credi, mais je crai qu'ous allez &ecirc;tre surprint d'l'histou&ecirc;the que je m'en vais vos racont&eacute;.<br>
<br>
D'pis dimanche toutes les fais tchi v'nait une tappe &agrave; la porte la  Merrienne couothait tout-d'suite criyant que ch'tait une lettre d'invit&acirc;tion pour le grand jour, mais tr&eacute;jous oulle tait d's'appoint&eacute;e et quand vint mardi au s&eacute; oulle abandonnit tout esp&eacute;thance. Pas m&eacute;, car jamais je n'en avais yeu, sachant ben qu'touos nos grands m&ecirc;ssieux n'&eacute;thaient pas besoin d'nous.<br>
<br>
Achteu y fallait d&eacute;cid&eacute; tch&egrave;sque j'allions faithe, et dans les neuf heuthes quand ou r'vint d'mettre une poule &agrave; cou&euml;, je l'y d'mandit tout net et c&acirc;rr&eacute; tch&ecirc;sque &eacute;taient ses intentions.<br>
<br>
Ou s'assi&eacute;vit, s'frottit l'but du nez auve san mouochet print un pinchie d's'no, sans m'en offri, &eacute;pis la v'la horte.<br>
<br>
'J'y'ai pens&eacute; tout l'jour' ou c'menche 'et achteu me v'la d&eacute;cid&eacute;e. Tu f'thas comme tu voudras t&eacute;, Ph'lip, mais m&eacute; je n'bouoge pas d'la maison. Sans doute y'en &eacute;tha en ville tch'y nos manq'thont et tch'y trouv'thont chonna dr&ocirc;le et y s'pouorrait m&ecirc;me que la Princ&ecirc;sse voudra sav&eacute; tch&egrave;sque chonna veur dithe, car sans doute oulle a ou&iuml; p&acirc;sl&eacute; d'nous, mais je n'm'en fiche pas mal. Je n'ithais pas quand m&ecirc;me que l'<a href="gouverneux.html">Gouverneux</a> et l'Baillyi et toute la dg&acirc;ingue veindraient me cherchi dans une v&eacute;tuthe avec quatre ch&eacute;vaux et un regiment soudards &agrave; ch'va &agrave; les siethe.<br>
<br>
'J'ai deux raisons' ou continuit. 'la preumi&egrave;the ch'est tch'y n'ont pas yeu la polit&ecirc;sse de nos d'mand&eacute; d'all&eacute; en ville pour &ecirc;tre introduits &agrave; la Princ&ecirc;sse et s'n'homme. Ch'est une insulte que je n'r'oublietha pon. Si j'tiomes du p&ecirc;ltas je n'dithais rain, mais quand je pense a chais objets tchi s'sont l&agrave; &agrave; faithe de l&ucirc;s tchian, et nous laissis d'c&ocirc;t&eacute;, j'pou&ocirc;rrais cr&eacute;v&eacute; d'm&acirc;risson. Ch'est absol&ucirc;ment n&acirc;vrant.'<br>
<br>
'Mais  y a p&ucirc;s qu'chonna. Ch'n'est pas seulement t&eacute; et m&eacute; tch'ont tait insult&eacute;s, mais ch'est la p&acirc;raisse. <a href="st_ouen.html">Saint-Ou</a> n'les v&ecirc;rra pas nos visiteurs. As-tu r'merchi chonna?'<br>
<br>
'Ah damme, oui' je l'y dit 'et je sis d'accord avec t&eacute; que ch'est abominablye. Ou&egrave;sque J&ecirc;rri s'sait sans la noblye p&acirc;raisse de Saint-Ou? Et comment qu'nos r'pr&eacute;sentants dans les <a href="etats.html">Etats</a> sont v'n&ucirc;s &agrave; permettre une patheille disgrace?'<br>
<br>
'Y n'faut pas biaum&eacute; l'<a href="connetable.html">Conn&ecirc;tablye</a>' ou dit, 'car le pou&ocirc;re corps a tait ben mal. Heutheusement, y va sus l'm&ucirc;s. Je s'y ben seuze que s'il avait dans l'Etats il &eacute;thait l'v&eacute; la <a href="cliame.html">Cli&acirc;meur de H&acirc;ro</a>. Mais j'avons un Recteu et un D&eacute;put&eacute; et ch'tait a yeux d'mettre l&ucirc;s pids bas. H&eacute;las! Ou&egrave;sque y sont les bouons viers Saint-Ouennais du temps pass&eacute;?'<br>
<br>
'Y sont souos les mergots, ma vieille' j'l'y dit 'et l&ucirc;s d's'cendants ch'n'est pas du sang tch'ils ont dans l&ucirc;s veines, ch'est d'iau. Dans l'temps d'man p&egrave;the la Compagnie d'Saint-Ou &eacute;thait d&ecirc;shall&eacute; et y'&eacute;thait yeu une r&eacute;volution. Mais dis-m&eacute;, Merrienne. Si tu n'sors pas, tch&egrave;sque tu t'en vas faithe d&eacute; chais biaux habits qu'tu'avais accat&eacute; et d't'en neu chap&eacute; avec des pliumes?'<br>
<br>
'Ne t'g&ecirc;ne pas' ou dit. 'Yun d'ches jours le Recteu donn'na un garden party comme nou dit, et j'l&ucirc;s montrethai  tch&egrave;sque ch'est qu'une femme ben habillyie. Epis y'a la Louisa tch'y s'en va s'mathi&eacute; au S'tembre, car san galant a m'nichi d'la tchitt&eacute; sou n'se d&ecirc;p&egrave;che pas. Ch'est une vraie garce, ma p'tite fille et ou n'le m&eacute;thite pas, mais chutte bord&eacute;e-l&agrave; j'te garantis qu'ou n'&eacute;tha pas honte de sa grand'-m&egrave;the et que l'monde dithont tch'y n'avaient jamais veu ditet.'<br>
<br>
&#147;Chonna,&#148; j'l'y dit, &#147;n'm&eacute; surprendrait pas.&#148;<br>
<br>
&nbsp;<p>
<i><a href="lebrocq.html">PH'LIP</a><br>
25/6/1949<br></i>


&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><a href="palais.html">Eune visite au Palais</a><p>
<li><a href="pmreinemethe.html">La v&icirc;site d'la Reine-m&egrave;the</a><p>
<li><a href="reine2001.html">La V&icirc;site d'la Reine, not' Duc, en 2001</a><p>
</ul>
</font>

&nbsp;<p>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
