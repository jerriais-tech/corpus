<HTML>
<HEAD>
<TITLE>Les Franc-Machons</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Franc-Machons</h2><br/></font></center><p>

<br/>
<br/>
<font size="-1">San Antonio, Texas,<br/>
U.S.A.<br/>
Le 12 d&eacute;zembre, 1970.<br/></font>
<br/>
Moussieu l'R&eacute;dacteu.<br/>
<br/>
Nou ou&iuml;yait un tas d'dr&ocirc;les d'histouaithes et d'niol&icirc;n entouorre les Franc-Machons quand j'tais mousse, entr'autres tch'il' 'taient &ecirc;tamp&eacute;s d'tchiquebord pour tch'i' p&ucirc;ssent s'entr'&egrave;rconna&icirc;tre. P&egrave;rsonne n&eacute; patha&icirc;ssait saver o&ugrave;'est qu'l'&ecirc;tampe 'tait m&icirc;nse, mais ch'tait g&eacute;n&eacute;ralement entendu qu&eacute; ch'tait o&ugrave;'est qu'nou s'assied!<br/>
<br/>
Y'en avait, &eacute;tout, tchi criyaient tch'i' fallait &ecirc;t' bout&eacute;s par un bichot, et tch'i' s'p&acirc;ssait toutes sorte d'dr&ocirc;les c&eacute;r&eacute;monies dans les templ'yes. Eune aut' crianche 'tait qu'un Franc-machon n'pouvait pon &ecirc;t' pendu et tch'i' n'y avait janmais un pauvre parmi ieux, et qu&eacute; ch'tait la mort pour l&eacute; Franc-machon tch'&eacute;thait 't&eacute; coupabl'ye du p&eacute;ch&eacute; &icirc;mpardonabl'ye d'aver &egrave;rp&eacute;t&eacute; lus s&eacute;grets.<br/>
<br/>
Eh bein, j'admets qu&eacute; j&eacute; n'sis pon &agrave; m&egrave;me d&eacute; vouos donner les s&eacute;grets, mais j'peux vouos dithe qu&eacute; y'a un p'tit pus qu'ch&icirc;nquante-tch'un an qu&eacute; j'sis Franc-machon, et j'ai atchumul&eacute; trente-deux d&eacute;gr&eacute;s d'Franc-machonn'nie dans l'Rite &Ecirc;cossais, et les dgiex d&eacute;gr&eacute;s et quatre ordres d'&quot;Chevalerie&quot; du Templ'ye dans l'Rite d&eacute; York, et qu'j'ai l'honneu d'&ecirc;t' en bouan rapport auve les Grand' Loges d'Angli&eacute;t&egrave;rre, du Cannada et d'l'Am&eacute;thique, et j'vouos asseuthe qu&eacute; j'n'ai pon 'couo ieu d'peine &agrave; m'assi&eacute;the, sait &agrave; j'va ou dans eune tcha&icirc;the! Mes fr&eacute;thes Sydney, Fra&icirc;nque et Percy sont Franc-machons &eacute;tout, et i' patha&icirc;ssent pouver s'assi&eacute;the a&icirc;siement. J&eacute; n'crai m&egrave;me pon qu'la femme d'un Franc-machon sait o&ugrave;'est qu&eacute; s'n homme fut &ecirc;tamp&eacute;, car i' n'li est pon p&egrave;rm&icirc;ns d'dithe l&eacute; s&eacute;gret, m&egrave;me &agrave; sa femme!<br/>
<br/>
L'aut' s&eacute; j'li&ecirc;sais un tas d'choses &icirc;nt&eacute;r&ecirc;ssantes, pour tout l'monde, entouorre c&egrave;rtaines p&egrave;rsonnes tch'&eacute;taient Franc-machons, dans un bullet&icirc;n Franc-machonnique. Par exempl'ye, l'Oncl'ye Tom d&eacute; l'histouaithe &quot;Uncle Tom's Cabin&quot; par Harriet Beecher Stowe, 'tait r'connu comme &eacute;tant l&eacute; R&eacute;v&eacute;rend Josiah Henson. I' s'&eacute;tait &ecirc;capp&eacute; au Cannada, et est ent&egrave;rr&eacute; &agrave; Dresden, Ontario, et les s&#375;mboles Franc-Machonniques sont grav&eacute;s sus san tomb&eacute;.<br/>
<br/>
L&eacute; preunmi&eacute; templ'ye d&eacute; Franc-machons au Cannada fut b&acirc;ti &agrave; Niagara par l&eacute; Gouv&egrave;rneux Simcoe. Ch't&icirc;'l&agrave; a dispathu, mais y'en a un neu sus l'm&egrave;me empliaichement.<br/>
<br/>
La musique d&eacute; l'antienne nationale d&eacute; l'Am&eacute;thique (&quot;The Star Spangled Banner&quot;) fut comp&ocirc;s&eacute;e par John Stafford Smith, membre d'la loge Royal Somerset and Inverness Lodge, nunm&eacute;tho 4 &agrave; Londres, et l'air 'tait connu en Angli&eacute;t&egrave;rre longtemps d'vant tch'i' f&ucirc;sse adopt&eacute; par l's Am&eacute;thitchains.<br/>
<br/>
L&eacute; pus gros Franc-machon au monde 'tait l'Fr&eacute;the Miles Darden. Il avait sept pids, siex pouces d&eacute; haut et p'sait pus d'mille livres quand i' mouothit &agrave; Lexington, Tennessee, en 1857. I' m'suthait siex pids quat' pouces l&eacute; tou d'sa t&acirc;le. I' fallait chent pids d'plianches d&eacute; bouais pour faithe san c&ocirc;ffre, et i' fallait dgiex-sept porteurs pour l&eacute; porter au ch&icirc;nm'tchi&eacute;the. Mais sa femme n&eacute; p'sait qu'n&eacute;nante livres!<br/>
<br/>
L&eacute; fanmeux Coronel Charles A. Lindbergh, membre &agrave; vie d&eacute; Keystone Lodge, nunm&eacute;tho 243, St. Louis, Missouri, avait les s&#375;mboles d&eacute; la Franc-machonn'nie (L'&Ecirc;tch&egrave;rre et l'Compas) sus sa c&acirc;saque quand i' croua&icirc;sit l'Atlantique tout seu dans s'n avion en 1927.<br/>
<br/>
Quand l'templ'ye des Franc-machons fut b&acirc;ti &agrave; Chicago en 1892 il 'tait l'pus haut b&acirc;tisse du monde dans chu temps-l&agrave;, et i' fut l'preunmi&eacute; b&acirc;tisse &agrave; &ecirc;t' appel&eacute; &quot;gratte-ciel&quot; (skyscraper).<br/>
<br/>
Dans l'temps d'La R&eacute;volution Fran&ccedil;aise, la dgilliotinne, eune machine &icirc;nvent&eacute;e pour coper la t&ecirc;te &egrave;s cr&icirc;minnels, fut faite s&egrave;rvi d&egrave;s 1789 pour l'ex&eacute;tchution des aristocrates et aut' p&egrave;rsonnes condamn&eacute;s par les r&eacute;volutionnaithes. Oulle avait 't&eacute; &icirc;nvent&eacute;e par l&eacute; Docteu Joseph Guillotin, V&eacute;n&eacute;thabl'ye Ma&icirc;tre d&eacute; La Loge Frat&egrave;rnelle de La Concorde d&eacute; Franc-machons &agrave; Paris.<br/>
<br/>
L&eacute; preunmi&eacute; livre Franc'machonnique, les constitutions Anderson, publi&eacute; en Am&eacute;thique, fut &icirc;nmpr&icirc;nm&eacute; par l&eacute; Fr&eacute;the Benjamin Franklin en 1734. Pour l&eacute; moent, j&eacute; n'm'&egrave;rsouveins pon du nom d's loge, mais li et l'G&eacute;n&eacute;ral (et Pr&eacute;sident) George Washington 'taient fanmeux Franc-machons. L&eacute; G&eacute;n&eacute;ral Washington 'tait V&eacute;n&eacute;thablye Ma&icirc;tre d&eacute; sa loge.<br/>
<br/>
J'n'ai pon les dreines statistiques au sujet, mais j'sai bein qu'en 1957 i' y'avait quat' millions d'Franc-Machons en Am&eacute;thique, et qu'tch&icirc;nze des Pr&eacute;sidents jusqu'&agrave; ch't &ecirc;poque-l&agrave; 'taient membres d&eacute; l'ordre. Au jour d'aniet y'a 635 loges dans la province d'Ontario au Cannada, auve 125,000 membres du traisi&egrave;me d&eacute;gr&eacute; - ma&icirc;tres machons. En d'ssus d'ch'la, y'a sans doute les Chapitres, conseils, etc,. des pus hauts d&eacute;gr&eacute;s.<br/>
<br/>
S&eacute;n Alt&ecirc;sse Rouoyale, l&eacute; Pr&icirc;nce Philip, fut initi&eacute; dans la loge Navy Lodge, nunm&eacute;tho 2612, &agrave; Londres en Angli&eacute;t&egrave;rre l&eacute; 5 d&eacute; d&eacute;zembre, mil neu chent ch&icirc;nquante-deux. D'aut' membres d&eacute; La Famille Rouoyale dans chutte loge-l&agrave; 'taient feu Sa Majest&eacute; l&eacute; Rouai George VI et san fr&eacute;the l&eacute; Du d&eacute; Kent. I' f&ucirc;drent Grands Ma&icirc;tres touos les deux. L&eacute; Grand Ma&icirc;tre actuel est l'Duc d&eacute; Kent d'&agrave; ch't heu.<br/>
<br/>
En Vouos d&icirc;sant &quot;&Agrave; la Pr&eacute;chaine&quot; j'env'yis mes salutations frat&egrave;rnelles &agrave; mes fr&eacute;thes dans La Loge La C&eacute;sar&eacute;e et dans l's aut' Loges en J&egrave;rri.<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="reve2021m.html">Un r&ecirc;ve</a><p>
<li><a href="gdftexas.html">L&eacute; Texas - et la belle 'Jersey Lily'</a><p>

<li><a href="gdfameth.html">D'&egrave;rtou en Am&eacute;thique</a><p>
<li><a href="gdfamethique.html">D'&egrave;rtou en Am&eacute;thique</a><p>
<li><a href="gdfamethique1977.html">D'&egrave;rtou en Am&eacute;thique</a><p>
<li><a href="gdfpolitique.html">La politique en Am&eacute;thique</a><p>
<li><a href="gdfconservateur.html">J'sis cons&egrave;rvateur!</a><p>

<li><a href="lettre1880.html">Eune lettre d&eacute; 1880</a><p>
<li><a href="painreturn.html">Piteur announces his return</a><p>
<li><a href="vendue.html">L&eacute; Chentnyi Bram &agrave; la Vendue</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

