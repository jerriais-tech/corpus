<HTML>
<HEAD>
<TITLE>Hamptonne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Hamptonne</h2></font></center><p>
<img src="hamptonne1.jpg" width="341" height="350" alt="" title="" align="right" />
Hamptonne est l'M&ucirc;s&eacute;e d'la Vie d'la Campangne d&eacute; J&egrave;rri d'pis 1994.<br/>
<br/>
La f&ecirc;rme fut acat&eacute;e par l's &Ecirc;tats d'J&egrave;rri et l'National Trust d&eacute; J&egrave;rri en 1987. La Soci&eacute;t&eacute; Jersiaise avait h&eacute;thit&eacute; par l'testament d'Eric Young eune collection d'boutelles &agrave; sno qu'ou vendit &agrave; seule f&icirc;n d'payi la restaur&acirc;tion d'Hamptonne. L'H&eacute;thitage d'J&egrave;rri a la responsabilit&eacute; d'm&ecirc;nagi l'site.<br/>
<br/>
Hamptonne 'tait eune f&egrave;rme qu&eacute; des g&eacute;n&eacute;th&acirc;tions d'fanmil'yes fa&icirc;thaient valer: les fanmil'yes Langliais, Hamptonne et Syvret.<br/>
<br/>
</div><div align="center"><b>La Ma&icirc;son Hamptonne</b><br/>
</div><div align="left"><br/>
La Ma&icirc;son Hamptonne fut b&acirc;tie dans les 1430s coumme eune grande halle ou&egrave;rte &egrave;s rouaies. Ch'&eacute;thait 't&eacute; o&ugrave;'est qu'nou dormait, coutchait, mangeait et of&ucirc;che gardait des b&ecirc;tes. Un si&egrave;cl'ye pus tard l&eacute; preunmi&eacute; &ecirc;tage fut ajou&ocirc;t&eacute; &agrave; seule f&icirc;n d'aver des chambres &agrave; dormi et des salles pouor atchilyi d's &icirc;nvit&eacute;s. La mont&eacute;e en pi&egrave;rre fut ajou&ocirc;t&eacute;e en dri&eacute;the pouor faithe l'acc&egrave;s &agrave; l'&ecirc;tage.<br/>
<br/>
Eune douaithi&eacute;the fut ajou&ocirc;t&eacute;e d'vi&egrave;rs la f&icirc;n du dgi&ecirc;x-septchi&egrave;me si&egrave;cl'ye; ch'est un tchi&egrave;rs d'la ma&icirc;son pouor louogi eune veuve.<br/>
<br/>
L'&ecirc;tat d'achteu d'la ma&icirc;son pr&eacute;sente les ann&eacute;es 1640s quand Laurens Hamptonne y d'meuthait.<br/>
<br/>
</div><div align="center"><b>La Ma&icirc;son Langliais</b><br/>
</div><div align="left"><br/>
La ca&ucirc;minne &agrave; un &ecirc;tage (&agrave; gauche) fut b&acirc;tie en 1445. L&eacute; deuxi&egrave;me &ecirc;tage fut ajou&ocirc;t&eacute; au dgi&ecirc;x-septchi&egrave;me si&egrave;cl'ye. &Egrave;s bas y'avait des ch'li&egrave;rs et d's &ecirc;tabl'yes pouor les b&ecirc;tes, et les gens d'meuthaient &agrave; l'&ecirc;tage. Eune mont&eacute;e en d'houors montent &agrave; l'&ecirc;tage. La caleu des b&ecirc;tes dans l's &ecirc;tabl'yes ca&ucirc;ffaient l'&ecirc;tage. Chu b&acirc;tisse a 't&eacute; restaur&eacute; pouor &egrave;rpr&eacute;senter la f&icirc;n du dgi&ecirc;x-huitchi&egrave;me si&egrave;cl'ye.<br/>
<br/>
</div><div align="center"><b>La Ma&icirc;son Syvret</b><br/>
</div><div align="left"><br/>
Chutte ma&icirc;son 'tait grande pouor eune ma&icirc;son d'f&egrave;rme quand ou fut b&acirc;tie dans l's ann&eacute;es 1830s. V'l&agrave; tchi r'sembl'ye pus &agrave; co &agrave; eune ma&icirc;son d'ville d&eacute; chu temps-l&agrave;. Y'a un preinseu au but d'la ma&icirc;son, auve un tou d'preinseu, un deux-vis et des bathis et &ocirc;tis pouor la fa&icirc;s'sie d'cidre.<br/>
<br/>
</div><div align="center"><b>L&eacute; colombyi</b><br/>
</div><div align="left"><br/>
D'l'aut' bord d'la rue y'a l'colombyi. B&acirc;ti par R'chard Langliais au tch&icirc;nzi&egrave;me si&egrave;cl'ye, i' fut r'b&acirc;ti en 1674. Y'a ra&icirc;que deux colombi&egrave;rs c&acirc;rr&eacute;s dans l'&Icirc;le.<br/>
<br/>
</div><div align="center"><b>L's offices et appart&eacute;nances</b><br/>
</div><div align="left"><br/>
Au dgi&ecirc;x-neuvi&egrave;me si&egrave;cl'ye, des offices et appart&eacute;nances f&ucirc;tent b&acirc;ties au Nord: d's &ecirc;tabl'yes &agrave; j'va, eune tch&egrave;rqu&eacute;thie, eune boulangu'thie, eune lav'thie, du louogeais d'valet.<br/>
<br/>
Pouor la lav'thie aut'fais nou-s'&eacute;thait emporter l'l&icirc;nge au dou &agrave; laver, mais eune lav'thie pus mod&egrave;rne p&egrave;rmettait d'ca&ucirc;ffer l'ieau dans l'cappeur &eacute;pis faithe s&egrave;rvi l'maing'lye pouor juser l'l&icirc;nge et des fi&egrave;rs pouor l'f&eacute;ther.<br/>
<br/>
La p'tite ma&icirc;son est situ&eacute;e &agrave; eune p&eacute;tite distance des ma&icirc;sons. D'la mauve 'tait pliant&eacute;e au ras d'la p'tite ma&icirc;son; ses fielles s&egrave;rvaient un run d'papi.<br/>
<br/>
La cotte &agrave; couochons abriait des b&ecirc;tes &agrave; saie. La tue&ucirc;thie donnait du lard pouor saler dans l'auge pouor l&eacute; pr&ecirc;s&egrave;rver.<br/>
<br/>
</div><div align="center"><b>L&eacute; gard&icirc;n &agrave; pommi&egrave;rs</b><br/>
</div><div align="left"><br/>
L&eacute; gard&icirc;n a 't&eacute; pliant&eacute; auve des v&acirc;ri&ecirc;t&eacute;s d'pommes J&egrave;rriaises, des douoches et des suthes pouor &ecirc;t' &ecirc;tanmp&eacute;es pouor la fa&icirc;s'sie d'cidre.<br/>
<br/>
La Tch&egrave;rqu&eacute;thie Joan Stevens fut &icirc;nnaudguth&eacute;e en 2024. Ch'est eune salle d'exhibition pouor raconter l'histouaithe d'la vie d'la campangne. L&eacute; m&ucirc;s&eacute;e d'agritchultuthe tchi soulait &ecirc;t' &agrave; La Hougue Bie 'tait app'l&eacute; &quot;la tch&egrave;rqu&eacute;thie&quot;.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="hamptonne.html">La Section d&eacute; la Langue J&egrave;rriaise et Hamptonne</a><p>

<li><a href="hamptonne2.html">Hamptonne </a><p>
<li><a href="assembliee/hamptonne.html">Eune seth&eacute;e &agrave; Hamptonne<p>
<li><a href="cidre2005.html">La Fa&icirc;s'sie d'Cidre 2005</a><p>
<li><a href="cidre2010.html">La Fa&icirc;s'sie d'Cidre 2010</a><p>
<li><a href="cidre2015.html">La Fa&icirc;s'sie d'Cidre 2015</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

