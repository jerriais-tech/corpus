<HTML>
<HEAD>
<TITLE>L'Angli&eacute;terre Pour La Coupe Du Monde</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Angli&eacute;terre Pour La Coupe Du Monde</h2></font></center><p>


<p>
<i>J'sommes dans l'parleux &agrave; Sophie. Eune vaque n'y r'conna&icirc;t'tait pas san viau tel qu-i' y a tant d'banni&eacute;thes et d'couleurs en blianc et rouoge - les couleurs d&eacute; l'Angli&eacute;terre - et Sophie est a r'garder un vid&eacute;o sus la t&eacute;l&eacute; car oulle est &agrave; &ecirc;tudier toutes les &ecirc;tchipes qu'ont jou&eacute;.<p></i>
<p>
Sophie:-  Angli&eacute;terre! Angli&eacute;terre! P&acirc;sse Lampard, achocre! P&acirc;sse &agrave; David! Ah, Magnifique, David!  Wayne!, oh Wayne!, m&ecirc;fie-t&eacute;! Tan p'tit ort&eacute;, tan p'tit pid! Ronaldo est dri&eacute;the-t&eacute;! Oo! Les Portundgais ont la balle! Bouan gar&ccedil;on Rio, p&acirc;sse &agrave; Ashley! Pouorre b&ecirc;te, il a perdu la balle!  Ou 'rgarde sa montre. Rein qu'deux minnutes d&eacute; la preunmi&eacute;the maintchi d&eacute; restant! John Terry, bouan gas, p&acirc;sse, p&acirc;sse!<p>
<i>A chu moment-l&agrave; Jane entre ch&egrave;rgie d'pagas et d'albums d&eacute; photos.</i><p>
Jane:- Es-tu l&agrave; Sophie? I' y a t'i' tchique-ch&ocirc;se d&eacute; ma? J'ai 't&eacute; &agrave; tapper &agrave; la porte et tout ch' qu&eacute; j'ou&iuml;ais ch'tait t&eacute; qui faisait des heurles! As-tu ma tchiquebord?<p>
Sophie:- Shhh! Tais-t&eacute; don! I' s'en vont finni dans eune minnute! 
Angli&eacute;terre! Angli&eacute;terre! La! l&eacute; "ref" a s&ucirc;ffli&eacute;.  Ou s'touonne &agrave; Jane.Tch'est qu' tu as, don? Tu n'peu rester qu&eacute; tchinze minnutes car i' s'en vont &egrave;rc'menchi la gamme! Assieds-t&eacute;, don. J&eacute; n'faisons pas d'teurs ich&icirc;n!<p>
<i>Jane cli&egrave;rgie l&eacute; fourbi d&eacute; sus eune tchaise et s'assied.</i><p>
Jane:- Tchinze minnutes! Est-tu folle? Tu es a 'rgarder un vid&eacute;o tchi fut jou&eacute; au mais d'Juin! Et, &egrave;r-gas-m&eacute; chutte cotte-&agrave;-couochons ichin! Jane p&acirc;sse sa main sus la tabl'ye qu'est plienne d&eacute; ponsi!  Tu n'as pas seulement netti d&eacute;pis la football! Et nos v'chin au mais d'Novembre!! <p>
Sophie: J'n'ai pas ieu l'temps! Vais-tu, j'voulais tant aller vaie la football en Allemangne, mais je n'pouvais pas l'afforder, ch'est pour tchi, j'fis des tas d'comp&eacute;titions en esp&eacute;thant d&eacute; gangni des titchets - et j'fus jusqu'&agrave; siez "Honn&ecirc;te Nev" mais, j'n'en ou&iuml; rein!<p>
<p>
Jane:-  Pitchi des sous &agrave; la route chenna! Tu &eacute;thais deu sauver tes sous pour la coupe du Monde en deux mille dgix! <p>
Sophie:- Ch'est pour chenna qu&eacute; j'sis &agrave; &ecirc;tudier la forme d&eacute; toutes les &ecirc;tchipes et j'pouorrais p't'&ecirc;tre d'viner tch'est qui s'en va gangni et tu pourras v'nin avec m&eacute;, si tu veurt!<p>
Jane:- Damne, n&acirc;nn&icirc;n mercie, j'ai des milleurs ch&ocirc;ses &agrave; faithe avec man temps!  Jane ram&acirc;sse ses patchets et les albums.  J'sis si ordgilleuse! J'sis eune grand'm&eacute;the! Un p'tit gar&ccedil;on! Neuf livres! N&eacute; hier. Ils ont nomm&eacute; Hedley Ph'lippe l&eacute; chinqui&egrave;me!<p>
Sophie:- Pas David Wayne? Ch'est un nom d&ecirc;mod&eacute;, chenna!<p>
Jane:- L&eacute; janne Hedley voulait garder la tradition d&eacute; la fanmille! 
Mais, arr&ecirc;te qu&eacute; j't&eacute; montre les photos - et l'habits qu&eacute; j'avons pour l&eacute; p'tchiot!  <i>Jane ouvre l&eacute; livre d&eacute; photos.</i>  Ch'est li - d&egrave;s qu'i' fut n&eacute;! Et avec sa m&eacute;the et san p&eacute;the! Et l&eacute; v'chin TOUT NU!<p>
Sophie:-  (<i>&agrave; l'audienche</i>)  Ooo! Tchi hardi biau gar&ccedil;on!<p>
Jane:- I' r'sembl'ye &agrave; san P'p&eacute;e coumme deux d'gouts d'ieau!<p>
Sophie: ( <i>&agrave; l'audienche</i>) Pouorre mousse, l&eacute; janne Hedley n'est pas b&eacute; comme David Beckham!<p>
Jane:-  Et, &egrave;rgarde, Sophie, tch'est qu' j'ai acat&eacute; pour li!  ou d&ecirc;halle un "babygro" et nou ouait tapper &agrave; la porte et eune lettre et des tas d'publicit&eacute; tchait dans l'parleux!<p>
Sophie:- N&eacute; prends pas d'avis &agrave; tout chenna, Jane, ch'est tout d'la 
publicit&eacute;, montre-m&eacute; tes photos, j'sis si envieuse d&eacute; t&eacute;!<p>
Jane:- Mais Sophie, i' y a eune lettre sus l'haut, ch'est p't&ecirc;tre 
important. <p>
<i>Ou s'l&egrave;ve et s'en va cherchi la lettre et la donne &agrave; 
Sophie.</i><p>
Sophie:-  Nann&icirc;n - ouvre-la. Ch'est acouo tchiques-uns qui veulent des sous, j'crais bein! <p>
Jane <i>ouvre la lettre et s'met a li&eacute;the.</i> L&eacute; 30 d&eacute; Juin, deux mil six. Promotions d&eacute; Titchets pour la Coupe du Monde, Londres. Ma chi&eacute;the Missis, Mille f&eacute;licitations d'aver entr&eacute; not' comp&eacute;tition. Ous avez 't&eacute; jugie d'aver fait la milleuthe entr&eacute;e et ous avez gangni deux titchets pour la derni&eacute;the gamme en Allemangne, trais jours dans un h&ocirc;tel d&eacute; chinq &ecirc;tailes et mille louis pour vos d&ecirc;pends. Ecrivez &agrave; l'addresse au haut d'la lettre et j'vos attendons avec grand pliaisi. Si, par malheu, j'n'entendons rein d'vous par l&eacute; 3 d'juillet, l&eacute; prix es'sa donn&eacute; au deuxi&egrave;me d&eacute; nos gagnants. Acouo eune fais, f&eacute;licitations, Moussieu U. N. Pliaisi, Directeux. Oh, Sophie!!<p>
<i>Sophie s'met a faithe des heurles.</i><p>
Sophie:- Oh Jane, j'avais gagni. &Eacute;yo&ugrave; qu&eacute; la lettre a 't&eacute;? J'veurs  
mouothi! Deux titchets et touos ch&egrave;s sous-la! J'm'en vais mouothi!<p>
Jane:-  J'ai grand r'gret, Sophie, mais si la Poste ont perdu ta lettre, tu devrais aver d'la RECOMPENSE! Oui, i' t'faut un homme d'affaithes!<p>
Sophie:- Mais j'n'en ai pas ieun! D'la RECOMPENSE, crais-tu?<p>
Jane:-  Va vais l'mein. Il est hardi bouan, l&eacute; janne Hubert Fripon d&eacute; Fripon et Voleux, sus l'Esplanade. Il est seux d&eacute; t'gangni des milles Louis d&eacute; r&ecirc;compense.<p>
Sophie:- Et j'pourrais aller vais la coupe de deux mille dgix avec mes sous, tu crais?  Tu es si intelligente, Jane.<p>
Jane:- Et bein, mets tes bouans habits et j'allons aller cherchi ta 
RECOMPENSE!!<p>
Sophie:-  Angli&eacute;terre pour la Coupe du Monde Deux Mil Dgix!!<p>
<p>
<p>
<i>par J. T.<p>
Octobre 2006<p></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="football.html">L&eacute; football</a><p>
<li><a href="football3.html">Ph'lip and Merrienne on Football</a><p>
<li><a href="pmobstinate.html">Ph'lip is Obstinate</a><p>
<li><a href="football4.html">L's &Ecirc;tchipes d&eacute; Football et lus m&ecirc;noms</a><p>
<li><a href="footballmatch.html">Un Football Match</a><p>
<li><a href="football5.html">L&eacute; Caouain et l'football</a><p>

<li><a href="cahouain_football.html">Une game de football</a><p>
<li><a href="police2018.html">M'sage d'la Police entouor la Coupe du Monde 2018</a><p>
<li><a href="pliaisifmh.html">Un plia&icirc;si bein vite p&acirc;ss&eacute;</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
