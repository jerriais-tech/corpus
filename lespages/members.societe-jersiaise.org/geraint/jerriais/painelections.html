<HTML>
<HEAD>
<TITLE>Piteur discourses on elections</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur discourses on elections</h2></font></center><p>
<br/>
Si ch'est la volont&eacute; du Bouan Djeu, coumme j'l'esp&eacute;the, j'&eacute;thons eunne &eacute;l&eacute;ction. Les gazettes nos paslent d&egrave;ja de quat' ou chinq candidats, et tout m'fait cr&eacute;the qu'il en r'sourda bin deus-tr&egrave;s autres d'ichin huit jours. &quot;The more the merrier,&quot; coumme disent les Anglyais pour un enter'ment.<br/>
<br/>
Ch'que j'voudrais vaie, ch&eacute; s'ait eunne election cont&eacute;st&eacute;e. Deux candidats! tr&egrave;s candidats! tout plien d'candidats! a seule fin qu'nous aie du ji pour eunne tchinzainne.<br/>
<br/>
&quot;Je r'grette de constat&eacute; qu'ou n'avez pas l'air de prendre l'affaithe au s&eacute;rieux,&quot; m'dit l'Chef, a tchi qu'j'en pal'lais. &quot;Nou n'det pon d'v&icirc;z&eacute; l'ji et d'fonne quand i' s'ajit d'chou&egrave;si un houmme pour en faithe un Juge frais pounnu. A l'&acirc;ge qu'ous avez,&quot; qu'i' m'dit, en me r'gardant, &quot;ou d&eacute;vthaites comprendre qu'un Juge est tchiq'chose d'&eacute;xtr&egrave;memt important! Riez et badinnez tant qu'ou voulez quand ch'est d'un <a href="connetable.html">Counn&egrave;tablye</a> ou d'un D&eacute;put&eacute; qu'i' s'agit! Mais souv'n'ous qu'i' n'faut pon faithe la minne de chou&egrave;si un Jerriais pour en faithe un Jur&eacute;. Pensez ch'qu'en advindrait si nous s'adounnait a chou&egrave;si un rin-tchi v&acirc;lle!&quot;<br/>
<br/>
Pour quand a ch'la, je n'sis pas g&ecirc;n&eacute;. L'Ile ne s'trompe jommais dans san chou&egrave;x. Ou n'avez qu'a all&eacute; &egrave;s <a href="etats.html">Estats</a> ou quand la Court (levez vous, messieurs!) est au grand compli&eacute;t pour vaie pour vous m&ecirc;mes la qualit&eacute; d'la marchandise. Ch'est d'la creme; ch'est des toppeurs; ch'est la fine flieur de tout ch'que nous a pu trouv&eacute; d'mus pour la djob!<br/>
<br/>
Mais pour en r'venin a l'election - j'&eacute;spethe qu'ou s'a cont&eacute;st&eacute;e. Pas qu'j'aie rin a dithe contre autchun des candidats. Ah, nan! Chatchun d'yeux est tout ch'qu'i' y'a d'pus Numetho Yun en &egrave;sfet d'comprentuthe, d'bouan-vier-Jerriais, etc., etc. - tous, ils ont toutes les qualit&eacute;es; et pas yun d'yeux n'comprend rin sus la Lou&eacute;. &quot;Wot more do you want?&quot; pour faithe un Magistrat de preumi&eacute; classe? Touos les siens qu'y sont d&egrave;ja ont 't&eacute; chou&egrave;sis d'chute moni&eacute;the la, et tout l'monde sait coumme not' b&eacute;rque a 't&eacute; bin gouvern&eacute;e jusqu'ichin.<br/>
<br/>
Touos les candidats de tchi qu'nous a oui p&acirc;sl&eacute; jusqu'ichin sont capablyes de jugi a la mode de Jerri, j'l'&eacute;sp&eacute;the; et je s'ais bin au m'z&eacute;sp&eacute; d'av&eacute; a vos dithe man chouaix. J'les pr&eacute;f&eacute;the tous! s'ou voulez que j'vos dise.<br/>
<br/>
Mais ayons eunne election. Ayons des &quot;speech&quot;! Tchi fonne que je s'a d'les entendre, y'un apr&egrave;s l'authe, les m&ecirc;mes choses de diff&eacute;thentes moni&eacute;thes, et nos proumettre monts et merveilles! Coumme touos les candidats disent tr&eacute;jous a toutes les &eacute;l&eacute;ctions. Et pis, quand j'&eacute;thons &egrave;scout&eacute; et applaudi a raide-brache, j'&icirc;thons vot&eacute;, set pour yun ou pour l'autre, n'y'a pas eunne mie d'soin l'tch&eacute;t, et n'y'&eacute;tha rin d'changi en rin. Tout march&eacute;tha coumme d'amor; y'&eacute;tha des pendards qu'en r&egrave;scapthont; y'&eacute;that des sous gazouollyis coumme de d'vant; et y'&eacute;tha des Lou&eacute;s que l'Gouvern&eacute;ment Anglyais renvi&egrave;the en d'mandant tch&egrave;s qu'est l'bachouard qu'a invent&eacute; cheunna.<br/>
<br/>
Mais dites tous &egrave;s Counn&eacute;tables, bouonnes-gens, d'av&eacute; a en chou&egrave;si pus d'y'un. Que j'ayons au mains la chance d'un mio d'&eacute;xitation; v'la tchi ne f'tha d'ma a persounne, et nou n'peut pon mal adounn&eacute; en chou&egrave;sissant yun or l'autre; l'affaithe &icirc;tha tr&eacute;jous san p'tit boulant, nimporte coumment. Dites que j'vos l'dit.<br/>
<br/>
<i><a href="brambilo.html">Piteur Pain</a></i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="forthcoming.html">Peter on forthcoming elections</a><p>
<li><a href="electioneering.html">Electioneering campaign</a><p>
<li><a href="painbothsides.html">How Both Sides Shall Win</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="pmchiviethe.html">Ph'lip et sa chivi&egrave;the</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="candidat.html">Pllainttes d'un Candidat</a><p>
<li><a href="scrutin1890.html">L&eacute; Scrutin</a><p>
<li><a href="2mots2.html">Deux mots</a><p>
<li><a href="boers.html">Eune caricatuthe politique</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
