<HTML>
<HEAD>
<TITLE>Notre Samuel va &agrave; Paris</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Notre Samuel va &agrave; Paris</h2></font></center><p>

Le jour que m'n'onclye vint m'dithe : &ldquo;D'mande a tan Boss si tu pouorrais v'nin ov nous a Paris&rdquo;; j'pensi m'&egrave;svanni.<br/>
<br/>
&ldquo;Now we shan't be long!&rdquo; qu&eacute; j'sufflyi; et m&eacute; v'la qu&eacute; j'saute pard&eacute;ssus l'conteux, et qu&eacute; j'couors sans chapp&eacute; jusque siez l'Boss.<br/>
<br/>
&ldquo;Un holliday pour all&eacute; &agrave; Paris ov ta tante! faillyi buzard, qui dit; et tch&egrave;s qui nettitha les f'n&ecirc;tres tandi qu'tu s'sas hors a galvaud&eacute; dans Sod&ocirc;me? et a perdre l&eacute; p'tit d'innocence qui t'reste? Oublyies tu qu&eacute; notre accord est qu&eacute; tu n'&eacute;thas d'holliday qu&eacute; pour d's'enterrements?&rdquo;<br/>
<br/>
J's&eacute; bin, soupliez Moussieu, qu&eacute; j'dis; mais ch'est pour servi d'pilote &agrave; mes pathents tchi n'savent pon p&acirc;sl&eacute; l'fran&ccedil;ais et qu'apprehenne de s'perdre &agrave; Paris, car ils ont d&egrave;sja ch'qui peuvent faithe d&eacute; n'pont s'&egrave;sdjethai dans les rues d'Gouerret.<br/>
<br/>
Y'eut du feu d'satchi d'avant qui disse &ldquo;oui,&rdquo; chu Philistin qu'mes pathents mont enchain&eacute; a; mais a la fin y fut conv'nu qu'j'ithais pour huit jours a condition qu&eacute; j'perdisse mes gages pour chu temps la, et qu'a man r'tou j'travallais la niet pour rattrap&eacute; l'temps perdu.<br/>
<br/>
Quand vint la s&eacute;rvelle du jour de s'n'all&eacute;, j'emprunti un casse-bouais siez Hunt pour d&eacute;p&icirc;chi la 'moneybox' qu&eacute; j'avais mins sus l'conteux d&eacute; notre office ov &ldquo;soup kitchen&rdquo; &egrave;scrit d'sus. Y'avait onze shellings et siex sous d'dans! Ch'tait maigre, et j'mattendais a mus. Ch'n'est pon qu&eacute; j'voudrais bliaum&eacute; personne, mais tches qui fait qu'un jour j'trouvi y'un d'nos cl&eacute;rques a diggot&eacute; ma bou&euml;te ov sa brioche? Y dit qu&eacute; ch'tai pour cachi eunne spathabille dans l'fond qu'tai un mio &egrave;slou&egrave;ssi. Y dit chette la sans ruogi, mais ch'en &egrave;st yun qu'y'a longtemps qu'il a roubli&eacute; sa preumi&eacute; mentie.<br/>
<br/>
Quand j'f&ucirc;mes a bord du 'steam', m'n'onclye, ma tante, lus casse d'habits et m&eacute; - n'n'oncycle m&eacute; dit : &ldquo;Samuel, man n'veu; ta tante et m&eacute;, j'avons d&eacute;cid&eacute; que j&eacute; s'sai t&eacute; qui s'rais tresori. V'la ma bourse. Tu paiethas partout et j'passons nos comptes quand j&eacute; sons r'v&eacute;nus. Tu p&acirc;sle fran&ccedil;ais coumme un Normand : tu'as t&eacute; deux fais en Dg&eacute;rnezi, et les Parisiens n't&eacute; voll'ont pon coumme si ch'tai nous.&rdquo;<br/>
<br/>
&ldquo;Right you are&rdquo; m'n'onclye! Fi'ous a m&eacute;. J'sis consid&eacute;th&eacute; l'pus hounn&egrave;te gar&ccedil;on dan notre office, et ch'est par jalousie qu'les jens pr&eacute;tendent qui manque tr&eacute;jous tchiq'chose quand j'ai passe tchi'q bord.<br/>
<br/>
Nos v'chin a St. Malo. J'entraine ben vite man vier couplye jusqu'au train. J'ethais voulu prendre eunne vetuthe a cause d&eacute; la casse, mais ma tante dit tchi fallait coy&eacute;, et j'la port&icirc;mes (la casse, pas la tante) entre m'n'onclye et m&eacute;. Ch'tai eunne fichue djabbe et les portefaix nos peltites d'la booe. D'vant qu'd'embertchi dans lus railouais, j'accati tr&egrave;s livres d&eacute; saussiches et un pain pour quat' francs et j'mertchi sus l'compte sept francs.<br/>
<br/>
 ... ... ... ... ... ... ... ... ... ... ... ... ... ... ... ... ... ... ... ... ... ... ... ... ... ... ... ... ... ... ... ... ... ...<br/>
<br/>
Y'avait deux jours que j'ta&icirc;mes &agrave; Paris. Ma tante n'en pou&eacute; pus d'fatigue; m'n'onclye avait trop souvent s&eacute;, et j'tais pret a plieuth&eacute; d'rage d'&egrave;sprouv&eacute; a pli&eacute;the &egrave;s deux. Ma tante voulait vaie l'z'Eglyises et sav&eacute; a tchi l'heuthe la R&eacute;union d'priethe dans la Rue Roqu&eacute;pine; tandi qu&eacute; m'n'onclye m'disait a l'ou&eacute;thelle : &ldquo;Tache d&eacute; sav&eacute; ouais qu'est l&eacute; Moulin Rouoge; j'ai oui dithe qu&eacute; nous y v&eacute; des couotuthiethes tchi peuvent, en dansant, dounn&eacute; un coup d'pi dans l'chapp&eacute; d'un houmme.&rdquo;<br/>
<br/>
Je n'savais &agrave; tchi pli&egrave;the.<br/>
<br/>
V'la tchi duthi d'm&egrave;me oquo deux jours. Y'un m'hallait d'un bord, l'autre voulait s'n'all&eacute; d'l'autre. Ma tante voulait examin&eacute; la couotuthethie et l'meublye; m'n'oncle cherchait partout l'D&eacute;part&eacute;ment des Guanos et d'z'&ocirc;tis de ferme. Dans l'd&eacute;partement des statues, m'n'onclye m'disait : &ldquo;Gas, Sam; si chette l&agrave; 'tait endret not' Cohue&rdquo;, et ma tante criait : &ldquo;Voulous ben vos en v'nin hors d&eacute; l&agrave;, toute suite.&rdquo;<br/>
<br/>
Je n'savais au tchet pliethe.<br/>
<br/>
Pour combein d'temps j&eacute;thaimes continu&eacute; &agrave; h&egrave;rtchinnyi d'm&ecirc;me, j&eacute; n'sait pon, si eunne s&eacute;th&eacute;e, apr&egrave;s nos &ecirc;tre p&eacute;rdus dans l'bou&eacute;e d'Boulonne, j'm&eacute; d&eacute;cidi &agrave; en fini d'chu vier couple tchi n'tait jommais du m&ecirc;me avis.<br/>
<br/>
Quand enfin j'f&ucirc;mes rentr&eacute;s &agrave; notre h&ocirc;tel, d'viers onze heuthes et d'mie, et coumme mes pathents ramontaient s'couochi, j'dis qu&eacute; j'm'en allais feumm&eacute; oquo eunne cigarette sus l'pav&eacute; et vaie l'tramouais pass&eacute;.<br/>
<br/>
J&eacute; n'rentri pon d'niet ni d'pis. J'avais en main la bourse dans tchi qui restait oquo onze louis et des cappeurs; nos gens avaient sus yeux les &ldquo;return tickets&rdquo; et, tan pi&egrave;the tan mus, je n'rentri pon. J'prins un &ldquo;tram&rdquo; &eacute;lectrique qui passait et qui s'n'allait j&eacute; n'sait yiou. Quand y s'arr&ecirc;ti, j&eacute; d'valli : j'entri dans l'preumi h&ocirc;tel qu&eacute; j'trouvi, et, pour djiex jours d&eacute; temps, j'ai yieu &ldquo;fine times&rdquo; &agrave; man tout seu - et j&eacute; n'sis r'v&eacute;nu en Jerri qu&eacute; quand y n'restait pus qu'man titchet au fond d'la bourse &agrave; m'n'onclye.<br/>
<br/>
Y'avait ben tchinze jours que j'tais r'v&eacute;nu &agrave; l'office, et j'avais d&eacute;j&agrave; fait bein des fais plieuthi&eacute; l's'autres en ou&eacute;yant m'n'exp&eacute;rience de Paris, quand ne v'la un jour ma tante tchi r'sourd.<br/>
<br/>
&ldquo;Ah! Ah! te v'lo! esp&egrave;ce de raintchivalle, qu'ou dit. M&eacute; dithas tu?.......&quot; Extchusez, ma tante, qu&eacute; j'fis, mais, y faut qu&eacute; j'men alle ben vite port&eacute; chinq mille louis &agrave; la Banque devant qu'ou freumme, et j'n'ai pon l'temps d'vos p&acirc;sl&eacute; anniet, mais j'ithai sans manque vos vaie y'un d'ch&egrave;s jours vos explyitchi l'affaithe.<br/>
<br/>
Mes nombreuses otchupations m'ont jusqu'ichin emp&ecirc;chi d'all&eacute; jusqu&eacute; siez mes pathents. J'ai oui dithe qui n'sont pas contents et qui disent du ma d'lus n'veu et d'la farce qu&eacute; j'lus ait jou&eacute;e. Quand vindra l'temps j'lus dithai : Qu&eacute;mmant! &egrave;sche ma faute si j&eacute; m'perdit dans chutte grande villa l&agrave;. Savous ben qu&eacute; pour pus d'huit jours j'passi man temps a vos cherchi partout parmi les Buttes Chaumont, et a d'mand&eacute; a tout l'monde d&eacute; par l&agrave;; Avous veu m'n'onclye? Ouais tch'est ma pouorre tante Sophie? S'ou m'avaites veu plieuth&eacute; en &egrave;sprouvant a r'trouv&eacute; votre h&ocirc;tel de tchi qu'j'avais roubli&eacute; l'adresse et l'nom d'la rue!<br/>
<br/>
Faut &eacute;sp&eacute;th&eacute; qu&eacute; j'finithai par lus faithe craithe que j&eacute; n'l'ai pon fait &eacute;xpr&egrave;s, &eacute;t qu'ma tante r'qu&eacute;manch'cha d'vant long a m'rapport&eacute; ma d&eacute;mi&eacute; livre d&eacute; beurre touos les Sam'dis.<br/>
<br/>
<i><a href="brambilo.html">SAMUEL</a>.</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfparis2.html">Paris</a><p>
<li><a href="holiday.html">Le Holiday &agrave; Pierre Rond&eacute;</a><p>
<li><a href="gdfparis1948.html">Les D'vis du Bouan'homme George</a><p>
<li><a href="brambiloparis.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis3.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis4.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis5.html">Bram Bilo &agrave; l'Exposition &agrave; Paris en 1889</a><p>
<li><a href="france.html">Tchiq' jours a viagi en France</a><p>
<li><a href="gdfangouleme1.html">Angoul&ecirc;me</a><p>
<li><a href="gdfangouleme2.html">Angoul&ecirc;me</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

