<HTML>
<HEAD>
<TITLE>Les lamentations d'eunne vieille fille</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les lamentations d'eunne vieille fille</h2></font></center><p>
<CENTER><TABLE><TR><TD>

L'aoutre jour quand j'tais &agrave; m'promn&eacute;, j'eim d&icirc;zeais:<br>
J'ein s&ccedil;ait pas t'chesque qui fait que j'sis ouquo sus l'ais,<br>
Et combein de filles qui yia de man temps,<br>
Qu'ont tet mathi&eacute;es, et bein mathi&eacute;es; y yia longtemps.<p>

Et bein, j'ein peux pas l'comprendre, j'ein sis pas pi&egrave;the qu'eunne aoutre,<br>
Chn'est pas manque que j'nai fait les doux yieux; vraiment chn'est pas d'ma faoute.<br>
Quand y sont v'nus siez nous, ils ont yieu de bouans fricots,<br>
De bouannes beurreais de bian, et de pain d'biet et des v'licots.<p>

Tchique fais t'chet d'l&acirc;ndguille sec o&ugrave; d'la mouethue,<br>
Pour les atriotchi, j'fa&icirc;sais tr&eacute;jous d'mans mus, .<br>
Et quand j'ava&icirc;smes du poulet et du podein,<br>
J'd&icirc;sais tr&eacute;jous &agrave; m&ecirc;m&eacute;e, d'mande &agrave; tchiqu'uns de v'nein.<p>

Je voulais lus m&ocirc;tr&eacute; tout chein que j'pouvais faithe,<br>
En enn mot: j'faisais tout en man pouv&eacute; pour lus pi&egrave;the;<br>
Ni doux yieux, ni doux mots, ni caresses, ni fricots;<br>
N'ont yieu aoutcheun &ecirc;fet, chest des eingrats, des sots.<p>

N'yia pas rein d'surprenant que j'en sis &ecirc;tonneaie,<br>
Qu'apr&egrave;s tout m'enbarras, je sis ouquo resteaie,<br>
J'ai ouquo esp&eacute;rance; yian a qui sont d'mandeais,<br>
A l'&acirc;ge de septante ans, et qui sont bein mathi&eacute;es.<p>

Faut y donc que j'reste au coin de m'n&acirc;tre,<br>
A h&ocirc;t&eacute;, a soupith&eacute;, a geindre, (du d'giartre),<br>
Si j'reste vieille fille, j'ein s&ccedil;a pas ma foaute:<br>
J'men vais faithe la carre a yieun o&ugrave; &agrave; l'aoutre.<p>

Il est vrai: J'sis engni&eacute;e d'&ecirc;tre tr&eacute;jous toute seule;<br>
Avec le t'chian, et la catte, dans ma p'tite d&eacute;meuthe,<br>
Je kaouffe mes pouors pids tr&eacute;jous devant m'couochit,<br>
Avec la catte arronn&eacute;e d'vant l'feu, et l'tchian aupr&egrave;s yi.<p>

Je s'&ccedil;ait bein mus pour m&eacute; d'av&eacute; d'la compagnie,<br>
Les s&eacute;thaies sont si longues: h&eacute;las!! qui m'engnie.<br>
Je r&ocirc;tis des ch&acirc;taignes, des f&egrave;ves, t'chique fais des pommes,<br>
En les mangennt, je pense que j'sais bouanne &agrave; eun homme.<p>

Si seulement ils s&ccedil;avaient, j'sis seuthe quo y t&acirc;chaient<br>
D'av&eacute; eunne introduction pour pouv&eacute; v'nein m'vais,<br>
Et pis j'ai eun p'tit ervenu, chest eun encouoragement,<br>
Du bieau meub&iuml;ye, d'largentie, pot-&agrave;-theais en argent.<p>

Combein d'lermes que j'ai verset,<br>
Quand j'ein dormais pas la gniet,<br>
J'&eacute;tais si engrouteais, que j'en avais l'hitchet,<br>
Et mes yieux touos rouoge, et man pouor nez enfiet.<p>

Oh! mais je meurs d'envie,<br>
D'av&eacute; d'la compagnie;<br>
Venaies, je vos en prie,<br>
Qui m'engnie!!! Qui m'engnie!!!!<p>

&nbsp;<p>
<i><a href="georgie.html">Georgie</a></i><p>
</TD></TR></TABLE></CENTER>

<P>&nbsp;</P>

<FONT SIZE=2>
Viyiz &eacute;tout:<p>
<ul>
<li><a href="mathiage.html">L'amour et l'mathiage en J&egrave;rriais</a><p>
<li><a href="gdfchance.html">Quand eune vielle fil'ye vait eune chance...</a><p>
<li><a href="tante.html">Les piaintes d'une vielle tante a mai</a><p>
<li><A HREF="reflexf.html">Reflexions d'une Vieille Fille</A><p>
<li><a href="vieillesfilles.html">Les Vieilles Filles</a><p>
<li><a href="lamentvf.html">Les Lamentations d'une Vieille Fille</a><p>
<li><a href="ahnan.html">Ah, nan!</a><p>
<li><A HREF="reflexg.html">Reflexions d'un Vi&egrave;r Gar&ccedil;on</A><p>
<li><a href="gainees.html">La Vielle Fille Gain&eacute;es.</a><p>
<li><A HREF="consolf.html">Les Consolations d'une Vieille Fille</A><p>
<li><a href="regrets.html">La Vie Est Remply&iuml;ei De Regrets</a><p>
<li><a href="pensent.html">A tchesque les vieirs gar&ccedil;ons pensent?</a><p>
<li><a href="viedvier.html">Vie d'Vier Gar&ccedil;on - Vie d'Vier Cuochon</a><p>
<li><a href="vier_garcon.html">Le Vier Gar&ccedil;on</a><p>
<li><a href="mathious.html">Mathi'-ous, Garcons, Mathi'-ous</a><p>
<li><A HREF="mathiet.html">Les Promesses d'Homme Mathiet</A><p>
<li><a href="charmes.html">Des charmes d'amour</a><p>
</ul></FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
