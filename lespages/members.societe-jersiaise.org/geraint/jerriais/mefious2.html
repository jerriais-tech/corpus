<HTML>
<HEAD>
<TITLE>M&ecirc;fi'ous!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>M&ecirc;fi'ous!</h2></font></center><br>
<CENTER><TABLE><TR><TD>
Tout ch'qui l'is n'est pas d'l'or, ch'est un dicton d'tout temps<br>
La le&ccedil;on n'est pas neuve, un ch&acirc;tchun l'a apprinse!<br>
- Et combein souvent m&ecirc;me &agrave; ses propres d&ecirc;pens! -<br>
Mais nou n's'en r'souveint pas: M&ecirc;prinse opr&egrave;s m&ecirc;prinse<br>
Et malheur sus malheur nos l'font souvent saver.<br>
Nou' s'laisse &ecirc;galuer par chein qu'a belle apparence:<br>
Chein qu'a l'air trop coummun nou n'en veurt pon aver<br>
Et, pourtant, ch'est le d'dans qui fait la diff&eacute;rence<br>
M&ecirc;fi'ous, mes amins, m&ecirc;fi'ous!<br>
<p>
Quand, par exempl'ye, une houmme ov des habits bein faits,<br>
Ov montr'e et cha&icirc;ne en or, entre dans votr' boutique;<br>
Ne lis f'rous pon cr&eacute;dit? - N'&ecirc;t'ous pon satisfaits<br>
D'aver un vrai moussieu pour votr' miyeu' pratique?<br>
Votr' gar&ccedil;on s'en ira lis porter ses achats, -<br>
Car les messieux d'nos jours se trouv'raient riditchules<br>
S'ils avaient &agrave; porter des panni&egrave;rs &agrave; lus bras!<br>
Mais rapp'l'ous qu'y'a d'grands gens qui n'ont pas d'grands scrupules!<br>
M&ecirc;fi'ous, boutiqui&egrave;rs, m&ecirc;fi'ous!<br>
<p>
Si votr' p&egrave;re &agrave; la banque avait mins deux chents louis;<br>
Ou si, dans votr' coummerce, il y'a tr&eacute;jous d'la vente;<br>
Si ch'est qu'dans votr' m&ecirc;tchi les jours sont bein payis;<br>
Si votr' m&ecirc;nage est franc: s'ous avez un mio d'rente;<br>
Enfin assez pour vivre et jamais n'vos g&ecirc;ner,<br>
Et qu'alentou' d'siez vous, quand ch'est qu'la lune &ecirc;cliaire,<br>
Ou r'm&egrave;rquerez souvent votr' vaisine &agrave; s'proum'ner:<br>
S'ou' voulez &eacute;viter l'mariage et sa mins&egrave;re<br>
M&ecirc;fi'ous, mes gar&ccedil;ons, m&ecirc;fi'ous!<br>
<p>
Quand un houmme de lou&eacute; s'offre &agrave; vos pr&ecirc;ter des fonds<br>
Et qu'i' veint fouorrer l'nez d'bein pr&egrave;s dans vos affaires;<br>
Quand i' n'fait qu'distchuter d'hypoth&ecirc;que et d'coupons<br>
Et vos cons'ille &egrave;tou sus tout chein qu'ou' d'vez faire;<br>
Quand d'tiers et d'testaments, d'protchurations et d'frais,<br>
D'cautions et d'endoss'ments i' vos p&acirc;'l'ra sans cesse; -<br>
Erdoubliez d'pr&eacute;cautions; ou' vos br&ucirc;l'rez les daigts<br>
S'ou vos laissiz tenter par chein qui l'int&eacute;resse!<br>
M&ecirc;fi'ous, mes amins, m&ecirc;fi'ous!<br>
<p>
Quand un houmme, &agrave; l'exc&egrave;s, vos montre sa r'ligion;<br>
Qu'i' fait grand cas du temps qu'i' passe &agrave; la chapelle;<br>
Qu'il a tr&eacute;jous des mots pour "l'&ecirc;dific&acirc;tion";<br>
Et pour montrer le qu'min y'o&ugrave; qu'le d'v&eacute; nos appelle;<br>
Quand nou vait bein, enfin, qu'ch'est l'pus grand des d&eacute;vots<br>
Mais qu'&eacute;tant r'counnaissant qu'san conmmerce est prosp&egrave;re:<br>
I' dounne &agrave; s'n'ouvri'yi bieaucoup mains qu'i' n'lis vaut<br>
Et dit qu'i' n'pouorrait pon lis hauchi san salaire:<br>
M&ecirc;fi'ous, mes amins, m&ecirc;fi'ous!<p>
&nbsp;<p>
<i><a href="ejluce.html">ELIE</a><br></i>
</TD></TR></TABLE></CENTER>

&nbsp;<p>
<center><img src="mefious2.gif" width="270" height="295" alt="Watch out!"></center><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="ovqui.html">Ov Qui N'Av&eacute; &Agrave; Faire</A><p>
<li><A HREF="mefious.html">M&eacute;fious des Souothis</A></P>
<li><a href="verites.html">Quiques V&eacute;rit&egrave;s</a><p>
<li><a href="resol.html">R&ecirc;solutions</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
