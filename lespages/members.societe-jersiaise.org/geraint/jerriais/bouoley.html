<HTML>
<HEAD>
<TITLE>Le Tchan du Bou&ocirc;ley</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Tchan du Bou&ocirc;ley.</h2>
<i>(Occouo unne de ses prou&eacute;sses).</i><br/>
<br/>
UNNE H&Ocirc;RIBLLE S&Ccedil;A&Icirc;NNE!</font></center><p>

I' y-a bein unne chentainne d'ann&egrave;es d'chonna - &agrave; ch'qu&eacute; j'ai ou&iuml; - mais i' s'peut, tout comme, t'chi y-ait tchiques ann&egrave;es d'p&ucirc;s ou d'me&icirc;ns - i' n'y-a pon gros soin - que chein qu'j'ai l'id&egrave;e d'vos racont&eacute; s'arrivit ichin dans l'&icirc;le de J&egrave;rri.<br/>
<br/>
Dans chu temps-l&agrave;, damme! che n'tait pas comme &agrave;-ch't'heu, i' y-avait du dem'n&eacute; au Bou&ocirc;ley; car i' y-avait unne belle fllotte de batchiao&ucirc;x et un biao&ucirc; filotch&egrave;t d'bateli&egrave;r.<br/>
<br/>
Nou z'allait &agrave; la p&ecirc;que et au vr&egrave;t. Si n'y-avait pon occouo d'cao&ucirc;chie, y-avait des batchi&egrave;zes, s&ucirc;s tchi n'on ramontait les emb&egrave;rc&acirc;tions, &agrave; m&eacute; hao&ucirc;te. Ch'est l&agrave; tchi les m&egrave;ttaient en sae&ucirc;zet&egrave;.<br/>
<br/>
N'ou les veit occouo au jour d'anni&egrave;t, ch&egrave;s batchi&egrave;zes, souos la banque, du c&ocirc;t&egrave; de l'Isl&egrave;t, en s'n'allant du bor' des Tombel&egrave;nes et du Creux Bouanne.<br/>
<br/>
S'ou n'me criy&icirc;z pon, all&egrave;z-y, et p&icirc;z ou' verr&egrave;z vous-m&egrave;mes, mes bouannes gens, si ch'est des menneties que j'vos conte.<br/>
<br/>
Et l'histou&egrave;ze? - V&egrave;ze, l'histou&egrave;ze! Ah! m's'amm&icirc;ns, rein qu'd'y pens&eacute;, les g'vae&ucirc;x m'en dr&eacute;chent occouo s&ucirc;s la t&ecirc;te, et j'en fr&eacute;sionne par tout l'cor! - Ah! l'&acirc;frao&ucirc;se b&eacute;te! en a-t'i' fait du ma', ch't&icirc;-l&agrave;!<br/>
<br/>
Tch'est d&ocirc;n tchi disait qu'il 'tait mort? et tchi n'se m&ocirc;trait p&ucirc;s par les k'm&icirc;ns, d&eacute;pis la bord&egrave;e que l'cou&ocirc;sin Tam le rencontri et l&icirc; d&eacute;ch&egrave;rgit unne balle de s&acirc;n pistolet dans la huze; mais n'ou sait bein que pour ch't'annima-l&agrave;, les balles n'ont aoutchun &ecirc;ff&egrave;t quand che s'sait unne balle de cannon. D&ocirc;n, ou' pens&egrave;z bein qu'la balle du pistol&egrave;t &agrave; Tam ne l'i fit rein et qu'notte baloque est occouo tout pllein d'vie. Et n'ou m'd&icirc;sait, pas p&ucirc;s tar' que l'ao&ucirc;te jour, tchi s'proum&egrave;ne comme il a tr&eacute;jous fait, quand chonna l'&icirc; fait plla&icirc;si - d&eacute;p&icirc;s l'Mangni d'R&ocirc;z&eacute; jusqu'au B&eacute;tch&egrave;t-&egrave;s-C&acirc;s, en p&acirc;ssant par l'Pot-du-Rotchi, la Grand' et la P'tite Falaizes, les Crou&egrave;s, drait par la Chapelle du Nor', jusqu'&egrave;s Hao&ucirc;tes Crou&egrave;s. V'nu l&agrave;, i' touanne &agrave; d&ecirc;tre, fait unne petite visite au B&eacute;tch&egrave;t-&egrave;s-C&acirc;s, et p&icirc;s erprend occouo &agrave; d&ecirc;tre, p&acirc;sse par les Piatons, l'Tas-d'Gean et les Huz&egrave;es, et d'l&agrave; d'cend dans les Limaz&ecirc;ts, et va faize un p'tit tou' dans l'z'allentour! Au p'tit sinne de jour, erdescend en draite linne au Bou&ocirc;ley, et, chutte fe&icirc;s, touanne &agrave; s&eacute;n&ecirc;stre, s'en va par le Port&eacute;z&eacute;, dri&eacute;ze la cao&ucirc;chie, et se r'coule dans sa t&acirc;ni&egrave;ze, et y reste toute la journ&egrave;e &agrave; dormi, &agrave; ch'que n'ou m'a dit. I' paza&icirc;t <i>qu'ch'est par l&agrave; tchi </i>d'meuze.<br/>
<br/>
Et l'histou&egrave;ze? - Oh, l&agrave;, l&agrave;! n'siy&icirc;z pon trop pr&ecirc;ss&icirc;s, m's'ammins : n'y-a rein tchi tralle, ou' veindra 'l'histou&egrave;ze. Ou' z-av&egrave;z occouo bein l'temps d'trembll&eacute; dans votre p&eacute;, quand n'ou vos la dize. - Nos y v'chin tout comme de chu coup!<br/>
<br/>
Eh bein, don, i' y-a d'vi&egrave;r un si&egrave;cle - un p'tit p&ucirc;s ou un p'tit me&icirc;ns; car ou' sav&egrave;z pas p&ucirc;s qu'vous, j'n'y-&eacute;tais pon. N'ou m'la dit, v'l&agrave; tout, et j'vos <i>l'vends comme je</i> l'ai acat&egrave;!<br/>
<br/>
I' y-a d'vi&egrave;r un si&egrave;clle, unne d&eacute;mi&eacute;-do&ucirc;zainne de bateli&egrave;r', unne s&eacute;z&egrave;e, quand il euzent m&icirc;ns l&ucirc;s batchao&ucirc;x en sae&ucirc;zet&egrave;, ramontizent. V'nus au hao&ucirc;t d'la tch&eacute;zi&egrave;ze, - les neuves n'&eacute;taient pas occouo b&acirc;ties - il' entrizent &agrave; l'ao&ucirc;b&egrave;rge, pour b&egrave;ze unne fe&icirc;s d'cidre, comme il' avaient cou&ocirc;tumme. Le bouanhomme Charle en n'tait iun; bein que ch'n'&eacute;tait pas par l&agrave; s&acirc;n k'min; car i' ne d'meuzait pas au sud, mais au vou&ecirc;st. Il avait ramont&egrave; ov' iae&ucirc;x; car il avait affaize &agrave; p&acirc;sl&eacute; au ma&icirc;tre d'l'ao&ucirc;b&egrave;rge, tch'&eacute;tait s&acirc;n cou&ocirc;sin du c&ocirc;t&egrave; des Binar', n'ou m'a dit ...<br/>
<br/>
Il' entrizent tous patte-&agrave;-coue et all&icirc;drent s'assi&egrave;ze &agrave; l'entou d'la grand'tablle tch'&eacute;tait l&agrave;, et k'menchizent &agrave; ba&icirc;lli d'l&ucirc;s goule. Ch&acirc;tchun k'mandit sa p&icirc;nte de cidre, tchi l&icirc; fut apport&egrave;e dans un tour de main, par la maitr&ecirc;sse de la ma&icirc;son, ou par sa fille - unne belle petite hardelle de seize &agrave; di&eacute;x-sept ans, belle comme un jour, et tch'avait unne fache comme un p&acirc;t&egrave;. Sa m&eacute;m&egrave;e et lli s'entre-ersembllaient comme dae&ucirc;x d'go&ucirc;ts d'iao&ucirc;! Iun d'iae&ucirc;x - un bein biao&ucirc; gar&ccedil;on, d'unne vingtainne d'ann&egrave;es - l&icirc; fa&icirc;sait des cll&icirc;ns et l&icirc; ba&icirc;lli jusqu'&agrave; dae&ucirc;x belles grosses pommes de P'tit-Jean, tchi d&ecirc;halit scouotrement de d'dans sa pao&ucirc;te. Il' avait, ou' viy&icirc;z, d's'id&egrave;es s&ucirc;s la janne hardelle, tchi sou&ocirc;riait d'pllaisi et m&ocirc;trait un chip&eacute; d'dents blanches comme du lait, et l's-yier' l&icirc; p&eacute;tilliaient d'jou&eacute;e &egrave;ttou! N'ou' pouvait bein ve&icirc;s que ch'tait unne affaize faitte entre les dae&ucirc;x. Ch'tait les pommes, dia! tchi finidrent l'affaize. D&eacute;pis chutte s&eacute;z&egrave;e-l&agrave;, la hardelle eut san galant &egrave;ttou! L's'ao&ucirc;tres, iae&ucirc;x, p&acirc;slaient d'l&ucirc;s batellelie et d'l&ucirc;s bouannes p&ecirc;ques. I'n'y-avait que l'bouanhomme Charle tchi n'd&icirc;sait mot. Il avait l'air tout en pens&eacute;es et tout tristre. Mais l's'ao&ucirc;tres continuaient &agrave; bailli d'l&ucirc;s becque tout l'temps.<br/>
<br/>
Tout d'un coup Ma&icirc;te Charle s'butit et d'unne voua&icirc;s tch'&eacute;tait comme un &ocirc;rage, criyi, &#8220;Ecout&egrave;z, gar&ccedil;ons!&#8221;<br/>
<br/>
Dans unne minute, n'ou z'&eacute;zait ou&iuml; la souoz&icirc;s cou&ocirc;rre.<br/>
<br/>
Et d'unne voua&icirc;s, chutte fe&icirc;s bein solennelle, Ma&icirc;te Charle l&ucirc;s dit : &#8220;Gar&ccedil;ons, i' n'-y-&eacute;za pas d'allelie au bat&eacute; d'main pour ao&ucirc;tchun d'nous. J'vi l'Tchan hier au s&eacute;, et la ni&egrave;t pass&egrave;e j'ai ou&iuml; les cris. - Ou' sav&egrave;z bein tch'est qu'chonna veur dize?&#8221;<br/>
<br/>
Ah, v&egrave;ze, i' l'savaient bein! ...<br/>
<br/>
Mais pourtant, pas tous; car i'y-avait l&agrave; un janne &ocirc;ti, un pazent des cheins d'l'ao&ucirc;b&egrave;rge, tch'&eacute;tait v'nu p&acirc;ss&eacute; tchiques jour' ov iae&ucirc;x, &agrave; s&acirc;n r'tou d'la c&ocirc;te, tchi s'&ecirc;gouffit &agrave; rize et d'm&acirc;ndit tch'est qu'chonna voulait dize, le Tchan et les Cris.<br/>
<br/>
&#8220;Eh! le Tchan du Bou&ocirc;ley, pard&icirc;ngue, et les Cris des Tombel&egrave;nes! Tch'est que ch'sait d'ao&ucirc;tres?&#8221; iun d'iae&ucirc;x r&ecirc;ponn&icirc;t. - &#8220;Eh bein! et p&icirc;s?&#8221;<br/>
<br/>
Eh bein! ch'est un sinne c&egrave;rtain de bein mao&ucirc;vais temps dans me&icirc;ns d'dae&ucirc;x fe&icirc;s vinne-quatre heues!<br/>
<br/>
L&agrave;-d's&ucirc;s, notre T&egrave;rreneuvi s'm&icirc;nt &agrave; fa&icirc;ze des ha-h&acirc;s, et l&ucirc;s d'm&acirc;ndi s'ils 'taient si b&ecirc;tes que d'cr&egrave;ze d'it&egrave;t?<br/>
<br/>
Ma&icirc;te Charle, bein douochement, l&icirc; r&ecirc;ponnit : &#8220;Janne homme, n'ou veit bein qu'ou'n'&eacute;tes pon d'ch&eacute;s c&acirc;ntons-ichin, ou bein ou' n'p&acirc;lel&ecirc;tes pas comme ou' faites. Prenn&egrave;z garde de n'y-&ecirc;te pon pr&icirc;ns vous-m&ecirc;mes tchique jour!&#8221; - &#8220;J'm'en fiche bein d'vote Tchan,&#8221; s'l&icirc; f&icirc;t-i'. &quot;J'voudrais d&ocirc;n bein l've&icirc;s! Ch'est m&eacute; tchi l&icirc; f'sais p&acirc;ss&eacute; la nav&egrave;tte. I' n'en racontetait pas d'mao&ucirc;vaises nouvelles. Eh! n'ou z-en a veu bein d'ao&ucirc;tres &agrave; T&egrave;rreneuve, all&egrave;z! mes bouannes gens. V&egrave;ze! j'esp&eacute;ze de ch&acirc;tchi d'main ov' li d'vant m'en r'all&eacute; en ville,&#8221; s'f&icirc;t-i', en s'motchant d'aie&ucirc;x.<br/>
<br/>
L&agrave;-d's&ucirc;s, toute la compangnie r&ecirc;ponnit : &#8220;A&icirc;nchin souait-il!&#8221; en le r'gardant d'un n'yi d'trav&egrave;r.<br/>
<br/>
Et l'T&egrave;rreneuvi, en s'dandinant d'un pi s&ucirc;s l'ao&ucirc;tre, fa&icirc;sait des houpades et s'teurtillait &agrave; s'en romper les c&ocirc;tes, et continuait &agrave; s'fichi d'iae&ucirc;x tous.<br/>
<br/>
........................................................................................................<br/>
<br/>
Dans l's'entrefaites, le grand Jean s'en n-tait all&egrave; d'tor, ve&icirc;s l's-astres du temps. Mais dans tchiques minutes, i' rentri tout d'un embront, et s'adr&eacute;chant au motchae&ucirc;x : &#8220;Ou' voul&ecirc;tes ve&icirc;s le Tchan,&#8221; s'l&icirc; fit-i'; &#8220;eh bein! v'l&agrave; vote temps, ou' pouv&egrave;z vos satisfaize; car il est justement l&agrave; s&ucirc;s la fala&icirc;ze assis, &agrave; vos attendre, en r'gardant l's'&ecirc;telles! V'n&egrave;z l've&icirc;s!&#8221;<br/>
<br/>
Dans un cllin d'yi tout l'monde fut dans l'b&egrave;l.<br/>
<br/>
Ch'tait vrai, le Tchan &eacute;tait l&agrave;, &agrave; unne chentainne de verges, assis s&ucirc;s la P'tite Falaize, &agrave; les r'gard&eacute;.<br/>
<br/>
&#8220;Est-ous pr&ecirc;t?&#8221; s'f&icirc;t Ma&icirc;te Charle, au T&egrave;rreneuvi.<br/>
<br/>
&#8220;Oui, oui!&#8221; s'f&icirc;t-i'. &#8220;Vite, unne frouque!&#8221;<br/>
<br/>
I' y-en donn&icirc;drent iunne &agrave; si&egrave;z de&igrave;gts - la p&ucirc;s grande tchi p&ucirc;drent trouv&eacute;.<br/>
<br/>
I' la pr&icirc;ns et la m&icirc;ns s&ucirc;s s'n-&ecirc;pao&ucirc;le, et tout d'un coup, s'm&icirc;ns en k'min - mais tout-d'm&ecirc;me, i' ne riait p&ucirc;s! &#8220;Bou&acirc;n couozage et bouanne chance,&#8221; l'l&icirc; f&icirc;drent-i' tous.<br/>
<br/>
&#8220;Ou' z-all&egrave;z ve&icirc;s,&#8221; s'l&ucirc;s f&icirc;t-i, &#8220;comme j'm'en vais l&icirc; p&acirc;ss&eacute; chon'chin &agrave; trav&egrave;r la bielle!&#8221;<br/>
<br/>
I' filit s&acirc;n k'min. L's'ao&ucirc;tres restizent appitch&icirc;s &agrave; le r'gard&eacute;.<br/>
<br/>
&#8220;Tu-en f'sas p't&ecirc;te bein me&icirc;ns, m&acirc;n gar&ccedil;on. - Je t'plla&icirc;ns tout comme, pou&ocirc;rre laiduze!&#8221; s'fa&icirc;sait Ma&icirc;te Charle, &agrave; s&acirc;n tout seu. - I' viyaient l'T&egrave;rreneuvi s'av&acirc;nchi p'tit &agrave; p'tit. B&eacute;t&ocirc;t, i' l'v&icirc;drent tchi t'nait la frouque devant li comme unne badjonn&egrave;tte, et s'appr&eacute;chi d'l'annima. La pr&eacute;chainne ch&ocirc;se, i' l'v&icirc;drent ad&egrave;rchi et s'lanchi en avant pour enfroutchi. - Mais dans l'm&ecirc;me instant, la frouque sao&ucirc;tait en l'air; unne fl&acirc;mme de feu sortait d'la goule du tchan, et env'loppait l'm&eacute;dian, tchi tchiyait tout d's&acirc;n long s&ucirc;s sa fache!<br/>
<br/>
Pour tchiques minutes, i' n'y viyaient l&egrave;rme - le feu l's'avait tous &ecirc;galu&egrave;s.<br/>
<br/>
Enfin, l'Pi&egrave;rre V&acirc;lot - (la fammille des V&acirc;lots est &ecirc;teinte) - tch'avait d'bou&acirc;ns z-yi&egrave;r, f&icirc;t un brait et tout en m'sessep&eacute;, s'&ecirc;criyit : &#8220;Ah! mon doux! mon doux! i' s'en va atou li s&ucirc;s s&acirc;n dos!&#8221;<br/>
<br/>
Et fichtre de m&eacute;, ch'tait la v&eacute;rit&egrave;, - quand l'T&egrave;rreneuvi fut bas, le Tchan n'p&egrave;rdit pas d'temps; car attou sa goule, i' vos l'attrapit par l'coll&egrave;t d'sa c&acirc;zaque, - et comme un r'nar' fait d'unne oua&icirc;e - i' l'&ecirc;l&icirc;ndji d'un satch&egrave;t par d's&ucirc;s s&acirc;n dos en trav&egrave;r', et s'sao&ucirc;vait attou avao&ucirc;t la fala&icirc;ze! ...<br/>
<br/>
&#8220;Vite, vite, gar&ccedil;ons!&#8221; s'f&icirc;t Ma&icirc;te Charle, &#8220;arm-ous de chein qu'ou pou&ocirc;rr&egrave;z trouv&eacute; ichin souos l'appentie, et arrout&egrave;z scouotrement par le p&ucirc;s cour' k&eacute;min, et b&acirc;rr&egrave;z-li la route l&agrave;-bas; tchi n'l'emporte pas dans s&acirc;n creux. - I' fao&ucirc;t saouv&eacute; le pou&ocirc;rre m&icirc;nz&eacute;ze, si y-a moyen!&#8221; - Il' 'taient ach't'heu six, sans compt&eacute; l'bouanhomme Ma&icirc;te Charle : ch&icirc;n bateli&egrave;r' et l'ma&icirc;tre d'l'ao&ucirc;b&egrave;rge, tchi r'v&icirc;nt justement en temps, d'unne course, pour l&ucirc;s z-a&icirc;dji. I' ne s'saient pas trop - comme ou' z'all&egrave;z ve&icirc;s. - Iun pr&icirc;ns unne frouque &agrave; vr&egrave;t; iun unne frouque &agrave; p&acirc;nnais; iun unne frouque &agrave; fain; dae&ucirc;x ao&ucirc;tres, ch&acirc;tchun l&ucirc;s batchu, et l'chein d'l'ao&ucirc;b&egrave;rge ke manche d'un flla&icirc;e. - &#8220;All&egrave;z vite, mes gar&ccedil;ons! - j'm'en ve&icirc;ns &egrave;ttou. Mais, vous, all&egrave;z; n'p&egrave;rd&egrave;z pas unne minute - i' y-a pr&ecirc;sse, ou' l'viyis bein,&#8221; s'l&ucirc;s f&icirc;t Ma&icirc;te Charles.<br/>
<br/>
Et i' filizent bou&acirc;n trais par le p&ucirc;s cour' k&eacute;min. - Ma&icirc;te Charle les p&egrave;rdit bein vite de ve&ucirc;e, de l'i&egrave;rre tch'il' allaient.<br/>
<br/>
Dans tchiques minutes il' 'taient au bas des Limaz&eacute;ts.<br/>
<br/>
Il 'tait temps &egrave;ttou! car &agrave; peine fuzent-i' rangis, tchi' ou&iuml;zent unne ernaquesie tch'appr&eacute;chait p'tit-&agrave;-p'tit, et b&eacute;t&ocirc;t i' vizent comme un gros ni&egrave;r lopin tchi v'nait.<br/>
<br/>
Ch'tait le Tchan attou s&acirc;n fard&eacute;! Nos hommes &eacute;taient pr&ecirc;ts &agrave; le r'ch&eacute;v&eacute;! - I' l&icirc; b&acirc;rrizent tout le k'min. Pour p&acirc;ss&eacute;, i' fallait d&ocirc;n s'battre : ch'est chein qui f&icirc;t; comme ou' z-all&egrave;z ve&icirc;s.<br/>
<br/>
A unne marche ou dae&ucirc;x, l'annima, tch'&eacute;tait comme un bou&acirc;n viao&ucirc;, - car i' s'fait cre&icirc;tre comme i' veur, n'ou l'sait bein, - s'apitchi tout cour', et s'm&icirc;ns &agrave; r'natchi comme unne ourse, et l's-yi&egrave;r l&icirc; br&icirc;llaient comme dae&ucirc;x chandelles. Il 'tait fuziae&ucirc;x - n'ou peut l'pens&eacute; - de s've&icirc;s a&icirc;nchin arr&eacute;t&egrave; s&ucirc;s s&acirc;n k'min.<br/>
<br/>
Toutes l&eacute; z-armes &eacute;taient l'v&egrave;es!<br/>
<br/>
Le Tchan, tchi n'avait pas occouo l&agrave;&icirc;ssi cou&ocirc;rre sa ch&egrave;rge s'avanche et p&icirc;s s'm&acirc;te s&ucirc;s ses dae&ucirc;x pids d'dri&eacute;ze et s'l&acirc;nche s&ucirc;s s&eacute; z-ennem&icirc;ns. De ses dae&ucirc;x pattes de d'vant, s'en va pour en agripp&eacute; iun; mais i' manque sa pr&icirc;nse - i' n'fait qu'li d&ecirc;chiz&eacute; s&acirc;n bi&acirc;nch&egrave;t du hao&ucirc;t en bas.<br/>
<br/>
En m&ecirc;me temps, frouques, batchus, et manche de flla&icirc;e, l&icirc; tchiyaient m'nu comme grille s&ucirc;s la huze, s&ucirc;s l'co, partout l'cor! Mais, h&eacute;l&acirc;! les coups n'avaient pas p&ucirc;s d'&ecirc;ff&egrave;t que s'il' avaient capuchi s&ucirc;s unne f&ucirc;ta&icirc;lle. V'l&agrave; tchi sounait ass&egrave;z, mais ch'tait l&agrave; tout. Et les gr&icirc;ns trillaient et d&ecirc;chizaient tout-d'm&ecirc;me tr&eacute;jo&ucirc;s.<br/>
<br/>
Et l'pou&ocirc;rre T&egrave;rreneuvi fut ch&acirc;tchi, tchaquenard&egrave; et p&icirc;s tra&icirc;nn&egrave; en as-tu en veur-tu. - Pourtant, &agrave; la fin, le Tchan, en s'l&acirc;nchant, p't'&ecirc;tre pour la v&icirc;ntchi&egrave;me fe&icirc;s, b&acirc;&icirc;llit un' t&egrave; satch&eacute;t, que l'pou&ocirc;rre gar&ccedil;on fut &ecirc;lindji bas dans la route et tchit comme unne chouque. - I' n'bouogi pas un fi - i' resti l&agrave;.<br/>
<br/>
Mais le Tchan n'y gangni pas grand-ch&ocirc;se car la pi&egrave;che de drap d'la c&acirc;zaque l&icirc; resti empiao&ucirc;tchie dans les dents. Et - ou' viy&icirc;z bein - ch'tait un bonheur; car i' n'pouvait pas mordre. S'il avait peu jou&eacute; d'la goule, comme i' fa&icirc;sait d'ses gr&icirc;ns, nos si&egrave;x hommes &eacute;taient fichus - y'en &eacute;zait pas ieu pour long. Dae&ucirc;x d'iae&ucirc;x &eacute;taient d&ecirc;j&agrave; s&ucirc;s l'fi de dos &ecirc;bao&ucirc;bis dans l'bourbi des Limaz&ecirc;ts, et les quatre tchi restaient n'en pouvaient presque p&ucirc;s ...<br/>
<br/>
Mais, &ocirc; grand bonheu'! ne v'chin d'l'a&icirc;gue! Notre ammin, l'Grand D&acirc;vid et dae&ucirc;x d's&eacute; z-hommes ramontaient justement dans chu moment-l&agrave;. D&acirc;vid, tch'&eacute;tait llien d'&ecirc;tre un b&ecirc;te, vit bein vite de tch&ecirc;e qu'il 'tait tchestchion. I' f&icirc;t sinne &egrave;s daeux z-ao&ucirc;tres, et les tre&icirc;s p&acirc;ssizent dri&egrave;ze le Tchan, et prompt comme un &ecirc;cllair, D&acirc;vid l'attrape par la coue, tch'&eacute;tait gr&ocirc;sse comme un bou&acirc;n g'n&egrave;t; ses dae&ucirc;x parchonni&egrave;r' happen ch&acirc;tchun l&ucirc;s djez&egrave;t.<br/>
<br/>
&#8220;Y-&ecirc;t-ous?&#8221; s'f&icirc;t D&acirc;vid.<br/>
<br/>
&#8220;Ha&iuml;e! Ha&iuml;e!&#8221; s'fizent les dae&ucirc;x ao&ucirc;tres.<br/>
<br/>
&#8220;Eh bein, hoppe! s'f&icirc;t-i'.<br/>
<br/>
Dans un cllin d'yi, l'Tchan avait les pattes de dri&eacute;ze hor' t&egrave;rre, et D&acirc;vid hallait &agrave; raidde-brache, tant qui pouvait s&ucirc;s la coue ...<br/>
<br/>
&#8220;T-n&egrave;z bon, gar&ccedil;ons!&#8221; s'fa&icirc;zait D&acirc;vid. Mais, boustre! il &eacute;zait fallu pouv&eacute; t'nin bon; car, il avait &agrave; peine dit les tre&icirc;s mots, qu'un satch&egrave;t vos en &ecirc;l&icirc;ndjait iun tout s&acirc;n long s&ucirc;s l'dos dans l'pit&eacute;. Un ao&ucirc;tre satch&egrave;t lanchait l'ao&ucirc;tre bein vite apr&egrave;s li. D&acirc;vid, tch'en avait autant comme i' pouvait en re&icirc;ndre, fut b&eacute;t&ocirc;t, d'un coup d'coue &agrave; trav &egrave;r' le z-i&egrave;r'et s&ucirc;s l'm&ucirc;s&eacute;, &ecirc;travel&egrave; &agrave; c&ocirc;t&eacute; d'iae&ucirc;x dans la salet&egrave;.<br/>
<br/>
&#8220;Tchi' boustre de ouappe!&#8221; s'f&icirc;t D&acirc;vid en tchiyant.<br/>
<br/>
Le Tchan r'&eacute;tait libre occouo unne fe&icirc;s. De bonheur qui n'pouvait pon mordre - il avait occouo la goule plleine de drap.<br/>
<br/>
Nos quatre hommes tch'&eacute;taient rest&egrave;s d'but, calf&egrave;taient tr&eacute;jous tant qui pouvaient; mais les pouorres dj&acirc;blles, i' n'avaient presque p&ucirc;s d'armes d'restant : les frouques avaient les de&icirc;gts touos crotchis; les batchus &eacute;taient en dae&ucirc;x, et l'manche de flla&icirc;e en br&eacute;delles. Et pas iun des quatre n'&eacute;tait en t'n&acirc;nche; iun avait l'n&egrave;z comme unne concombre; l'ao&ucirc;tre unne ouoz&egrave;lle &agrave; sang; l'ao&ucirc;tre l'&ecirc;pao&ucirc;le gao&ucirc;che d&ecirc;tilbou&ecirc;tchie, et l'quatri&egrave;me la main toute p&eacute;l&egrave;e. Les pou&ocirc;rres di&acirc;tres - ou' viy&icirc;z bein, n'&eacute;zaient pas peu y t'nin longtemps. Iun d'iae&ucirc;x, &agrave; la fin, s'm&icirc;nt &agrave; dize qui n'en pouvait p&ucirc;s.<br/>
<br/>
Comme i' d&icirc;sait chonna, le Tchan tchi viyait bein qu'il &eacute;zait b&eacute;t&ocirc;t l'au-d's&ucirc;s, s'appr&ecirc;tait pour l&ucirc;s donn&eacute; l'coup de gr&acirc;ce : mais au m&ecirc;me moment, &agrave; l&ucirc;s grand'joua&icirc;e, unne voua&icirc;s s'&ecirc;criyit dri&eacute;ze iaeux.<br/>
<br/>
&#8220;T'n&egrave;z bon, gar&ccedil;ons!&#8221;<br/>
<br/>
Ch'tait Ma&icirc;te Charle qu'arrivait s&ucirc;s la s&ccedil;a&icirc;nne.<br/>
<br/>
Tout d'un coup, i' s'pique devant l'Tchan tchi s'en v'nait d'but, les pattes de d'vant l'v&egrave;es pour agripp&eacute; occouo unne fe&icirc;s. Ma&icirc;te Charle fait l'sinne de la crou&egrave;e d'vant l's'yi&egrave;r' de l'&acirc;ffrae&ucirc;se b&ecirc;te, tchi r'tchulit tout d'un bord et s'mins &agrave; heurl&eacute; comme un boeu enrage et &agrave; dans&eacute; comme un pi&eacute;t&eacute;.<br/>
<br/>
&#8220;Allouous-zen, baloque! Fich&icirc;z vote camp dans vote t&acirc;ni&eacute;ze!&#8221; s'l&icirc; fa&icirc;sait Ma&icirc;te Charle.<br/>
<br/>
Chutte fe&icirc;s ichin, la bata&icirc;lle &eacute;tait finie; car le Tchan ne put p&ucirc;s y r&eacute;sist&eacute; : le sinne de la crou&egrave;e en n-tait trop pour li. I' s'm&icirc;ns &agrave; r'heurl&eacute; occouo p&ucirc;s fort que de d'vant. Nos hommes s&eacute; c&acirc;rrizent bein vite de c&ocirc;t&eacute;, et l'la&icirc;ss&icirc;drent p&acirc;ss&eacute;. I' s'sao&ucirc;vit comme unne balle par ava'.<br/>
<br/>
Si la bata&icirc;lle ne fut pas d'exc&egrave;s longue - ou' duzi &agrave; pr&egrave;s unne do&ucirc;zainne de minutes - ou' fut, comme ou' z-av&egrave;z veu, di&acirc;trement rude tout d'm&ecirc;me. Damme! il 'tait temps que Ma&icirc;te Charle arriv&icirc;sse. Si n'tait pas v'nu, ch'est bein sae&ucirc;, tchi y-&eacute;zaient touos p&acirc;ss&eacute; - criy-ous pon?<br/>
<br/>
Les bll&egrave;ss&egrave;s s'&eacute;taient d&ecirc;piao&ucirc;tch&icirc;s du m&ucirc;s tch'il' avaient peu et r'&eacute;taient tou&ocirc;s s&ucirc;s l&ucirc;s pids : mais i' s'en r'app&egrave;rchuzent, dia! bein longtemps opr&egrave;s - d'l&ucirc;s bata&icirc;lle contre l'Tchan! Mais l'pou&ocirc;rre achocre d'T&egrave;rreneuvi ne se r'levait pas, li. Il 'tait occouo &ecirc;tendu &agrave; dents, l&agrave; o&ugrave;-est qu'il avait tche&icirc;s.<br/>
<br/>
I' l&eacute; r'l&eacute;v&icirc;drent entre quatre et l'portizent amont la fala&icirc;ze, jusqu'&agrave; la ma&icirc;ntchi k'min. L&agrave;, i' chanzizent, quatre ao&ucirc;tres pr&icirc;ndrent l&ucirc;s pi&egrave;ches. Un p'tit quar'-d'heuze opr&egrave;s, i' r'taient tous ervenus &agrave; l'ao&ucirc;b&egrave;rge du hao&ucirc;t d'la tch&eacute;zi&egrave;ze. D&acirc;vid et ses dae&ucirc;x hommes en n-taient &egrave;ttou.<br/>
<br/>
Quand les dae&ucirc;x fammes les v&icirc;drent, et dans l'&ecirc;tat tch'il 'taient - et l'pou&ocirc;rre m&eacute;dian tchi rapportaient - les pou&ocirc;rres criatuzes n'e&ucirc;drent qu'd'en affol&eacute; d'peine et s'm&icirc;ndrent toutes les dae&ucirc;x &agrave; plleuz&eacute; &agrave; fraiddes l&egrave;rmes. - I' donnizent quand m&ecirc;me &agrave; ch&acirc;tchun d's'hommes unne bouanne p&icirc;nte de cidre cao&ucirc;d, pour l&ucirc;s r'b&acirc;illi du tcheu.<br/>
<br/>
Et il' n'avaient grand besoin!<br/>
<br/>
La pou&ocirc;rre petite hardelle, quand ou' vit qu's&acirc;n galant &eacute;tait occouo en vie, malgr&egrave; toutes ses av&acirc;zies, l&icirc; sao&ucirc;ti au co, et n'eut que d'l'&ecirc;touff&eacute;. Ou' l'embrachait jos s&ucirc;s j&ocirc;s, en as-tu en veur-tu - ou' n'pouvait pon en a&icirc;zi. Mais i' n'sen pllaingni pon - ou' pouv&egrave;z bein l'craize. I' couochizent le pou&ocirc;rre malhae&ucirc;zae&ucirc;x d'T&egrave;rreneuvi s&ucirc;s la jontch&egrave;ze et l&icirc; hallizent chein tchi restait d'sa c&acirc;zaque. I' l&icirc; v&egrave;rsizent bein unne d&eacute;mi&eacute;-p&icirc;nte de litcheu avao&ucirc;t la gorge; mais, h&eacute;l&acirc;! chonna n'l&icirc; f&icirc;t rein - autant &eacute;zait valu l&icirc; v&egrave;rs&eacute; d'l'iao&ucirc; du p&icirc;ts; car i' n'bouogi m&egrave;che - il 'tait comme mort. - I' p&acirc;slaient m&ecirc;me de l'm&egrave;ttre au suaize; ma&icirc;s Ma&icirc;te Charle d&icirc;t que d'vant l'faize, i' valait m&ucirc;s all&eacute; cherchi la vielle B&egrave;tt&eacute;, la docteuze, tchi n'd&eacute;meuzait pas bein llien; qu'oul 'tait bein erconnaissante et pouvait qu&acirc;si r'dj&eacute;zi d'tou&ocirc;s les mao&ucirc;x. I' fut d&ocirc;n d&eacute;cid&egrave; qu'n'ou z-&icirc;zait qu'si la vielle B&egrave;tt&eacute;.<br/>
<br/>
Ch'est D&acirc;vid tch-y fut.<br/>
<br/>
I' fa&icirc;llit d&ecirc;fonc&eacute; sa porte; car oul' tait couochie - il 'tait, aussin, m&icirc;nn&icirc;et sonn&egrave;e. - I' parvint tout d'm&ecirc;me &agrave; la r&ecirc;vilyi, et ou'se l'vi et s'en v&icirc;nt quant&egrave; li.<br/>
<br/>
Sit&ocirc;t qu'oul' entri, ou' s'm&icirc;ns &agrave; examin&eacute; l'malade. - Un p'tit brin opr&egrave;s, ou' r'l&eacute;vit la t&ecirc;te, et d&icirc;s qu'mondoux non n'tait, i' n'tait pon mor'; mais que le cas &eacute;tait grave, et bein grave; mais qu'oul' allait l&ucirc;s m&ocirc;tr&eacute; un p'tit tch'est qu'ou' pouvait faize.  En d&icirc;sant chonna ou' d&eacute;hallait d&eacute; d'dans sa pao&ucirc;te, unne toute p&eacute;tite bouteille plleine de tchi qu'&eacute;tait comme de l'iao&ucirc; et couleu d'v&egrave;r-de-gris. Ou' balb&eacute;lue&ucirc;tit tchiques mots que p&egrave;rsonne ne compr&icirc;nt, et p&icirc;s ou' v&egrave;rsi dae&ucirc;sse-tre&icirc;s d'go&ucirc;ts du litchide dans l'g&ocirc;zi du T&egrave;rreneuvi. Dans la m&ecirc;me minute, notre janne homme hallait unne longue halainne et &ecirc;calait l's'yi&egrave;r!<br/>
<br/>
&#8220;L&agrave;! ou viy&icirc;z bein!&#8221; s'l&ucirc;s f&icirc;t la bouanne-famme, tchi s'mins &agrave; rize comme unne folle. Touos l's'hommes et les dae&ucirc;x fammes se r'tchulizent en dri&eacute;ze et restaient la bec et l's'yi&egrave;r' ou&egrave;rts &agrave; la r'gard&eacute;. Il' avaient unne di&acirc;tre de pae&ucirc;x d'lyi; car la vielle p&acirc;ssait pour chorchi&eacute;ze. Chutte fe&icirc;s-l&agrave;, opr&egrave;s chein qu'ou' v'nait d'faize, il' 'taient sae&ucirc;x et bein sae&ucirc;x, qu'ou' y-&eacute;tait.<br/>
<br/>
Quand oul' eu ieu dae&ucirc;x pots d'bou&acirc;n cidre, tre&icirc;s p&acirc;nna&icirc;s, dae&ucirc;x c&acirc;rottes et unne belle caboche de donn&egrave;s pour sa peine, et qu'ou' l&ucirc;s eu ercommand&egrave; de souogni bein du malade; car qu'il 'tait h&ocirc;rribll&eacute;ment m&eacute;dj&ecirc;chi, ou' s'en r'tou&acirc;nnit si&egrave;z lyi se r'couochi.<br/>
<br/>
Il' en souogn&icirc;drent bein aussin; car ch'tait au chein tch'en f'sait l'p&ucirc;s. Pas iun d'iae&ucirc;x n's'en r'allit si&egrave;z li d'vant le p'tit jour.<br/>
<br/>
Le pou&ocirc;rre m&icirc;nz&egrave;ze en eut pour s&egrave;pt ou huit s'mainnes s&ucirc;s l'fi du dos, d'vant pouv&egrave; r'marchi. Il' avait t&egrave; si maltraitt&egrave;, tchi n's'entr&eacute;t'nait p&ucirc;s - il avait les membres tou&ocirc;s d&ecirc;slotchis. I' n's&eacute; r'f&icirc;t jammais bein, et ne r'fut jammais l'm&ecirc;me dans sa t&ecirc;te. Et che n'tait pas &ecirc;tonnant - est-che pon, si resti toute sa vie estropi&egrave; et si, d'p&icirc;s chutte bord&egrave;e-l&agrave;, il avait la t&ecirc;te un miot visc&acirc;zi&egrave;e!<br/>
<br/>
I' n'r'allit p&ucirc;s &agrave; T&egrave;rreneuve!<br/>
<br/>
V'l&agrave; m'n'histou&eacute;ze finie, bouannes gens : tch'est qu'ou' z-en criy&icirc;z?<br/>
<br/>
</div><div align="center">Votre vi&egrave;r anmin,<br/>
<br/>
</div><div align="right">JEAN DU VALON.<br/>
<br/>
</div><div align="left">5 d'N&eacute;vembre 1904.<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="tchian_bouolay2.html">L&eacute; Tchian du Bou&ocirc;lay</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

