<HTML>
<HEAD>
<TITLE>Mait' Tom Bliampi ou Moussieu L'Sueur, B.A.</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mait' Tom Bliampi ou Moussieu L'Sueur, B.A.<br/>
Deux mots d'pliat Jerriais sur une Election et deux Candidats.<br/></h2></font></center><p>
<CENTER><TABLE><TR><TD>
Moussieu l'Juge de Quetteville n'est pus,<br/>
Jamais ses pids ne r'passont s'n'us,<br/>
I nous a tchitt&eacute;s pour tr&eacute;jous;<br/>
Et en l'faisant il a laissi<br/>
Une pli&egrave;che viedde qui faut bein rempl'yi.<br/>
<br/>
L'moussieu qui s'offre &agrave; nous d'abord,<br/>
Pour rempli&egrave;chi le sien qu'est hors,<br/>
En servant sus les Comit&eacute;s,<br/>
En Cour Royale et dans l's'<a href="etats.html">Etats</a>,<br/>
Ch'est Moussieu L'Sueux qu'est un... B.A.<br/>
<br/>
Un autre &egrave;tou dit qu'il est pr&ecirc;t<br/>
A prendre sa pli&egrave;che ov nos jur&eacute;s,<br/>
A mettre sus ses &eacute;paules &quot;la ruoge&quot;<br/>
Et faithe san d'v&eacute; pour bein servi<br/>
L&eacute; p'tit &icirc;lo qu'j'app'lons Jerri.<br/>
<br/>
Deux candidats - une &ecirc;lection...<br/>
L'tch&egrave;t qui vaut l'mus? v'l&agrave; la tchestchon,<br/>
A vous &ecirc;lecteurs d'y repondre,<br/>
P'sez lus valeur - choiesissez bein...<br/>
Donnez l'verdict Mardi tchiveint.<br/>
<br/>
Sou n'savez pon tch'est qu'est l'miyeu<br/>
Rapp'lous au mains qu'Jerry achteu<br/>
A grand besoin des viers Jerriais<br/>
D'solides &ecirc;cl'yis du vi&egrave;r choutchet -<br/>
V'l&agrave; chein qu'i faut au jour d'ani&egrave;t.<br/>
<br/>
Le poste d'Juge! ch'est un honneur<br/>
D&eacute;cern&eacute; par les &ecirc;lecteurs<br/>
Au sien qui l'm&eacute;thite, qu'en est digne...<br/>
L&eacute; tch&egrave;t qu'ou z'i mettrez des deux?<br/>
Mait Tom Bliampi ou Mousieu L'Sueux?<br/>
<br/>
L'prumi des deux a travailli<br/>
D'pis sa jeunesse pour san pays<br/>
Il a qu'menchi au bas d'l'&ecirc;tchelle<br/>
I n'&ecirc;prouve pas dans un seul saut<br/>
A v'nin jusqu'&agrave; la broque de haut!!<br/>
<br/>
Mait' Tom Bliampi d&eacute; d'pis longtemps<br/>
A fait ses preuves - en travaillant<br/>
Sans aver honte des pus p'tits postes<br/>
I l's'a rempl'yis modestement<br/>
Et fait san d'v&eacute; conscientieusement.<br/>
<br/>
Jerriais, j'cr&eacute; qu'tout chein qu'il a fait<br/>
A certainement bein m&eacute;thit&eacute;<br/>
Une r&ecirc;compense - n'l'oubliez pas.<br/>
Fid&egrave;le dans toutes les p'tites affaithes<br/>
Il f'tha les grandes d'la m&ecirc;me mani&egrave;the.<br/>
<br/>
Si d'Moussieu L'Sueux je n'vos dit rein<br/>
Ch'est qu&eacute; j'n&eacute; l'conna&icirc;t pas trop bein<br/>
J'sait simpli&eacute;ment qu'il est B.A.<br/>
N'ou n'peut pon jugi d's'en avnin<br/>
Par ch'qu'il a fait d'en par ichin.<br/>
<br/>
Mait' Tom Bliampi nouos appartchein<br/>
Ch'est yun du peupl'ye - nou l'conna&icirc;t bein;<br/>
Jerriais n'seyis don pas ingrats;<br/>
Donnez li ch'tchi'l a m&eacute;thit&eacute;:<br/>
Une &ecirc;crasante majorit&eacute;.<br/>
<br/>
<i><a href="ejluce.html">Elie</a><br/>
1903<br/></i>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="etats.html">Les &Ecirc;tats d' J&egrave;rri</a><p>
<li><a href="politics.html">La Politique en J&egrave;rri</a><p>
<li><a href="voix.html">Tchiques pi&egrave;ches satiriques d'la "Voix des Iles"</a><p>
<li><a href="senateurs1948.html">Aux Electeurs de l'ile de Jerri</a><p>
<li><a href="jjlemarquand.html">J.J. Le Marquand</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="elections1889.html">Les &Eacute;lections</a><p>
<li><a href="estats.html">Les Estats</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
