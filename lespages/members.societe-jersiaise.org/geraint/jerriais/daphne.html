<HTML>
<HEAD>
<TITLE>Apollon et Daphn&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Apollon et Daphn&eacute;</h2></font></center><p><br>
<CENTER>
<TABLE>
<TR>
<TD>


Quand, dans les touos vi&egrave;rs temps, la Daphn&eacute; fut changie<br>
en bouais pouor s'&ecirc;capper &agrave; l'embraiche d'Apollon,<br>
l&eacute; louothi d'v&icirc;nt la couronne &egrave;s po&egrave;tes. Mais l'pommyi<br>
nos donne l&eacute; cidre tch'enivre nos r&ecirc;ves &#150; et chutte bouaisson<br>
<br>
arrou&ocirc;s'sa les v&egrave;rsets envitou&eacute;s d'chu r&icirc;nmeux.<br>
Mes l&egrave;vres embraichent eune v&egrave;rr&eacute;e &icirc;nspith&eacute;e d'pur jus,<br>
et coumme la Daphn&eacute;, bouaisie dans les bras d'un dgieu,<br>
mes patholes sont mes frits, et mes po&eacute;sies fieillues<br>
<br>
flieuthissent.  Nos tchoeurs es'sont &ecirc;tamp&eacute;s dans l'preinseu.<br>
Couoche don l&eacute; mar d'amour &#150; tan jus couort dans mes l&icirc;ngnes,<br>
et ch'est l'pommyi tchi m'donne les tch&ecirc;tinnes d&eacute; san tchoeu,<br>
me&ucirc;thes coumme les mouaithes &egrave;s ronches, ou bein l'v&egrave;rjus &egrave;s v&icirc;ngnes.<br>
<br>
Ch'fut &Ecirc;ve, la maitr&ecirc;sse nue d&eacute; chu preunmi&eacute; gard&icirc;n,<br>
tch'offrit &agrave; s&eacute;n &Acirc;dam l&eacute; fanmeux frit d'fendu.<br>
La Tch&ecirc;te d&eacute; l'houmme, tout coumme les pommes tchi tchaient d'un cly&icirc;n<br>
dg'yi, a louochi nos tchoeurs. &Ecirc;den n'est pus connu.<br>
<br>
&#147;Bai eune gorgie, man fis. N&eacute; sai pus innouothant!&#148;<br>
Ch'est l's&egrave;rpent d&eacute; Gen&ecirc;se tchi m'chuchote dans mes ou&iuml;es.<br>
Les Belles Fil'yes tr&icirc;nquent lus v&egrave;rres, et les Douoches Danmes rithent blianc,<br>
jutchies l&agrave;, v&egrave;rtes et rouoges - des oua&icirc;sieaux d'Paradis.<br>
<br>
Lus plieunmes d&eacute; p'liche fliatt'tont des mots d&eacute; souos l'amet.<br>
Deux d'gouts lav'thont ma p&eacute; coumme les d&eacute;s d'eune d&eacute;&ecirc;sse.<br>
Pouor r'aver ma pomme d'or, j'&egrave;rdonne H&eacute;l&egrave;ne d&eacute; Trouaie;<br>
mille navithes &agrave; la f&icirc;n &egrave;rveinnent d'eune m&eacute; ivr&ecirc;sse.<br>
<br>
Lus plianches en bouais d'pommyi es'sont r'pliant&eacute;es ich&icirc;n;<br>
i' r'cra&icirc;tront dans chutte t&egrave;rre, &egrave;rmettront lus r&eacute;chinnes;<br>
lus s&egrave;rpents d'm&eacute; dgett'tont les frits d'fendus du sc&icirc;n;<br>
et j'baithai eune bouochie d&eacute; cidre, d&eacute; ch't' ieau divinne.<br>
<br>
J'cra&ucirc;l'lai, &agrave; ma&icirc;ntchi sou&icirc;n, en couothant souotre Daphn&eacute;.<br>
Donne-m&eacute; eune fais &agrave; b&eacute;the! J't&eacute; donn'nai eune po&eacute;sie!<br>
Les dans'r&ecirc;sses du gard&icirc;n &#150; les nymphes du Ni&egrave;r Binnet &#150;<br>
m&eacute; happent. J'ai bu. J'vai doubl'ye... et j'tchai bas dans l'oublyi.<p>
<p>
<p>
<i><a href="jerpoem.html">Geraint Jennings</a><br>
2003<br></i>
</TD>
</TR>
</TABLE>
</CENTER><p>

<P>&nbsp;</P>
<CENTER><a href="cidre4.html"><img src="pommes.jpg" width="150" height="200" border=0 alt="des pommes"></a></CENTER>
<P>&nbsp;</P>

<FONT SIZE=2>
<I>Viyiz &eacute;tout:</I><p>
<UL>
<li><A HREF="cidre2.html">Le Cidre</A><p>
<li><a href="cidre.html">L&eacute; cidre</a><p>
<li><a href="cidre4.html">L&eacute; cidre</a><p>
<li><a href="poumme.html">La mort de la Reine La Poumme</a><p>
<li><a href="pommiers.html">Les Pommi&egrave;rs</a><p>
<li><a href="baithe.html">Baithe en J&egrave;rriais</a><p>
<li><a href="hespethides.html">L&eacute; gard&icirc;n d's Hesp&eacute;thides</a><p>

<li><a href="versemeeunepinte.html">V&egrave;rse-m&eacute; eune p&icirc;nte</a><p>
<li><a href="cidre2016.html">La Fa&icirc;s'sie d'Cidre 2016</a><p>
<li><a href="cidre2005.html">La Fa&icirc;s'sie d'Cidre 2005</a><p>
<li><a href="cidre2010.html">La Fa&icirc;s'sie d'Cidre 2010</a><p>
<li><a href="cidre2015.html">La Fa&icirc;s'sie d'Cidre 2015</a><p>
<li><a href="afliot.html">&Agrave; fliot</a><p>
<li><a href="becdunez.html">Bec du Nez</a><p>
<li><a href="pepins_rever.html">P&eacute;p&icirc;ns sont pour r&ecirc;ver</a><p>


<li><a href="pegase.html">P&eacute;gase en m&eacute;ta</a><p>
<li><a href="conucopie.html">La C&ocirc;nucopie</a><p>
<li><a href="grec.html">Ch'est du grec!</a><p>
<li><a href="insonmnie.html">M&eacute;n &icirc;nsonmnie. Honm&eacute;the. N&eacute; v'lo l&eacute; raide cannevas</a><p>

<li><a href="gjcharon.html">L&eacute; nageux d'bat&eacute; d'la rivi&eacute;the d'enf&eacute;</a><p>
<li><a href="promethee.html">Prom&eacute;th&eacute;e et l'feu</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
