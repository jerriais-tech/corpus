<HTML>
<HEAD>
<TITLE>Ma Vielle Casaque</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma Vielle Casaque.</h2></font></center><p>
<center><img src="casaques.jpg"  height="300" alt="" title="" /></center><p>
&nbsp;<p> 
<CENTER><TABLE><TR><TD>
Ma vielle c&acirc;saque ! j'en avous veu<br>
Pus d'unn' sorte d&eacute; temps, nos deux,<br>
Mais en viellissant tu'as changi d'couleu',<br>
(J&eacute; peux en dire autant d&eacute; mes qu'veux).<br>
Quand j&eacute; t'achati - et y'i&agrave; d'chouuna<br>
Tchinze ou vingt ans, &agrave; tchiq'chose pr&egrave;s -<br>
Tu faisais partie d'un raide bouan f&acirc;',<br>
Tout au compli&egrave;t, ov veste et braies.<p>

Ch'tait pour mettre l&eacute; Dimanche, bein entendu,<br>
Ou pour jours d&eacute; f&ecirc;te - si l'temps &eacute;tait b&eacute; -<br>
Ch'tait tout en sarge, et d'un bia&ucirc; byiu,<br>
Et fait &agrave; la mode, &eacute;tout, j&eacute; cr&eacute;.<br>
Achet'eu quand j't&eacute; r'garde, ma pou&ocirc;re vielle,<br>
J'ai d'la peinne &agrave; cra&icirc;re qu&eacute; tu'as 'tait<br>
Byiue coumme l&eacute; byiu d&eacute; l'arc-en-ciel,<br>
Ou coumme nou vait l&agrave;-ha&ucirc;t un jour d'Et&egrave;.<p>

Nulle part sus t&eacute; j&eacute; n'peux trouver<br>
D&eacute; chu byiu-l&agrave; la ma&icirc;ndre taque,<br>
Tu'&egrave;s ja&ucirc;ne et verte, sans en douter,<br>
Et grise &eacute;tout, ma vielle c&acirc;saque !<br>
Pourtant j&eacute; sis &agrave; m'n'a&icirc;se ov t&eacute; sus l'dos,<br>
J&eacute; n'ai pon peux d&eacute; t'sali au trav&acirc;s,<br>
Mais nos gens n&eacute; m'dounnent mie d&eacute; r'pos<br>
Si j'n'en mets unn' autre quand j'entre &egrave;s r'pas.<p>

Et vra&icirc;ment j&eacute; m'rassouveins qu'unn' fais<br>
Pour t'amender, vielle c&acirc;saque, i firent d&eacute; lus mus :<br>
Il 'achatirent unn' poudre dans d&eacute; p'tits patch&ecirc;ts,<br>
Unn' mani&egrave;re d&eacute; teinture pour t&eacute; r'mettre b'yiue -<br>
Et il 'en r'parirent - j&eacute; n'sais coumment -<br>
Mais la c&acirc;saque fut teinte, et minse &agrave; sitchi,<br>
Ch'tait p't'&ecirc;tre par miracle, ou par accident,<br>
Qu&eacute; la job, ma f&eacute;, avait bein r&eacute;ussi !<p>

H&eacute;las, ta bia&ucirc;t&egrave; n'a pon 'tait d&eacute; dur&egrave;e,<br>
T&eacute; r'v&eacute;l&agrave;, vielle c&acirc;saque, tout-&agrave; fait sus ta fin,<br>
Toute trillyie en d'vant, et pouchette d&egrave;sfonc&egrave;e,<br>
Tu n'&agrave;s pus d'attraits pour l&eacute; sexe f&eacute;minin !<br>
Ma pou&ocirc;re vielle c&acirc;saque, t&eacute; v'la condamn&egrave;e,<br>
J&eacute; te tchitte avec chagrin, j&eacute; t'en responds.<br>
Mais d&eacute;vant qu&eacute; l'chiq'tchi n&eacute; 'tait emport&egrave;e,<br>
J&eacute; sa&ucirc;'vrai au mains tes bia&ucirc;s nier's boutons !<p>
&nbsp;<p>
<i><a href="picot.html">J. P.</a><br>
1909<br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="habvoc.html">L'habilement en J&egrave;rriais</a><p>

<li><a href="habinm.html">L'habilement en J&egrave;rriais en &icirc;nmages</a><p>
<li><a href="utilecasaque.html">L'Utile Casaque</a><p>
<li><a href="jacket.html">Le Jacket</a><p>
<li><a href="casaque_en_tchui.html">T&eacute; et ta belle c&acirc;saque en tchui</a><p>

<li><a href="habitalp.html">L'Houmme et l'habit</a><p>
<li><a href="quminze.html">Ma soupl'ye qu'minze</a><p>
<li><a href="viersoudard.html">L&eacute; Vi&egrave;r Soudard</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
