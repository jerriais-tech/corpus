<HTML>
<HEAD>
<TITLE>Piteur reports on the bull show</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur reports on the bull show</h2></font></center><p>


&quot;L'Editeu a dit d'vos dithe d'all&eacute; lis p&acirc;sl&eacute; dans s'n'office,&quot; que m'dit un clerque l'aut' matin.<br/>
<br/>
&quot;Bon!&quot; que j'me fit. &quot;Chose seuthe ch'est pour p&acirc;sl&eacute; d'hauchi mes gages coumme il a fait a touos ses autres homme d&eacute;pis la djerre; i' nos a prins en ami&ecirc;tchi; il a r'mertchi not' Lon&ocirc;re, la fache a La&iuml;z&eacute; y'etha fait impression; sans doute i' s'en va m'hauchi d'un louis la s'maine.&quot;<br/>
<br/>
Mais nouffet dja! Ch'tait simpli&eacute;ment pour me dithe d'all&eacute; au show d'boeus et faithe un articlye la d'sus.<br/>
<br/>
&quot;Sans doute,&quot; qu'i' s'fit, en me r'gardant par en d'sus des leunettes; &quot;sans doute ou vos r'counaissis en boeus?&quot;<br/>
<br/>
&quot;Si j'me counnais en boeus! M&eacute; qu'ai 't&eacute; forgeux tchinze ans d'temps dans l'nord de l'Ile! M&eacute; qu'ai f&eacute;th&eacute; pus de ch'vaux que je n'pouorais dithe! M&eacute; qui fit assitchi toutes les vaques a man bieau-frethe la bord&eacute;e qui f&ucirc;tes eunne p&ocirc;se sans servante et que j'lus baillyi un coup d'main! Si j'm'y r'counnais en boeus!&quot;<br/>
<br/>
M&eacute; v'la don dans d's alentours d'la Fethe-a-b&ecirc;tes et du Marchi-&egrave;s-Fran&ccedil;ais. Si jommais j'ai yeu r'gr&eacute;t d'av&eacute; sinn&eacute; a temperance, ch'fut M&egrave;scredi pass&eacute;!<br/>
<br/>
&quot;Dis m&eacute;, Piteur,&quot; s'fit Jim Lenf&egrave;st&eacute;, sitot qu'i' m'vit; &quot;tu pou&ocirc;rrais pe't'&ecirc;tre en mettre un p'tit bu sus la gazette entou&ocirc;re man boeu 'Jolli Fern Skylark'. Entr&eacute;-jonge siez Couilliard pour en d'viz&eacute;?&quot;<br/>
<br/>
J'p&eacute;piais d'entr&eacute;, mais, quand nous a sinn&eacute;, faut t&acirc;chi d'stitchi a sa patholle - mais ch'est tchiq' fais bin du. Et ch'qui y'avait d'piethe, ch'est que quand i' fut seu que j'tais teetolleur, ch'tait[es] tchi s'en vindrait m'en offri deux d'gouts? Tchi bouans gar&ccedil;ons, tout d'm&ecirc;me, que nos fermiers! Coumme ils ont l'tcheu sus la main - quand nou peut pon dithe oui!<br/>
<br/>
Mais p&acirc;slons d'boeus. Touos d'bouans boeus; et les juges avaient deu su&eacute; hardi a lus job. Les juges de la Class I finissaient justement quand j'entri dans la F&eacute;the, et ils 'taient a distribu&eacute; les ribans. J'fut un mio &egrave;stounn&eacute; d'lus d&eacute;cision. A m'n'avis, s'ils avaient mins &quot;Cowslip's Oxford&quot; deux ou tr&egrave;s [broques] pus bas, ch'&eacute;thait 't&eacute; mus - a m'n'avis! Chu boeu la s'n'&icirc;tha dans sen dos d'vant tchinze ans d'ichin, dites que j'vos l'dit! V'la ch'que ch'est que d'jugi des boeus dans eunne F&eacute;the-&agrave;-b&ecirc;tes; y'a du ponsi! M'n'id&eacute;e est qu'il en volli hardi dans l's'envithons tandi qu'ils 'taient a jugi la Class I.<br/>
<br/>
N'y'a rin a r'dithe sus &quot;Sunray Son&quot; qu'eut l'preumi&eacute; prix dans la Class II. Ch'est un bieau boeu, un raide bieau boeu, coumme nou n'en vet pas touos l's'ans. Ch'est pas l'bouochi qui l'&eacute;tha, ch't&icirc;na.<br/>
<br/>
Les viers boeus 'taient a lus tout-seu dans l'Marchi-&egrave;s-Fran&ccedil;ais, et pas pus a lus a&icirc;se qui n'fallait. Pas d'run pour les faithe proumn&eacute; d'vant les juges; et n'y'avait pas assez d'moul&eacute;e-d'scie sus l'aithe; tout l'temps j'avais peux d'les vaie s'drotchi et s'rompre un d'j&eacute;th&eacute; ou s'teurtre eunne &egrave;spaule, ou s'&egrave;slou&egrave;ssi eune c&ocirc;ne. Ch'fut Moussieu P&eacute;rr&eacute;e qu'eut les deux premiers prix - j'm'en allais quazi dithe, coumme d'amor - et sinon qu'i' n'avait pas yeu la chose d'amn&eacute; &quot;Fern's Noble Golden,&quot; il &eacute;thait &quot;sweep&eacute;&quot; touos les prix. Nou m'a dit qu'Moussieu P&eacute;rr&eacute;e c'menche a s'ennyi&eacute; d'chu coummerce la. I' voudrait vaie tchiq'un faithe un &egrave;sfort pour l'emp&ecirc;chi de v'nin tr&eacute;jous preumi partout!<br/>
<br/>
Et pour en fini, ch'tait quazi tous d'bouans boeus, M&egrave;scredi pass&eacute;. Ch'n'est pas &egrave;stouonnant! Au prix qu'est l'bran, y'a a perdre sus les b&ecirc;tes de s'conde qualit&eacute;; ch'est pour cheunna qu'les bouochiers en trouvent tant. Et les vaques qui s'en vont &eacute;tout &agrave; la bouochell'lie; n'y'en &eacute;tha b&eacute;tot pus assez pour fourni du lait &egrave;s villais. Et m&eacute; qu'en voudrais pus qu'd'amor viyant qu'j'ai sinn&eacute; contre la litcheu. J'n'ai pas d'chance!<br/>
<br/>
<i><a href="brambilo.html">Piteur Pain</a></i><br/>
<i>Evening Post 13/4/1916</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painherdbook.html">Mister Pain Betrays Herd Book Secrets</a><p>
<li><a href="painnoble.html">All about Golden Fern's Noble</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="cahouain_betes.html">T&eacute; r'connais-tu un mio dans les b&ecirc;tes?</a><p>
<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>
<li><a href="cahouain1923b.html">L&eacute; Caouain &egrave;s Shows d'Boeus</a><p>
<li><a href="vaque.html">La Compliainte d'une Vaque</a><p>
<li><a href="jerriaises.html">Les J&egrave;rriaises</a><p>
<li><a href="vaquevoc.html">Les parties d'eune vaque</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="mavieillenancy.html">Ma vieille Nancy</a><p>
<li><A HREF="pinel.html">Le Bouan Docteu' pour les Vaq's et les Jhvaux</A><p>
<li><a href="joey.html">Joey</a><p>
<li><a href="gniche.html">La g'niche &agrave; m'n oncle</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="achocre.html">L'Achocre</a><p>
<li><a href="betesacones.html">Les B&ecirc;tes &agrave; C&ocirc;nes</a><p>
<li><a href="boeux1914.html">Une nouvelle sorte d'Boeux</a><p>
<li><a href="lettre1912.html">Eune lettre d&eacute; 1912</a><p>
<li><a href="bellevaque.html">La Belle Vaque &agrave; Charlie</a><p>
<li><a href="pmvisite2.html">La Visite Royale</a><p>
<li><a href="cahouainvisite.html">La visite de lus Majest&eacute;s</a><p>
<li><a href="painexpert.html">Rapport d'Expert?</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>

<li><a href="pmheifer.html">Ph'lip shows his heifer in milk</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

