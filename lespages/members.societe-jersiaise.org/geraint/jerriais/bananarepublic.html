<HTML>
<HEAD>
<TITLE>Un bailliage &agrave; bananes?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un bailliage &agrave; bananes?</h2></font></center><p>
<img src="banane.jpg" width="182" height="100" alt="Banane" border="0" align="right">
&Agrave; ches drein la g&acirc;zette <i>The Guardian</i> a publi&eacute; d's articl'yes tch'atchusaient J&egrave;rri d'&ecirc;t' eune r&eacute;publyique &agrave; bananes. Ch'est en tchi les grandes compangnies du conm&egrave;rce bananyi avaient arreun&eacute; lus affaithes &agrave; seule f&icirc;n d'payi l'mains d'taxe qu&eacute; p&ocirc;ssibl'ye en p&acirc;ssant les comptes par des centres finnanci&egrave;rs. &Agrave; chein qu'nou dit, en 2001 les compangnies Fyffes et Geest f&icirc;tent &pound;11.8 millions d'affaithes d'export d'bananes par des compangnies d'J&egrave;rri. Mais viyant qu'Fyffes a sa base en Irlande o&ugrave;'est qu'la taxe sus les compangnies est 12.5%, i' sembli&eacute;thait du niol&icirc;n d'crititchi J&egrave;rri sans crititchi la R&eacute;publyique d'Irlande. Sans doute l&eacute; <i>Guardian</i> vend pus d'papi&egrave;rs en Irlande qu'en J&egrave;rri.<p>

Tout coumme, ch'est un pitchi d'profiter du conm&egrave;rce d&eacute; bananes et en &ecirc;t' crititchi sans aver veu d'ches bananes &agrave; la ca&ucirc;chie. Quand j'tais &agrave; l'&ecirc;cole et nou-s'&ecirc;tudiait dans les cl&acirc;sses d&eacute; g&eacute;ographie la tchultiv&acirc;tion et l'export d'bananes et d'coco, y'avait dans les livres des photos d'ca&ucirc;chies en Afrique et en Am&eacute;thique du Sud auve des crannes tchi sou&ocirc;l'vaient des drannet&eacute;es d'frits exotiques et des fliotchets d'ouvri&egrave;rs &agrave; ch&egrave;rgi et &agrave; d&ecirc;ch&egrave;rgi les cartcha&icirc;sons. <p>

Nou-s'&eacute;thait peu attriotchi des touristes en J&egrave;rri pouor vaie des bat'l&eacute;es d'bananes tch'arriv'thaient &agrave; Saint H&eacute;lyi o&ugrave;'est qu'i' d&ecirc;ch&egrave;rg&eacute;thaient lus jaune tr&eacute;sor, tout sus la musique of&ucirc;che d&eacute; Harry Belafonte tchi chant'tait sa chanson entouor l'bat&eacute; &agrave; bananes.<p>

Mais nou-fait. D'pis la victouaithe d'la cont'neur&icirc;s&acirc;tion chu conm&egrave;rce a 't&eacute; sans doute mains romantique (et j'sis seux qu&eacute; l'travas n'tait pon romantique du tout pouor l's ouvri&egrave;rs tchi tchithiaient d'm&ecirc;me les bananes &agrave; chu temps-l&agrave;). Et en tout cas les bananes ont 't&eacute; env'y&eacute;es par J&egrave;rri ra&icirc;que sus papi et la pus exotique chose tch'a p&acirc;ss&eacute; par J&egrave;rri a 't&eacute; l'profit.<p>

Mais si J&egrave;rri a 't&eacute; eune r&eacute;publyique &agrave; bananes, ch'est-i' don qu'l&eacute; Chef Minnistre est l'grand marmo&ucirc;set?<p>
&nbsp;<p>
<i><a href="jerpoem.html">Geraint Jennings</a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="bananes2.html">Oui-dgia, j'n'avons pon d'bananes</a><p>
<li><a href="fritvoc.html">Les frits en J&egrave;rriais</a><p>

<li><a href="cahouain_incometax.html">L'imp&ocirc;t sur le r'venu</a><p>

<li><a href="taxe.html">La Taxe sus notr' Bi&eacute;the</a><p>
<li><a href="afffin.html">Affaithes d&eacute; Finance</a><p>

<li><a href="cashbox.html">L&eacute; Caouain et la &#147;cash-box&#148;</a><p>
<li><a href="billes.html">Les billes et les pi&eacute;ches en J&egrave;rriais</a><p>
<li><a href="uro.html">Un &ucirc;ro &ecirc;pa&icirc;ngni est un &ucirc;ro g&acirc;ngni!</a><p>


<li><a href="saison.html">La Saison des Patates</a><p>
<li><a href="patates.html">A Ses Patates</a><p>
<li><a href="patates3.html">L&eacute; Caouain et les patates</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="painfermiers.html">P&icirc;teur et les Fermi&egrave;rs</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates8.html">Les patates et l's'Etats</a><p>
<li><a href="painplianttie3.html">Les Pains et la pliant'tie</a><p>
<li><a href="pmpatates5.html">Ph'lip et les patates</a><p>
</ul>
</font>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
