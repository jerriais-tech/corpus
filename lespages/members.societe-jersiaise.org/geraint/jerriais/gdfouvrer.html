<HTML>
<HEAD>
<TITLE>Pouv'-ous ouvrer?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pouv'-ous ouvrer?</h2></font></center><p>

<i> L&eacute; 4 d&eacute; d&eacute;zembre 1976</i> <p>

 Moussieu l'Redacteu <p>
 
 J'li&ecirc;sais dans eune g&acirc;zette d&eacute; par ich&icirc;n qu&eacute; d'apr&egrave;s des nouvelles dans la g&acirc;zette Russe &quot;Pravda&quot;, les <a href="gdf_enrussie1.html">Russes</a> tchi d'meuthent dans les montangnes du nord du Caucase ont tchitt&eacute; &agrave; travailli la t&egrave;rre pour lus mett' &agrave; ouvrer, viyant tch'i' y'a eune grande d&eacute;mande pour des corsets, ch&acirc;les, ca&ucirc;ches et bonnets d'laine dans l'pays, tch'est hardi fraid dans l'hiv&eacute;, et il' y font pus d'profit qu'&agrave; tchultiver la t&egrave;rre. <p>
 V'la tchi m'fait penser &egrave;s vi&egrave;rs temps en J&egrave;rri quand tant d'monde lus m&icirc;ndrent &agrave; ouvrer qu&eacute; L's &Ecirc;tats e&ucirc;drent peux qu&eacute;, si l'affaithe continnuait, la t&egrave;rre n&eacute; s'sait pon tchultiv&eacute;e et s'en &icirc;thait pa&icirc;tre &egrave;s coucous, et i' fut d'fendu d'ouvrer duthant les sa&icirc;sons d'avo&ucirc;t et d'vraitcha&icirc;thon. I' patha&icirc;t, &eacute;tout, tch'i' y'avait tant d'r&ecirc;villon au s&eacute; dans les ma&icirc;sons o&ugrave;'est qu' hommes et femmes lus assembliaient pour ouvrer, qu&eacute; v'la tch'encouothageait la d&ecirc;bauche. La peunnition 'tait l'emprisonnement auve pain et d'ieau comme nou&ocirc;rrituthe.  <p>

 I' pathait tch'i' y'avait m&ecirc;me du scandale entouorre ches s&eacute;th&eacute;es-l&agrave;. V'la tchi m'fait craithe tch'i' pensaient &agrave; aut' choses qu' &agrave; ouvrer. L&eacute; fanmeux Dictionnaithe J&egrave;rriais-Fran&ccedil;ais du <a href="lemaistre.html">Docteu Frank Le Maistre, OBE</a>, nouos dit qu&eacute; l'dgix d'ju&icirc;n, 1615 un nomm&eacute; Philippe Picot fut d'fendu par la Cour d'ouvrer en compangnie des filles pour &ecirc;viter l&eacute; scandale tchi s'ensiet, et qu&eacute; s'i' voulait ouvrer i' fallait l'faithe tout seu. <p>

 A la page 15 du dictionnaithe ou pouvez li&eacute;the entouorre tchique chose bein int&eacute;r&ecirc;ssant tchi s'p&acirc;ssait probabli&eacute;ment &agrave; l'occ&acirc;sion d&eacute; ches s&eacute;th&eacute;es-l&agrave;. Ou v&egrave;rrez qu&eacute; l'mot ''coin'' couvre plusieurs s&icirc;ngnific&acirc;tions. Ieune est qu'un mio, ou cliu, d'fliann&eacute; appel&eacute; ''un coin'' 'tait fait s&egrave;rvi dans chu temps-l&agrave; pour tuer les puches. Les femmes lus entre-p&acirc;ssaient l'coin quand il' 'taient &egrave;s veil'yes ou &agrave; ouvrer &agrave; l'entou d'l'&acirc;tre dans les vielles salles ou tchu&icirc;sinnes, pour tuer les puches.  <p>

 Souvent, nouos dit l'auteur, quand les femmes 'taient &agrave; ouvrer ou &agrave; bailli d'lus becques dans ches s&eacute;th&eacute;es au pid du feu, l&eacute; cliu s'p&acirc;ssait d'ieune &agrave; l'autre quand i' s'sentaient mordues par des puches. I' fou&ocirc;rraient l'coin d'fliann&eacute; entre lus c'minses et la p&eacute; et &eacute;cr&acirc;ssaient les puches d&eacute; m&ecirc;me. Ch'est probabl'ye qu&eacute; l'coin (ou cliu) d'rouoge fliann&eacute; 'tait l'pus &agrave; propos  ou pouvez bein d'vinner pourtchi! I' patha&icirc;t, &eacute;tout, tch'i' fa&icirc;saient s&egrave;rvi des p&icirc;nchettes &agrave; puches, faites d&eacute; bouais. Et i' m'veint &agrave; l'id&eacute;e qu&eacute; si l'coin 'tait p&acirc;ss&eacute; en pr&eacute;sence des hommes quand il' 'taient &agrave; ouvrer, ch'est seux tch'i y'en avait tchi fa&icirc;saient des faux points ou tch'il' en la&icirc;ssaient cou&ocirc;rre! <p>

 L'&icirc;ndustrie d'ouvrer 'tait appathemment eune affaithe tch'engageait hardi l'attention d's autorit&eacute;s, car &agrave; part d&eacute; la tchestchion d&eacute; tchultiv&acirc;tion des t&egrave;rres d&eacute; l'&Icirc;le, et du scandale, ch'tait eune &icirc;ndustrie profitabl'ye. L&eacute; ''Bailiwick of Jersey'' du R&eacute;v&eacute;rend  G.R. Balleine nouos dit qu'en 1624 eune p&eacute;tition fut env'y&eacute;e en Angli&eacute;t&egrave;rre d&eacute;mandant un agrandissement d'la cartcha&icirc;son d'laine tchi v'nait d'chu pays-l&agrave;, viyant qu&eacute; pus d'mille p&egrave;rsonnes n'avaient autchun aut' mouoyen qu'&agrave; ouvrer des ca&ucirc;ches pour g&acirc;ngni lus vie. Et i' nouos dit qu'en 1682 y'avait un tas d'ma&icirc;sons o&ugrave;'est qu'l'homme et sa femme et ses &ecirc;fants d'ch&icirc;nq ans et pus n'avaient autchun aut' mouoyen d'g&acirc;ngni lus vie qu'&agrave; ouvrer, et qu&eacute; ch'tait possibl'ye d&eacute; produithe dgiex mille pathes d&eacute; ca&ucirc;ches par s&eacute;maine. I' faut penser qu&eacute; chu chiffre-l&agrave; voulait dithe l&eacute; produit d'toute l'&Icirc;le. <p>

 &Agrave; ch't heu tch'i' n'est pus b&eacute;soin d'aver p&egrave;rmission d's &Ecirc;tats pour ouvrer, et qu'l'hygi&egrave;ne a tellement fait la dg&egrave;rre &egrave;s puches qu&eacute; ch'est rare qu&eacute; nou-s-en vait ieune, sans p&acirc;ler d's en trouver mordus, hommes et femmes peuvent ouvrer en paix et &agrave; lus tch&egrave;r content, et j'souhaite bouanne chance &egrave;s Russes du Caucase dans lus nouvelle entr&eacute;pr&icirc;nse. Ch'est seux tchi n'peuvent pon ouvrer un corset d'oeuvre mus qu'nouos J&egrave;rriais l'fa&icirc;saient, en grand's quantit&eacute;s au dgiex-neuvi&egrave;me, dgiex-huiti&egrave;me et dgiex-septi&egrave;me si&egrave;cl'yes et m&ecirc;me d&eacute;vant.  <p>

 A la page 941 du tra&icirc;si&egrave;me voleunme des bullet&icirc;ns d'L'Assembli&eacute;e d'J&egrave;rriais ou pouvez vaie eune articl'ye, souos la r&eacute;daction du Docteur L'Maistre, tchi nouos donne l&eacute; patron pour ouvrer l'corset. Et ou v&egrave;rrez qu&eacute; les <a href="st_ouen.html">St. Ou&euml;nnais</a> ont g&acirc;ngni l'titre d&eacute; ''Gris Ventres'' honn&ecirc;tement. L&eacute; v&eacute;thitabl'ye patron St. Ou&euml;nnais n'&eacute;tait pon bliu&acirc;tre comme dans l's aut' p&acirc;raisses. Il 'tait gris, couleu d'la laine naturelle, et quand un homme mettait san corset il avait un gris ventre. L'honneu d'&ecirc;t' appel&eacute; un Gris Ventre est r&ecirc;s&egrave;rv&eacute; au St. Ou&euml;nnais. Quant &agrave; m&eacute;, ch'est l'seul titre qu&eacute; j'ai  et j'en sis bein ordgilleux! <p>

<i><a href="lefeuvre.html">George d'La Forge</a> <p></i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfouvrage.html">L'ouvrage et l'scandale</a><p>
<li><a href="habvoc.html">L'habilement en J&egrave;rriais</a><p>
<li><a href="gdfebauchi.html">I' faut &ecirc;bauchi d'vant qu&eacute; d'finni!</a><p>
<li><a href="mantravas.html">Man Travas</a><p>
<li><a href="epile.html">Dispute entre oeune Ep&icirc;le &egrave;t oeune Adgiule</a><p>
<li><a href="gdfbottes.html">Les bottes &agrave; cliou</a><p>


<li><a href="bergethie.html">La B&egrave;rg&eacute;thie, &agrave; St. Ou&euml;n</a><p>
<li><a href="gdfdertou6.html">D'&egrave;rtou en J&egrave;rri!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

