<HTML>
<HEAD>
<TITLE>Tut vait a fin</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tut vait a fin</h2></font></center><p>

<i>San Antonio, Texas, U.S.A</i><br/>
<br/>
<i>L&eacute; 22 d'janvyi, 1972.</i><br/>
<br/>
Moussieu l'R&eacute;dacteu,<br/>
<br/>
Les mots d&eacute; Wace dans san &#8220;Roman d&eacute; Rou&#8221;. Il avait raison : j'n'ai fait qu' d'&egrave;crithe des lettres d&eacute; condol&eacute;ances chutte s&eacute;maine. J'n'ai pon r'chu d'g&aacute;zettes d&eacute; J&egrave;rri d'pis la cheinne du onze novembre, mais eune lettre d'eune anmie m'annonce l&eacute; d&eacute;c&egrave;s d'un aut' vi&egrave;r anm&icirc;n, l&eacute; Sieur Arthur John Fiott, l'oncl'ye &agrave; l'Avocat. J'tions vais&icirc;ns, ses pathents et m&eacute;, dans lus vivant, &agrave; La Mouaie, &agrave; St. Br&eacute;lade, quand j&eacute; d'meuthais &agrave; Haute Place siez mes parrain et marraine d'Aubert. Arthur 'tait un homme charmant, un vraie J&egrave;rriais dans l'&acirc;me, trantchil et doux comme un angn&eacute;, pliein d'eune sagesse tchi s'fa&icirc;sait vaie quand nou l'conna&icirc;ssait intinmement, mais tchi n'&eacute;tait pon en veue d'tout l'monde. Comme nouos l'dit l' Nunc Dimittis dans La Litourgie : &#8220;Seigneur Tu laisses maintenant aller Tan serviteur en paix, selon Ta promesse&#8221;.<br/>
<br/>
D's anm&icirc;ns Am&eacute;thitchains veinnent d&eacute; p&acirc;sser l'pas &eacute;tout, entr'aut' l&eacute; Sieur Hiram Sedgewick Cody, &agrave; l'&acirc;ge d&eacute; huiptante-trais, un moussieu dist&icirc;ndgi tch'&eacute;tait tra&icirc;si&egrave;me cou&ocirc;s&icirc;n, deux fais r'mu&eacute;, du fanmeux &#8220;Buffalo Bill&#8221; Cody. La fanmile Cody en Am&eacute;thique est d'scendue d'un Ph'lippe L'Escaudey, n&eacute; en J&egrave;rri en 1668, tchi s'en fut &agrave; La Nouvelle Angli&eacute;t&egrave;rre et s'&ecirc;tablyit &agrave; Beverley, Massachusetts, en 1698. Ou pouvez vaie l'histouaithe d&eacute; Buffalo Bill dans iun des bullet&icirc;ns d'L'Assembli&eacute;e d'J&egrave;rriais.<br/>
<br/>
I' s'en vont &agrave; grands pas, l's anm&icirc;ns d&eacute; m'n &acirc;ge - et bein des pliaiches pus jannes. Un vi&egrave;r diton nouos dit tch'i' faut vivre vi&egrave;rs ou mouothi janne. Eh bein, ch'est sans doute vrai, et iun d'ches jours, si j'continnue &agrave; vivre vyi, je n'trouvethai pus fort d'anm&icirc;ns de m'n &acirc;ge dans l's alentours d&eacute; man vi&egrave;r M&egrave;nage quand j'&icirc;thai en J&egrave;rri!<br/>
<br/>
En p&acirc;lant d'&acirc;ge, j'crai qu' ma grand-grand-m&eacute;the, n&eacute;e Lisab&eacute; L'Brun, fut ieune des pus vielles p&egrave;rsonnes &agrave; mouothi dans nouot' fanmile dans man janne temps. Ou mouothit en 1895 dans sa n&eacute;nanti&egrave;me ann&eacute;e. Y'a eune tchinzaine d'ann&eacute;es, ma marraine d'Aubert, n&eacute;e Annie L'Feuvre, d&eacute;c&eacute;d&eacute;e dans sa n&eacute;nante-deuxi&egrave;me ann&eacute;e, fut la seule tchi v&ecirc;tchut jusqu'&agrave; ch't &acirc;ge-l&agrave; dans l'arl&eacute;v&eacute;e d'ma vie. J'm'&egrave;rsouveins qu' ma grand-grand-m&eacute;the mettait eune co&ecirc;ffe. Je n'vis janmais rein d'aut' sus sa t&ecirc;te. V'la tchi m'ram&eacute;mouaithe qu&eacute; quand j'tais mousse les femmes portaient les co&ecirc;ffes conv'nabl'yes &agrave; lus rang. Bein d's ann&eacute;es d'vant qu&eacute; j'f&ucirc;sse n&eacute;, ch'tait m&ecirc;me eune affaithe d'&icirc;mportance, et d'apr&egrave;s l'dictionnaithe &agrave; l'Acad&eacute;micien Fra&icirc;nque Le Maistre, i' pouvaient &ecirc;t' m&icirc;nses &agrave; l'amende pour d&eacute;sob&eacute;issance &agrave; chutte r&egrave;gl'ye-l&agrave;. Y'avait des co&ecirc;ffes d&eacute; v'lous et d'souaie pour les danmes d&eacute; rang, et i' faut penser tch'i' y'en avait en dentelle &eacute;tout. Quand eune p&egrave;rsonne s&eacute; vantait qu' oulle avait &#8220;L'v&eacute; la co&ecirc;ffe&#8221; &agrave; eune autre, v'la tchi voulait dithe qu'ou li'avait chant&eacute; ma! Y'avait des co&ecirc;ffes d&eacute; niet, &eacute;tout. Ches'-ch&icirc;n fudrent en &ucirc;sage bein pus longtemps qu&eacute; l's autres, et y'en avait acouo tchitch'eunes par les c'm&icirc;ns jusqu'&agrave; y'a eune trentaine d'ann&eacute;es. Quand nou p&acirc;lait d'eune co&ecirc;ffe &agrave; longs buts, v'la tchi voulait dithe eune co&ecirc;ffe d&eacute; niet ou d'jour.<br/>
<br/>
Y'a des co&ecirc;ffes, m&egrave;me au jour d'aniet, tchi n'sont pon pour mett' sus la t&ecirc;te, des co&ecirc;ffes comp&ocirc;s&eacute;es d'quat' tuiles ou ardouaises pour co&ecirc;ffi l'haut d'eune cheunm'n&eacute;e. Et quand nou viyait eune femme att&icirc;nt&eacute;e dans touos ses falbalas, ouaithe qu&eacute; les co&ecirc;ffes n'&eacute;taient pus en &ucirc;sage, nou disait bein : &#8220;As-tu veu chutte hardelle-l&agrave; quand oulle est co&ecirc;ffie? Ou pathait &agrave; tchiquechose, valet!&#8221; Et quand l's anciens viyaient un homme ivre, i' d&icirc;saient : &#8220;Ou'est don tch'il a 't&eacute; s'faithe co&ecirc;ffi, ch't&icirc;'l&agrave;? Il 'tait d&ecirc;j&agrave; co&ecirc;ffi d'bouanne heuthe &agrave; mat&icirc;n!&#8221;<br/>
<br/>
Les temps ont changi, et les gens ont changi auve l&eacute; temps. Nou n'ouait janmais des vielles expressions d'm&egrave;me d&eacute; nouos jours, et si nou les ouiyait les jannes d'&agrave; ch't heu n'les comprendraient pon. Et pis, les gens sont habilyis diff&eacute;themment. L&eacute; temps pass&eacute;, eune janne fille aimait &agrave; mett' un colyi l'tou d'san co. Nou-s-en vait acouo, tchitch'uns, sustout un p&egrave;rles, mais l'temps pass&eacute; les jannes filles en avaient tant qu&eacute; nou p&acirc;lait d'lus &#8220;colli&egrave;rd&eacute;thie&#8221; et i' n'y en a pon &agrave; ch't heu temps-l&agrave;. &#8220;Quand j'tais janne,&#8221; me disait eune ancienne en J&egrave;rri y'a tchiques ann&eacute;es, &#8220;j'avais &agrave; bein pr&eacute;s dgiex-sept colliers. Janmais j'n&eacute; m'ttais l'm&egrave;me deux fais! J'en avais d'paqu'n&ocirc;tes, d&eacute; p&egrave;rles et d'toutes les sortes. Et j'avais d'belles coll&eacute;rettes en brodage et en dentelle, mais i' n'y'a pon d'brod'die comme aut'fais, ou viyiz. Nou-s-en viyait partout, du brodage. J'ai veu m&egrave;me broder tout un doublyiyi!&#8221;<br/>
<br/>
J'm'&egrave;rsouveins d'aver veu du brodage &agrave; d'aut' bord &eacute;tout. J'en viyais souvent quand j'tais mousse quand l'lavage d&eacute; la s'maine 'tait sus la corde!<br/>
<br/>
<br/>

<i><a href="lefeuvre.html">George d'La Forge.</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfdevale.html">L&eacute; v&egrave;rre d&eacute;vale!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

