<HTML>
<HEAD>
<TITLE>Les V&icirc;sites du Branchage</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les V&icirc;sites du Branchage</h2>
Ph'lip explique &agrave; Merrienne</font></center><p>

Moussieu l'Editeu,<br/>
<br/>
<IMG SRC="brancage4.jpg" WIDTH=200 HEIGHT=335 align="right" alt="L&eacute; Brancage">
Comme ous avez sans doute r'm&eacute;rtchi par bord&eacute;e, la Merrienne et m&eacute; j'n'accordons pas tr&eacute;jous. Aut'fais, quand ou m'faisait m&acirc;rri par san t&ecirc;toignage, j'en disais un mio trop et l'r'sultat bein souvent ch'tait qu'j'attrapais un pot-&agrave;-tais ou m&ecirc;me une cast'role &agrave; la t&ecirc;te. Heutheusement, la bouonnefemme, tch'y n'&eacute;thait jamais tait dans les prix &egrave;s Landes ou &agrave; Crabb&eacute;, n'faisait pas tr&eacute;jous des bulls, mais trais fais hors de quatre y'avait tchiques ozannes &agrave; r'path&eacute;.<br/>
<br/>
Ach'teu, Moussieu, ch'n'est pas d'm&ecirc;me, car en vieillissant, j'avons touos les deux apprint un mio d'avis. a cause de chonna, chein qu'ou m'dit hier au s&eacute;, au suj&eacute;t des V&icirc;sites du Branchage n'eut pas tant d'&ecirc;ffet comme il &eacute;thait yeu tchiquefais, mais, avec chonna, y fallait bein l'y d&ecirc;montr&eacute; qu'oulle avait tort.<br/>
<br/>
&quot;Chais Visites du Branchage,&quot; ou s'fit, &quot;ayant liut plusieurs annonces au suj&eacute;t, tch&egrave;squ'y valent au jour d'aniet? P't'&ecirc;tre bein dans les viers temps, quand nos routes 'taient hardi &ecirc;traites, et tchi fallait laissi du run pour des h&eacute;rnais &agrave; l'&ecirc;clon, mais d'nos jours n'y'a rain d'chonna. N'y' qu'les fichus moteurs, et ocquo pi&egrave;thes chais charabancs, et quant &agrave; yeux, tant m&ucirc;s s'y n'avaient pas d'run &agrave; p&acirc;ss&eacute;. A ma veue, et j' n's'y pas la seule de ch't'opinion-l&agrave;, ch'n'est qu'des &eacute;xtch&ucirc;ses pour une ribote.&quot;<br/>
<br/>
Ach'teu, Moussieu, ou v&ecirc;rrez bein tch'il 'tait temps d'entr&eacute; une remontrance, et don j'm'y mint.<br/>
<br/>
&quot;Tu t'app&egrave;le une bouonne <a href="st_ouen.html">Saint-Ouennaise</a>, Merrienne,&quot; j'l'y dit s&eacute;v&egrave;thement, &quot;et tu peux p&acirc;sl&eacute; d'm&ecirc;me. Tu dev'thais av&eacute; grand' honte. Crais-tu v&eacute;thitablyement que l'<a href="connetable.html">Conn&ecirc;tablye</a>, le Recteur et toute la Municipalit&eacute;, ont, &agrave; qu'menchi, besoin d'une &eacute;xtch&ucirc;se pour av&eacute; une bouonne bord&eacute;e ensemble! Mais sans chonna, &egrave;stche-que tu n'peux pas vais que chein qu'tu'as dit est une insulte &egrave;s gens les p&ucirc;s resp&eacute;ctablyes de la p&acirc;raisse. Y sont l&agrave; pour faithe l&ucirc;s d'v&eacute; comme de bouons citoyens, et si y'a tchiques p'tits raffraichissements dans l'couothant d'l'arlev&eacute;e, et d'la s&eacute;th&eacute;e, ch'est parsqu'ils ont s&eacute; et non pas parsqu'ils ont id&eacute;e d'en faithe une ribote &egrave;s d&ecirc;pends d'la paraisse. Je t'garantis, par exemple qu'&agrave; <a href="st_louothains.html">Saint-Louothains</a>, hier au s&eacute; n'y'avait pas un homme, quand vint la fin tch'y n'tait pas drait comme un pitch&eacute;t.&quot;<br/>
<br/>
&quot;Ah,&quot; ou s'fit, &quot;je n'dis pas pour Saint-Louothains, car j'ai tout l'r&eacute;spect au monde pour des gens comme le Conn&ecirc;tablye, et ses <a href="chantnyi.html">Chantgniers</a>, sans p&acirc;sl&eacute; du d&eacute;put&eacute; Pipon et d'man cou&ocirc;sin l'D&eacute;put&eacute; L'Cornu. Mais dis-m&eacute;, Ph'lip, &egrave;stche vraiement la p&acirc;raisse tchi paie pour tout chonna?&quot;<br/>
<br/>
&quot;Oui, par chein qu'j'en ai comprint,&quot; j'l'y dit, &quot;mais ch'n'est pas d'm&ecirc;me &agrave; la V&icirc;site Royale, quand ch'est la Couronne tchi paie. J'en &eacute;thons yunne b&eacute;t&ocirc;t, et comme de cou&ocirc;tume, tan Ph'lip se trouv'tha parmi les Voyeurs, pour bein tch'y n'aie pas yeu d'brit avec le Comit&eacute; des Qu'mins. Je n'voudrais pas mantchi chonna.&quot;<br/>
<br/>
&quot;Je l'sais bein,&quot; ou dit, &quot;car tu'as tr&eacute;jous voulu en &ecirc;tre yun de chais voyeurs, mais j'n'ai ocquo jamais comprint tch&egrave;squ'y chouaisis les voyeurs, et ch&egrave;squ'y sont suppos&eacute;s d'faithe quand veint l'jour. Tu pou&ocirc;rrais p't'&ecirc;tre m'explitchi chonna, tandis qu-tu y'est.&quot;<br/>
<br/>
<img src="branquage_maison.jpg" align="right" height="150" alt="" title="" />
&quot;Chonna prendrait trop longtemps,&quot; j'l'y dit, &quot;mais y'a une chose tch'est c&eacute;rtaine, et ch'est que sans les voyeurs y n'y'&eacute;thait pas de V&icirc;site Royale. ch'est yeux tch'y vont &agrave; la t&ecirc;te de la proc&eacute;ssion et prennent la Cour ou&egrave;squ'ou dait all&eacute;.&quot;<br/>
<br/>
&quot;La Cour,&quot; ou dit. &quot;Esche-que la Cour est l&agrave;?&quot;<br/>
<br/>
&quot;Bein seux,&quot; j'l'y dit, &quot;et n'oublie pas qu'y'a des pri&egrave;thes d'vant qu'menchi la tou&ocirc;n&eacute;e.&quot;<br/>
<br/>
&quot;Oh bein,&quot; ou s'fit, &quot;ch'est tr&eacute;jous tchiquechose, car je n'doute pas qu'hardi des gens tch'y sont l&agrave; en ont grand besoin?&quot;<br/>
<br/>
<i><a href="lebrocq.html">Ph'lip</a><br/>
7/7/1956</i> <br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="brancage.html">L&eacute; Brancage</a><p>
<li><a href="brancage2.html">L'originne d&eacute; nos routes, nos foss&eacute;s et l'brancage</a><p>
<li><a href="brancage3.html">L&eacute; Caouain et l'brancage</a><p>
<li><a href="visite2k.html">La V&icirc;site Rouoyale &agrave; St. H&eacute;lyi en 2000</a><p>

<li><a href="pmfin.html">Merrienne et la f&icirc;n du monde</a><p>
<li><a href="gdfroutchi.html">L&eacute; routchi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
