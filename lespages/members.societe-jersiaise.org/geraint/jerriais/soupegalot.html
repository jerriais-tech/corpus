<HTML>
<HEAD>
<TITLE>La soupe d&eacute; galot</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La soupe d&eacute; galot</h2></font></center><p>


Y'avait eune fais un coupl'ye d&eacute; viageurs tch'arriv&icirc;tent dans un village, tchique bord d&eacute; tchi qu&eacute; j'n'allons pon dithe l&eacute; nom, mais ch'tait au bord d'la m&eacute;. Assa, les viageurs 'taient affanm&eacute;s coumme un tchian d'chasse, mais il' avaient mangi sus l&eacute; c'm&icirc;n tout chein qu'il' avaient &agrave; mangi. Et i' 'taient l&acirc;ss&eacute;s viyant qu'il' avaient viagi d'au liain en portant un bach&icirc;n.<br/>
<br/>
V&eacute;the il' avaient un bach&icirc;n, mais i' n'avaient rein &agrave; bouordre, &agrave; &ecirc;tchuiver, &agrave; graie d'dans. I' lus en f&ucirc;tent d&eacute; ma&icirc;son en ma&icirc;son &agrave; tche&ucirc;ter du mangi, mais i' trouv&icirc;tent fache d&eacute; bouais partout. N'y'avait fis d'&acirc;me tchi lus b&acirc;drait m&ecirc;me eune bouochie.<br/>
<br/>
Tchi faithe, don? Les gens du pays n&eacute; voulaient pon ch&acirc;rer lus mangi. Mais les viageurs 'taient scouotres. I' f&ucirc;tent ram&acirc;sser des brantchettes et d'la brouss&acirc;le et griy&icirc;tent eune fou&eacute;e sus la gr&egrave;ve. Trais pi&egrave;rres lus s&egrave;rvaient d'tr&eacute;pid, et i' m&icirc;ntent lus bach&icirc;n (qu'il avaient remplyi dg'ieau douoche) sus l'feu. Les gens du village 'taient tchuthieurs coumme i' p&acirc;ssaient sus les mielles et viyaient les v&icirc;siteurs &agrave; graie d'tchi dans lus bach&icirc;n. Tch'est qu'i' 'taient &agrave; faithe? Tch'est qu'il' avaient &agrave; mangi? Quandi qu'l'ieau s'ca&ucirc;ffait, les deux horsains lus tra&ucirc;laient ch&icirc;n' et l&agrave; sus la gr&egrave;ve &agrave; choua&icirc;si souogneusement des galots. Quand il' avaient ram&acirc;ss&eacute; les miyeu galots - &agrave; chein qu'i' lus patha&icirc;ssait - i' la&icirc;ss&icirc;tent tchaie les galots dans l'ieau bouoillante, et atout un tangon i' r&ecirc;mou&icirc;tent la bachinn&eacute;e.<br/>
<br/>
Tchi dgi&acirc;tre qu'i' 'taient &agrave; faithe? Les gens du village, iun &agrave; iun, lus rassembly&icirc;tent l&eacute; tout des horsains &agrave; les r'garder r&ecirc;mouer la bachinn&eacute;e d'galots et dg'ieau. Enf&icirc;n, ieune des femmes du village lus d'mandit: &quot;Tch'est qu'ous &ecirc;tes &agrave; graie, m&ecirc;ssieurs?&quot;<br/>
<br/>
&quot;Ch'est d'la soupe d&eacute; galot!&quot;<br/>
<br/>
Les gens du village f&ucirc;tent &ecirc;bahis. I' n'avaient janmais ou&iuml; p&acirc;ler d'itelle soupe. Graie d'la soupe atout un galot? Iun des hommes du village d&eacute;mandit: &quot;Coumme tchi qu'ch'est, vot' soupe?&quot;<br/>
<br/>
&quot;Oh, la soupe a l'go&ucirc;t d'&egrave;rvas-y!&quot; qu'iun des horsains fit.<br/>
<br/>
&quot;V&eacute;the, oulle est fanmeuse&quot; qu&eacute; l'aut' dit. &quot;Mais sans doute, nou pou&ocirc;rrait l'amender.&quot;<br/>
<br/>
L&eacute; preumyi ajou&ocirc;tit: &quot;I' vaudrait l'aff&ecirc;tchi. Pouor man go&ucirc;t, oulle est acouo un mio ieauseuse.&quot;<br/>
<br/>
&quot;Eune patate ou deux, v'l&agrave; tchi l'aff&ecirc;qu'thait d'charme,&quot; qu&eacute; l'deuxi&egrave;me fit.<br/>
<br/>
&quot;M&eacute;, j'ai des patates,&quot; qu'iun des vi&egrave;rs du village s'&ecirc;catchit. &quot;P&egrave;rmettez-m&eacute; d'en ajou&ocirc;ter.&quot;<br/>
<br/>
Et aupr&egrave;s tchiques minnutes d&eacute; bouordr&eacute;thie et r&ecirc;mou&ecirc;thie, la soupe 'tait aff&ecirc;tchie, et les horsains la gou&ocirc;t&icirc;tent. &quot;Ch'est bein,&quot; qu'i' d&icirc;tent. &quot;Mais of&ucirc;che un mio d'graisse &icirc;thait d'charme.&quot;<br/>
<br/>
Et ieune des femmes du village offrit d'la graisse.<br/>
<br/>
Les horsains r'gou&ocirc;t&icirc;tent. &quot;I' s'sait d'm&ecirc;tchi d'la saler un mio.&quot;<br/>
<br/>
Et iun d's hommes du village lus baillit un gouolho d'lard d'san saleux. Les horsains r&ecirc;mou&icirc;tent la soupe d&eacute; galot et les gens du village v&icirc;ntent acouo pus &icirc;nt&eacute;r&ecirc;ssis. &quot;Coumme tchi qu'oulle est achteu?&quot;<br/>
<br/>
&quot;Pouor d&eacute; m&eacute;, les galots d'vot' gr&egrave;ve n'ont pon assez d'couleu. La soupe est un mio pale.&quot;<br/>
<br/>
&quot;Des c&acirc;rottes la couleuth'thaient,&quot; qu'iun des gens du village fit. Et i' pr&eacute;sentit des c&acirc;rottes &egrave;s horsains tchi les cop&icirc;tent et pitch&icirc;tent dans l'bach&icirc;n. I' r'gou&ocirc;t&icirc;tent la soupe et lus en litch&icirc;tent les babinnes.<br/>
<br/>
Et &agrave; la f&icirc;n, tout l'village fit un bou&ocirc;n fricot d'soupe d&eacute; galot, et &agrave; c'menchi d'chu temps-l&agrave; les gens du village 'taient un mio pus atchilyants &egrave;s horsains. Aupr&egrave;s tout, nou n'sait janmais quand tchi qu'un &icirc;nconnu apport&eacute;tha eune &egrave;rchette d'&egrave;rvas-y.<br/>
<br/>

<p>
<i>V&egrave;rsion J&egrave;rriaise d&eacute; <a href="jerpoem.html">Geraint Jennings</a></i><p>



&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="mathouaith.html">L&eacute; Mathinnyi et l'Oua&icirc;th'l&icirc;n</a><p>
<li><a href="pourprepaisson.html">L&eacute; pou&ocirc;rre p&ecirc;tcheux et l&eacute; p'tit pourpre pa&icirc;sson</a><p>
<li><a href="vaquenettisseuse.html">L'histouaithe d&eacute; la vaque nettisseuse</a><p>
<li><a href="2cats.html">Deux cats lus en f&ucirc;tent boutitchi</a><p>

<li><a href="mergotton_honmard.html">M&egrave;rgotton et l&eacute; Honmard</a><p>
<li><a href="noue/liongj.html">Un lion pouor Nou&eacute;</a><p>


<li><a href="suthelle.html">D'la soupe d&eacute; suthelle</a><p>
<li><a href="souppais.html">D'la Soupe d&eacute; Pais</a><p>
<li><a href="soupe_de_pais.html">D'la Soupe d&eacute; Pais</a><p>
<li><a href="sppais.html">D'la Soupe d&eacute; Pais</a><p>
<li><a href="navets.html">D'la soupe d&eacute; navets</a><p>
<li><a href="soupe_tonmates.html">D'la Soupe d&eacute; Tonmates</a><p>
<li><a href="caboche.html">D'la Soupe d&eacute; Caboche</a><p>
<li><a href="soupemanx.html">La soupe Manx</a><p>
<li><a href="soupthie.html">La Soup'thie</a><p>
<li><a href="soupejp.html">Unn' Boll&egrave;e d&eacute; bouanne Soupe</a><p>
<li><a href="pouothai.html">La Soupe de Pouothai</a><p>
<li><a href="soupandg.html">La Soupe d'Andgulle</a><p>
<li><a href="soupe_d_andgulle1.html">La Soupe d'Andgulle</a><p>
<li><a href="soupe_d_andgulle2.html">La Soupe d'Andgulle</a><p>
<li><a href="soupe_d_andgulle3.html">La Soupe d'Andgulle</a><p>
<li><a href="soupe_d_andgulle4.html">La Soupe d'Andgulle</a><p>
<li><a href="soupe_d_andgulle5.html">La Soupe d'Andgulle</a><p>
<li><a href="soupe_d_andgulle6.html">La Soupe d'Andgulle</a><p>
<li><a href="soupe_d_andgulle7.html">La Soupe d'Andgulle</a><p>
<li><a href="soupe_d_andgulle8.html">La Soupe d'Andgulle</a><p>
<li><a href="soupe_d_andgulle9.html">La Soupe d'Andgulle</a><p>
<li><a href="soupe_d_andgulle10.html">La Soupe d'Andgulle</a><p>
<li><a href="soupe_d_andgulle11.html">La Soupe d'Andgulle</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

