<HTML>
<HEAD>
<TITLE>Ma Visite la S'maine de P&acirc;que</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ma Visite la S'maine de P&acirc;que</h2></font></center><p><br>
<br>
A Moussieu l'Editeu d'la &#147;Nouvel' Chronic de J&ecirc;rri.&#148;<br>
<br>
Moussieu, - Ez-iez-t'ous la bont&egrave; de mettre ma proum'n&acirc;de sux v&ocirc;'tre g&acirc;zette. J't&ecirc;me pour aller, m&egrave; et l'cou&ocirc;zin Joe &agrave; Pontac le Lundi d'P&acirc;que, mais j'en i'all&icirc;mes pon. Le Vendredi le derni d'Avri, n'ou noues d&icirc;ts que l'r'&eacute;giment du Nord-voie s'en allait &egrave;s Blianche-Banques, pour la premi&egrave;ze fais, et que l'Coronel Mouezant s'en allait c'mand&eacute; pour la premi&egrave;ze fais? l'Cou&ocirc;zin Joe m'dits si tu veurs, g'y-zont; m'en est drein j'ly dits. Sus l'coup, j'm&icirc;mes la fr&ecirc;me dans l'chezjiot et noues v'l&agrave; en ro&ucirc;te pour le viage. Arriv&eacute;s-l&agrave; sus la pli&egrave;che, je noues m&icirc;me bas sus l'herbe, pour un miot (d'rest). &#150; Dans un moment, n'ev-l&agrave; l'coup d'appel, et n'ev-l&agrave; les Soudars rangies, l'Couozin Joe m'dits appr&ecirc;che pus pr&egrave;s, et j'apprechimes; j'lis dits, c'hest chut miot d'f&eacute; la que c'h'tina traine? Le cr&eacute;ziez-t'ous? l'achocre s'm&icirc;ns &agrave; m'rize au n&egrave;z, et eut l'affront d'mappel&eacute; &#147;baveux.&#148; Ah j'lis dits, affront&eacute; qu'tais, n'ev-l&agrave; coumme tu m'sert. Tait t&eacute;, i'm dits, c'hest un Offici, et c'hest san sabre c'hit traine. Ah j'lis dits, c'hnest qu'un mousse, i' n'a pon un brin d'barbe, et il &agrave; les cr&icirc;nes copais au raz-d'l&agrave; t&ecirc;te. S'em fit-i, c'hest la mode Angla&icirc;ches. &#150; Oh vez-ia j'lis dits. J'pass&icirc;mes la prumi&egrave;ze compagnie, qu'attrapi une belle ronde d'exercisse. &#150; La prechaine fut bain c'mandais par un Captaine qu'avait d'la voix; j'dis au couozin Joe, n'ev-l&agrave;-ti du monde qu'a la mine frais. C'hest seux man Jan, s'em-fit-i. J'all&icirc;mes pus i'en &agrave; la prechaine, No. 3, et j'lis dits, coumment qu'tapelle chet-chin, i'm dits, c'hest Saint-Jean, oh, j'lis dits, le Mont-Mado? Vaize-yia i'm dits, du monde mauvais et robuste, c'hest sus l'Nord. Enfin, l'est v'la tous &agrave; <I>stand at ease</I>, et pis <I>attention</I>; j'dis &agrave; Joe c'hest bain fait man vieux. N'evla l'Captaine qui crie <I>port arm</I> &#150; Oh, ma-f&eacute;, j'dits &agrave; Joe qui sorte d'rill qui l'ont ach-teu dont. Un Moussieu qui tait aupr&egrave;s d'nous, noues dits c'hest qui s'est tromp&eacute;. J'lis dits si c'htait un soudar, i' l'enreviezaient pour quarante drill avec l'sav&egrave;rres &agrave; l'Arsenal.<br>
<br>
Enfin j'ergard&icirc;mes bain et j'entendi l'Offici p&acirc;lai de <I>cravet</I> et d'cravatte, et i' ch&acirc;chait la t&ecirc;te, dans un clin-d'yi et n'ev-l&agrave; t'it pon un soudar all&eacute; p&acirc;lai au Coronel. <I>Well done</I>, j'dits, pus tard n'ou noues dit que l'Offici voulait l'is faize all&egrave; sa cravatte.N'en v'la d'la Milice Anglaiche, i'lus donne des br&egrave;s et des bottes, une casa&ucirc;que et deux cast&ocirc;s, et une ern&egrave;ss pour les liet, c'hest bain un bel attelage, mais l'us baille t'i des qu'minzes et des dr&acirc;zes pour qu'in mettres pon d'cravatte. &#150; Eh-bain, Moussieu l'Editeu, j'voues dizai qui l'is faisait grand fr&eacute;? Oui du vent pour y vent&eacute; sept d'giables. I'n l'a allait pon sa cravatte, et y fit ma-f&eacute; bain, i'l avait la gorge comme un pi&eacute;ton d'ca&ucirc;che, faut-i s'en ravi d'la fr&eacute; c'hit faisait. Quand l'Gouvernement l'us donn&agrave; des cravattes, i'l suz f'zont all&eacute;.C'hit consulte la loi d'la Milice s'ou l'us d'fend d'mettre des cravattes quand i' f'za fr&eacute;. Si un soudar t'tait prins des maux d'gorge et qui portezait san compte de Docteu &agrave; san Captaine, l'y b&acirc;drait-i un maigre 10 shellins pour fini d'peyi san compte. Eh-ben Moussieu l'Editeu criyous que ch't'offici l&agrave; avait d'la conscience.<br>
<br>
Enfin, j'arr&ecirc;t&icirc;mes pour vais le march past, et j'voues dizai Moussieu l'Editeu, qui marchaient bain, et qui l'avaient la m&icirc;ne bain contents. Principalement No. 3, il avaient la m&icirc;ne d'aimer bain l'us Captaine. Eh-ben tant-m&ucirc;s, tant pus qui l'aimezont tant pus il z'aimza.<br>
<br>
Je voues salue Moussieu l'Editeu, et j'sis<br>
Ma&icirc;te Jan,<br>
L'Cou&ocirc;zin au vaisin Joe.<br>
<br>
<br>
<I>Nouvelle Chronique de Jersey 1886<br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="militia.html">Ph'lip on the Old Militia</a><p>
<li><a href="milice.html">Comment Qu&eacute; J'fus Enr&ocirc;l&eacute; Dans La Milice</a><p>
<li><a href="dgerre.html">La dg&egrave;rre</a><p>
<li><a href="gdfle.html">Les Berr&egrave;xes d&eacute; la Gr&egrave;ve d&eacute; L&eacute;</a><p>
<li><a href="trepi.html">Le tr&eacute;pi' et la p&ecirc;sle</a><p>
<li><a href="gdfrusse.html">L&eacute; r&eacute;giment appel&eacute; 'Les Russes'!</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
