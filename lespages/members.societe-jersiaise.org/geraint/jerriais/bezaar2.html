<HTML>
<HEAD>
<TITLE>Le Grand B&eacute;zaar de Saint Ouen</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Grand B&eacute;zaar de Saint Ouen</h2></font></center><p>
<CENTER><TABLE><TR><TD>
Bon! te v'la ma belle petite Rachel; v'la qui m'fait pliaisi de t'vais;<br/>
T'en vas tu au grand B&eacute;zaar de <a href="st_ouen.html">Saint Ouen</a>? qui n'est pas yien d'Trodez.<br/>
Estche bein vrai que l'<a href="gouverneux.html">Gouverneux</a> et sa dame sont touos les deux invitais?<br/>
- Pour faithe la c&eacute;r&eacute;monie: en ouvrant le B&eacute;zaar l'arlevaie.<br/>
<br/>
Mais oui ma garse; chest bein vrai, j'nos zian allons eunne vingtaine;<br/>
J'avons ordonnet eunne &quot;van&quot; &agrave; couos&ccedil;eins siez Ma&icirc;tre Louis Ribainsdaine.<br/>
Tu d&eacute;v'thais y vnein avec nous; notre couozinne Annie s'yian vein;<br/>
Ou'l est tr&eacute;jous d'bouanne humeur, tu la connais; yia longtemps d'vieille main.<br/>
<br/>
Yia &eacute;tout bieaucoup d'nos anmeins qu'ont fait lus ideaie d'yiall&eacute;;<br/>
Les uns en carrosse; d'autres dans lus v&eacute;tuthe ou par l'Omnibus le matin,<br/>
Y s'yian vont tout expr&egrave;s pour vaie l'Gouverneux et sa dame.<br/>
Yia eunne chose: chest pour eunne bouanne caouse; et y verront eune belle campagne.<br/>
<br/>
Yi&agrave; &eacute;tout notre vaiezeine Naomi, eunne chi&egrave;the vieille femme,<br/>
Oulle est la belle m&egrave;the de Ruth, chette la qui des &eacute;pis gianne.<br/>
Ruth l'y dit ou&egrave;que t'uithas, j'ithais et je d'meutha ou&egrave;que tu d'meuthas;<br/>
Ruth voulet allai vais un peupy&iuml;e que o&ugrave; n'connaissait pas.<br/>
<br/>
Et pis t'chesque ne v'la, sinon la bouanne femme Dorcas qui s'yian vein &eacute;tout,<br/>
Chest chette l&agrave; qui fait des robes et des v&ecirc;tements; o&ugrave; fait de tout;-<br/>
Pour tout l'monde, principalement pour les pauvres, en toute saison,<br/>
Ou'l est r&eacute;susciteaie, chest la r&eacute;surrection qui r'vein dans la maison.<br/>
<br/>
Ne v'la Priscilla qui r'cappelle avec un gros moussieu, en chantant:<br/>
&quot;Dare to be a Daniel.&quot; Tchesque que t'chet sinon l'gros Daniel, en dansant;<br/>
Il tet pus &agrave; s'naise, et pus content l&agrave; que d'&ecirc;tre dans la fosse es lions,<br/>
Car il avet &agrave; san c&ocirc;tet, eunne petite Ange, n'ou n'dit jamais les noms.<br/>
<br/>
Yiavet &eacute;tout chute chi&egrave;the vieille D&eacute;borah, eunne vraie m&egrave;re en Isra&euml;l,<br/>
J'mappr&eacute;chit d'yi. J'aime des gens comme chonna qui sont justes et r&eacute;el,<br/>
 Qui sont bons &agrave; tout l'monde; s&ccedil;ait qui s&ccedil;ais riches o&ugrave; qui s&ccedil;ais pauvres,<br/>
J'pouvons en trouv&eacute; partout; ch&acirc;tcheun ont lus peines, les uns comme les autres.<br/>
<br/>
Nos v'la tous yiall&eacute; dans la &quot;van&quot; avec deux chevaux au galop,<br/>
J'arrivimes au grand B&eacute;zaar en temps, j'navaimes pas eunne minute de trop.<br/>
Je craigni&ecirc;mes de n'vais pas le Gouverneux, sa dame, et touos les aristos,<br/>
Mais Oh! Malheur; t'chi d&eacute;sappointement, il tet restet es <a href="ecrehos.html">Ecr&eacute;hos</a>.<br/>
<br/>
Quand j'ta&icirc;mes presque aupr&egrave;s d'la Chapelle, j'rencontr&icirc;mes eunne bein belle jeune fille,<br/>
Ch'tait Rebecca, avec sa cruche sus s'n &eacute;paoule, qui r'v&eacute;nait du puits d'L&eacute;oville,<br/>
Ses yeux p&eacute;tillyi&eacute;es; o&ugrave;l avet veu eun jeune homme, quand o&ugrave; tet &agrave; cherchit d'yieaou.<br/>
Oh! mais qu'o&ugrave; tet bouanne; o&ugrave; nos offrit pour nous, et &eacute;tout pour nos chevaux.<br/>
<br/>
Tout l'monde yiarrivet en foule; yiavet des chents personnes<br/>
 - Qu'entrirent comme nous, pour vaie l'B&eacute;zaar et l'Moussieu d's&ccedil;ouos la Couronne,<br/>
 Mais comme y n'&eacute;tait pas l&agrave;; v'la qui fit du m&ecirc;scontentement<br/>
Et y r'touonirent le douze sou t'chet un grand d&eacute;sappointement.<br/>
<br/>
Si Matthieu avet tet l&agrave; &agrave; changit l'argent, y n'&eacute;thaient pas yieu l'embarras -<br/>
- De trouv&eacute; autant de douze sou n'ou n'les trouve pas &agrave; la londgueur des bras.<br/>
 Chonna du faithe un grand trouby&iuml;e et eunne grande confusion<br/>
De trouv&eacute; et de r'changit l'argent &agrave; eunne telle population.<br/>
<br/>
Comme le Gouverneux et sa dame s'yien allaient, ils avaient chergit extra.<br/>
 J'ein tet qu'un douze sou, il est vrai, mais y ian a qui r'garde &agrave; chonna,<br/>
Mais vraiment j'ein tet pas trop, je crait que tchet bein bouan marchi,<br/>
D'av&eacute; un homme qui r'pr&eacute;sente le Roie; Il tet bein bon d'lus donn&eacute; tant d'pliaisi.<br/>
<br/>
 Enfin , j'admithe les Saint-Ouennais, pour lus grande honn&ecirc;tetet.<br/>
Y n'taient pas g&ecirc;naies d'lus peine comme y l'ont bein montrer,<br/>
Mais comme tchet pour eunne charitet il est &agrave; esp&eacute;th&eacute;<br/>
 Que les gens ne voulurent pas le douze sou accept&eacute;.<br/>
<br/>
H&eacute;las! J'tais t'y content de yiall&eacute;, j'aime hardi les Saint-Ouennais.<br/>
 J'eim rappelle quand j'tais toute jeune, d es mes &quot;teens,&quot; que bein souvent j'yiallais.<br/>
Oh! mais t'chi bouanne venue qui m'faisaient, y n'yiavait rein d'trop chi,<br/>
Yiavet des jeunes filles l&agrave; qu'&eacute;taient tr&eacute;jous &agrave; m'embrachit.<br/>
<br/>
Yiavet &egrave;tout plusieurs jeunes hommes qu'entrirent apr&egrave;s l'service;<br/>
J'ava&icirc;mes touos tet &agrave; la Chapelle; y vinrent nos faithe eunne visite;<br/>
Y r 'gardaient les filles m'embrachit, v'la qui lus faisait envie<br/>
Et y n'osaient pas appr&eacute;chit; ils tais justement de m'navis.<br/>
<br/>
 Courage, mes anmeins d'Saint Ouen; chest la fein qui couronne l'oeuvre.<br/>
Je f&ucirc;mes bein contents du r&eacute;sultat, tchet pour eunne bouanne oeuvre.<br/>
Faut s'attendre es d&eacute;sappointements et es revers dans la vie,<br/>
 Touos les nuages se dissipirent puis - qu'o&ugrave; ze&ucirc;tes pas d'deux chents louis.<br/>
<br/>
Bravo! nos anmeins d'Saint Ouen!<br/>
<br/>
<i><a href="georgie.html">Georgie</a></i><p></p>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="bezaar.html">Le Grand B&eacute;zaar</a><p>
<li><a href="bazaar.html">Le Bazaar</a><p>
<li><a href="boutique.html">Couotheais vite &agrave; vais la Boutique!!!</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
