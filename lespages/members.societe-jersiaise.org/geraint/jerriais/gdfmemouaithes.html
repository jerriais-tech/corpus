<HTML>
<HEAD>
<TITLE>M&eacute;mouaithes d'aut'fais!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;mouaithes d'aut'fais!</h2></font></center><p>

<font size="-1"><i>Le M&eacute;nage &egrave;s Feuvres,<br/>
St. Ou&euml;n.<br/>
L&eacute; 9 septembre, 1967.<br/></i></font>
<br/>
Moussieu l'R&eacute;dacteu,<br/>
<br/>
Ch'n'est pon seulement les routes tch'ont changi d&eacute;pis qu&eacute; j'tais mousse - ch'est les gens qu'nou vait d'dans! Quant &egrave;s routes, i' faut avouer tch'i' patha&icirc;ssent mus qu&eacute; quand il' 'taient r'habilyies par les gens tchi d'vaient et faisaient les corv&eacute;es, et qu'les pi&egrave;rres 'taient tchithi&eacute;s sus les lieux par les cheins tch'&eacute;taient propri&ecirc;taithes d&eacute; j'vaux. dans l's &ecirc;carceurs l&eacute; long des routes y'avait tr&eacute;jous des piles d&eacute; pi&egrave;rres cass&eacute;es, et nou viyait souvent l'c&acirc;sseux assis sus eune poque au but d'sa pile en travas atout san p'tit mart&eacute;. Ch'tait fascinnant pour m&eacute; d'vaie comme i' pouvait les faithe c&acirc;rr&eacute;es, ses piles d&eacute; pi&egrave;rres! Ch'tait pour tch'i' f&ucirc;ssent a&icirc;sies &agrave; m'suther par un arpenteur, car i' travaillait &agrave; t&acirc;che. quand les pi&egrave;rres 'taient f'n&eacute;es &agrave; la palet&eacute;e dans la routes, auve eune p&eacute;tite couoche d&eacute; gravi par dessus, et l'tout bein mouoilli, l'ro&ucirc;leux &ecirc;cr&acirc;sait l'tout ensembl'ye pour faithe la surface.<br/>
<br/>
L's hommes tchi travaillaient sus les routes (il' 'taient mentionn&eacute;s comme &quot;Cantonniers&quot; dans les livres d'p&acirc;raisse) aidgaient l'tou du ro&ucirc;leux &eacute;tout. Il' avaient tr&eacute;jous un contr&eacute;-ma&icirc;tre (&quot;Chef Cantonnier&quot;). A <a href="st_brelade.html">St. Br&eacute;lade</a>, ch'tait un ancien du bouan vi&egrave;r nom d'Gavey, et i' m'sembl'ye acouo l'vaie donner ses ordres au mat&icirc;n: &quot;T&eacute;, Nicolas,&quot; i' disait, &quot;Prend ta bigorne et va-t-en aupr&egrave;s d'Tabor o&ugrave;'est tch'i' sont &agrave; r'habilyi la route!&quot; &quot;T&eacute;, Amice, tu t'en vas aller auve Nicolas!&quot; &quot;T&eacute;, Jean, prend tes &ocirc;tis et va-t-en remplyi les flias tchi sont d&ecirc;grad&eacute;s dans l'Mont &Egrave;rthu!&quot; &quot;Et pis t&eacute;, Douard, t'en vas prendre ta pelle et t'en vas t'en v'n&icirc;n auve m&eacute; au 'r&ocirc;lleur'&quot;.<br/>
<br/>
Sans doute, i' n'y avait pon l'trafi dans les routes d&eacute; chu temps-l&agrave; qu&eacute; nou-s-y cait &agrave; ch't heu, et nou pouvait y marchi en se&ucirc;thet&eacute;, mais i' n'duthaient pon si bein comme &agrave; ch't heu n'tout. Il ont changi, nouos vielles routes, &agrave; ch't heu tch'i' sont macadamis&eacute;es et &ecirc;la&icirc;sies &agrave; bein des bords. Y'en a tout d'm&ecirc;me acouo d's &ecirc;traites ich&icirc;n du c&ocirc;t&eacute; des Landes et d'La Fontaine, et v'la tchi m'donne un tas d'plia&icirc;si d'y marchi et d'vaie les vielles pi&egrave;rres tchi sont pr&ecirc;tes &agrave; tchaie au bas des foss&eacute;s, et d'penser &egrave;s anciens tchi l's ont b&acirc;tis, et tch'ont b&acirc;ti les vielles muth&acirc;les. ches foss&eacute;s-l&acirc; en ont-i', d'l'&acirc;ge! Combein d'heuthes tch'il' ont pass&eacute; &agrave; les mettre &agrave; haut, pi&egrave;rre sus pi&egrave;rre! Et ouaithe qu&eacute; la macadamis&acirc;tion a fait l'boulais des routes qu&acirc;si aussi f&icirc;n comme du v&egrave;rre, les foss&eacute;s l'long des p'tites routes sont n&eacute;glyigis et ont b&eacute;soin d'&ecirc;t' &egrave;rb&acirc;tis &agrave; bein des bords. J'pense bein qu'les propri&ecirc;taithes des clios sont propri&ecirc;taithes des foss&eacute;s &eacute;tout, et qu'la main-s'oeuvre est si chi&eacute;the et si &ecirc;carse tch'i' n'peuvent pon arriver &agrave; les r'graie. Heutheusement qu'la <a href="brancage.html">Visite du Brancage</a> est acouo ieune des cou&ocirc;teunmes qu'la suppos&eacute;e &quot;R&eacute;forme&quot; n'a pon abolie: autr&eacute;ment nou n'pouorrait pon marchi les p'tits c'm&icirc;ns dans l'&ecirc;t&eacute; sans d&ecirc;c&acirc;rrer les ronches!<br/>
<br/>
Quand la louai forchit les gens &agrave; env'yer lus mousses &agrave; l'&ecirc;cole, et qu'les st&icirc;nmes rempliaich&icirc;drent les navithes &agrave; vailes, les gens c'mench&icirc;drent &agrave; saver l'Angliais et li&eacute;the les g&acirc;zettes qu'les st&icirc;nmes apportaient d'Angli&eacute;t&egrave;rre, et i' c'mench&icirc;drent &agrave; donner des dr&ocirc;les d&eacute; noms &egrave;s &ecirc;fants. Ch'tait des noms tch'i' li&ecirc;saient dans ches g&acirc;zettes-l&agrave;, pr&icirc;ncipalement des noms d'la nobli&egrave;che - comme &quot;Augusta&quot;, et pis i' finissaient par l&eacute; prononcer &quot;Guess'teu&quot;! Les bieaux vi&egrave;rs noms J&egrave;rriais c'mench&icirc;drent &agrave; dispatha&icirc;tre, et les noms Angliais 'taient dr&ocirc;lement prononc&eacute;s: &quot;Mary&quot; d'v&icirc;nt &quot;M&eacute;r&eacute;&quot;, &quot;Emily&quot; d'v&icirc;nt &quot;&Eacute;m&eacute;l&eacute;&quot; et &quot;Alice&quot; d'v&icirc;nt &quot;&Eacute;lice&quot;! Ma m&acirc;rraine s'y m&icirc;nt &agrave; forche, lyi, &agrave; vouler donner des noms &ecirc;tranges &egrave;s mousses - pas seulement Angliais ni n'tout. Iun d'ses favoris 'tait l'nom du g&eacute;n&eacute;ral Allemand tch'avait aidgi au duc d&eacute; Wellington &agrave; gangni la bat&acirc;lle d&eacute; Waterloo - l&eacute; g&eacute;n&eacute;ral Bl&uuml;cher - et deux-s'trais g&eacute;n&eacute;th&acirc;tions d'nouot' fanmille e&ucirc;drent &agrave; combattre vaillamment pour l'emp&ecirc;chi d'donner chu nom-l&agrave; &agrave; lus mousses!<br/>
<br/>
 Ich&icirc;n, &agrave; <a href="st_ouen.html">St. Ou&euml;n</a>, un membre d'la fanmille L&eacute; Rossigno d'chu temps-l&agrave; fut nomm&eacute; &quot;Inkerman&quot; d'apr&egrave;s l'nom d'la ville d&eacute; Crim&eacute;e o&ugrave;'est qu&eacute; l's Angliais batt&icirc;drent les Russes en 1854. Tout l'monde l'appelaient &quot;Qu&egrave;rr'maine&quot;, et pour nous, mousses, tchi n'avaient pon ou&iuml; p&acirc;ler d'la bat&acirc;lle d'Inkerman, il 'tait un objet d'&icirc;nt&eacute;th&ecirc;t viyant tch'il avait un nom d'm&ecirc;me! I' d'meuthait d'tchiquebord du c&ocirc;t&eacute; d'La Ville Bagot, et il avait eune machinne &agrave; p&eacute;dales tch'avait trais reues (Un &quot;tricycle&quot; en Fran&ccedil;ais). I' m'ttait eune manni&eacute;the d&eacute; castchette d&eacute; cap'taine comme un tas d'naviguant d'chu temps-l&agrave;, et i' marchait atout les gambes &ecirc;cal&eacute;es. I' m'sembl'ye qu&eacute; j'l&eacute; vai acouo &agrave; p&eacute;daler sa machinne en faisant un manni&eacute;the d&eacute; salut ch&acirc;que fais qu'ses pids poussaient sus les p&eacute;dales!<br/>
<br/>
Nou n'vait pon fort d&eacute; ches machinnes-l&agrave; &agrave; trais reues &agrave; ch't heu, mais j'en ai veu ieune &agrave; ches drein. J'ai veu un homme sus ieune deux fais entre la Salle Paroua&icirc;ssiale et l'Mangni d'St. Ou. Chette-l&agrave;, dgia, est pus mod&egrave;rne et pus belle tch'estait la cheinne &agrave; &quot;Qu&egrave;rr'maine&quot; L&eacute; Rossigno!<br/>
<br/>
<i><a href="lefeuvre.html">George d'la Forge</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noms1ers.html">Des noms J&egrave;rriais</a><p>
<li><a href="noms2003.html">Nom d'la vie!</a><p>
<li><a href="brancage.html">L&eacute; Brancage</a><p>
<li><a href="brancage2.html">L'originne d&eacute; nos routes, nos foss&eacute;s et l'brancage</a><p>
<li><a href="pave.html">Sus l'pav&eacute;</a><p>
<li><a href="gdfrapelle.html">J&eacute; m'rapelle...</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
