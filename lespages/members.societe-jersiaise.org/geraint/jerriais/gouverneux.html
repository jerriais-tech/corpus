<HTML>
<HEAD>
<TITLE>L&eacute; Gouv&egrave;rneux d'J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Gouv&egrave;rneux d'J&egrave;rri</h2></font></center><p>

<img src="gouverneux2018.jpg" width="181" height="444" alt="Lieut'nant-Gouv&egrave;rneux 2018" title="" align="right" />
L&eacute; preunmi&eacute; Gouv&egrave;rneux d'J&egrave;rri fut appouaint&eacute; en 1470: Messire R'chard Harliston et l'drein Gouv&egrave;rneux d'J&egrave;rri mouothit en 1843, mais pouor bein longtemps les Gouv&egrave;rneurs n's'en d'mentaient pon d'lus d'v&eacute; en J&egrave;rri et des Lieut'nants-Gouv&egrave;rneurs f&ucirc;drent appouaint&eacute;s pouor agi au nom d'la Couronne.<br/>
<br/>
D'pis 1854 j'avons ieu ra&icirc;que des Lieut'nants-Gouv&egrave;rneurs, mais j'continnuons d'p&acirc;ler du &quot;Gouv&egrave;rneux&quot; tout coumme. L&eacute; drein tchi portait l'titre d&eacute; Gouv&egrave;rneux officiellement 'tait l'Lord Beresford.<br/>
<br/>
Au jour d'aniet, l&eacute; Gouv&egrave;rneux (tch'a l'titre S'n Excellence) est appouaint&eacute; par la Couronne sus la nonminn&acirc;tion d'un conmit&eacute; des hauts jutchis d'J&egrave;rri pouor un bail d'ch&icirc;nq ans. L&eacute; v&eacute;to du Gouv&egrave;rneux sus les louais d'J&egrave;rri fut aboli en 2005, mais l'Gouv&egrave;rneux est acouo membre d's <a href="etats.html">&Ecirc;tats d'J&egrave;rri</a>. I' peut y p&acirc;ler, mais sans l'drouait d'voter, mais s'lon eune convention i' p&acirc;le ra&icirc;que deux fais, en prannant sa poste et en d&icirc;thant &agrave; bi. La tcha&icirc;se du Gouv&egrave;rneux est &agrave; c&ocirc;t&eacute; d'la cheinne du Bailli (ou Pr&eacute;sident) mais est pliaichie pus b&acirc;sse pouor s&icirc;ngnifier qu'ch'est l'Bailli tch'a l'au-d'ssus dans l's affaithes civiles.<br/>
<br/>
L&eacute; Gouv&egrave;rneux est C'mandant en Chef des forches militaithes en J&egrave;rri, et a des pouvi&egrave;rs pouor les p&acirc;sseports, et les tchestchions d'citouoyennet&eacute; Britannique.<br/>
<br/>
I' r'pr&eacute;sente la Couronne et la Reine en J&egrave;rri et fait l&eacute; d'v&eacute; d'chef d'l'&ecirc;tat quand l'monarque n'est pon en J&egrave;rri. I' s&egrave;rt d'contact entre l&eacute; gouv&egrave;rn&eacute;ment d'J&egrave;rri et l'chein du Rouoyaume Unni, et p&acirc;sse des r'qu&eacute;mend&acirc;tions d'appouaintements et s'en d'mente des r'qu&eacute;mend&acirc;tions pouor d's hounneurs &egrave;s &Icirc;lemans.<br/>
<br/>
La r&eacute;sidence officielle du Gouv&egrave;rneux (et du monarque en cas d'v&icirc;site) est la Ma&icirc;son du Gouv&egrave;rneux sus l'Mont du Gouv&egrave;rneux &agrave; <a href="st_sauveux.html">Saint Sa&ucirc;veux</a>. Ch&acirc;que ann&eacute;e pouor les f&ecirc;tes d'l'anniv&egrave;rsaithe d'la <a href="duc.html">Reine, not' Duc</a>, la popul&acirc;tion d'J&egrave;rri et les v&icirc;siteurs sont &icirc;nvit&eacute;s &agrave; la Ma&icirc;son du Gouv&egrave;rneux et l's hounneurs d'l'anniv&egrave;rsithe d'la Reine sont procli&acirc;m&eacute;es.<br/>
<br/>
&nbsp;<p>
<CENTER><TABLE><TR><TD>
<img src="ltgouv7.jpg" height="150" alt="Lieut'nant-Gouv&egrave;rneux" title=""  />

</TD><TD>
<img src="ltgouv2.jpg" height="150" alt="la Ma&icirc;son du Gouv&egrave;rneux"  />

</TD>
<TD>
<img src="cour2012.jpg" height="150" alt="Cour Rouoyale" title="" />

</TD>
</TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>

<li><a href="pmgouverneux.html">L&eacute; Gouv&eacute;rneux</a><p>

<li><a href="reine2000.html">L'Anniv&egrave;rsaithe d'la Reine</a><p>
<li><a href="pmfraid.html">Pus fraid que Jamais?</a><p>

<li><a href="chefs.html">Les Chefs et les Gr&ocirc;sses T&ecirc;tes</a><p>
<li><a href="gouoray.html">La Bat&acirc;le d&eacute; Gouoray</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

