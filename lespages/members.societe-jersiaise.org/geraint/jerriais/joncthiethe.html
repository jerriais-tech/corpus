<HTML>
<HEAD>
<TITLE>Ma Vielle Joncthi&egrave;the</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ma Vielle Joncthi&egrave;the</h2></font></center><p><br>
<CENTER><TABLE><TR><TD>
C'hest au s&eacute; quand je r'vains, fatigui et l&acirc;ssai, <br>
Qu&eacute;-j'sis fini d'soup&eacute; et touos l's'&egrave;fans au liet, <br>
Qu&eacute; je prends ma Gazette et qu'j'aime &agrave; m'assi&egrave;the, <br>
Pour une bouonne heuthe d'er'p&ocirc;s sus ma vielle joncthi&egrave;the.<br>
<br>
En fumant ma pipe je 'li&egrave;t toutes les nouvelles, <br>
Tandis que Jenny erpathe et sairre la vaisselle, <br>
Sans pairdre un moment ou' trouve tr&eacute;jous d'qu&eacute; faithe, <br>
Tandis que je m'erpose sus ma vielle joncthi&egrave;the.<br>
<br>
Et pis b&eacute;t&ocirc;t ou' r'vain quand tout est r'path&eacute;, <br>
Mettre san bras l'tou' d'man co et s'assi&egrave;the aupi d'm&eacute;, <br>
Et pis touos les deux j'prenons qhuiq' chose &agrave; b&egrave;the, <br>
Coumme un Roi&eacute; et une Reine sus notre vielle joncthi&egrave;the.<br>
<br>
J'er'passons ensemblle les viers temps d'nos amours, <br>
Quant j'faisions la carre dans le princeu des Tours ; <br>
C'ht&eacute; l&agrave; ouai q'ou' ri&egrave;t et m'disait veux-tu 'taithe -<br>
J'en rie&icirc;mes touos les deux sus notre vieille joncthi&egrave;the.<br>
<br>
Ah! John, s'faisait-alle, tu n'as pas oublliai<br>
Les p'tites aventuthes de not' bouan temps passai,<br>
Oquothe avec c'h'la voudrais tu bein m'craithe,<br>
J'pr&eacute;f&egrave;the &ecirc;tre coumme je sommes sus not vieille joncthi&egrave;the<br>
<br>
Aumains j'en'sommes qu'iun, dans chu temps-l&agrave; j't&ecirc;mes deux, <br>
Et pis 'y'avait l'fils du grand Ph'lippe Le Sauteux, <br>
Qu&eacute;thai voulu m'av&eacute; en 'm'f&ecirc;sant d's'acraithes, <br>
Pour m&eacute; hall&eacute; d'tes bras, et d'ta vieille joncthi&egrave;the.<br>
<br>
Mais non, j'avais vouai, que j'sais pour t&eacute; seule, <br>
Quoeique dans l'prum'yi tu n'm&eacute; fis pon grand aqhueil, <br>
Mais b&eacute;t&ocirc;t j'vis bein et j'l'dit vite &agrave; ma m&egrave;the, <br>
Chest m&eacute; qu'il &eacute;tha pour soigni sa joncthi&egrave;the.<br>
<br>
Mais t'&ocirc;uoblie man gar&ccedil;on, ergas l'heuthe qu'il est, <br>
Ne'v'la m&icirc;ni&egrave;t qui sonne, allons vite est tu pr&ecirc;t, <br>
Et pis n&eacute; v'l&agrave; y'un des p'tits que j'entends braithe, <br>
Tu'y restethais toute la ni&egrave;t sus ta vielle joncthi&egrave;the.<br>
<br>
Allume vite la chandelle et soufflle le crass&egrave;t, <br>
Barre la porte de d'vant et la f'n&ecirc;tre du d'gra&icirc;, <br>
Et v&eacute;'t'en nos couochi, il est grand temps d'en faithe, <br>
Dit <I>good-night</I>, jusqu'&agrave; d'main, &agrave; ta vielle joncthi&egrave;the.<p>
&nbsp;<p>
<I>J. L. F.<p></I>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="vielle_tchaise.html">La Vielle Tchaise</a><p>

<li><a href="gdfrliques.html">R'liques du temps jadis</a><p>
<li><a href="meubvoc.html">Les meubl'yes en J&egrave;rriais</a><p>
<li><a href="maison.html">La ma&icirc;son</a><p>
<li><a href="barometre.html">Man Barom&egrave;tre!</a><p>
<li><a href="galant.html">Le Galant &agrave; sa Douoche</a><p>
<li><a href="galant2.html">Le Galant &agrave; s'n'Amouore&ucirc;se</a><p>

<li><A HREF="legalant.html">L&eacute; Galant &agrave; s'n-Amouoreuse</A><p>

<li><a href="amouoreu.html">L'Amouoreux</a><p>
<li><a href="colin.html">Colin et Colette</a><p>

<li><a href="nicolasnenne.html">Nicolas et Nenn&eacute;</a><p>


<li><a href="temps_passait.html">Le temps p&acirc;ssait</a><p>

<li><a href="assise.html">L'Assise de la Veille</a><p>
<li><A HREF="assisedeveille.html">L'Assise de Veille</A><p>
<li><a href="villie.html">La Villie</a><p>
<li><a href="rondepl.html">Ronde</a><p>
<li><a href="craset.html">Notre Vieir Cr&acirc;set</a><p>
<li><a href="craset2.html">Le Cr&acirc;set</a><p>
<li><a href="crassait.html">Le Crassa&iuml;t</a><p>
<li><a href="vierstempsflm.html">Les Vi&egrave;rs Temps</a><p>
<li><a href="jeanne.html">Dans man jeanne temps</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
