<HTML>
<HEAD>
<TITLE>Tchesqu'est la miyeu vaque</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchesqu'est la miyeu vaque</h2><br/>
Ph'lip a s'n'id&eacute;e, mais n'veur pas dithe<br/></font></center><p>
<img src="vaque.jpg" width="246" height="154" alt="eune vaque" title="" align="right" />

<i>Au Portinf&eacute;</i><br/>
<i>M&ecirc;credi au s&eacute;.</i><br/>
<br/>
Moussieu l'Editeu,<br/>
<br/>
Hier au s&eacute; la Merrianne, tch'y v'nait d'rumin&eacute; pour un bouon quart-d'heuthe, apr&egrave;s av&eacute; liut la g&acirc;zette, me dis comme chonna: &quot;Ch'est d'main l'anniversaire de la <a href="libethation60.html">Lib&eacute;th&acirc;tion</a>, Ph'lip. Tch&egrave;sque j'allons faithe?&quot;<br/>
<br/>
&quot;J'allons rest&eacute; siez-nous, ma vieille,&quot; j'l'y dit, &quot;et j'allons nos r'p&ocirc;s&eacute; et pens&eacute; un mio &agrave; chais chinq tristes ann&eacute;es, et &egrave;s siens tchy ne r'vintes pas. Pour hardi, tu sais, Merrienne, d'main ne s'sa pas un jour de r&ecirc;jouissance, car y'a des choses que nou n'roublie pas.&quot;<br/>
<br/>
&quot;Ch'est bein vrai,&quot; ou dit. &quot;Ach'teu, tch&egrave;squ'y y'a en Ville?&quot;<br/>
<br/>
&quot;Y n'y'a pas le s&egrave;rvice usu&eacute;l dans la Vieille Eglyise,&quot; j'l'y dit. &quot;L's'<a href="etats.html">Etats</a> d&eacute;cid&icirc;tes que chonna n'tait pas n&eacute;c&eacute;ssaithe, et pourtant y'avait pus d'un membre d'Campagne tch'y n'approuvait pas de ch't'action-l&agrave;. Dans l'arlev&eacute;e y'a du <a href="pmmuratti.html">football</a> &agrave; <a href="springfield.html">Springfield</a>, et des bidets &agrave; la Preumi&eacute; Tour. Si fait b&eacute;, ch'est seux qu'y'&eacute;tha du monde.&quot;<br/>
<br/>
&quot;Y'en &eacute;tha tout-plien &eacute;tout dans l's'aub&eacute;rges,&quot; ou s'fit s&egrave;quement. &quot;Et y'&eacute;tha bein des travailleux tch'y s'saient p&ucirc;s contents s'&ecirc;tre &agrave; l&ucirc;s d'jobbe, si l&ucirc;s jour s'est pas p&eacute;yi. Mais faut laiss&eacute; chonna. Ne v'l&agrave; les shows pr&egrave;sque finis; dis-m&eacute; ou&egrave;sque tu'as veu tchiquechose de b&eacute;.&quot;<br/>
<br/>
&quot;Eh bein, Merrienne,&quot; j'l'y dit, &quot;y faut adm&eacute;ttre que j'ai 'tait un mio d's'appoint&eacute;, car, &agrave; prendre yun dans l'autre, y n'y'avait pas la qualit&eacute; des autres ann&eacute;es, sinon au show d'la Ville et Mardi, &agrave; <a href="st_jean.html">Saint-Jean</a> et <a href="st_louothains.html">Saint-Louothains</a>. Ch'n'est pas pour dithe que n'y'avait pas d'bouonnes b&ecirc;tes ichin et l&agrave;, mais &agrave; Saint-Martin, par &eacute;xemple et m&ecirc;me p&ucirc;s au show des Trais P&acirc;raisses, n'ou viyait pas grand'chose d'extra. J'&eacute;thais creu que pour l&ucirc;s centenaire, nos f&eacute;rmiers &eacute;thaient fait un effort sp&eacute;cial, mais nouff&eacute;. Imagine-t&eacute;, par exemplye que la famille des Le Ruez n'avait pr&egrave;sque rain, et ch'tait pr&egrave;sque la m&ecirc;me chose &agrave; <a href="st_martin.html">Saint-Martin</a>, ou&egrave;sque les Richardson's n'avaient pas l&ucirc;s entr&eacute;es d'cou&ocirc;tume.&quot;<br/>
<br/>
&quot;Y n'faut pas s'en &ecirc;tonn&eacute;,&quot; ou dit, &quot;car des quatre gar&ccedil;ons, y n'en reste que yun ou deux dans la p&acirc;raisse. Mais n'te g&ecirc;ne pas: nou r'v&ecirc;rra les Le Ruez et les Richardsons au mais d'Octobre. Mais chein que j'veur sav&eacute; Ph'lip, tu'as tait &agrave; touos les shows: ou&egrave;sque tu'as veu la miyeu vaque?&quot;<br/>
<br/>
&quot;Ah, damme, Merrienne,&quot; j'l'y dit, &quot;tu m'p&ocirc;se une tch&eacute;stchon-l&agrave;. Comme d&icirc;sait le bouonhomme John Le Ruez, y faut les vais ensemblyes. Je n'crais pas qu'la vaque tchi fit l'champion ichin est tout-&agrave;-fait bouonne ass&eacute;z mais la vaque au Sieur Hickey, tchi remportit tout au Bou&ocirc;l&eacute; pou&ocirc;rrait l'faithe si ou pathait aussi bein comme &agrave; <a href="la_trinnete.html">la Trin't&eacute;</a>. Y'en a tch'y n'l'aiment pas p&ucirc;s qu'chonna, mais je crais tch'y s'saient bein contents d'l'av&eacute; dans l&ucirc;s &ecirc;tablye. La veuve Mouothant en a yunne que les Juges &eacute;thont &agrave; r'gard&eacute;, et y'en avait un couplye &agrave; Saint-Jean et Saint-Louothains tchi valaient la peine de vais. Le Sieur de St. Pa&euml;r fit l'championnat, et sans doute le m&eacute;thitait, mais sa t&ecirc;te n'est pas yun d'ses miyeu points. Ach'teu, &agrave; <a href="grouville.html">Grouville</a>, le Sieur Bertram r'montrit s vaque tch'avait fait l'championnat en Ville y'a deux ans. Ch'est une longue, forte vaque, avec un raide bouon pi&eacute;chot, mais ou perd dans sa t&ecirc;te, et quant &agrave; m&eacute; j'aime une belle t&ecirc;te j&ecirc;rriaise. Ch'est pour les Juges &agrave; d&eacute;cid&eacute;, et ch'est seux et c&eacute;rtain tch'y trouv'thont des critiques le tout su ring. S'ils ont dans l'id&eacute;e tch'y pou&ocirc;rront pi&egrave;the &agrave; tout-l'monde, y peut l'oubli&eacute;.&quot;<br/>
<br/>
&quot;Et don, tu n'peux pas m'dithe la sienne que tu'aime le m&ucirc;s de toutes chais-l&agrave;?&quot;<br/>
<br/>
&quot;Nan,&quot; j'l'y dit, &quot;mais j'ai m'n'id&eacute;e fixe quand-m&ecirc;me.&quot;<br/>
<br/>
<i><a href="lebrocq.html">Ph'lip</a></i><br/>
<i>Les Chroniques de Jersey 11/5/1957</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="jerseycow.html">Les vaques d&eacute; J&egrave;rri</a><p>
<li><a href="vaque.html">La Compliainte d'une Vaque</a><p>
<li><a href="vaquevoc.html">Les parties d'eune vaque</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="gniche.html">La g'niche &agrave; m'n oncle</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="boeux1914.html">Une nouvelle sorte d'Boeux</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="pmheifer.html">Ph'lip shows his heifer in milk</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="painherdbook.html">Mister Pain Betrays Herd Book Secrets</a><p>
<li><a href="painnoble.html">All about Golden Fern's Noble</a><p>
<li><a href="breunejaune.html">Breune, jaune, breune, jaune: ma vaque a des c&ocirc;nes</a><p>
<li><a href="painexpert.html">Rapport d'Expert?</a><p>

<li><a href="vaquesmucres.html">Les vaques sont mucres</a><p>
<li><a href="bullchinashop.html">Coumme un touauth&eacute; dans eune boutique &agrave; porc&eacute;laine</a><p>
<li><a href="fermethie.html">La f&egrave;rmethie en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

