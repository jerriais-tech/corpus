<HTML>
<HEAD>
<TITLE>Salut d'un pouor Rimeux &agrave; un Po&egrave;te - Victor Hugo</TITLE>
<META  name="keywords" content="Jèrriais, language, langue, Victor Hugo, Guernsey, Guernesey, exil, proscrits, Channel Islands, îles anglo-normandes">
<META  name="description" content="J&egrave;rriais: Victor Hugo en J&egrave;rri - Victor Hugo &agrave; Jersey - Victor Hugo in Jersey">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Salut d'un pouor Rimeux &agrave; un Po&egrave;te</h2></font></center><p>
<CENTER><TABLE><TR><TD>

N&eacute; v'la d&ecirc;j&agrave; pus d'vingt-huit ans<br>
Que tu'es hors<br>
De l'autr' bord! -<br>
Ch'est de vrai, bein longtemps<br>
A s'rapp'ler d'un mort!<p>

La majorit&eacute; des persounnes<br>
Sont oubli&egrave;es<br>
Sit&ocirc;t pass&egrave;es!<br>
D&egrave;s que l'Nouvel An sounne<br>
I' sont liain d'nos pens&egrave;es!<p>

Les anciens vont? I' r'veint d'savi&egrave;rs!<br>
L'nouvieau v'nu<br>
Est erchu<br>
Par l'un et l'autre &agrave; bras ouv&egrave;rts,<br>
D&egrave;s qu'i fait san d&eacute;but.<p>

Ah! j'avons tous courte m&eacute;mo&eacute;the<br>
Dans bein des choses,<br>
Sans qu'i' y'ait d'causes.<br>
Je n&eacute;gligeons l'histo&eacute;the<br>
Et j'oublions les roses!<p>

La rose h&eacute;las! a des pitchets<br>
Malgr&egrave; s'n'odeur.<br>
Et ch'est malheur<br>
S'nou veurt, sans r'garder &agrave; ses daigts,<br>
Tchill'yi la flieur!<p>

Ou' s'en va vite &egrave;tou, la rose!<br>
Anni&egrave;t tchill'yie,<br>
D'main efili&egrave;ll'yie!<br>
Et souvent m&ecirc;me, &agrave; peine &ecirc;cliose<br>
Oulle est trill'yie!<p>

La couronne en louothi, pourtant,<br>
Qu'les gens mettaient<br>
Tr&eacute;jous aut'fais<br>
Sus l'front des grands parmi les grands,<br>
Duthait, malgr&egrave; l's'ans qui passaient!<p>

La grandeur est flieur immortelle. -<br>
La mort l'&ecirc;vite!<br>
L'histo&eacute;the &ecirc;crite<br>
Nos fait respecter chose itelle<br>
Que l'vrai m&eacute;thite.<p>

Et d'm&ecirc;me, enfin, Hugo, j'te vai<br>
Grand orateur,<br>
Po&egrave;te, auteur,<br>
Par tan talent tr&eacute;jous bain drait<br>
Malgr&egrave; tan long malheur!<p>

Je sai' trop bein, h&eacute;las! qu'ma rime<br>
N'peut pon pr&eacute;tendre<br>
A pouver t'rendre<br>
L'sentiment qu'i' faut qu'nou t'exprime<br>
En langage aussi fort que tendre!<p>

Mais, occouo', quand j'pense &agrave; tes vers,<br>
Qui chantaient tant,<br>
Qu'en touos les temps<br>
Nou les li&egrave;t par tout l'univers,<br>
J'te fais l'salut du p'tit au grand!<p>

Hugo! Tu r'vis dans ta statue!<br>
Je t'vai marchant! Ta t&ecirc;te est nue!<br>
Mais de d'sus l'bieau Parc de Candie,<br>
Tch'est don' qu'tu r'garde? - Ah! ta patrie!<p>
&nbsp;<p>

<i><a href="ejluce.html">EJL</a><p>

Guernesey,<br>
D&eacute;voilement d'une Statue &agrave; Victor Hugo,<br>
7 Juillet 1914.<p></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="cahouain_hugo.html">Caouain et Victor Hugo</a><p>
<li><a href="victorhugo.html">Serenade</a><p>
<li><a href="hugo_pieuvre.html">Victor Hugo et la Pieuvre</a><p>

<li><a href="hautevillehouse.html">Eune v&icirc;site &agrave; Hauteville House en 2012</a><p>
<li><a href="metivier.html">Laelius au Rimeux du C&acirc;t&eacute;</a><p>
<li><a href="anacreon.html">&Agrave; l'Anacr&eacute;on en Braies</a><p>
<li><P><A HREF="rimeurs.html">Rimeurs J&egrave;rriais</A></P>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
