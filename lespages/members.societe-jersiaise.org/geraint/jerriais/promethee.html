<HTML>
<HEAD>
<TITLE>Prom&eacute;th&eacute;e et l'feu</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Prom&eacute;th&eacute;e et l'feu</h2></font></center><p>

<br/>
<br/>
L's anciens Gr&egrave;cs voulaient explyitchi coumem tchi qu'les humains avaient atchis l'feu. s'lon lus mythologie, d'vant les dgieux Ol&#375;mpiens, y'avait eune race d&eacute; dgieux app'l&eacute;e les Titans, n&eacute;s d'la D&ecirc;&ecirc;sse d'la T&egrave;rre. Ches Titans f&ucirc;drent vaintchs par les Ol&#375;mpiens et lus &ecirc;fants 'taient parmi les caract&eacute;thes d'un tas d'histouaithes qu&eacute; les Gr&egrave;cs lus cont'p&eacute;taient.<br/>
<br/>
Y'a d's histouaithes tchi racontent les faits d'Prom&eacute;th&eacute;e. S'lon ieune des mythes, ch'fut Prom&eacute;th&eacute;e tchi mo&ucirc;lit les preunmi&eacute; hommes du pit&eacute;. Mais en tout cas, dans l's histouaithes Prom&eacute;th&eacute;e 'tait l'champion et l'gardgien d's humains contre les dgieux - et i' 'tait un tritcheux &eacute;tout, rus&eacute; coumme un r'nard.<br/>
<br/>
Un jour les dgieux et l's hoummes 'taient pouor fricoter ensembl'ye, et un grand boeu fut r&ocirc;ti et Prom&eacute;th&eacute;e avait &agrave; sparti l'boeu r&ocirc;ti parmi les dgieux et l's hoummes. I' griyit don deux pliats: iun cont'nait un tas d'bouonne viande cou&egrave;rt d&eacute; trip&acirc;les; et sus l'aut' pliats, i' t&acirc;ssit l's os du boeu cou&egrave;rts d'eune couoche d&eacute; gras. Ch'fut &agrave; Z&eacute;us, l&eacute; rouai des dgieux, d'choua&icirc;si tchi pliat qu'les dgieux mang'geaient, et i' pr&icirc;nt la pliat'l&eacute;e d'os. Aupr&egrave;s chutte trique d&eacute; Prom&eacute;th&eacute;e, quand eune b&ecirc;te 'tait sacrifici&eacute;e &egrave;s dgieux, l's hoummes gardaient tr&eacute;jous la miyeu viande pouor ieux-m&ecirc;mes et la&icirc;ssaient l's os br&ucirc;l&eacute;s &egrave;s dgieux.<br/>
<br/>
Z&eacute;us 'tait m&acirc;rri d'aver 't&eacute; tritchi d'm&ecirc;me et gardait l&eacute; s'gret du feu d's humains. Mais Prom&eacute;th&eacute;e volit l'feu d'l'Ol&#375;mpe en muchant eune fliambe dans eune tigue creuse d&eacute; fanon, &agrave; seul f&icirc;n d'l'emporter &agrave; la t&egrave;rre.<br/>
<br/>
Z&eacute;us peunnit Prom&eacute;th&eacute;e pouor aver bailli l'feu &egrave;s gens. I' fit encha&icirc;ner &agrave; eune falaise dans les Montangnes d'la Caucase et c'mandit qu'un aigl'ye v&icirc;nssent touos les jours pouor li'&ecirc;raichi l'faie. Et ch&acirc;que jour l&eacute; faie &agrave; Prom&eacute;th&eacute;e s'&egrave;rgriyait &agrave; seule f&icirc;n qu'i' r'souffr&icirc;ssent l&eacute; mat&icirc;n. Chutte tortuthe duthit bein longtemps, mais &agrave; la f&icirc;n Z&eacute;us p&egrave;rm&icirc;nt qu'san fis H&egrave;rtchule tith&icirc;sse l'aigl'ye et l&acirc;tch&icirc;sse Prom&eacute;th&eacute;e.<br/>
<br/>
&Agrave; part l&eacute; feu, nou disait qu'Prom&eacute;th&eacute;e avait ens&icirc;ngni &egrave;s gens humains d's arts et des scienches.<br/>
<br/><br/>
<i><a href="jerpoem.html">Geraint Jennings</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="minotaur.html">La L&eacute;gende du Minnotouauth&eacute;</a><p>

<li><a href="daphne.html">Apollon et Daphn&eacute;</a><p>
<li><a href="conucopie.html">La C&ocirc;nucopie</a><p>
<li><a href="hespethides.html">L&eacute; gard&icirc;n d's Hesp&eacute;thides</a><p>
<li><a href="pegase.html">P&eacute;gase en m&eacute;ta</a><p>
<li><a href="gjcharon.html">L&eacute; nageux d'bat&eacute; d'la rivi&eacute;the d'enf&eacute;</a><p>
<li><a href="insonmnie.html">M&eacute;n &icirc;nsonmnie. Honm&eacute;the. N&eacute; v'lo l&eacute; raide cannevas</a><p>
<li><a href="grec.html">Ch'est du grec!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

