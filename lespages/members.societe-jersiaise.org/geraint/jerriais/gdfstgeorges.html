<HTML>
<HEAD>
<TITLE>L'&eacute;glyise d&eacute; St. Georges</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&eacute;glyise d&eacute; St. Georges</h2></font></center><p>

<font size="-1"><i>Le M&eacute;nage &egrave;s Feuvres</i><br/>
<i>St. Ou&euml;n</i><br/>
<i>L&eacute; 19 d&eacute; juilet, 1980</i><br/></font>
<br/>
<img src="stgeorge.jpg" width="239" height="153" alt="L'&eacute;glyise d&eacute; St. Georges" title="" border="0" align="right" />
Moussieu l'R&eacute;dacteu,<br/>
<br/>
J'ai ieu la chance dans chutte vie. L&eacute; onze d'octobre mil huit chent n&eacute;nante-tch'ieune j'fus b&acirc;pt&icirc;si dans l'&eacute;glyise d&eacute; St. Georges, pas bein liain d'ich&icirc;n, par l&eacute; R&eacute;v&eacute;rend John P&eacute;p&icirc;n, Recteu d'<a href="st_ouen.html">St. Ou&euml;n</a>, et ch't' arl&eacute;v&eacute;e, appr&eacute;chant d'huiptanteneuv' ans pus tard, j'ai rieu l'pli&acirc;si d'aller vaie l'&eacute;glyise flieuthie pour la c&eacute;l&eacute;br&acirc;tion du chent'naithe d&eacute; s'n ouv&egrave;rtuthe pour &quot;L'Administration des Sacrements et des autres c&eacute;r&eacute;monies et coutumes de L'&Eacute;glise selon l'usage de l'&Eacute;glise d'Angleterre&quot;, comme nous l'dit la Litourgie.<br/>
<br/>
Il a pa&icirc;ss&eacute; tout pliein dg'ieau par La Corbi&eacute;the d&eacute;pis chu temps-l&agrave;, et qu&acirc;si touos les cheins tch'&eacute;taient &agrave; l'<a href="ecoledudinmanche.html">&Ecirc;cole du d&icirc;nmanche</a> en m&ecirc;me temps qu'm&eacute; sont au r'pos &ecirc;t&egrave;rnel. J'crai tch'i' n'y'en a qu'iun vivant, l&eacute; Sieur Joseph Le Floch, tchi s'en fut &agrave; <a href="gdfcote.html">La C&ocirc;te</a> pour les Rob&icirc;ns en 1907. Il avait n&eacute;nante ans l'treize d&eacute; ju&icirc;n p&acirc;ss&eacute;, et i' d'meuthe &agrave; Montr&eacute;al au <a href="cannada.html">Cannada</a>. Chose assez r'm&egrave;rtchabl'ye, j'ai rencontr&eacute; des Cannadgiens d'souche J&egrave;rriaise &agrave; St. Georges ch't' arl&eacute;v&eacute;e tch'i' l'conna&icirc;ssent, l&eacute; Sieur Le Floch, et si janmais y'a ieu preuve qu&eacute; chein qu'nou-s-apprend &agrave; l'&Ecirc;cole du D&icirc;nmanche, et qu'l'habitude d'aller au tchulte engendre dans les p'tits jours d'un &icirc;ndividu a eune bouanne &icirc;nfluence pour l&eacute; reste d'eune vie, l&eacute; Sieur Le Floch en est ieune. A n&eacute;nante ans i' va acouo &agrave; l'&eacute;glyse touos les <a href="dinmanche_jour.html">D&icirc;nmanches</a>, et il a eune bouanne vouaix et chante la s'gonde dans l'tchoeu.<br/>
<br/>
D'&ecirc;tre dans l'&eacute;glyise d&eacute; St. Georges aniet m&eacute; ram&eacute;mouaithe un tas d'choses. J'm'&egrave;rsouveins des long s&egrave;rmons d'Moussieu P&eacute;p&icirc;n et Moussieu Barascud, Pr&ecirc;tre Suisse-Fran&ccedil;ais. &Eacute;tant mousses, j'avions d'la peine &agrave; rester trantchil'yes et &agrave; nouos garder r&ecirc;vil'yis dans nouos bancs. Nou 'tait l&agrave; d&eacute;pis dgiex heuthes jusqu'&agrave; la f&icirc;n du s&egrave;rvice aupr&egrave;s m&eacute;jeu et i' fallait &agrave; toute forche s&eacute; condithe comme i' faut duthant les s&egrave;rvices, car si les pathents v'naient &agrave; ou&iuml; qu'nous-avait 't&eacute; m&ecirc;chants dans l'&eacute;glyise i' vouos donnaient eune ronde. J'tions contents quand ch'tait Moussieu Paul Bichery tchi pr&ecirc;chait. Ses s&egrave;rmons n'&eacute;taient janmais longs. Un charmant moussieu, l&eacute; R&eacute;v&eacute;rend Bichery. Il allait partout &agrave; pid et quand i' v'nait &agrave; St. Georges i' d&icirc;nait siez la Tante V&icirc;ne (Mdme. Ph'lippe Hamon &agrave; Port&icirc;nfer.)<br/>
<br/>
Dans l'&Ecirc;cole du D&icirc;nmanche i' fallait c'menchi par apprendre la Collecte du jour. &Agrave; m'suthe qu&eacute; nou montait d'cl&acirc;sse en cl&acirc;sse, i' fallait apprendre &agrave; dithe l&eacute; Catic&egrave;me, l&eacute; S&#375;mbole des Ap&ocirc;tres, les &Ecirc;pitres et &Ecirc;vangiles et les Dgiex Commandements par tchoeu, et i' fallait aller deux ans dans la septi&egrave;me cl&acirc;sse et n'aver pon mantchi un D&icirc;nmanche ni p&egrave;rdu eune m&egrave;rque pour g&acirc;ngni la Grand' <a href="biblye.html">Bibl'ye</a>. Ch'tait l'couronnement des sept ou huit p&acirc;ss&eacute;es dans l'&Ecirc;cole du D&icirc;nmanche. <br/>
<br/>
Ch'tait tout en Fran&ccedil;ais dans chu temps-l&agrave;. L&eacute; chant 'tait mangnifique, et j'm'&egrave;rsouveins acouo d'c&egrave;rtains cantiques tch'&eacute;taient les favoris. Iun 'tait &quot;Soleil de Justice&quot;; d'aut' &eacute;taient &quot;Nous aimons le Saint Lieu&quot; et &quot;Tout mon coeur s'enflamme.&quot;<br/>
<br/>
Quand la congr&eacute;g&acirc;tion r'citait les pri&eacute;the souotre l'Minnistre, y'avait eune p&egrave;rsonne - ch'tait Missis Bartlett - tch'&eacute;tait tr&eacute;jous un mot dri&eacute;the tout l'monde, et nou ouiyait tr&eacute;jous s'n &quot;Amen&quot; tout seu aupr&egrave;s touos l's aut' &Acirc;mens.<br/>
<br/>
Eune fanmille tch'&eacute;tait d&eacute;vou&eacute;e &agrave; l'&eacute;glyise et tchi patha&icirc;t &ecirc;t' oubli&eacute;e dans l's &ecirc;loges d'au jour d'aniet 'tait la fanmille H&acirc;cou d'L'&Ecirc;ta. I' m'sembl'ye qu&eacute; j'vai acouo Moussieu Fran&ccedil;ois Philippe H&acirc;cou (pus tard <a href="connetable.html">Conn&ecirc;tabl'ye</a> de la p&acirc;raisse) et sa charmante danme assis dans lus banc auve lus deux filles, les D'moua&icirc;selles Emma et Marie, D&icirc;nmanche aupr&egrave;s D&icirc;nmanche. I' n'mantchaient janmais, et nou peut dithe tch'il' 'taient les vrais pily&egrave;rs d&eacute; l'&eacute;glyise. Et Mait' Elie Maugi, Sur&icirc;ntendant d'l'&Ecirc;cole du D&icirc;nmanche et Ma&icirc;tre d&eacute; la cl&acirc;sse des grands gar&ccedil;ons, en 'tait un autre.<br/>
<br/>
L&eacute; Recteu et ses offici&egrave;rs et les danmes d&eacute; la congr&eacute;g&acirc;tion d'St. Georges ont travailli d&ucirc; pour d&eacute;corer l'&eacute;glyise et organiser l'exhibition d'objets d'dotch&ucirc;ments entouorre l'&eacute;glyise. I' m&ecirc;thitent d'&ecirc;t' f&eacute;licit&eacute;s.<br/>
<br/>
Les s&egrave;rvices et festivit&eacute;s pour rendre gr&acirc;ces au Bou&acirc;n Dgieu pour l&eacute; chent'naithe, auve Moussieu l'Douoyen et l'R&eacute;v&eacute;rend Binder &agrave; pr&ecirc;chi, et l'attendance d&eacute; S'n Excellence l&eacute; Lieutenant Gouverneux, ont remplyi l'&eacute;glyise. Ch'tait mangnifique d&eacute; vaie tant d'monde r&ecirc;unis ensembl'ye pour prier et chanter les louanges du Seigneur. V'l&agrave; tchi m'fait envie d'vaie eune congr&eacute;g&acirc;tion d'm&ecirc;me &agrave; l'&eacute;glyise touos les D&icirc;nmanches. Mais h&eacute;las! Ches jours nou peut p&ucirc;t&ocirc;t s'attendre &agrave; vaie l's aub&egrave;rges plieines et l's &eacute;glyises qu&acirc;si vi&eacute;des!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfexam.html">Examens et s&egrave;rmons</a><p>
<li><a href="gdfpeine.html">&Agrave; ch&acirc;que jour suffit sa peine!</a><p>
<li><a href="gdfcathedrales.html">Les d'vis du Bouan'homme George</a><p>
<li><a href="gdfrome.html">Cantorb&eacute;ry et Rome</a><p>
<li><a href="coutances.html">La Cath&eacute;drale de Coutances</a><p>
<li><a href="gdfangelique.html">Ang&eacute;lique</a><p>
<li><a href="gdfhviii.html">Henri VIII et l'Eglyise d'Angli&eacute;t&egrave;rre</a><p>
<li><a href="gdfhenriviii.html">Henri VIII et l'&Eacute;glyise Anglyicanne</a><p>
<li><a href="gdfmiss.html">Les Missions</a><p>
<li><a href="gdfquoac.html">Des Quoac Quoacs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

