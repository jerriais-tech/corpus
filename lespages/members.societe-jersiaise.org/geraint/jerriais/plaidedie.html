<HTML>
<HEAD>
<TITLE>La Plaidedie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>La Plaidedie</h2></font></center><p><br>

&nbsp;<p>
A M. l'&Eacute;diteu d'La Chronique<br>
<br>
Man chier Couosin,<br>
<br>
J'voudrais bein sav&eacute; qu'est que ch'est qu'tout chu tinn&eacute; et d'vis,<br>
Et tout chu galimatias de Cour et de plaidedie<br>
Au sujet d'ches Messieux et de lus belle chassesie?<br>
I para&icirc;t qui veulent &ocirc;t&eacute; les droits seigneuriaoux &egrave;s Seigneurs et &agrave; la Raine;<br>
Ah! man doux, ch'est bein du brit!<br>
Mais veurs-tu m'faire le plaisi de m'dire si ch'est vrai ch'qui nou dit<br>
Que l'fils du Pr&eacute;sident de l'assemblaie du D'vin s'en va Samedi qui veint faire un spiche &agrave; la Cour?<br>
Ah! si ch'est vrai, je n'y manquerai pas chu jour,<br>
Car che s'ra d'qui v&eacute;ritablement curieux<br>
De oui chu be'd'la goule ove Moussieu l'Procureux.<br>
Mais j'plains bein l'pouore vi, jamais i n'&eacute;ra ieu une bataille pareille,<br>
Je li consillelais de s'mettre du coton dans les ouoreilles.<br>
La Cour devrait, en humanitai, s'en m&ecirc;l&eacute;, je cr&eacute;,<br>
Car le pouore vi, che s'ra assaiz pour li touon&eacute; les sens et vous l'tu&eacute;.<br>
I parait qu l'avocat des chasseurs d&eacute; dire des choses extr&ecirc;mement curieuses; il a fait san spiche d&eacute;j&agrave; diex fais d'vant san mireux et a tout mins sur papi;<br>
Ah! j'irai, si j'n'ai pas l'oppression ou les rhoumatis, bein certainement j'irai l'ou&iuml;,<br>
Car che s'ra d'qui b&eacute; que del vais se donn&eacute; les teurs<br>
De chu grand orateur<br>
Que ses gens disent qu'il imite si bein; commesche d&eacute;j&agrave; qu'il avait nom?<br>
Ah! m'y v'la; i d'vise,<br>
Ainchin qui disent,<br>
Comme chu grand avocat d'aoutrefais, Moussieu Ciceron.<br>
Ch'est-en-qui, tu prendras soin de mes patins et de man parapluie,<br>
Et tu &eacute;ras, man chier, les remerc&icirc;mens de<br>
Ta vieille couosine<p>

<i>Jeanne Marie</i><br>
<br>
<br>
<i>Chronique de Jersey 27/11/1861</i><br>

&nbsp;<p>
<FONT SIZE=2>
<i>Viyiz &eacute;tout</i>:<p>

<ul>
<li><a href="crinme.html">L&eacute; cr&icirc;nme et la louai</a><p>

<li><a href="detravers.html">D&eacute; travers!</a><p>
<li><a href="reminiscences.html">Reminiscences</a><p>
<li><a href="gdfhelas.html">H&eacute;las!</a><p>
<li><a href="mancrime.html">Man Crime</a><p>

<li><a href="gdfceux.html">&Agrave; tous ceux qui...</a><p>
<li><a href="assembliee/cour.html">Visite &agrave; la Cour Rouoyale</a><p>
<li><a href="gdfmefaits.html">M&ecirc;faits et finnances</a><p>

<li><a href="piteurjury.html">How Piteur convinced the Jury</a><p>
<li><a href="proces.html">Le Proc&eacute;s</a><p>

<li><a href="pmassises.html">L's'Assises dans les viers temps</a><p>
<li><a href="pmjugements.html">Dr&ocirc;les d&eacute; jugements, dit Merrienne</a><p>
</ul>

</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
