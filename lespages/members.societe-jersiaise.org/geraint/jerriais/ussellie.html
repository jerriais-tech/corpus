<HTML>
<HEAD>
<TITLE>D'l'&ucirc;ssel'lie!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'l'&ucirc;ssel'lie!</h2></font></center><p>

<div align="center"><table border="0"  width="550">
  <tr><!-- Row 1 -->
     <td><img src="jerriais46.jpg" width="100" height="100" alt="" title="" border="0" /></td><!-- Col 3 -->
	     <td><img src="jerriais275.jpg" width="100" height="100" alt="" title="" border="0" /></td><!-- Col 3 --> 
			     <td><img src="jerriais153.jpg" width="100" height="100" alt="" title="" border="0" /></td><!-- Col 3 -->  
     <td><img src="jerriais11.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais147.jpg" width="100" height="100" alt="" title="" border="0" /></td><!-- Col 4 -->
  </tr>
</table></div>
Quand i' fait fraid, des portes valent mus qu'des h&egrave;ches. Et ch'est bein seux chein qu'chu vi&egrave;r <a href="ditons.html">diton</a> nos dit: nou-s'est mus d&eacute; s'garder caud par d&eacute;dans au run d'&ecirc;t' hors &agrave; travailli dans les clios. Tout coumme l&eacute; travas dait continnuer tout l'<a href="janvyi_mais.html">mais d'Janvyi</a> dans la P&acirc;raisse et i' faut penser &egrave;s cheins tchi sont &agrave; asse&ucirc;ther nos s&egrave;rvices par les c'm&icirc;ns m&ecirc;me quand j'sommes, nous, ahonmard&eacute;s siez nous, cauds coumme des mouossons &agrave; l'entou d'l'&acirc;tre (ou d'la t&eacute;l&eacute;vision).<br/>
<br/>
Nou n'vait d'aut' des h&egrave;ches &egrave;s br&egrave;cques des clios coumme au temps p&acirc;ss&eacute;. Assa, nou-s'en vait mains entout, d'clios, dgia! Dans les touos vi&egrave;rs temps nou-s'avait drouait d'h&egrave;ches battantes. Ch'est en tchi nou pouvait p&acirc;sser par les h&egrave;ches tchi n'taient pon b&acirc;rr&eacute;es &agrave; condition d'les r'freunmer dri&eacute;the s&eacute;. Achteu ch'est ava&ucirc; les rues qu'tout l'trafi va, au run d'croua&icirc;si les clios.<br/>
<br/>
<a href="st_helyi.html">Saint H&eacute;lyi</a> est l'grand us d'l'&Icirc;le. Nou-s'emb&egrave;rque et d'semb&egrave;rque &egrave;s grands batchieaux &agrave; la ca&ucirc;chie - et ch'est les v&icirc;siteurs tchi veinnent et les gens d'J&egrave;rri tchi lus en vont hors pays, et l's &icirc;mport&acirc;tions et export&acirc;tions &eacute;tout (v&eacute;the, j'n'avons pon, &agrave; Saint H&eacute;lyi, l'a&eacute;roport, mais, pouor d&eacute; m&eacute;, ch'est l&eacute; p'tit us qu'est chenna!)<br/>
<br/>
Et quand nou r'garde nos b&acirc;tisses, les us sont d'grand &icirc;nt&eacute;th&ecirc;t. Y'a des ma&icirc;sons tch'ont d's us Georgiens &ecirc;l&eacute;gants auve des mont&eacute;es, des p&eacute;diments et des colonnes ou pili&egrave;rs; des portes &egrave;s grandes boutiques; l&eacute; porta d'l'&Eacute;glyise P&acirc;roua&icirc;ssiale, l&eacute; chein d'la &quot;Cath&eacute;drale&quot;, et d'aut's; l'entr&eacute;e d'la nouvelle P'tite Cour est mod&egrave;rne mais &icirc;mpressionnante; &eacute;pis y'a d's us modestes tchi muchent eune ma&icirc;son ou eune ca&ucirc;minne rensatchie dri&eacute;the tchique c&ocirc;tchi&eacute;the. Et &agrave; la campangne y'a d's arches d&eacute; tchique vielles f&egrave;rmes.<br/>
<br/>
N'mantchiz pon nitout l'&icirc;nscription sus la vielle porte du M&ucirc;s&eacute;e dans l&eacute; C'm&icirc;n d'la Ca&ucirc;chie: &quot;Fier coum Cyrus, mes viers gar&ccedil;ons, j'vos ouvre l'us, l'us d'ma caumine&quot;. <br/>
<br/>
L&eacute; mais d'Janvyi prend san nom d'Janus, l&eacute; dgieu Romain d's us, et chu mais-ch&icirc;n est l'pas d'l'us d'l'ann&eacute;e. En entrant en l'an 2011, tch'est qui nos atchil'ye? Tchi qui sait tch'est qu'est dri&eacute;the la porte?<br/>
<br/>
<i><a href="jerpoem.html">Geraint Jennings</a><br/>
</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfus.html">L'us est clios</a><p>
<li><a href="tapealus.html">Tape &agrave; l'Us</a><p>
<li> <a href="janvyi.html">Eune tape &agrave; l'us</a><p>
<li><a href="porte.html">La porte</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
