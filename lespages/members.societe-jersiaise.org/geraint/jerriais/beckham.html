<HTML>
<HEAD>
<TITLE>Ta crouaix tu port&eacute;thas</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ta crouaix tu port&eacute;thas</h2></font></center><p>

<p>Nou dit qu'i' y'a des gens tch'ont pus d'sou qu&eacute; d'bou&ocirc;n sens, et pis y'a acouo des pathents, &agrave; chein tch'i' patha&icirc;t, tch'ont pus d'mousses qu&eacute; d'bou&ocirc;n sens. Par exempl'ye, les Beckhams ont donn&eacute; un nom Espangno &agrave; lus nouvieau-n&eacute; - Cruz.
</p>
<p><i>Cruz</i> veurt dithe "crouaix" en Espangno, et y'a tchiqu's'uns tchi craient qu'les Beckhams ont ieu l'ch&egrave;rv&eacute; croua&icirc;si  en choua&icirc;sissant un nom d'm&ecirc;me. Mais j&eacute; n'm'en vais pon crititchi, m&eacute;, car ch&eacute; s'sait la pe&icirc;le tch'appelle l&eacute; tr&eacute;pid ni&egrave;r tchu.
</p>
<p>Y'en a tch'ont r'm&egrave;rtchi qu&eacute; Cruz est d&eacute; cou&ocirc;teunme un nom d'fil'ye en Espangne, car ch'est bein "la cruz", tout coumme ch'est la crouaix en J&egrave;rriais. Mais viyant qu&eacute; l'Sieur Beckham n'a pon d'honte d&eacute; s'habilyi en cotelle Orientale, ni d'mett' les dr&acirc;ses &agrave; sa bouonnefemme nitout, un fis auve un nom d'fil'ye n'est pon d'tchi chotchant dans chutte fanmil'ye. Et en tout cas les cheins tch'ont lanchi eune croua&icirc;sade contre l&eacute; chouaix d'chu nom d&eacute;v'thaient r'm&egrave;rtchi qu'l&eacute; nom Cruz est donn&eacute; assez souvent &egrave;s gar&ccedil;ons &egrave;s Am&eacute;thiques.
</p>
<p>J'avons des crouaix en J&egrave;rri, nous, bein seu. Par exempl'ye y'a les d&eacute; Ste. Crouaix, et des noms d'pliaiche j'en avons un amas. La G&acirc;zette du S&eacute; s'trouve &agrave; La Crouaix d'Bouais, &eacute;pis y'a Les Hautes Crouaix, La Crouaix au Lion, La Crouaix au Ma&icirc;tre et acouo un tas, pa'ce qu&eacute; nou soulait vaie eune crouaix &agrave; qu&acirc;siment toutes les croua&icirc;s'sies avant la R'form&acirc;tion.
</p>
<p>Mais pouortchi qu'les Beckhams avaient choua&icirc;si la forme d'la crouaix? S'il' avaient aim&eacute; mus d'aut's formes g&eacute;om&eacute;triques, nou-s'&eacute;thait peu ou&iuml; p&acirc;ler d'B&ecirc;long Beckham, ou Trais-Carres Beckham, ou Cyl&icirc;ndre Beckham. Ou p't-&ecirc;t' bein T&eacute;trapaque Beckham ou Dod&eacute;cah&eacute;dron Beckham, mais j'm'en doute si D&acirc;vi et Victouaithe sont aussi g&eacute;om&eacute;triquement avanchis qu&eacute; chenna.
</p>
<p>En tout cas, la Missis Beckham a bein prouv&eacute; la sagesse du vi&egrave;r <a href="ditons.html">diton</a>: Mathyie-t&eacute; ou n't&eacute; mathyie pas, ta crouaix tu porth&eacute;thas!
</p>
<p><i><a href="jerpoem.html">Geraint Jennings</a></i></p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noms2003.html">Nom d'la vie!</a><p>
<li><A HREF="noms.html">Eune Longue Arim&eacute;e d'Noms</A><p>
<li><a href="nomsdfanm.html">Des Noms d'Fanmil'ye J&egrave;rriais et Autres</a><p>
<li><a href="ditons_noms.html">Des ditons auve des noms</a><p>
<li><a href="noms1ers.html">Des noms J&egrave;rriais</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
