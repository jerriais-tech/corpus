<HTML>
<HEAD>
<TITLE>Miss Lon&ocirc;re shall sell flags</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Miss Lon&ocirc;re shall sell flags</h2></font></center><p>


J'avons d&eacute;cid&eacute;, Lon&ocirc;re et m&eacute;, d'offri nos services pour le Flag Day qu'i' s'en va y'av&eacute; en faveur des Russes. Jusqu'ichin - et je n'peux sinon dithe que j'en sis pus ou mains contrari&eacute;e nos services n'ont pon 't&eacute; utilis&eacute;s pour des Flag Days. Pourtchi qu'persounne n'est v'nu nos d'mand&eacute;, je n'pouorrais vos dithe. J'soummes de famille r&eacute;spectablye, j'avons d'la r'ligion, je n'd&eacute;vons rin au cordounnyi (toutes les hardelles qui font d'lus teurs a vendre des 'flags' n'pou&ocirc;raient p't'&ecirc;tre pon en dithe autant), et, avec tout cheunna, j'avons jusqu'ichin 't&eacute; la&icirc;ssis d'c&ocirc;t&eacute;!<br/>
<br/>
Ch'est Lon&ocirc;re qu'en eut l'id&eacute;e, l'aut' jour. Oul a tr&eacute;jous 't&eacute; port&eacute;e pour les soudards, ma fille; et quand ou lu les lettres sus les gazettes a propos des soudards Russes qui sont a court de lyits, les pou&ocirc;res m&eacute;djans, ou s'&egrave;sgouffi a plieuth&eacute;. Ou voulait tout d'suite lus envi&eacute; l'sien d'la bouonne-chambre, et je n'sais tchi ocquo - oul en d&egrave;sraisounnait! Mais quand y'y'eut fait r'm&eacute;rtchi que ch'que nou d'mandait, ch&eacute; n'tait pas des lyits mais des sous en accat&eacute;, et qu'i' s'n'allait y'av&eacute; un &quot;Flag Day&quot; pour cheunna, ou dit: &quot;Tch&egrave;s qu'emp&ecirc;che que j'en siyons, t&eacute; et m&eacute;, m&eacute;mm&eacute;e? J'voudrais cou&ocirc;re la ville, habillyie en Russienne, a &egrave;spil&eacute; des flags sus les casaques du monde!&quot;<br/>
<br/>
H&eacute; bin! l'affaithe en est l&agrave;. J'en r'p&acirc;lons entre nous touos les jours. Piteur a dounn&eacute; san consent'ment a condition que nous lis b&acirc;drait eunne &egrave;spile pour rin - et nos v'la pr&ecirc;tes! N'y'a qu'a nos dounn&eacute; un &quot;call&quot; tchiq' jours a l'avanche.<br/>
<br/>
Lon&ocirc;re a emprunt&eacute; un livre sus la Russie pour sav&eacute; coumment s'y prendre pour vendre des &quot;flags&quot; a la mode de par l&agrave;. J'sis a lis faithe un fro blianc. &quot;Court! pustot court! m&eacute;mm&eacute;e,&quot; qu'ou m'dit, en m'montrant l'portrait d'eunne Russe - ov eunne &egrave;scharpe couleu d'lait &egrave;sputh&eacute;. Pas d'chap&eacute;! I' patha&icirc;t qu'les Russiennes s'enfliubent simpli&eacute;ment la t&ecirc;te dans lus c'veux. V'la tchi s'adounne bin! Les Pains ont tr&eacute;jous 't&eacute; r'noumm&eacute;s pour lus crinne. S'ou viya&icirc;tes ma fille quand oul est a s'piegnyi, l'matin, d'vant san mitheux - ch'est a en r&ecirc;v&eacute;!<br/>
<br/>
Faudra nos mettre toutes es deux ensemblye a la m&ecirc;me carre de rue. Ou comprennez! Ma fille est ocquo jeunne et un mio enjouard&eacute;e d'sa sorte; i' faut que j'sais l&agrave;, dans l's envithons, en cas qu'tchiq' badl&eacute;than s'mettrai a l'&egrave;sm&ocirc;tchi. I' n'est pas dit qu'j'&icirc;thais m&eacute; m&ecirc;me offri des &quot;flags&quot; &egrave;s messieux. Nan! Coumme dit Piteur, la veue d'ma fache s'ait assez pour les faithe off&ucirc;che s&eacute; sauv&eacute;. Mais je m'tchindrait un p'tit bu a l'&egrave;scart, sus l'pas d'eunne porte, avec man paraplyie pr&ecirc;t, en cas qu'tchiq'un se d'ment'tait d'&ecirc;tre trop &quot;free&quot; avec Miss Pain. Si nou nos d'mande d'a&icirc;dji - coumme oui! - j'esp&eacute;the que je s'ons minses a eunne carre bin passante, et que ch'la s'a annonc&eacute; sus les gazettes en temps, a seule fin qu'nou sache you nos trouv&eacute;. Tout l'monde voudra vaie Lon&ocirc;re - ma bouonne, grosse, ronde Lon&ocirc;re, solide et forte coumme un cap&eacute;stre. Et j'compte bin qu'persounne ne voudra dounn&eacute; mains qu'douze sous pour eunne &quot;flag.&quot; Lon&ocirc;re dit que ch'n'est vraiement pon lyi qui dounna du change - sustout quand nou pense que ch'est pour dounn&eacute; des lyits a ch&egrave;s pouores soudards Russes.<br/>
<br/>
Oul est si bin d&eacute;cid&eacute;e a faithe san &quot;bit,&quot; ma Lon&ocirc;re, que quand bin m&ecirc;me persounne ne lis d'mand'dait d'en &ecirc;tre, ou p&acirc;sle de y'all&eacute; toute seule sus san quant-a-mou&eacute;.<br/>
<br/>
&quot;Mais coument av&eacute; des 'flags' si l'coumit&eacute; n't'en fournit pon?&quot; que j'dit.<br/>
<br/>
&quot;Oh! n'te g&ecirc;ne pon, m&eacute;m&eacute;e,&quot; qu'ou s'fit. &quot;Si ch'est d'm&ecirc;me, je f'thai l'tou d'la ville d'un bord, t&eacute;, tu le f'thas d'lautre; j'accat'tons un tas d'flags a deux sous chaque, et - there you are! J'les piqthai sus man couossin; j'prendrai man couossin atou&ocirc;re man co avec un riban, et j'm&eacute; mettrais a vendre. Tches qu'emp&ecirc;che?&quot;<br/>
<br/>
<i><a href="brambilo.html">Missis Piteur Pain</a></i><br/>
<i>Jersey Weekly Post 2/9/1916 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_nueuxpids.html">Nueux pids &agrave; marchi sus la terre</a><p>
<li><a href="painwareconomy.html">Piteur on War Economy</a><p>
<li><a href="soudardes1916.html">Our Patois Letter</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="ladies1914.html">Both Ladies Offer their Services</a><p>
<li><a href="painbothladies.html">Both Ladies Volunteer</a><p>

<li><a href="painfille.html">Laiz&eacute; Pain et sa fille</a><p>
<li><a href="gdf1799.html">Les Russes en J&egrave;rri</a><p>
<li><a href="gdfrusse.html">L&eacute; r&eacute;giment appel&eacute; 'Les Russes'!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>