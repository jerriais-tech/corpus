<HTML>
<HEAD>
<TITLE>I' semblle que j'ai rajeuni ch't'hiv&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' semblle que j'ai rajeuni ch't'hiv&eacute;</h2></font></center><p>

I' semblle que j'ai rajeuni ch't'hiv&eacute;. Et coumme ma natuthe s'pyaie dans des b&acirc;tisses &agrave; la maintchi en d'lacre et y-ou qu'ya moyen d'entr&eacute; et sorti &agrave; m'n'aise, j'me nichi &acirc;yeur, l&agrave; tchi l'ont pliant&eacute; des &quot;lime trees&quot;, parce que l'affaithe est hardi au nu, pour m&eacute;, et les vers qui sont dans l'chimeti&egrave;the n'em vont pas &agrave; l'appeti. Ch'est pourtchi, cause d'all&eacute; &acirc;yeur.<br/>
<br/>
J'ai t&egrave;t dans l'alentou de &quot;Greenhills&quot;, opr&egrave;s du Mont d'l'Ecole, au Coin Vau rein, et coumme j'tais jutchi opr&egrave;s du mont, dans l'pr&eacute; &agrave; John, j'avais faim  ! fouai d'honneur  ! et sai  !<br/>
<br/>
J'apperchu unne belle fontaine &agrave; drouaite du qu'min et j'mapr&eacute;chi pour b&egrave;the. Mais pas pour m&eacute;, car i' y-avait unne b&ecirc;te de niaie d'dans, qu'avait du p&eacute;, un lapin, n'savont pou aussi bein qu'm&eacute;, vous qui vont y b&egrave;the.<br/>
<br/>
Quand j'ai veu chounna, j'nai pas voulu y b&egrave;the  ; j'fut au vivi &agrave; John.<br/>
<br/>
J'men rappelle que y-a tchique temps y-avait des cottes le long d'un cann&eacute; qui couaithait &egrave;s Waterworks de si&egrave;z Mess Simon, et chein qu'en fut.<br/>
<br/>
Depis je veu d'autres choses d'envi&egrave;' dans la fontaine, et j'vos ass&egrave;uthe que vous ni m&eacute; n'y b&eacute;thais pas.<br/>
<br/>
Pourtchi qui n'y-a pas hai &agrave; bouchi la fontaine  ? Les gamins n'pouorrais pas envi&eacute; rein d'dans.<br/>
<br/>
Un jour, j'tais dans l'haut d'l'Ecole &agrave; &egrave;pinotchi un rat quand ne v'l&agrave; deux messieur v'nin opr&egrave;s d'm&eacute;  ; tout pr&egrave;s. J'avais paeux d'&ecirc;tes veu. <br/>
<br/>
Iun disait  : Pourtchi qui n'y-a pon peintuthe sus l'bouais, et de vitre es f'n&ecirc;tre  ? Et r'gardant les muthailles, dit  : Il y pieut  ! Il y faudra d'grands frais au pus vite  ! Tu dev'thais t'en otchupai.<br/>
<br/>
Deux ou trais jours pus tard, ne v'l&agrave; un autre grand haut Mess tchi y-ali. I' p&acirc;thaisai v'nin en p&acirc;ssant. J'cr&eacute; qu'il a d'la terre tout pr&egrave;s de d'l&agrave; parce qu'il laisse sa v&eacute;tuthe au bas du Mont quand i' va vais ses j'niches. Je m'aperchu qui r'gardi bein allentou d'li, et j'sai qui fait partie des treize qu'ont l'soin des propri&eacute;t&eacute;s q'nou appele St. Anastase et St. Mannel&iuml;.<br/>
<br/>
Tchi dommage de vais coumme chun chin es d&eacute;labr&eacute;.<br/>
<br/>
J'en vititai d'autre partie en crutchant une betchie de temps &agrave; aotre.<br/>
<br/>
</div><div align="center">***<br/>
</div><div align="left"><br/>
Ch'est j'entends. Des jeunes gens ont fait l'tou d'Jerri &agrave; pid  ? Oui, et pis des gas qui sont sortis d'unne ville d'un grand Ev&ecirc;que.<br/>
<br/>
Y'avait deux sergents, deux fermiers, un counter jumper, coumme nou dit en angliais. Ch'est pourtchi la longue maison de tchi que l'grand bouais l'y garde l'<i>Abri</i> tait repr&eacute;sent&egrave;e &agrave; chutte exp&eacute;dition.<br/>
<br/>
La Lize avait preins les pr&eacute;cautions d'acater des tarts et des oranges pour san fr&egrave;the qui s'n'allait les tchit&eacute; pour chu long viage (?)<br/>
<br/>
Enfin, nos h&eacute;ros tchite Jerri  ! non, de lus p&acirc;raisse, j'veur dithe, et s'en futent dans l'Ouest, touchant es Egl&icirc;se en passant.<br/>
<br/>
Arriv&eacute;e &agrave; St. Louanthains, Walteur se mint &agrave; dithe qu'il avait unne poulette qui l'y faisait m&acirc;. I' continuirent &agrave; marchi jusqu'&agrave; la fin de lus course.<br/>
<br/>
Rariv&egrave;e de vier 3h. 30, un grand d&icirc;ner tais &agrave; les attendre si&egrave;z le seigneur d'unne bein haute ville. Apr&egrave;s l'frico, mangi, ces globe trotters (?) s'en f&ucirc;tent se couochi, &agrave; l'exception tchique-uns d'yeux, pour se r'poser, couomme &eacute;tant le jour de repos, j'crai bain  !<br/>
<br/>
Demain, ch&eacute;s experts pouorront &ecirc;tes veues et admith&eacute;s, car o&ugrave; sav&egrave;z la bord&egrave;e de d'main, souos un si grand patronage, ou sav&egrave;z bein y-ou, par lus chants par musique, si vos plia&icirc;t, car j'cr&eacute; pas qui peuvent chant&eacute; sans livre de musique. Il &eacute;thaient deu invit&eacute; le Czar de &#8230; &#8230; car i' patha&icirc;t qu'il aime le chant.<br/>
<br/>
Les reporters s'ront l&agrave; pour copiait les noms des patroneurs et les chanteurs, pour les mettre sus les g&acirc;zettes.<br/>
<br/>
<i><a href="gwdec.html">Caouain</a></i><br/>
<i>26/2/1910</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_limetrees.html">Ou vos r'souven&egrave;z bein qui y-a tchique temps</a><p>
<li><a href="nids.html">Les nids d'mauves l&eacute; tou d'l'&Icirc;le</a><p>
<li><a href="cotes.html">Nouos Vi&egrave;rs Noms d&eacute; Lieu - &agrave; l'entou des C&ocirc;tes</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

