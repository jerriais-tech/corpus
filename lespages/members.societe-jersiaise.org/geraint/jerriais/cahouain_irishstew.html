<HTML>
<HEAD>
<TITLE>I' y'a tchique temps j'avais ou&iuml; deux vaisins</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' y'a tchique temps j'avais ou&iuml; deux vaisins</h2></font></center><p>



I' y'a tchique temps j'avais ou&iuml; deux vaisins d'la p&acirc;raisse iou qu'Joe &egrave;thait voulu &ecirc;tre chantgni du temps qu'il tait O.C. avec Flip tchi tait Conn&eacute;table, et i paslaient de lettre d'bille blieus ? enfraimai, mais i' d'visaient bas et j'pouvais pas entendre tout.<br/>
<br/>
J'en ou&iuml; tout-d'm&ecirc;me i' pathait que Jack d'la Baie voulait une chose et Jack d'la Mou&eacute;e voulu que ch'fut autrement, mais quand est v'nu la fin i' se sont arrangi mutuellement. Les deaux gas se sont appr&eacute;chis contre unne muthaille et tout d'suite m&eacute; caouan j'me s&icirc;s faufil&eacute; &agrave; la carre du b&acirc;tisse et j'entendit de p'tites affaithes tchi m'faisaient rouoller l'yiers et d'pis i' rouollent occuo, j'crai bein qui rouollront aussi longtemps que l'rouoleux rouolla et personne ne l's'emp&ecirc;chront de rouoller pas m&ecirc;me Mr. Joe tchi disait ch't'enloauge la, ch'est &agrave; m&eacute;.<br/>
<br/>
Se fait iun tu sait bein qu'Joe avait ieu une nice lettre du Conn&eacute;table pour &ecirc;tre avec le Comit&eacute; pour examiner ses comptes et pour les siens &agrave; Jack &egrave;ttou. J'sai bein qu'Jack yavait &eacute;crit et l'vi n'avait pon ieu la politesse d'l&icirc; r&eacute;pondre.<br/>
<br/>
Eh bein, l'vi n'y fut pon. Mais il &eacute;thait deu y'aller pour donner des explications et r&eacute;pondre si y'avait des questions de faites au sujet de diff&eacute;thans items, et pour &eacute;cli&eacute;thi les siens tchi paient par rapport &agrave; la pierre de Mess Dingle qu'est au haut du Mont Sohier qu'&agrave; co&ucirc;t&eacute; pus de &#1027;12 &agrave; la p&acirc;raisse. Jack qu'est du Comit&eacute; n'avait pon t&egrave;t averti ; l'vi disait que ch'tai pon la peine de y'&eacute;crithe car i' n'allait pon &egrave;s Comit&eacute;s, chonna n'est pon l&eacute;gal, m&eacute; j'crai quand nou &egrave;scrit &agrave; iun nou d&eacute;vthait &egrave;scrithe &agrave; touos les membres du Comit&eacute;, cr&eacute;tu pon ?<br/>
<br/>
Ch'est tu'en dit ?<br/>
<br/>
Eh bein, j'dit que si y'avait t&egrave;t il &eacute;thait entendu tchique chose au sujet de la muthaille de la rue du Mouistre qu'a couot&eacute; des lois &agrave; la p&acirc;raisse, i' pathait que l'vi avait donnai permission au propri&eacute;taithe de la b&acirc;ti et pis ou fut rabattue, mais j'nai pon ou&iuml; &agrave; tchi frais, j'crai bein que ach'teu qu'oulle est erbastie nou n'en ouitha pus pasl&eacute;. Si nou d'mandait unne p'tite question au vi i' vos r&eacute;ponnait comme si t&egrave;t tr&eacute;jous m&acirc;rri. T'en ersouveins tu d'la bordaie de ''Parlez Fran&ccedil;ais'' et de bein d'autres &egrave;ttou, et la bordaie que iun l&icirc; demandit une question au sujet d'un but d'muthaille qu'avait t&egrave;t unanime i' r&eacute;ponnit que le Comit&eacute; t&egrave;t &agrave; la majorit&eacute; et le propri&eacute;taithe de la muthaille en avait donnai autant de l'autre c&ocirc;t&eacute; de la route comme il avait prins de l'autre.<br/>
<br/>
J'ai ou&iuml; d'pis qui y'avait deaux membres tchi mantchaient (les deaux Jack), mais y'avait un autre Jack, et Jim et l'vi, et d'ma&icirc;me i' taient en forche.<br/>
<br/>
Sait-tu bein j'ai ou&iuml; &egrave;ttou que quand Jack tchi q'mande la berque et tchi li dit : Bonjour, Captaine, i' n'fait pas la ma&icirc;ne de l'vais, mais m&eacute;, quand je l'rencontrethait, j'li dithait : <i>Good-morning,Captain !</i> Je crai tchi comprends mus l'angliais. <br/>
<br/>
N&eacute; p&acirc;sle pas trop haout, n&eacute; v'l&agrave; un gros <i>pipe</i> et tu sai bein que l'bigre de caouan pouorrait beins &ecirc;tes muchi d'dans, et i' ou&iuml;thait tout che qu'nou est &agrave; dithe !<br/>
<br/>
Eh bein ! i' ma f&eacute;, se fait un traisi&egrave;me : Tch'est qu'ou &ecirc;tes &agrave; barbelloter l&agrave; ? Avous entendu les dernier' nouvelles ?<br/>
<br/>
Nennin. Tch'est qui y'a ?<br/>
<br/>
Eh bein ! i' pathait que le bouan houmme a pr&eacute;pathait un <i>Irish Stew</i> pour Jack et il attend que Jack l'ai mangi et dig&eacute;thait pour savait coument qui la gouautai, mais j'crai bein que Jack le piquetha dans l'bathi &agrave; laveuses, si ch'tait occuo du <i>Yorkshire Rate pudding</i> &agrave; trente-si&egrave;z sous. Savous bein tchi fait pas d'caud &agrave; &ecirc;tre appi&eacute;' contre une muth&acirc;lle. Veindrous b&egrave;the unne fais si&egrave;z Mess Baker ?<br/>
<br/>
Et ne v'la les trais partis et m&eacute;, pouor' caouan, laissi tout seu. J'vos dithait bein que je qu'menchais &agrave; &ocirc;tre tout cr&eacute;pi et j'fut bein aise de m'envoler d'sus man jutcheux, tchi tait bein propre et pas sali avec du <i>stew</i>.<br/>
<br/>
Si je sis occuo en vie, j't&acirc;chai de vos raconter che que j'ou&iuml; &agrave; unne Assembliaie de P&acirc;raisse.<br/>
<br/>
A la pr&eacute;chaine.<br/>
<br/>
<br/>
<i><a href="gwdec.html">Caouain</a></i><br/>
<i>4/6/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_muchi.html">Ah ! gar&ccedil;ons, le pouor' caouan a-t-i' bein fait de rest&eacute; muchi</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

