<HTML>
<HEAD>
<TITLE>Rigodon d'Chorchel'lie</TITLE>
<META  name="keywords" content="Jèrriais, poetry, witchcraft, magic, witches, wizards, sorcières, sorcellerie, folklore, superstitions, Channel islands, îles anglo-normandes, Normandie, Normandy">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<font color="#215e21"><center><h2>Rigodon d'Chorchel'lie</font></h2></center><br>

<center><a href="rocqueber.html"><img src="rocqueberg.jpg" width="204" height="279" border=0 alt="Rocque B&egrave;r"></a></center><p>
<CENTER><TABLE><TR><TD>

N&eacute; v'chin l'alib&ecirc;le<br>
Des gens du grand sang,<br>
<a href="gdfchorchiers.html">Chorchi&egrave;rs et tch&eacute;thauds</a><br>
Et tou lus pouver!<br>
<p>

<I>(Erfrain)<br>
D&eacute; la Couochette &egrave;s Nonnes<br>
Jusqu'&egrave;s Trais Rocques et dans l'P&ucirc;l&eacute;<br>
J'fa&icirc;sons nouot' rigodon<br>
Touos les vendr&eacute;dis!<br>
</I><p>

I' y'a l'blianc chorchyi,<br>
Et pis la n&eacute;the m&eacute;the,<br>
Atout san ni&egrave;r onguent<br>
D&eacute; verjus au dgi&acirc;bl'ye -<br>
<p>

Sans p&acirc;ler des cheins<br>
Tchi vouos la&icirc;ssent bein couorre,<br>
Eune raide achie d'pou&egrave;rs,<br>
V&eacute;the, &agrave; vouos vengi! -<br>
<p>

L'ourteu et l'tchi-c&ocirc;,<br>
Et l'<a href="tchian_bouolay.html">tchian du Bou&ocirc;lay</a>,<br>
Atout ses cha&icirc;nes tra&icirc;nantes<br>
A &ecirc;pouvanter!<br>
<p>

Quant &egrave;s <a href="faitchieaux.html">p'tits fa&icirc;tchieaux</a> -<br>
N'en ayiz pon d'peux,<br>
M&ecirc;fi'ous des <a href="rvenants.html">r'v&eacute;nants</a><br>
Et du <a href="belengi.html">b&eacute;lengi</a>!<br>
<p>

<I>(Erfrain)<br>
D&eacute; <a href="mittes2.html">La Fontaine &egrave;s Mittes</a><br>
Jusqu'&agrave; <a href="rocqueber.html">Rocque B&egrave;r</a> et La Hougue Bie,<br>
J'fa&icirc;sons nouot' rigodon<br>
Touos les vendr&eacute;dis!<br>
</I><p>

Diser&ecirc;sse et <a href="vethues.html">d&ecirc;compteux</a>,<br>
Tou et av&egrave;rti,<br>
L&eacute; Grand et <a href="albert.html">P'tit Alb&egrave;rt</a><br>
Et les cris d'la m&eacute;!<p>

Et l&eacute; gros ni&egrave;r cat<br>
Du Carrefour &agrave; Chendres -<br>
La vielle cauminne hant&eacute;e<br>
D'La Craque au Ou&eacute;thou!<br>
<p>

La Ruette &agrave; la <a href="vioge.html">Vioge</a>,<br>
La Vallette au Meurtre<br>
Et <a href="betchet.html">L&eacute; Betchet &egrave;s Cats</a> -<br>
J'hantons tout chenna!<br>
<p>
&nbsp;<p>
<I><a href="lemaistre.html">Frank Le Maistre</a><br>
1953<br>
</I><p>
</TD></TR></TABLE></CENTER>

<P>&nbsp;</P>

<FONT SIZE=2>
<I>Viyiz &eacute;tout</I>:

<ul>
<li><a href="gdfchorchelllie.html">La chorchell'lie</a><p>
<li><a href="mortchor.html">La Mort D'la Vielle Chorchi&eacute;the</a><p>
<li><a href="gdfchorchiers.html">Chorchi&egrave;rs et tch&eacute;thauds</a><p>
<li><a href="sabat.html">Le Sabat des Chorchi&egrave;r'</a><p>
<li><a href="astrologie.html">L'astrologie et les crianches</a><p>
<li><a href="albert.html">L&eacute; P'tit Albert</a><p>
<li><a href="rocqueber.html">Rocque B&egrave;r</a><p>
<li><a href="roquit.html">L&eacute; Roquit d'Rocqu'bert</a><p>
<li><a href="mittes.html">La Fontaine des Mittes</a><p>
<li><a href="rvenants.html">Les R'v&eacute;nants d'Aut'fais</a><p>
<li><a href="betchet.html">Chanson du Betchet &egrave;s Cats</a><p>
<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>
<li><a href="halloween.html">Halloween</a><p>
<li><A HREF="dgiablye.html">L&eacute; Dgi&acirc;bl'ye</A><p>
</ul>
</FONT><p>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
