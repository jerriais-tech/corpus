<HTML>
<HEAD>
<TITLE>Tchiquechose qu&eacute; Ph'lip n'avait jamais veu</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchiquechose qu&eacute; Ph'lip n'avait jamais veu</h2>
Et l'programme des ind&eacute;pendants am&ucirc;se la Merrienne </font></center><p>


<font size="-1"><i> &agrave; Portinf&eacute;, <br/>
 Saint Ou.  <br/></i></font>
<br/>
 Moussieu l'Editeu <br/>
<br/>

 Dans l'mitan d'la matin&eacute;e j'ai rencontr&eacute; la Merrienne dans l'bel, et ou riait comme une perdue. &#8220;V&eacute;-t'en Ph'lip&#8221;, ou dit, &#8220;et j'm'en vais t'montrer tchiquechose qu'tu n'avais jamais veu. Bein seux, comme m&eacute;, tu t'en vas t'&ecirc;gouffer d'rithe.&#8221; <br/>
<br/>
 J'la suivit jusqu'au poulaillyi, et, Moussieu, oulle avait raison, car dans yun des nids not'e vi&egrave;r coq 'tait &ecirc;trav'l&eacute;, comme une poule &agrave; cou&euml;. Ch'tait vrai que j'n'avais jamais veu ditet d'vant, et ch'tait vrai &eacute;tout que j'n'pus pas m'emp&ecirc;chi d'rithe. &#8220;Mais, Merrienne&#8221;, je m'fis, &#8220;tch&egrave;sque chonna veur dithe? Ch'est yunne de tes farces, ma vielle&#8221;. <br/>
<br/>
 &#8220;S&ucirc;s un sens, v&egrave;the&#8221;, ou dit, &#8220;mais pas tout-&agrave;-fait. Tu v&eacute;, Ph'lip, l&eacute; pou&ocirc;re anima s'etait fait ma &agrave; une gambe et pouvait &agrave; peine s&eacute; t'nin d'but. J'ai creu tchi s'sait p&ucirc;s confortablye comme il est, et i' f'tha tchiquechose d'utile en m&ecirc;me temps, car sous li y'a treize oeux qu&eacute; j'ai emprunt&egrave; d'la Liza, et j'n'ai pas d'peux tchi les aband'donna, car l&egrave; pou&ocirc;re balloque est &ecirc;stropi&eacute;.&#8221; <br/>
<br/>
 &#8220;Mais, Merrienne,&#8221; j'li dis, &#8220;quand les pouochins veindront, i trouv'thont chonna bein dr&ocirc;le&#8221;. <br/>
<br/>
 &#8220;Ses femmes s'sont l&agrave; pour li aidgi,&#8221; ou dit. &#8220;Dans l'entretemps i' faut arr&ecirc;ter &agrave; vaie tch&egrave;squ'i' s'arriv'tha. Mais &agrave; ch'teu, Philip, j'avons tchiquechose de bein p&ucirc;s s&eacute;rieux &agrave; distchuter. Tout l'monde a liut pour chutte r&eacute;union de chais Ind&eacute;pendants, et j'savons &agrave; ch'teu p&ucirc;s ou mains ou&egrave;sque j'en sommes.&#8221; <br/>
<br/>
 &#8220;Quant &agrave; m&egrave;,&#8221; j'li dis, &#8220;j'n'y vais qu'bli&acirc;se. J'vais qu'les Ind&eacute;pendants ont form&eacute; une soci&eacute;t&eacute; politique, et qu&eacute; l'Colonel Northey est pr&eacute;sident&#8221;.  <br/>
<br/>
 &#8220;Mais tch&egrave;squ'il est, chu Colonel?&#8221; ou d'mandit. &#8220;D'meuthe-t'i' &agrave; Saint Ou?&#8221; <br/>
<br/>
 &#8220;Oui,&#8221; j'li dis. &#8220;I' d'meuthe &agrave; la Botell'rie, et nou m'dit tch'il a la langue bein pendue&#8221;. <br/>
<br/>
 &#8220;La Botell'rie,&#8221; ou murmuthit, &#8220;Deux d'mes oncyles et yunne de mes tantes d'meuthaient l&agrave; autfais, et dans les trais i' n'y'avait pas une t&ecirc;te tchi n'tait pas &agrave; maintchi cratchie&#8221;. <br/>
<br/>
 &#8220;Y'en a d'chutte sorte-l&agrave; dans d'aut'es parties d'la p&acirc;raisse au jour d'agniet,&#8221; j'li dis, &#8220;mais as-tu veu qu&egrave; l'Avocat Crill est pour pr&eacute;sider &egrave;s r&eacute;unions, et que l'Avocat Giffard est &eacute;tout yun des membres?&#8221; <br/>
<br/>
 &#8220;Bein seux j'ai veu chonna,&#8221; ou dit. &#8220;Quant &agrave; l'Avocat Giffard, il est comme san p&egrave;the et san grand'p&egrave;the, mais l&eacute; Peter Crill m'a hardi surprint. Pour un temps nous en criyait hardi, mais i' m'semblye qu'en vieillissant il a pr&icirc;nt un assez dr&ocirc;le d&eacute; qu'm&icirc;n. Je n'sais pas tch&egrave;sque san p&egrave;the &eacute;thait dit d&eacute; tout chonnech&icirc;n. Je n'le vais pas membre de chais Ind&eacute;pendants. Il avait trop d'avis pour ditet gniol&icirc;n&#8221;. <br/>
<br/>
 &#8220;San p&egrave;the, j'll dis, &#8220;tait un J&ecirc;rriais d'une trempe tch'a pr&egrave;sque dispathu, malheutheusement. Nou soulait dithe qu&eacute; dans l's Etats i' 'tait tr&eacute;jous contre le progr&egrave;s, mais i' n'objectait jamais &agrave; des m'suthes raisonablyes. Si j'en avions m&eacute;me une demi&eacute;-douzaine comme li dans la Chambre agni&egrave;t, nou n'v&ecirc;rrait pas tant d'folies. Mais enfin, Merrienne, as-tu &ecirc;tudi&eacute; l&ucirc;s programme &agrave; chais Ind&eacute;pendants?&#8221; <br/>
<br/>
 &#8220; J'l'ai &eacute;tudi&eacute; &agrave; t&ecirc;te r'pos&eacute;e,&#8221; ou ra&icirc;ponnit, &#8220;et toutes les fais qu'j'y pense j'si p&ucirc;s am&ucirc;s&eacute;e. &Agrave; qu'menchi ch'est l&ucirc;s id&eacute;e d&eacute; trouver des candidats quand y' &eacute; tha des vacances pour S&eacute;nateurs ou D&eacute;put&eacute;s, mais j'n'si pas seuze s'i' contest&eacute;thont hardi d'&ecirc;lections dans les p&acirc;raisses d&eacute; campagne. I' s'sont p&ucirc;s int&eacute;rr&ecirc;ssi dans la Ville. Chein qu&eacute; j'voudrais vaie, m&eacute;, ch&eacute; s'sait une &ecirc;lection pour Conn&eacute;tablye et une aut'e pour D&eacute;put&eacute; ich&icirc;n &agrave; Saint Ou, mais j'crains qu' ch'est trop &agrave; d'mander. Avec chonna, si chu Colonel Northey a l'couothage de ses convictions, i' d&eacute;v'thait opp&ocirc;ser l&eacute; Jim L&eacute; Bro ou l'M&acirc;jeur d'Gruchy. Nou n'voudrait pas craithe qu'un Colonel d'mand'dait &agrave; d'aut'es chein tch'il &eacute;thait peux d'faithe li-m&ecirc;me&#8221;.  <br/>
<br/>
 &#8220;Y'en a d'aut'es,&#8221; ou dit, &#8220;les membres du comit&eacute;, par exemplye. L&eacute; Peter Crill, nou sait, est candidat pour S&eacute;nateur&#8221;.  <br/>
<br/>
 &#8220;V&egrave;the,&#8221; j'li dis, &#8220;mais j'n'crais pas qu'chutte derni&eacute; d&ecirc;marche y'a fait grand bein, et pis, y'avait une lettre dans la g&acirc;zette tchi n'avait pas 't&eacute; &ecirc;crite par yun d'ses am&icirc;ns. I' pathait qu'les candidats Ind&eacute;pendants &eacute;thont &agrave; promettre tch'i' finithont l&ucirc;s t&egrave;rme s'i' n'cr&egrave;vent pas d'vant, et y'en &eacute;tha tchi trouv'thont dr&ocirc;le qu&eacute; Peter Crill, ne l'ayant pas fait li-m&eacute;me, peut trouver l'temps &agrave; ch'teu de s&eacute; r'm&eacute;ler dans la politique. J'crais tch'i' pou&ocirc;rrait trouver chonna un mio difficile &agrave; explitchi&#8221;.  <br/>
<br/>
 'Y'a une autre chose. Ph'lip&#8221; ou s'fit. &#8220;Les candidats &eacute;thont &agrave; promettre d&eacute; faithe comme l&eacute; comit&eacute; l&ucirc;s ditha. Une fais &ecirc;lus, i' n&eacute; s'sont pas libres de voter comme i' voudraient. Crais-tu qu'y'&eacute;tha des femmes parmi l&ucirc;s candidats?&#8221; <br/>
<br/>
 &#8220;J'en doute,&#8221; j'li dis, &#8220;car l&eacute; comit&eacute; n'sont pas sans saver qu'une femme tcheint &agrave; sa prom&ecirc;sse aussi longtemps comme ou voudra, mais pas une minute d&eacute; p&ucirc;s. N't&eacute; m&acirc;rri pas, Merrienne, car tu sais qu'ch'est la v&eacute;thit&eacute;. Y'a d's exceptions, bein seux, et j'n'voudrais pas dithe que tu n'en est pas yunne.&#8221;  <br/>
<br/>
 &#8220;Aussi bein pour t&eacute;,&#8221; ou dit, &#8220;et laisse-m&eacute; t'dithe qu'les femmes ont p&ucirc;s d'avis qu''l's hommes en &ecirc;ffet de chein tch'ils ont prom&icirc;nt. S'i' trouvent tch'ils ont fait une m&ecirc;pr&icirc;nse ils ont l'couothage de l'admettre&#8221;. <br/>
<br/>
  &#8220;Pas tr&eacute;jous,&#8221; j'li dis. &#8220;A not'e mathiage tu prom&icirc;nt d'm'ob&eacute;i, mais jamais tu n'l'as fait, et tu n'a jamais adm&icirc;nt qu'tu avais fait une m&ecirc;pr&icirc;nse en promettant chonna&#8221;.  <br/>
<br/>
 &#8220;Man pou&ocirc;re Ph'lip,&#8221; ou dit, &#8220;ou&eacute;squ'est la femme tchi dit qu'ou l&eacute; f'tha sachant tout-l'temps qu'ou n'l&eacute; f'tha pas? Bein seux y'a tchiques imb&eacute;ciles tchi prennent l&ucirc;s prom&ecirc;sses s&eacute;rieusement, mais pour la pliupart ch'n'est pas d'm&ecirc;me. Dis-m&eacute;, Ph'lip ou&egrave;sque j'en s'saimes au jour d'agni&eacute;t si j'avais trejous fait accordant &agrave; ta volont&eacute; et tes id&eacute;es?&#8221;  <br/>
<br/>
 &#8220;De pis qu'tu veur saver,&#8221; j'li dis, &#8220;je si seux qu'aniet j&eacute; s'sais Jur&eacute;-Justicier, et t&eacute;, tu'&icirc;thais d&icirc;ner siez l'Governeux en robe de souaie.&#8221; <br/>
<br/>
 &#8220;Et m&eacute;,&#8221; ou dit, &#8220;j'si seuze qu&eacute;  j'&eacute;thions 't&eacute; vendus y'a longtemps. T&eacute;, tu s'sais a rabilyi les routes, et m&eacute;, si j'tais ocquo en vie, je s'sais et avec Les P'tites Soeurs des Pauvres? R'm&egrave;rcie la Providence pour une bouonne femme, man Ph'lip!&quot; <br/>
<br/>
<i> <a href="lebrocq.html">Ph'lip</a></i> <br/>
<i> Evening Post 11/6/1960</i> <br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pm3candidat.html">Ph'lip et un traisi&egrave;me candidat</a><p>
<li><a href="pminsular.html">Ph'lip and Merrienne Discuss Insular Affairs</a><p>
<li><a href="pmsendep.html">Senator Or Deputy?</a><p>
<li><a href="pmsenateur.html">Des S&eacute;nateurs Batilleux</a><p>

<li><a href="pmelection.html">L'&Ecirc;lection</a><p>
<li><a href="pmelection2.html">L'Election</a><p>
<li><a href="pmsaintmartin.html">L'&eacute;lection &agrave; Saint Mart&icirc;n</a><p>
<li><a href="pmdepute.html">L'&Eacute;lection pour D&eacute;put&eacute;</a><p>
<li><a href="pmsenators.html">The Election For Senators</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="connetablye.html">Comment s'prendre pour &ecirc;tre Conn&ecirc;tablye</a><p>
<li><a href="elections_4.html">Les &Ecirc;lections</a><p>
<li><a href="pmmultitude.html">Les Elections</a><p>
<li><a href="pmshows.html">L's Elections et les 'Shows'</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

