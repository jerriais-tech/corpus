<HTML>
<HEAD>
<title> Notre Chant'nyi</title>
<META  name="keywords" content="Jèrriais, language, langue normande, parishes, paroisses, Channel Islands, administration, politics, honorary police, municipalities, authorities, local government, gouvernement, constitution, centeniers, vingteniers, Normandy, Normandie, îles anglo-normandes">
</HEAD>
<BODY>

<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Notre Chant'nyi</h2></font></CENTER><p>
<CENTER><TABLE><TR><TD>

 Notre <a href="connetable.html">Conna&icirc;tablye</a> est un charmant corps,<br>
 Si tchiquefais un mio hautain,<br>
Le travas d'sa t&acirc;che es'sait bain trop fort<br>
 Si i'n' avait pas tchique souostchaint.<br>
Mais j'avons un homme qui peut remplyi l'r&ocirc;le<br>
 Quoiqu'i n'y a rein &agrave; y gagni.<br>
 Il est populaithe, chein qui n'est pas dr&ocirc;le,<br>
 Notre Chef de Police, notre Chant'nyi.<br>
 Notre Chant'nyi, notre Chant'nyi, notre fameux prumi Chant'nyi.<br>
<p>
 I'tchaint sa poste d&eacute;pis huit ans,<br>
 Ch'est ichin sa traisieme gestion,<br>
 l'allons l'pliaichi pus haut d&eacute;vant longtemps,<br>
 Il en a 't&eacute; d&ecirc;ja tchestion.<br>
 Mais tout caltchul&eacute;, i'n'y a autchune presse<br>
 Car che s'sait damage de l'changi ;<br>
 I'ny a pas un homme dans toute la p&acirc;raisse<br>
 Qui peut rempliaichi notre Chant'nyi.<br>
 Notre Chant'nyi, notre Chant'nyi, notre estimable Chant'nyi.<br>
<p>
 I'n'est jamais coupably'e d'un exc&egrave;s d'z&egrave;le.<br>
 Et n'cherche pas d'causes par pliaisi,<br>
 Ch'est un bel exemplye a' bain d'autres tout-s-m&ecirc;les<br>
 Qui n'cherchent que tchiqu'un &agrave; saisi.<br>
 S'il a une faibliesse ch'est d'&ecirc;tre amouotheux<br>
 Et souvent trop pr&ecirc;t &agrave; s'arrangi<br>
 Si une belle prisonniethe li fait les doux yeux<br>
 Oulle est seuthe d'enj&ocirc;ler notre pouore Chant'nyi.<br>
 Notre Chant'nyi, notre Chant'nyi, notre susceptiblye Chant'nyi.<br>
<p>
 Si i'pr&eacute;sente une cause d&eacute;vant la Cour,<br>
 Faut l'oui li&eacute;the s'n atchusation<br>
 Qu'i'pr&eacute;pathe li-m&ecirc;me sans autchun s'cours,<br>
 Ch'est un homme qu'a d'l'&ecirc;ducation.<br>
 Et si par chance le Juge critique<br>
 La mani&eacute;the que v'l&agrave; qu'a 't&eacute; r&eacute;digi<br>
 I's'garde bain de faithe autchune r&eacute;plique -<br>
 Ch'est un homnme de tact, notre Chant'nyi.<br>
 Notre Chant'nyi, notre Chant'nyi, notre philosophique Chant'nyi.<p>
</TD></TR></TABLE></CENTER>

&nbsp;<p>


<FONT SIZE=2>
<i>Viyiz &eacute;tout:</i>
<ul>
<li><a href="chanmalg.html">Chantgni Malgr&eacute; Li</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><A HREF="patriote.html">Sonn&egrave;t au Chant'gni Patriote</A><p>
<li><a href="chanvoul.html">I' Voulait Etre Chantgni</a><p>
<li><a href="joegabeldu.html">Joe Gabeldu, Chantnyi</a><p>

<li><a href="danielchantgni.html">Daniel, Chant'gni!</a><p>

<li><a href="dialogue1846.html">Dialogue entre Me. Jean et Me. Philippe</a><p>
<li><a href="connetable.html">La Meunicipalit&eacute; en J&egrave;rri</a><p>
<li><a href="crinme.html">L&eacute; cr&icirc;nme et la louai</a><p>
<li><a href="mancrime.html">Man Crime</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
