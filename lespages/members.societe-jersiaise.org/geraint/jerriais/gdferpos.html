<HTML>
<HEAD>
<TITLE>L&eacute; jour d'&egrave;rpos</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; jour d'&egrave;rpos</h2></font></center><p>

<font size="-1"><i>Fort Lauderdale,</i><br/>
<i>Florida, USA</i><br/>
<i>L&eacute; 31 d&eacute; janvyi, 1981</i><br/></font>
<br/>
Moussieu l'R&eacute;dacteu,<br/>
<br/><img src="stgeorge.jpg" width="239" height="153" alt="" title="" border="0" align="right" />
&quot;En apprannant les Dgiex C'mandements &agrave; l'<a href="ecoledudinmanche.html">&Ecirc;cole du D&icirc;nmanche</a> &agrave; <a href="gdfstgeorges.html">St. Georges</a> D&icirc;nmanche p&acirc;ss&eacute;, Moussieu P&eacute;p&icirc;n nouos dit tch'i' n'faut pon travailli l&eacute; septi&egrave;me jour d&eacute; la s'maine. Est-ch' pour chenn'na qu'tu freunme la forge au D&icirc;nmanche?,&quot; j&eacute; d'mandis &agrave; Papa eune s&eacute;th&eacute;e quand j'tions au pid du feu aupr&egrave;s l'th&eacute;e.<br/>
<br/>
&quot;Oui dgia!&quot;, i' m'd&icirc;t.<br/>
<br/>
&quot;Mais,&quot; j'l&icirc; dis, &quot;si l&eacute; j'va &agrave; Moussieu H&acirc;cou p&egrave;rdait iun d'ses fi&egrave;rs en portant san ma&icirc;tre et Madanme et les D'moua&icirc;selles H&acirc;cou &agrave; St. Georges un D&icirc;nmanche, pou&ocirc;rrais-tu l&icirc;'en r'mett' iun?&quot;<br/>
<br/>
&quot;Eh bein,&quot; Papa m'd&icirc;t, &quot;y'a ra&icirc;son dans toutes choses. J'ai confianche qu&eacute;, dans un cas d'm&ecirc;me, l&eacute; <a href="bouondgieu.html">Bouan Dgieu</a> m'pardonn'nait si j&eacute; v'nais en a&icirc;gue &agrave; Moussieu H&acirc;cou, pr&icirc;ncipalement comme l&eacute; chabot du pou&ocirc;rre ch&eacute;va pou&ocirc;rrait &ecirc;t' endonmagi par la p&egrave;rte d'san f&eacute;. Et i' y'a un p&acirc;ssage dans la <a href="biblye.html">Bibl'ye</a> o&ugrave;'est qu&eacute; Notre Seigneu fut d'mand&eacute; eune tchestion sembliabl'ye et tch'I' r&ecirc;ponnit qu&eacute; si eune br&eacute;bis tchiyait dans un pits ch'n&eacute; s'sait pon un p&eacute;ch&eacute; d'travailli &agrave; la r'haler. Sans doute, Moussieu H&acirc;cou et sa fanmil'ye pou&ocirc;rraient la&icirc;ssi la ouaguinette et l&eacute; j'va ich&icirc;n et continnuer &agrave; pid &agrave; St. Georges, eune affaithe d&eacute; dgiex minnutes, quandi qu&eacute; j&eacute; s'sais &agrave; f&eacute;ther l&eacute; pid du j'va, et lus cocher &icirc;thait les r'trouver &agrave; la sortie. Dans un cas d'm&ecirc;me j&eacute; n'l&icirc; ch&egrave;rg&eacute;thais pon rein - ch'est en tchi j&eacute; n&eacute; s'sais pon &agrave; profit par aver travailli au D&icirc;nmanche.&quot;<br/>
<br/>
&quot;Tch'est tch'i' font dans les navithes l&eacute; jour d'&egrave;rpos?&quot;, j&eacute; d'mandis &agrave; Papa, tch'avait 't&eacute; naviguant. &quot;Lus Cap'taines les mettent-t-i' &agrave; l'ancre pour l&eacute; jour?&quot;<br/>
<br/>
&quot;Oh mais nann&icirc;n!&quot;, i' m'd&icirc;t. &quot;Dans les navithes nou-s-est absol&ucirc;ment sujet &agrave; la volont&eacute; du Bouan Dgieu, &ecirc;gard &agrave; l'&icirc;njuthe du temps, et i' faut navidgi l'D&icirc;nmanche comme sus s'maine, et mett' les vailes &agrave; haut ou les d'valer comme les vents changent.&quot;<br/>
<br/>
&quot;V'l&agrave; tchi m'ram&eacute;mouaithe qu'eune fais, en viage d&eacute; W&ecirc;mue &agrave; Buenos Aires dans un navithe Angliais, j'avions un autre J&egrave;rriais &agrave; bord. San nom 'tait &Acirc;mice L&eacute; Veslet. Ch'tait san preunmi&eacute; viage au long cours. Il avait c'menchi comme couque dans les p'tits navithes d&eacute; cabotage. Un bou&acirc;n gar&ccedil;on. Il avait 't&eacute; conv&egrave;rti &agrave; la Chapelle et i' li&ecirc;sait sa <a href="biblye.html">Bibl'ye</a> et d&icirc;sait ses pri&eacute;thes dans l'ch&acirc;t&eacute; touos les jours. Nou peut dithe tch'il 'tait un vrai exembl'ye pour touos nous.<br/>
<br/>
&quot;Malheutheusement, les mat'lots n'sont pon g&eacute;n&eacute;ralement fort r&eacute;ligieux. I' savent mus juther qu&eacute; d'prier et i' sont pus au fait &agrave; <a href="cartesvoc.html">jouer &egrave;s cartes</a> qu'&agrave; li&eacute;the les Saintes &Ecirc;crituthes. Mais i' la&icirc;ssaient &Acirc;mice trantchil'ye et n'l&icirc; d&icirc;saient rein s&eacute;non quand v&icirc;nt l'preunmi&eacute; D&icirc;nmanche en m&eacute;. Chu jour-l&agrave;, &Acirc;mice &egrave;rf&ucirc;sit d'prendre san quart, d&icirc;sant qu'sa r&eacute;ligion n'l&icirc; p&egrave;rmettait pon d'travailli au D&icirc;nmanche car ch'tait contre les Dgiex Commandements, et i' nouos montrit des p&acirc;ssages dans eune Litourgie qu'un homme d'&Eacute;glyise y'avait donn&eacute; comme preuve.<br/>
<br/>
&quot;L&eacute; Contr&eacute;ma&icirc;tre v&icirc;nt &ecirc;prouver &agrave; l'faithe changi d'id&eacute;e, mais pon mouoyen. Quand un J&egrave;rriais a d'tchi dans l'id&eacute;e, i' n'l'a pon ailleurs! Finnalement, i' fallut rapporter l'affaithe au Cap'taine. &Agrave; nouot' grand' surpr&icirc;nse, il eut eune pachience &egrave;rm&egrave;rquabl'ye pour un Cap'taine. Il &ecirc;prouvit &agrave; l&icirc; montrer tch'i' fallait bein que l'navithe continnu&icirc;sse san viage au D&icirc;nmanche comme sus s'maine, car nou n'pouvait pon l'amather &agrave; eune cauchie en plieine m&eacute; pour l&eacute; jour, et qu&eacute; ch'tait l&eacute; d'v&eacute; &agrave; touos les mat'lots d&eacute; faithe lus quart pour l&eacute; garder en allant. Et qu'eune fais arriv&eacute;s &agrave; Buenos Aires i' pou&ocirc;rrait aller &agrave; l'&eacute;glyise touos les D&icirc;nmanches.<br/>
<br/>
&quot;'J'vouos r'm&egrave;rcie,' &Acirc;mice d&icirc;t au Cap'taine, 'mais j'ai ou&iuml; tch'i' sont touos Catholiques Romains dans chutte ville-l&agrave;, et j&eacute; n'voudrais pon aller &agrave; l'&eacute;glyise l&agrave;, car <a href="bisson.html">Mess Bisson, Ouoyamme</a> d&eacute; La Chronique, tchi m'a conv&egrave;rti dans La Chapelle &Icirc;nd&eacute;pendente en ville, m'a dit qu&eacute; les Catholiques br&ucirc;lent d&eacute; l'enchens et font un tas d'ch&icirc;nmagrues et qu'ch'est eune abominn&acirc;tion d&eacute;vant l&eacute; Seigneu'.<br/>
<br/>
&quot;'Eh bein', l'Cap'taine l&icirc; d&icirc;t, 'ch'est seux qu'chu Moussieu Bisson conna&icirc;t sa Bibl'ye mus qu'm&eacute;, mais i' m'sembl'ye tch'i' n'y'a qu'deux odeurs mentionn&eacute;es d'dans - d'l'enchens et du souffre - et i' faut s'accou&ocirc;teunmer &agrave; iun ou &agrave; l'autre sus t&egrave;rre'.<br/>
<br/>
&quot;L&eacute; Cap'taine finnit par p&egrave;rdre p&acirc;chience et d&icirc;t &agrave; &Acirc;mice qu&eacute; s'i' n'travaillait pon i' n'&eacute;thait rein &agrave; baithe ni &agrave; mangi, car i' n'voulait pon faithe l&eacute; couque travailli &agrave; l&icirc; graie des r'pas au D&icirc;nmanche &agrave; mains tch'i' travaill&icirc;sse comme touos l's autres, et &Acirc;mice finnit par prendre san quart. Il avait eune fanmeuse app&eacute;tit, et v'l&agrave; tch'en g&acirc;ngnit sus les Dgiex Commandements. Mais i' n&eacute; r'allit pon en m&eacute; aupr&egrave;s chu viage-l&agrave;.&quot;<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="dinmanche_jour.html">D&icirc;nmanche</a><p>
<li><a href="gdfme.html">La vie d'aut' fais en m&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

