<HTML>
<HEAD>
<TITLE>J'sis d&eacute; t'n avis</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'sis d&eacute; t'n avis</h2></font></center><p>


J'sis d&eacute; t'n avis,' s&eacute; fit i' Ph'lip Desclios en r'v&eacute;nant l'aut' s&eacute; d'l'Assembli&eacute;e, 'ch'est eune vraie hounte qu&eacute; la P&acirc;raisse br&ucirc;le des milles et des milles louis sus chu souo-disant Youth Club. Dans not'janne temps j'ava&icirc;mes not' club &eacute;tout, ch'tait dans l'&ecirc;tablye &agrave; vaques, avec eune scabelle et eune canne &agrave; traithe. V'l&agrave; tchi n'co&ucirc;atait rein &agrave; la p&acirc;raisse, j'aidgi&acirc;mes &agrave; nos parents et ch'tait eun vrai pliaisi qu&eacute; d'traithe. Achteu les gamins et les hardelles, i'n'sount pas countents si i'n'ount pas des discos, du brit d'musique si haut qu&eacute; nous en affole et, bah, eun pot&icirc;n d'enf&eacute; &agrave; &ecirc;ffriter tout l'va&icirc;sinn&eacute;. Et en d'sus touas les milles d&eacute; louis que j'avouns d&eacute;j&agrave; br&ucirc;le l&agrave;-d'sus j'v'nouns &agrave; ces s&eacute; d&eacute; lus fourni acquo trais milles louis. J'&eacute;tha&icirc;mes mus fait d&eacute; nos allumer la pipe avec des billes d&eacute; banque!'<br/>
<br/>
Coumme qu&eacute; t'as raison', j'lis dis, 'ieune des pus belles m&eacute;mouaithes qu&eacute; j'&eacute;rtcheins d'ma janesse ch'tait d'&ecirc;t' dans l'&ecirc;tablye &agrave; traite. Mais pas touas les jannes gens d'au jour d'aniet sount dans l'f&egrave;rmage, et la puspart des siens qu'y sount n&eacute; gardent pus d'b&ecirc;tes ou, s'il'en ount, i'n savent pas l'pliaisi d'traithe &agrave; la main, i'fount servi d'ches maudites macheinnes &agrave; traithe. N'y'a autcheun pliaisi l&agrave; d'dans. Et d'm&ecirc;me les jannes d'achteu exigent, coumme si ch'tait lus drouait, des Youth Club. Eh bein, si ch'est cheunna qu' ches pouorres b&eacute;gauds veullent i' peuvent les aver, partchi qu'i' n'emb&ecirc;tent pas les gens et qu'i' payent lus m&ecirc;mes pour lus nioll&icirc;n. Mais pourtchi qu' t&eacute; et m&eacute;, qu' avouns travailli d&ucirc; toute not'vie pour gagni l&eacute; p'tit qu'j'avouns, pourtchi aller br&ucirc;ler nos sou sus ditelle niais'rie? Mais chest l&agrave; vie d'achteu. Les gens sount v'nus &agrave; craithe qu&eacute; j'avouns autant d'sou qu&eacute; y'a d'ieau dans la m&eacute;, et qu&eacute; j'pouvouns en d&ecirc;penser autant qu&eacute; j'voulouns, n'importe sus tchi b&ecirc;tise. Ch'n'est reinqu'achteu, quand il est trop tard, qu&eacute; les membres d's'Et&acirc;ts c'menchent &agrave; s'gratter la t&ecirc;te - les siens, et n'y'en a a pas fort ... qu'ount eune t&ecirc;te &agrave; gratter, et &agrave; d'mander si i'n'est pas temps d'arr&ecirc;ter l'bidet et d'lis mett' la groumette. Mais, quand l'bidet est d&eacute;j&agrave; abanoun, pour l'i' mett'la groumette i' faut dabord le rattraper. I'ya pr&ecirc;t' acquo tchiques J&egrave;rriais dans l's'Et&acirc;ts tchi saithaient s'y prendre, mais, dis m&eacute;, coumbein d'vrais Jerriaise y'a t'ti achteu dans l's 'Et&acirc;ts?'<br/>
<br/>
'Mais, s'fit l'Ph'lip, 'd&egrave;s qu'tu r'veins en J&egrave;rri y'a chinq ans, quand tout allait si bein et qu&eacute; j'ta&icirc;mes &agrave; faithe tant d'sou tu 'tais &agrave; pr&eacute;dithe qu&eacute; chutte prosp&eacute;rit&eacute; 'tait malsaine et qu&eacute; l'av&acirc;rie s'n allait vite v'ner, aussi suthement qu&eacute; la niet suit l'jour. Coumment dgi&acirc;bly&eacute; qu' tu savais, qu'tu 'tais si certain, qu&eacute; l's affaithes s'n'allaient toua&ocirc;nner mal? Es tu tchique sorte &eacute;d proph&egrave;te?'<br/>
<br/>
'Mon gar&ccedil;oun', j&eacute; m'fis en riant, 'si j'tais proph&egrave;te et pouvais pr&eacute;dithe l'av'ner j' s'rais autr&eacute;ment pus riche qu&eacute; j&eacute; n'sis! Mais dans mon temps, dans bein des pays, j'ai veu s'd&ecirc;rou&acirc;ller chein qui s'd&ecirc;roualle achteu en J&egrave;rri. Prends par exemplye les Et&agrave;ts Unis d'Am&eacute;rique. D&egrave;s la fin d'la dg&egrave;rre en quarante chinq, et pour bein d's ann&eacute;es apr&egrave;s, l'Am&eacute;rique 'tait l'pus fort et l'pus riche pays du mounde. Achteu les Ameritchains sount presqu&eacute; souas l'fou. Et coumment qu'i' sount v'nus au pit&eacute; qu'i' sount d'dans au jour d'aniet? Ch'est viyant qu'i' criaient qu&eacute; les pouv&eacute;, les richesse, lus forche militaithe et &ecirc;conomique s'n allaient durer &agrave; tout jamais. Mais, vais-tu, i' n'en est pas d'm&ecirc;me sus chutte terre. Coumme nos dit le vi&egrave;r ditoun: 'tout lasse, tout casse, tout passe.'<br/>
<br/>
'Mais au mains l'Am&eacute;rique est eun pays assez grand et avec assez d'&eacute;rsources pour s'en d&ecirc;haller. Mais coumment qu'eune faillie p'tite &icirc;le coumme J&egrave;rri s'en va s'en d&ecirc;piautchi? J'soummes pr&icirc;ns dans la trappe du malheu, et autre qu&eacute; d'prendre des m'suthes qu&eacute; nos Et&acirc;ts n'&ocirc;sent pas prendre i' nos n'est laissi qu&eacute; d'&eacute;sp&eacute;ther qu'les affaithes sount vount s'ramoder. Et, d&eacute;j&agrave; pr&icirc;ns dans chutte trappe-l&agrave; v'l&agrave;, nous, les Trin'tais, &agrave; br&ucirc;ler des sou sus chu Youth Club! Qu&eacute; l'Buoan Djeu nos pardounne, car la raisoun et l'buoan sens nos pardounn'nouent c&eacute;rtainement pas'.<br/>
<br/>
J'ta&icirc;mes arriv&eacute;s au haut d'la Route du Presbytaithe, ouest qu'nos c'm&icirc;ns s&eacute; s'par&icirc;tent. 'J'avais pens&eacute;, s'fit l'Ph'lip, 'd&eacute; t'inviter &agrave; ragagni siez m&eacute; et d't'offri ravigotter l'esprit. Mais, apr&egrave;s chein qu'tu veins d&eacute; m'dithe, j'sis d'avis qu'i' vaudrait mus garder chu l&egrave;rm&icirc;n-l&agrave; pour l&eacute; D&eacute;nounciateu quand i' veint faithe sa Visite'.<br/>
<br/>
Et d'm&ecirc;me, buoannes gens, tout seu', l&acirc;ss&eacute; et la gorge hardi &agrave; sec, j'm'en fus siez m&eacute; et j&eacute; m'm&icirc;ns au liet.<br/>
<br/>
<i><a href="delamare.html">L&eacute; vier Trin'tais</a></i><br/>
<i>JEP 15 August 1992</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="adlm4candidats.html">Quatre candidats</a><p>
<li><a href="adlmbangner.html">Quand j'voulais m'bangner</a><p>
<li><a href="adlmtomes.html">Tchi qu'tu crai d&eacute; l'affaithe d&eacute; Vernon Tomes?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

