<HTML>
<HEAD>
<TITLE>Un prot&ecirc;t</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Un prot&ecirc;t</h2></font></center><br>

<p>
<i>"Le d&icirc;ner qui fut bien servi"....<br>
(N.C. de Mercredi)</i><br>

<CENTER><TABLE><TR><TD>
J'vantons assez nos lou&eacute;es, nos cou&ocirc;tumes et nos us,<br>
Et touos les bouans Jerrias veulent faithe coumme lus grand'p&egrave;thes,<br>
Si nou n'sait pon faithe mus, au mains n'ou n'fait pon pliaithe,<br>
Nou t&acirc;che, autant qu'nou peut, de joindre les deux buts<br>
Et de n'se trouver pon trop vite souos ses affaithes.<br>

<p>
J'avons, un chatchun l'sait, enrachin&egrave;e en nous,<br>
L'amour de notr' pays et d'ses institutions,<br>
Nou nos l'a dit chent fais (dans l'temps des &ecirc;lections)<br>
Et verre &agrave; vin en main je l't&eacute;moignons tr&eacute;jous<br>
Quand les "bouans serviteurs" rendent compte de lus gestions.<br>

<p>
Mais parmi nos usages y'en a y'un sans patheil,<br>
(Je l'di sans l'mains du monde penser que j'soummes coupabl'yes<br>
D'exc&egrave;s de gourmandise - de tchi qu'est detestab'lye):<br>
Ch'est d'aver d'temps en temps, bein servi en h&ocirc;tel,<br>
Un raidde bouan p'tit d&icirc;ner, ov du vin sus la tabl'ye.<br>

<p>
Je r'mertchais, par exempl'ye, en li&ecirc;sant ma g&acirc;zette,<br>
Quand l'porteux m'l'eut dounn&egrave;e, en passant, M&ecirc;credi,<br>
Qu'dans l'cas des "show" d'p&acirc;raisse, quand l'trav&acirc;s est fini,<br>
Pour que la journ&eacute;e s'sait bein en r&ecirc;gl'ye et compl'y&egrave;te,<br>
Il faut qu'y y'ait tout d'm&ecirc;me <I>"un d&icirc;ner bien servi"</I>.<br>

<p>
Et tandis qu'les fermi&egrave;rs, qui n'ont autchune bieaut&eacute;!<br>
S'empl'yent d'soupe de tortue, d'poulet, d'rago&ucirc;ts, d'turbot,<br>
Et vi&eacute;ddent lus verre et l'rempl'yent et l'vi&eacute;ddent et l'rempl'yent occouo.<br>
Les g'niches qu'ont d'si bouans points et qu'ont tant m&eacute;thit&eacute;,<br>
Ne trouvent souos lus m&ucirc;s&eacute; qu'la maintchi d'un fagot!<p>

&nbsp;<p>
<i><a href="ejluce.html">Elie</a></i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tchuisinne.html">La tchu&icirc;sinne en J&egrave;rriais</a><p>
<li><a href="avis.html">Deustr&egrave;s Brins d'Avis</a><p>
<li><a href="pmdinner.html">Merriene Disaproves of Dinner</a><p>
<li><a href="jsl1952.html">Lettre d&eacute; La Soci&eacute;t&eacute; Jersiaise au Jersey Society in London 1952</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
