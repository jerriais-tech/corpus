<HTML>
<HEAD>
<TITLE>Changi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Changi</h2></font></center><p>

<CENTER><TABLE><TR><TD>

Auve l'ieau du dou tou&ocirc;nn&eacute;e en v&icirc;n,<br/>
ma langue est ou&acirc;chinn&eacute;e. Tout l'tou<br/>
dans l'pa'l'touoilli, jusqu'au mat&icirc;n<br/>
j'y pr&ecirc;che d'eune ni&eacute;tchie d'liques et cly&icirc;ns<br/>
<br/>
en b&ecirc;clian. Cant&eacute;e d'bort' en aut',<br/>
ma langue croua&icirc;se d'un d'vis ava&ucirc; l'dou,<br/>
et j'tou&ocirc;nne mes p&eacute;n&icirc;ns dans ma pa&ucirc;te<br/>
contre un chorchi - crianche niau-niaute!<br/>
<br/>
J'valse acant&eacute; des mots tchi sa&ucirc;t-<br/>
-icotent; j'fai des bieaux-bieaux atout<br/>
eune langue vithabl'ye coumme tchique ou&eacute;thou<br/>
&egrave;s patholes ieau-d'vies&eacute;es d&eacute; v'l&icirc;n.<br/>
<br/>
Gence-t&eacute;, mais! J'dis qu'tout r'est changi:<br/>
chutte t&egrave;rre p&egrave;se mains qu'un br&icirc;n d'ponsi.<br/>
<br/>


<p>
<i><a href="jerpoem.html">Geraint Jennings</a></i><p>


</TD></TR></TABLE></CENTER>
&nbsp;<p>
<i>Chutte po&eacute;sie fut &ecirc;crite pouor la Journ&eacute;e d'la Po&eacute;sie 2018 tch'avait coumme th&egrave;me l&eacute; changement. La v&egrave;rsion si&ecirc;thante d'la po&eacute;sie a 't&eacute; changie atout la gamme d&eacute; N+7: Ch'est eune gamme litt&eacute;thaithe d&eacute; patholes jou&eacute;e sustout par la dga&icirc;ngue d'auteurs tch'a nom Oulipo (Ouvroir de litt&eacute;rature potentielle). Chutte dga&icirc;ngue fait s&egrave;rvi des gammes et des r&egrave;gl'yes pouor l'&ecirc;crithie et la graiethie d'nouvelles formes et nouvieaux textes par l&eacute; h&acirc;sard, la transform&acirc;tion et la restriction. La transform&acirc;tion app'l&eacute;e S+7 (ou N+7) change un texte en rempliaichant ch&acirc;que pathole tch'est granmaticalement un nom (N) d'auve eune aut' pathole tch'est un nom tchi la siet sept entr&eacute;es pus bas (+7) dans l'dictionnaithe.<p>

</i>

&nbsp;<p>
<CENTER><TABLE><TR><TD>

Auve l&eacute; liet d'la doubl'ye cli&eacute; tou&ocirc;nn&eacute;e en violence,<br/>
ma lapinn'nie est ou&acirc;chinn&eacute;e. Tout l'tou<br/>
dans la r&ocirc;s&eacute;e d'p&acirc;nnais, jusqu'&agrave; la maturit&eacute;<br/>
j'y pr&ecirc;che d'un nioleux d'l&icirc;sons et cly&icirc;nmat&icirc;s&acirc;tion<br/>
<br/>
en b&eacute;danne. Cant&eacute;e d'bostchulement en aut',<br/>
ma lapinn'nie croua&icirc;se d'un &egrave;be ava&ucirc; la doubl'ye cli&eacute;,<br/>
et j'tou&ocirc;nne man p&eacute;ntch-&eacute;-bec dans man paveux<br/>
contre un chou-flieur - cricots niau-niaux!<br/>
<br/>
J'valse acant&eacute; des motons tchi sa&ucirc;t-<br/>
-icotent; j'fai des bigornes atout<br/>
eune lapinn'nie vithabl'ye coumme tchique ouognon<br/>
au patou&icirc;n ieau-d'vies&eacute; d&eacute; v'nue.<br/>
<br/>
Gence-t&eacute;, mais! J'di qu'tout r'est changi:<br/>
chutte t&egrave;rrinne p&egrave;se mains qu'eune br&icirc;ng'gie d'porc&eacute;laine.<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="n10a.html">La niet 'tait mucre, mes muscl'yes littaient dans l'ieau</a><p>
<li><a href="n10b.html">J&eacute; jou&ocirc;te mes pi&egrave;rres d'amour et fais dgi&ecirc;x engamb&eacute;es</a><p>
<li><a href="n10c.html">Tchique bord entr&eacute; l'Pathadis et Woolworth, eune chanson</a><p>
<li><a href="poetry_day99.html">La Journ&eacute;e d'la Po&eacute;sie en J&egrave;rri 1999</a><p>
<li><a href="poetry_day03.html">La Journ&eacute;e d'la Po&eacute;sie 2003</a><p>

<li><a href="camoens7.html">Les temps changent, &eacute;pis d'm&ecirc;me i' change, man d'si</a><p>
<li><a href="jsisteu.html">J'sis teu: ma bouoche clioutiche d&eacute; bande cliuteuse</a><p>
<li><a href="alastmartin.html">&Agrave; la Saint Mart&icirc;n</a><p>
<li><a href="dakotchien.html">Du niol&icirc;n Dakotchien</a><p>
<li><a href="turouspete.html">Tu rousp&egrave;te raide coumme eune cli&eacute; &agrave; &ecirc;crouettes</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

