<HTML>
<HEAD>
<TITLE>Les tonmates</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les tonmates</h2></font></center><p>

<img src="tonmates.jpg" width="150" height="91" alt="des tonmates" title="" border="0" align="right" />Ch'est eune tchestchion qu'nou-s'a entr'-entch&ecirc;t&eacute; d'pis la fais qu'les &Ucirc;rop&eacute;ens avaient croua&icirc;si l'Atlantique pouor la preunmi&eacute; fais et rapport&eacute; des nouvieaut&eacute; qu'il' y d&ecirc;much&icirc;tent: Ch'est-i' qu'la tonmate est un frit ou eune l&eacute;dgeunme?<p>

Botanniquement, ch'est un frit sans doute - eune manni&eacute;the d&eacute; ch&eacute;r&icirc;the tch'a des graines d&eacute;dans. Mais gastrononmiquement l'affaithe est bein mains cliaithe: nou mange des tonmates dans des salades, et dans d's &ecirc;tchuiv&eacute;es et des soupes et nou-s'en fait eune sauce pouor &ecirc;true&ucirc;ler sus ses sa&ucirc;ciches et san lard feuntchi quand nou mange un grand d&ecirc;je&ucirc;ner. Et nou-s'a m&ecirc;me l&eacute; pou&ocirc;rre &ecirc;tchivalent des pais au fou - des pais en sauce d&eacute; tonmates en tinnes.<p>

Assa, nou mange tant d'tonmates et y'a tant d'sp&eacute;cialit&eacute;s r&eacute;gionales bein connues en &Ucirc;rope qu&eacute; ch'est d&ucirc; d'craithe qu'la tonmate 'tait d'tchi &icirc;nconnu dans l'Vi&egrave;r Continnent d'vant l'seizi&egrave;me si&egrave;cl'ye, et ch'tait ra&icirc;que au dgi&ecirc;x-neuvi&egrave;me si&egrave;cl'ye qu'la tonmate d&eacute;v&icirc;nt acceptabl'ye au monde coumme fricot. Ch'est en tchi les preunmi&eacute; tonmates tchultiv&eacute;es en &Ucirc;rope 'tait p'tites, suthes et jaunes et les riches les tchultivaient pus &agrave; co pouor la bieaut&eacute; des frits. Nou l's app'lait des pommes d'or - et en Italien la tonmate a nom <i>pomodoro</i> au jour d'aniet. Nou fa&icirc;thait s&egrave;rvi des tonmates coumme m&eacute;d'cinne of&ucirc;che mais y'avait eune crianche g&eacute;n&eacute;thale qu'la tonmate 'tait poua&icirc;sonneuse - ou au mains qu'nou pou&ocirc;rrait mangi des tonmates tchultiv&eacute;es dans des pays cauds mais hors les pays bein cauds i' n'tait pon d'm&ecirc;tchi d'mangi les tonmates.<p>

M&ecirc;me en Am&eacute;thique du Nord, la tchultivation d'tonmates n'avanchait dg&eacute;the d'vant l'mitan du dgi&ecirc;x-neuvi&egrave;me si&egrave;cl'ye. Mais pouor la f&icirc;n du si&egrave;cl'ye la tonmate 'tait populaithe, sustout auve l'&icirc;nvention du fricot en tinnes, v'l&agrave; tchi voulait dithe qu&eacute; nou pouvait pr&ecirc;s&egrave;rver a&icirc;siment la tonmate et la mangi en toute sa&icirc;son &agrave; bou&ocirc;n marchi.<p>

Les preunmi&eacute; exp&eacute;th&icirc;nments pouor cra&icirc;tre des tonmates en J&egrave;rri pr&icirc;ntent pliaiche au c'menchement du v&icirc;ngtchi&egrave;me si&egrave;cl'ye et b&eacute;t&ocirc;t la tonmate d&eacute;v&icirc;nt un export assez &icirc;mportant d'J&egrave;rri, sans tr&eacute;jous m'nichi la priorit&eacute; d'la patate. &Egrave;s ann&eacute;es 1970s hardi d'clios tchi soulaient &ecirc;t' pliant&eacute;s d'tonmates f&ucirc;tent pliant&eacute;s d'aut's l&eacute;dgeunmes ou b&acirc;tis sus auve des s&egrave;rres. &Eacute;pis au v&icirc;ngt-tch'ieuni&egrave;me si&egrave;cl'ye la tchultiv&acirc;tion d'tonmates en J&egrave;rri pouor l'export est qu&acirc;siment p&eacute;th&icirc;nm&eacute;e, enfachie par la contchuthence et l'cou&ocirc;tage d'l'agritchultuthe et les d'mandes des grands sup&egrave;rmarchi&egrave;rs pouor eune quantit&eacute; asse&ucirc;th&eacute;e.<p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tonmatesstchies.html">Tchi bou&ocirc;n fricot!</a><p>
<li><a href="soupe_tonmates.html">D'la Soupe d&eacute; Tonmates</a><p>
<li><a href="saucedetonmates.html">D'la sauce d&eacute; tonmates</a><p>
<li><a href="painwrites.html">Mrs. Pain kindly writes about herself</a><p>
<li><a href="tomato.html">The Ladies Quit Tomato Picking</a><p>
<li><a href="lettrejerriaise18.html">La Lettre J&egrave;rriaise</a><p>
<li><a href="pmtomatoes.html">Merrienne on tomatoes</a><p>
<li><a href="pmdistress.html">More distress at Portinfer</a><p>
<li><a href="pmtomato.html">Tomato failure at Portinfer</a><p>
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_lechef1923.html">Le Chef se permins l'aut'e jour, de faithe des r'merques &agrave; m'n &ecirc;gard</a><p>
<li><a href="cahouain_tonmates3.html">Mait'e Charles Meudron est bain d&eacute;cid&eacute; de jamais ne r'cra&icirc;tre d'tomates</a><p>
<li><a href="cahouain_tonmates2.html">Je sis certain, mes chiers lecteurs, qu'ou d'vez tous &ecirc;tre bain enni&eacute;s</a><p>
<li><a href="bananarepublic.html">Un bailliage &agrave; bananes?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

