<HTML>
<HEAD>
<TITLE>Le temps p&acirc;ssait</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Le temps p&acirc;ssait</h2></font></center>
<CENTER><TABLE><TR><TD>
Le temps p&acirc;ssait y'n fallait pon vaies,<br>
Les jeunes filles avec des braies;<br>
Il' avez un cour cotilyion<br>
De gris bailinge ou de bieut molton,<br>
Avec un p'tit bed-gown d'indienne.<br>
Ils en mettez un net la semaine,<br>
Avec une coiffe ben poffets,<br>
Qui n'&eacute;tait pon souvent f&eacute;rets;<br>
Y la poff&eacute;e avec du gui,<br>
Et toute suite la qu'&eacute;tait fini.<br>
Y voulez tr&eacute;jous &ecirc;tre ben coiffie,<br>
Car y n'voulez pon &ecirc;tre &ecirc;cr&eacute;gnie.<br>
Il allez en ville eunne fais par an,<br>
Mais tr&eacute;jous avec lus mamman;<br>
Y n'alez pon sus des byciclette,<br>
Mais tchique fais dans lus bouanne cherette;<br>
Pour lus &quot;hollidays&quot; en &ecirc;tait,<br>
Il allais ben souvent au vrait.<br>
Et quand n'ou v'nait es longues serrais,<br>
Y faisez ben vite une bouanne touannais,<br>
Pour ramass&eacute; des fieurs et d'la f&ecirc;ugieth,<br>
Pour d&eacute;cor&eacute; lus vieille jonthierth;<br>
C&ecirc;tait pour &ecirc;tre desus au s&eacute;,<br>
Pour &ecirc;tre touos ensemble &agrave; ouvr&eacute;.<br>
Y faisaits des mellettes en jonchet,<br>
Pour y pendre lus bouan vier cr&acirc;sait;<br>
Y n'avez pon besoin de piano,<br>
Y savez tous l&eacute; chant de Malbro.<br>
Et ben, y pass&ecirc;ts ben lus temps,<br>
Et trouvaient tr&eacute;jous des gallants;<br>
Pour &ecirc;tre ben seuts d'&ecirc;tre engagi,<br>
Le gar&ccedil;on donnait piat ou pangni;<br>
Y faisez tr&eacute;jous lu neuches en cachette,<br>
Yun allait par la route et l'autre par les ruettes.<br>
Quand il &eacute;tait seut nou z'allait tith&eacute;,<br>
Et chetait assets pour les &ecirc;ffrit&eacute;.<br>
Mais, h&eacute;las! que tout a changi,<br>
Dans notre chier p'tit J&ecirc;rri.<br>
N'en v'l&agrave; assets du temps passait,<br>
A la pr&eacute;chaine, il est mingniet.<br>
<br>
<I><a href="livonia.html">Livonia</a></I><br>
</TD></TR></TABLE></CENTER>

&nbsp;<p>
&nbsp;<p>
  
<i>V&egrave;rsion mod&egrave;rn&icirc;s&eacute;e:</i><br/>
<br/>


<center><font color="#215e21"><h2>L&eacute; temps p&acirc;ss&eacute;</h2></font></center>
<CENTER><TABLE><TR><TD>


L&eacute; temps p&acirc;ss&eacute; i' n'fallait pon vaie,<br>
les jannes fil'yes auvec des braies;<br>
il' avaient un court cotillon<br>
d&eacute; gris b&ecirc;l&icirc;nge ou d'bliu molton,<br>
auvec un p'tit b&eacute;ng&ocirc;ne d'&icirc;ndgienne.<br>
Il' en m'ttaient un net la s'maine,<br>
auvec eune co&ecirc;ffe bein poff&eacute;,<br>
tchi n'tait pon souvent f&eacute;th&eacute;;<br>
i' la poffaient auvec du dgi,<br>
et toute suite l&agrave; tch'&eacute;tait finni.<br>
I' voulaient tr&eacute;jous &ecirc;t' bein co&ecirc;ffies,<br>
car i' n'voulaient pon &ecirc;tre &ecirc;cr&icirc;ngnies.<br>
Il' allaient en ville eune fais par an,<br>
mais tr&eacute;jous auvec lus manman;<br>
i' n'allaient pon sus des bicyclettes,<br>
mais tchiquefais dans lus bouonne tch&eacute;thette;<br>
pouor lus &quot;holidays&quot; en &Ecirc;t&eacute;,<br>
il' allaient bein souvent au vrai.<br>
Et quand nou v'nait &egrave;s longues s&eacute;th&eacute;es,<br>
i' fa&icirc;thaient bein vite eune bouonne touann&eacute;e,<br>
pouor ram&acirc;sser des flieurs et d'la f&ecirc;ugi&eacute;the,<br>
pouor d&eacute;corer lus vielle jontchi&eacute;the;<br>
ch'tait pour &ecirc;t' dessus au s&eacute;,<br>
pouor &ecirc;t' touos ensembl'ye &agrave; ouvrer.<br>
I' fa&icirc;thaient des mellettes en jontchet,<br>
pouor y pendre lus bou&ocirc;n vi&egrave;r cr&acirc;sset;<br>
i' n'avaient pon b&eacute;souain d'piano,<br>
i' savaient tous l&eacute; chant d'Malbro.<br>
Eh bein, i' p&acirc;ssaient bein lus temps,<br>
et trouvaient tr&eacute;jous des galants;<br>
pouor &ecirc;t' ben seux d'&ecirc;t' engagie,<br>
l'gar&ccedil;on donnait pliat ou pangni;<br>
i' fa&icirc;thait tr&eacute;jous lus neuches en cachette,<br>
iun allait par la route et l'aut' par les ruettes.<br>
Quand i' 'tait seux nou-s'allait tither,<br>
et ch'tait assez pour l's &ecirc;ffriter.<br>
Mais, h&eacute;las! qu'tout a changi,<br>
dans not' chi&egrave;r p'tit J&egrave;rri.<br>
N'en v'l&agrave; assez du temps p&acirc;ss&eacute;,<br>
&agrave; la pr&eacute;chaine, il est m&icirc;nniet.<br>
<br>
<I><a href="livonia.html">Livonia</a></I><br>
</TD></TR></TABLE></CENTER><p>





&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li> <a href="temps_paset.html">Le temps p&acirc;set et achteu</a><p>
<li><a href="tems.html">Le Tems passai et le tems present</a><p>
<li><a href="temppas2.html">Au temps pass&eacute;</a><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="vierstempsflm.html">Les Vi&egrave;rs Temps</a><p>

<li><a href="assembliee/tchians1975.html">J&egrave;rri s'en va &egrave;s tchians</a><p>

<li><a href="assise.html">L'Assise de la Veille</a><p>
<li><A HREF="assisedeveille.html">L'Assise de Veille</A><p>
<li><a href="villie.html">La Villie</a><p>
<li><a href="rondepl.html">Ronde</a><p>

<li><a href="craset.html">Notre Vieir Cr&acirc;set</a><p>
<li><a href="craset2.html">Le Cr&acirc;set</a><p>
<li><a href="crassait.html">Le Crassa&iuml;t</a><p>
<li><a href="jeanne.html">Dans man jeanne temps</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
