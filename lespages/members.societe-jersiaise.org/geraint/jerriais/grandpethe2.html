<HTML>
<HEAD>
<TITLE>Les Histouaithes d&eacute; Grand-P&eacute;the</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Les Histouaithes d&eacute; Grand-P&eacute;the</h2></font></center>
<CENTER><TABLE><TR><TD>
J&eacute; m'rappelle bein qu&eacute; quand j'tais p'tit<br>
N'y'avait rein tchi m'donnait plia&icirc;thi<br>
Comme d'&ecirc;t' assis sus l'genou d'Grand-p&eacute;the,<br>
A &ecirc;couter &agrave; ses histouaithes.<br>
<br>
Car touos les deux j'allions souvent<br>
Sus san j'va blianc jusqu'&agrave; Rou&euml;n,<br>
Il&agrave; j'chang'gions pouor un j'va gris<br>
Et pis j'allions jusqu'&agrave; Paris -<br>
Au pas .... au trot .... et au galop -<br>
Ch'tait pas assez; j'criais, <I>acouo</I>!<br>
<br>
Mais v'l&agrave; tchi m'v&icirc;nt, comme veint &agrave; tous -<br>
Trop grand pouor m'assi&eacute;the sus ses genouors; <br>
Sai-s J'avais hardi d'fanne quand m&ecirc;me, <br>
D'&ecirc;couter &agrave; toutes ses p'tites sc&egrave;nes.<br>
&Agrave; ch't heu d'vant tch'i' saient oubli&eacute;es<br>
J&eacute; vouos en raconte deux ou trais.<br>
<br>
Ma grand-m&eacute;the, lyi, pouor tchique raiethon,<br>
Ou n'aimait pon lus p'tite maiethon;<br>
Pouor paix aver fallait b&acirc;ti<br>
Un nouvieau &#147;ch&acirc;t&eacute;&#148; dans l'c&ocirc;ti;<br>
Du cliou, des t&ocirc;les et un boutchet -<br>
Et san travas fut bein vite fait. (Ou, ... tout d'suite fait)<br>
<br>
Mais Papa n'y comprannait rein.... <br>
L'fichu boutchet 'tait tr&eacute;jous pliein!<br>
Pis s'ap&egrave;rchut qu' les pas sus l' c'm&icirc;n <br>
Ch'tait des grand's pattes .... d&eacute; san vaieth&icirc;n.<br>
&quot;Oh, Oh!&quot; tch'i' s'fit, &quot;L&eacute; sale baloque -<br>
J'm'en vais don l&icirc; bailli un choque!&quot;<br>
<br>
&quot;H&eacute;! j'm'en vais m'muchi pouor l'attendre, <br>
Eune raide bouanne l&eacute;&ccedil;on pouor li'apprendre&quot;. <br>
Mais i' n'arr&ecirc;tit pon longtemps, <br>
Car quand l'vaieth&icirc;n fut assis d'dans .... <br>
La p'tite maiethon il tr&eacute;butchit <br>
Et boulit tout ava&ucirc; l'c&ocirc;ti!<br>
<br>
Eune aut' histouaithe qu&eacute; j'aimais bein, <br>
Ch'&eacute;tait entouor un fa&ucirc;cheux d'fain, <br>
Nou l&icirc; gagit tch'i' n'pou&ocirc;rrait pas <br>
Dans un jour mett' eune vr&eacute;gie bas; <br>
Et chutte gageaille ch'fut pouor ch&icirc;nq louis <br>
Et, seux, du cidre par la joudgie.<br>
<br>
Pouor qu&eacute;menchi, v'l&agrave; tch'allit bein,<br>
Mais ---  fut pr&icirc;ns d's&eacute;, nouot' fa&ucirc;cheux d'fain;<br>
San cidre, arrangi &agrave; l'espr&egrave;s<br>
Pouor l&icirc; bailli la .....  Ah - j'avons ieu la m&ecirc;me id&eacute;e!<br>
J&eacute; vouos asse&ucirc;the qu' nou n'fauche pon fort<br>
Quand nou-s-est pr&icirc;ns d&eacute; ma dans l'corps!<br>
<br>
Et don, pas mouoyen d'avanchi -<br>
A peine finni, fallait r' c'menchi!<br>
&quot;Nou p&egrave;rd du temps...  ah, ch'est d'la peste!....<br>
Tr&eacute;jous r'boutonner ses gu&eacute;lesses -<br>
Pouor qu&eacute; j'n'aie don pas d'aut' arr&ecirc;t,<br>
J&eacute; m'en vais fa&ucirc;chi sans mes braies!&quot;<br>
<br>
L&eacute; fa&ucirc;cheux g&acirc;ngnit bein ses sou -<br>
Mais l'fain? Il n'valait <I>rein</I> du tout!<br>
<br>
<I>Michael Va&ucirc;tchi<br></I>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="manpapa.html">Man Papa</A><p>
<li><a href="gdfgiff2.html">Man Papa Giffard</a><p>
<li><a href="mangrandpethe.html">Man Grand-P&eacute;the</a><p>
<li><a href="grandpethe.html">Je deveins man propre Grand'p&egrave;the par eunne eintroduction</a><p>
<li><a href="veth.html">Veth, disait man grand p&egrave;re</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
