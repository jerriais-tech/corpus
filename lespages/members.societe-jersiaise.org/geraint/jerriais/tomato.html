<HTML>
<HEAD>
<TITLE>The Ladies Quit Tomato Picking</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The Ladies Quit Tomato Picking</h2><br>
Our Patois Letter<br></font></center><p>

<a href="ledgvoc.html"><IMG SRC="tonmates.jpg" border=0 align="right" WIDTH=150 HEIGHT=91></a>

Nos r'v&eacute;la sans travas! J'nos taimes engagies, Lon&ocirc;re et m&eacute;, siez un fermi d'<a href="st_cliement.html">St. Cli&eacute;ment</a>, pour la saison des toumates. Oh! ch'n'est pas tant pour l'amour des sous, Djeu m&eacute;rci, nous a ocquo tchiques rentes, la moindre soumme d'un si&egrave;xtounnyi - coumme ch't'ait pour ballyi s'cour &egrave;s f&eacute;rmiers qui s'plaignaient d'&ecirc;tre a court de bras, et viyant que ch'tait &#147;war time,&#148; et que j'avais id&eacute;e qu'l'odeu d'la terre f'thait du bin a ma fille. Oul est pus-o-ca sujette a av&eacute; l's'esprits bas, m'n'&egrave;sfant; oul a des vapeurs; l'sang lis monte &egrave;s ouothelles; les g'noux (resp&eacute; d'vous) y'enflient; et souvent ou s'&egrave;sgouffle a plieuth&eacute; sans dithe pourtchi ni pourtch&egrave;che. Ch'est-tan-tchi, j'nos taimes engagies pour travaillyi &egrave;s toumates. N'y'avait pon gros a gagnyi; l'train deux fais par jour; Piteur qu'allait d&icirc;n&eacute; souvent &egrave;s &#147;tea-rooms&#148; - a ch'qu'i dit! nos habits enteuth&egrave;s d'pit&eacute;; enfin! n'y'avait pon grosse happe au bu du compte. Mais v'la tchi faisait du bin a chutte pou&ocirc;re garse! &#147;Et pis,&#148; coumme j'lis disais, &#147;y'a l'fils du fermi! Ch'est des gens d'moyen; lus terre pend au sud, et l'bouonne-houmme a l'corps en doublye quand i' s'baisse. L'gar&ccedil;on est pus-a-co nieaumin, sans doute; i' n'halle ni n'boute, mais tu pou&ocirc;rais faithe pi&eacute;the! Entre t&eacute; et m&eacute;, n'y'a pas d'doute que j'finitha&icirc;mes par y'&egrave;smotchi l's'&eacute;sprits en p'tit d'temps!&#148;<br>
<br>
Mais l'affaithe n'a pon prins! Lon&ocirc;re avait bieau r'trouss&eacute; ses manches aussi haut qu'possiblye - car, ch'n'est pas pour la vant&eacute;, mais, s'ou viyaites ses bras! - un v'lous! Oul avait bieau l'siethe partout, parmi les toumates, dans le chlyi, amont l's'&egrave;stchelles, dri&egrave;the les vi&eacute;llottes, jusque souos l'tas; jommai i' n'y'a tant seulment fait un seul clyin tout l'temps qu'j'avons 't&eacute; l&agrave;. Et m&eacute; m&ecirc;me, j'avais bieau cou&ocirc;re souontre li pour lis dithe toutes les qualit&eacute;es d'Lon&ocirc;re; coumme ou savait rempi&egrave;t&eacute; des cauches, transpliant&eacute; du pouothait, r'cit&eacute; des chapitres, et qu'sou s'mathiait a man gout j'lis dounnais l'armou&eacute;the qu'est dans ma bouonne-chambre - le djonnot m&eacute; r'dardait sans mot dithe et se r'mettait a b&ucirc;sotchi ses casses a toumates en m'tou&ocirc;nant l'dos.<br>
<br>
Tout d'm&ecirc;me, je n'perdais pon couothage! et si j'avaimes rest&eacute; l&agrave; jusqu'a la fin d'la saison, j'&eacute;thaimes, entre Lon&ocirc;re et m&eacute;, captuth&eacute; l'objet.<br>
<br>
Mais j'n'y soummes pus! Coumme j'vos ai dit, ch&eacute; n'tait pon tant pour les sous qu'y'avait a gagnyi; et tandi qu'nous en faisait assez pour payi l'train et tchiq' p&eacute;tite chose de pus, nous n's&eacute; pliaignait pon. Mais quand vint Samdi pass&eacute; et que l'fermi nos dit: &#147;No money to-day, missis, mais s'ou voulez emboul&eacute; chutte vann&eacute;e d'toumates la, emboulez! Je s'ons tchitte!&#148;<br>
<br>
J'lis dit ch'que j'pensais d'li, a chu fermi la! J'lis fit comprendre que La&iuml;z&eacute; Pain n'est pon accou&ocirc;tum&eacute;e a &ecirc;tre trait&eacute;e d'm&ecirc;me. J'y'en conti! J'prins l'bras d'ma fille, &#147;un bras qu'ou ne r'verrez d'vot' vie,&#148; que j'lis dit en tappant d'sus. J'y'envyi san sale d'vant&eacute; par la fache, j'dounni un coup-d'pi dans l'pi&eacute;chot d'sa bouonne vacque, et j'nos en f&ucirc;mes hors de chu bel la en s&eacute;couant la poussiethe de nos pids contre le pillyi du portico!<br>
<br>
Jommais pus d'toumates pour nous! J'm'en vais vaie si par chance y'&eacute;thait moyen d'pli&eacute;chi Lon&ocirc;re dans tchiq' office sus l'Esplianade. J'ai oui qu'y'en a d&egrave;ja tchiq'eunnes - des filles ov lus ch'veux a vaux-l'dos. Si n'y'a qu'ch'la, Lon&ocirc;re &eacute;tout pou&ocirc;rait s'd&egrave;sdj&icirc;z&eacute; d'la sorte; oul a assez de chveux pour stoff&eacute; un couossin. Vethe! m'n id&eacute;e est qu'ma fille pathaitrait div&eacute;rs&eacute;ment bin sus eunne haute scab&eacute;lle, dri&eacute;the un desk; oul est si avnante, ma Lon&ocirc;re!<br>
<br>
&nbsp;<p>
<a href="brambilo.html">La&iuml;z&eacute; Pain</a><br>
<br>
<i>Evening Post14/10/1916</i><br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="painwrites.html">Mrs. Pain kindly writes about herself</a><p>
<li><a href="ladies1914.html">Both Ladies Offer their Services</a><p>
<li><a href="peterhome.html">Peter is coming home</a><p>
<li><a href="piteurpain.html">Piteur Pain</a><p>

<li><a href="tonmates.html">Les tonmates</a><p>
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="tonmatesstchies.html">Tchi bou&ocirc;n fricot!</a><p>
<li><a href="soupe_tonmates.html">D'la Soupe d&eacute; Tonmates</a><p>
<li><a href="saucedetonmates.html">D'la sauce d&eacute; tonmates</a><p>

<li><a href="lettrejerriaise18.html">La Lettre J&egrave;rriaise</a><p>
<li><a href="pmtomatoes.html">Merrienne on tomatoes</a><p>
<li><a href="pmdistress.html">More distress at Portinfer</a><p>
<li><a href="pmtomato.html">Tomato failure at Portinfer</a><p>


</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
