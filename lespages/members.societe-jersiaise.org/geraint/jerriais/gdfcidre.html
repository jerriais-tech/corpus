<HTML>
<HEAD>
<TITLE>Eune modgie d'cidre!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune modgie d'cidre!</h2></font></center><p>

<img src="cidredejerri.jpg" height="350" alt="du cidre" title="du cidre" border="0" align="right" />
<font size="-1"><i>Fort Lauderdale, Florida,<br/>
U.S.A.</i><br/>
<i>L'preunmyi d'avri, 1972</i><br/></font>
<br/>
Moussieu l'R&eacute;dacteu,<br/>
<br/>
&quot;T&eacute;n articl'ye au sujet du Cri des Tomb'laines,&quot; m&eacute; d&icirc;sait un anm&icirc;n d'La Nouvelle Z&eacute;lande dans ieune d'ses lettres, &quot;m&eacute; rappelle du temps d'man Papa &agrave; <a href="st_jean.html">St. Jean</a> en J&egrave;rri. Il 'tait un f&egrave;rmyi d'la vielle &ecirc;cole, l&eacute; bouanhomme hardi hospitalyi, et i' fa&icirc;sait la beinv'nue &agrave; tout l'monde, et j'm'&egrave;rsouveins d'aver ou&iuml; d's histouaithes tch'ont pathu dans les bullet&icirc;ns d'<a href="assembliee/index.html">L'Assembli&eacute;e d'J&egrave;rriais</a> et dans tes articl'les dans la g&acirc;zette, et p't &ecirc;t' d'autres tch'ont 't&eacute; oubliy&eacute;es auve l&eacute; p&acirc;ssage du temps. ches vielles histouaithes-l&agrave; &eacute;thaient 't&eacute; oubliy&eacute;es &agrave; tout janmais s'i' n'avaient pon 't&eacute; racont&eacute;es dans les bullet&icirc;ns, car les jannes d'&agrave; ch't heu n'sont pon &icirc;nt&eacute;r&ecirc;ssis dans les vielles l&eacute;gendes.<br/>
<br/>
&quot;Y'avait un bieau grand ch'lyi &agrave; la f&egrave;rme siez Papa,&quot; m'disait m'n anm&icirc;n dans sa lettre, &quot;et l'cidre 'tait-l&agrave; pour tout l'monde tch'avait s&eacute;. Y'avait tr&eacute;jous tchitch'un &agrave; mannier la chanteplieuthe 'Au c.. du tonneau', comme i' d&icirc;sent en France. Nou pouvait y vaie l'porteux d'lettres touos les jours, et l'bouochi et l'pa&icirc;ssonyi d'temps en temps - i' n&eacute; v'naient pon touos les jours car y'avait tout pliein d'lard dans l'saleux - mais i' patha&icirc;ssaient aver s&eacute; quand i' p&acirc;ssaient par siez Papa! Dans l'hiver, i' m'taient un p&ocirc;keur au feu, et quand il 'tait rouoge i' l'fou&ocirc;rraient dans la modgie d'cidre pour l'&ecirc;ca&ucirc;ffer. J'ai ou&iuml; dithe qu&eacute; v'la tch'augmentait l'alcool dans l'cidre, mais j&eacute; n'sai pon si ch'est vrai.<br/>
<br/>
&quot;Les domestiques et vachi&egrave;rs avaient lus b&acirc;rrique &agrave; part dans l'ch'lyi. Les vachi&egrave;rs 'taient J&egrave;rriais et avaient 't&eacute; auve Papa d's ann&eacute;es et il' avaient p&egrave;rmission  d'en ouffri un v&egrave;rre &agrave; lus anm&icirc;ns tch'&eacute;taient vachi&egrave;rs dans les f&egrave;rmes du va&icirc;sinn&eacute;, au D&icirc;nmanche mat&icirc;n. Tchiquesfais dans l'hiver, deux-s'trais d'ieux restaient jusqu'&agrave; l'heuthe du d&icirc;ner et 'taient &icirc;nvit&eacute;s &agrave; mangi auve la fanmile. Y'avait tr&eacute;jous eune bouanne boll&eacute;e d'soupe d&eacute; lard et d'l&eacute;dgeunmes - caboches, navets, c&acirc;rottes, p&acirc;nnais et pouoth&eacute;. Aupr&egrave;s la soupe, des bouannes tranches d&eacute; lard sal&eacute;, et patates et l&eacute;dgeunmes &agrave; tathe-larigot. Et acouo du cidre d&eacute; la bouanne barrique &agrave; baithe! Papa en m'ttait en boutelle &eacute;tout, et &agrave; l'occ&acirc;sion, comme dans les temps d'Nou&eacute;, il en d&ecirc;halait eune boutelle aupr&egrave;s d&icirc;ner, et quand i' la d&ecirc;bouchait, l&eacute; bouchon sautit tchiquesfais jusqu'au pliafond d'la tchu&icirc;sinne - ch'tait comme un coup d'arme! Aupr&egrave;s l&eacute; r'pas nou s'assi&eacute;vait au pid du feu, et ch&acirc;tchun racontait sa p'tite sornette - ch'tait au chein tch'en savait l'pus!<br/>
<br/>
&quot;&Agrave; ch't heu qu' j'y pense,&quot; m&eacute;n anm&icirc;n continnuait dans sa lettre, &quot;ch'tait les pus heutheurs jours d&eacute; la vie. Dans l'<a href="smeux.html">treizi&egrave;me chapitre d&eacute; St. Matchi i' nous est dit: 'L&eacute; chein tch'a d's ouothelles pour ou&iuml;, tch'i' ouaie!&quot;</a> Eh bein, pour m&eacute;, ch'tait eune affaithe d'ouvri bouoche, s'i&egrave;rs et ou&iuml;es, car j&eacute; n'voulais pon p&egrave;rdre m&egrave;me eune pathole d&eacute; chein qu&eacute; l's anciens racontaient. Mais l'temps d'&agrave; ch't heu n'est pon l'temps p&acirc;ss&eacute;, et les mousses d&eacute; nouos jours n'&eacute;thont janmais l'bonheu d'gou&ocirc;ter d'la vie d'chu temps-l&agrave;.&quot;<br/>
<br/>
En p&acirc;lant d'cidre, quand mes fr&eacute;thes Fra&icirc;nque et Percy 'taient auve m&eacute; en J&egrave;rri y'a trais ou quatre ans j'all&icirc;nmes vaie l'Sieur Ph'lippe David Le Cornu, l&eacute; grand marchand d'cidre &agrave; St. Jean - un charmant Moussieu - et i' nouos donnit eune fais &agrave; baithe d&eacute; san bouan cidre. Man bouanhomme! Ch'tait comme du champagne, s&eacute;non bein miyeu!<br/>
<br/><img src="cidre4.jpg" width="200" height="219" alt="du cidre" title="du cidre" border="0" align="right" />
Man fr&eacute;the Sydney, n&eacute; en J&egrave;rri, a h&eacute;thit&eacute; l'amour du cidre des J&egrave;rriais, et dans l'vivant du Juge Francis Vibert Le Feuvre, Fra&icirc;nque li jouit un fameux tou. L&eacute; Juge gardait eune b&acirc;rrique d&eacute; cidre tchoeuthu pour s&eacute;n &ucirc;sage, et eune b&acirc;rrique d&eacute; p'tit cidre pour les Br&eacute;tons tch'&eacute;taient &agrave; d&ecirc;foui dans l'temps. J'tions siez li &agrave; Somerleight eune arl&eacute;v&eacute;e, et j'avions dit &agrave; Sydney qu&eacute; l'Juge gardait du rare cidre et tch'i' pou&ocirc;rrait s'en r&eacute;galer. Assis &agrave; bailli d'nouot' becque, l&eacute; Juge dit &agrave; Fra&icirc;nque: &quot;Va don qu'si eune cann&eacute;e d'cidre pour en ouffri eune modgie &agrave; Sydney!&quot; L&eacute; Fra&icirc;nque n&eacute; d'mandait pon mus, mais &agrave; la pliaiche d'emplyi la canne auve l&eacute; cidre tchoeuthu i' l'emplyit atout l&eacute; p'tit cidre! Sydney en avalit eune gorgie et, en fa&icirc;sant des gr&icirc;ngnes, i' m&icirc;nt san v&egrave;rre d&eacute; c&ocirc;t&eacute;. L&eacute; Juge l&icirc; dit: &quot;Bon! L&eacute; Fra&icirc;nque m'avait dit qu' t'aimais l'cidre: tu n'as fait qu&eacute; l'gou&ocirc;ter!&quot; &quot;Eh bein, il est aigre, vouot' cidre!&quot;, Sydney l&icirc; dit. &quot;Aigre?&quot; l&eacute; juge l&icirc; dit. &quot;V&egrave;rse m'en eune goutte dans chu v&ecirc;rre ich&icirc;n, qu&eacute; j'l&eacute; gou&ocirc;te. Ah, man pend'loque!&quot; i' dit &agrave; Fra&icirc;nque, &quot;ch'est du p'tit cidre d&eacute; d'dans la b&acirc;rrique des Br&eacute;tons qu&eacute; tu li'as apport&eacute;!&quot; &quot;J'ai deu m'tromper d'b&acirc;rrique!&quot; Fra&icirc;nque l&icirc; dit, en m'fa&icirc;sant un cly&icirc;n. &quot;V&eacute;the,&quot; l&eacute; Juge l&icirc; dit, &quot;tu t'est tromp&eacute; &agrave; l'expr&egrave;s, valet! J't&eacute; conna&icirc;ssons bein - tu n'en chang'geas pon! Va nouos qu'si du tchoeuthu pour convier tan fr&eacute;the!&quot;<br/>
<br/>
<i><a href="lefeuvre.html">George d'La Forge</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="baithe.html">Baithe en J&egrave;rriais</a><p>
<li><a href="gdfbouaisson.html">La bouaisson tue</a><p>
<li><a href="cidre.html">L&eacute; Cidre</a><p>
<li><A HREF="cidre2.html">Le Cidre</A><p>
<li><a href="poumme.html">La mort de la Reine La Poumme</a><p>
<li><a href="modgie.html">Ma Modgie d'Cidre</a> - Little Brown Jug<p>
<li><a href="cidre3.html">L&eacute; cidre - deux p'tits v&egrave;rsets</a><p>
<li><a href="chanson_cidre.html">Chanson Jersiaise</a><p>
<li><a href="gdfcidre.html">Eune modgie d'cidre!</a><p>
<li><a href="bouaissons.html">B&eacute;vons &agrave; la Nouormande!</a><p>
<li><a href="versemeeunepinte.html">V&egrave;rse-m&eacute; eune p&icirc;nte</a><p>
<li><a href="cidre2016.html">La Fa&icirc;s'sie d'Cidre 2016</a><p>
<li><a href="canne.html">Pass&egrave;z la Canne!</a><p>
<li><a href="sornettes4.html">Le Mogue</a><p>
<li><A HREF="cidre_sanmathes.html">La faith'thie d'cidre au Mangni d'Sanmath&egrave;s</A><p>
<li><a href="cidre_autfais.html">Quand nou fa&icirc;thait l'cidre en J&egrave;rri aut'fais</a><p>
<li><a href="cidre2005.html">La Fa&icirc;s'sie d'Cidre 2005</a><p>
<li><a href="cidre2010.html">La Fa&icirc;s'sie d'Cidre 2010</a><p>
<li><a href="cidre2015.html">La Fa&icirc;s'sie d'Cidre 2015</a><p>
<li><a href="cidre2016.html">La Fa&icirc;s'sie d'Cidre 2016</a><p>

<li><a href="gjtou.html">L&eacute; tou du tou</a><p>
<li><a href="becdunez.html">Bec du Nez</a><p>
<li><a href="castlegunner.html">Castle Gunner</a><p>
<li><A HREF="tombelaines.html">L&eacute; Cri des Tomb'laines</A><P>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
