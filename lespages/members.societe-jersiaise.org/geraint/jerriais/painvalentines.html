<HTML>
<HEAD>
<TITLE>Who sent those Valentines to Lonore?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Who sent those Valentines to Lonore?</h2></font></center><p>

Tch&egrave;s qui fut &egrave;stounn&eacute; M&egrave;scr&eacute;di p&acirc;ss&eacute;? Ch'fut nous quand j'trouvimes djix-sept lettres dans la bingue qu'j'avons mins driethe la porte, en attendant la bou&euml;te a lettre que l'Bos nos a promins. &quot;Tchi brachie d'lettres,&quot; s'fit Lonore en sautant de jou&eacute;e &quot;et quazi toutes pour m&eacute;! Tch&egrave;s qu'cheun chin veur dithe?&quot;<br/>
<br/>
&quot;N'y'a pon tant a s'&egrave;stounn&eacute;,&quot; s'fit Piteur: &quot;d'pis not proumnade au Show d'vollale, nou n'p&acirc;sle que d't&eacute; en ville! Ch'est &quot;How's Lonore? How's your daughter? How's fattie? How's Miss Pain?&quot; qu'nou m'dit partout dans les rues. Les gens p&acirc;slent pus des Pains, pour achteu, que d'la prochaine election d'Counn&eacute;tabye &agrave; <a href="st_cliement.html">St. Cliement</a>.&quot;<br/>
<br/>
Hor des djix-sept lettres, y'en avait yeunne pour nos d'mand&eacute; d'souscrithe &egrave;s pauvres honteurs des Blianc Sablions, &agrave; <a href="gdfcote.html">la C&ocirc;te</a>, eunne autre pour dithe a Piteur d'av&eacute; a payi s'n'arr&eacute;rage de r&acirc;t &agrave; <a href="st_jean.html">St. Jean</a>, et eunne autre du Coumit&eacute; d'l'H&ocirc;pita pour le r'merci&eacute; d'av&eacute; offert d'etre Directeu, mais qu'tchiq'un lus avait dit qui l'vait l'coude! Toutes les autres lettres 'taient pour ma fille.<br/>
<br/>
Des Valentines! Toutes des Valentines! Et toutes de belles valentines, ov de bieaux portraits d'sus, d'flieurs, d'ou&egrave;sieaux, d'br&eacute;bis, d'cats et d'bieaux verset en angliais ov des fleuriches et des p'tits mousses ov des arbal&egrave;tes a tith&eacute; sus des filles. Et l'cr&eacute;thaites-ous? Aussi vrai coumme j'vos l'dit! toutes pour d'mand&eacute; a Lonore d'les mathi&eacute;! Et chose drole! toutes d'mandaient a ma fille si lis pli&eacute;thait de s'trouv&eacute;, a telle heuthe, a diffethentes plieches: et qu'l&eacute; sien qu'avait &egrave;scrit la valentine s'sait la: ou le r'counnaitrait a ses braies r'trouss&eacute;es et un touff&eacute;t d'persi a sa boutonniethe.<br/>
<br/>
<img src="persi.jpg" width="210" height="74" alt="" title="" align="right" />
&quot;Y'en a p't'etre qui pourraient nos faithe dans l'tas,&quot; s'fit sen p&eacute;the: &quot;ch'est a vaie! Ch'est assez drole qui s'adounne que tous s'sont a diff&eacute;thantes c&acirc;res de la Ville ov lus persi, la m&egrave;me s&eacute;th&eacute;e! Lonore &eacute;thait fort a faithe a &egrave;tre dans la Parade, aupr&egrave;s du <a href="pmbridge.html">Ou&egrave;bridge</a>, a Quatrebras, aupr&egrave;s d'eunne marchande de Ch&acirc;tennes, souos les bou&euml;s d'Plaisance, et a ben d'autres bords dans eune m&egrave;me seth&eacute;e..... et a la m&egrave;me heuthe! quand ben m&egrave;me ou couorrait tout l'temps. Ne v'ch&icirc;n m'n'id&eacute;e! Lonore &icirc;tha s'proumn&eacute; en passant a l'entou de tr&egrave;s ou quatre des plieches pas trop lien d'ichin: m&eacute;, j'ithai buzard&eacute; souos les bou&euml;s d'Plaisance et par l&agrave;: t&eacute; La&iuml;z&eacute; - en r'venant de t'n'assembli&eacute;e d'Couotuthe - tu r'merqu'ethas touos les brin d'persi dans l's alentours du Ouaisbridge! Et quand je s'sons rentr&eacute;s ichin, d'viers djix heuthes-et-d'mie ou onze heuthes, j'nos ent'dithons ch'qu&eacute; j'avons veu!&quot;<br/>
<br/>
&quot;Right you are! pep&eacute;e,&quot; s'fit Lonore: &quot;et prend ben avis a ch'qu&eacute; tu verras: faut tachi d'adounn&eacute; sus un bon quand nous a l'chou&ecirc;x!&quot;<br/>
<br/>
Y faut cr&eacute;the que chu signa la d'persi est un signa parmi les gens d'la soci&eacute;t&eacute;, car, chose r'merquabye, touos les valentines a ma fille s'en servent. (J'ai oui qu'y'a des livres sus l'Langage des Flieurs; faudra qu'j'en accate y'un pour vaie tches qu'persi veur dithe) J'cru quazi, pour eunne minute ou deux qu'y'avait tchiq trique la d'sous; mais nouffet! l'escrituthe sus l's enveloppes n's'entr'sembliait pon en tou. Ch'tait tous d'diff&eacute;thents messieux qu'avaient envi&eacute; chacun lus Valentine a not' fille unique - et n'roublie pas d'met' seulle h&eacute;thiethe, s'fit Lonore - et j'en fut toute ravie! T&eacute; qui grounnais au prix d'san fro d'san chap&eacute; a plieummes, qu&eacute; j'fit au bouonhoumme, v&eacute; tu achteu dans par ou &eacute;s qu'j'en sommes? N&eacute; v'la pour bin dithe toute la Ville en &eacute;smution et j'n'avons qu'a puchi dans l'tas!<br/>
<br/>
<a href="painculprit.html">Nou vos r'ditha pus tard tch&egrave;s qu'en fut</a>. Pour d&eacute; m&eacute;, j'sai bin que j'plieuthethai hardi quand vindra les neuches. Chose seuthe que man bieau fils plieuththa &eacute;tou..... d'jou&eacute;e!<br/>
<br/>
<i>(Madame) <a href="brambilo.html">La&iuml;z&eacute; Pain</a>,</i><br/>
<i>At Home: Everyday - for now.</i><br/>
<br/>
<i>Morning News 22/2/1912</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="painculprit.html">Who is the culprit?</a><p>
<li><A HREF="saint_valentin.html">La Saint Valent&icirc;n</A><p>
<li><A HREF="carte_valentin.html">La Carte d'Valentinne</A><p>
<li><a href="valentin.html">Un Valentin</a><p>
<li><a href="souky.html">Une Valentine</a><p>
<li><a href="valentine.html">Valentine</a><p>
<li><a href="valentine1854.html">Valentine</a><p>
<li><a href="valentinne.html">Ma Valentinne</a><p>
<li><a href="valentin3.html">Valentin</a><p>
<li><a href="valentine2.html">Valentine</a><p>
<li><a href="valentinne_ville.html">La Ville en Valentinne</a><p>
<li><a href="val2000.html">Pouor la Saint Valent&icirc;n</a><p>
<li><a href="valfanne.html">Du Fanne pour la Saint Valent&icirc;n</a><p>
<li><a href="valgeo.html">La Valentinne g&eacute;ographique</a><p>
<li><a href="valentinneenvlous.html">Ma Valentinne en v'lous</a><p>
<li><a href="valentin2004.html">Un Valent&icirc;n</a><p>
<li><a href="valentines.html">Les Valentines</a><p>
<li><a href="pm14fevri.html">L&eacute; Quatorze F&eacute;vri</a><p>
<li><a href="helyifevri2022.html">&Agrave; Saint H&eacute;lyi au mais d'F&eacute;vri</a><p>
<li><a href="valentinne_ile.html">La Valentinne d'l'&Icirc;le</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

