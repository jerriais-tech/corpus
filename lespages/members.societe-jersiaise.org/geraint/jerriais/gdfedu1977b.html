<HTML>
<HEAD>
<TITLE>L'&ecirc;duc&acirc;tion</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&ecirc;duc&acirc;tion</h2></font></center><p>

<font size="-1"><i>Trenton, Michigan,<br/>
USA<br/>
L&eacute; 21 d&eacute; mai, 1977</i><br/></font>
<br/>
Moussieu l'R&eacute;dacteu,<br/>
<br/>
J'tais &ecirc;tonn&eacute; d'li&eacute;the, dans la g&acirc;zette d&eacute; J&egrave;rri du 24 d&eacute; mar, qu&eacute; la qualit&eacute; d'&ecirc;duc&acirc;tion dans l'Ile a d&ecirc;t&eacute;rior&eacute; n&eacute; v'la tchiques ann&eacute;es. Un bantchi nouos dit qu'en visitant eune &ecirc;cole i' fut surpr&icirc;ns d'vaie l'nombre d'machinnes &agrave; cartchuler dans les cl&acirc;sses. Et un aut' nouos dit tch'il est absol&ucirc;ment &quot;en horreur&quot; d&eacute; vaie tant d'ches machinnes &agrave; cartchuler, d'grandeu pour la pouchette, parmi l's &ecirc;tudiants, et qu'un janne homme tch'avait un c&egrave;rtificat du niv&eacute; &quot;O&quot; d'&ecirc;duc&acirc;tion n'pouvait pon additionner eune colonne d&eacute; chiffres correct&eacute;ment sans l'a&icirc;gue d&eacute; ieune d&eacute; ches machinnes-l&agrave; quand i' l&icirc; donnit un s&icirc;mpl'ye examen &agrave; p&acirc;sser pour travailli dans sa banque.<br/>
<br/>
L'articl'ye donne, comme raison, l&eacute; manque d&eacute; disciplinne en g&eacute;n&eacute;ral dans l's &ecirc;coles, mais principalement l&eacute; manque d'&icirc;nt&eacute;th&ecirc;t et d'ambition des &ecirc;tudiants ieux-m&ecirc;mes, et l&eacute; fait tchi n'pathaissent pon lus g&ecirc;ner de chein tchi l's attend &agrave; la sortie d'l'&ecirc;cole et d'vouler lus pr&eacute;pather pour l'av'n&icirc;n. Eh bein, i' faut qu'j'admett' qu&eacute; lus criaill'lie et rithie, et conv&egrave;rs&acirc;tion b&ecirc;tasse quand i' y'en a du tout, dans les beusses en J&egrave;rri &agrave; la sortie d's &ecirc;coles n&eacute; m'a donn&eacute; eune bouanne &icirc;mpression d'lus &icirc;ntelligence et d'lus condite quand j'tais en J&egrave;rri ches dreines ann&eacute;es.<br/>
<br/>
A m'n id&eacute;e, ieune des raisons est qu'la vie pour les mousses d'&agrave; ch't heu est trop a&icirc;sie, et qu'les pathents les g&acirc;tent trop et tch'il' ont trop d'sou dans lus pouchettes &agrave; d&ecirc;penser. V'l&agrave; tchi lus donne un sentiment d's&eacute;cuthit&eacute; dans la vie actuelle tchi l's emp&ecirc;chent d&eacute; s&eacute; d'mander tch'est qu'l'av'n&icirc;n s'en va lus apporter, et i' n'lus en g&ecirc;nent pon.<br/>
<br/>
Quand j'tais mousse en J&egrave;rri chu probl&egrave;me n'existait pon. A mains qu'les pathents f&ucirc;ssent riches assez pour vous env'yer au coll&egrave;ge, nou-s-allait &agrave; l'&ecirc;cole &ecirc;l&eacute;mentaithe jusqu'&agrave; l'&acirc;ge d&eacute; treize ans, et pis nou-s-allait en travas ou nou-s-apprennait eune voc&acirc;tion. Ch'tait hardi eune affaithe d&eacute; fanmil'ye. Dans man cas, j'tions eune fanmil'ye d&eacute; forgeurs et f&eacute;theurs d&eacute; j'vaux. D'habitude, les gar&ccedil;ons continnuaient dans l'm&ecirc;tchi du p&eacute;the, et les filles apprannaient &agrave; cou&ocirc;tre ou &agrave; f&eacute;ther. S'i' n'y'avait pon d'm&ecirc;tchi d'fanmil'ye &agrave; si&eacute;the, nou-s-allait travailli dans les clios.<br/>
<br/>
Mais s'ou criyiz qu'l'&ecirc;duc&acirc;tion a souff&egrave;rt, affaithe d&eacute; qualit&eacute; en J&egrave;rri, ch'n'est rein &agrave; compather &agrave; chein tchi s'p&acirc;sse en Am&eacute;thique. D&eacute;pis qu'la badgette a 't&eacute; d'fendue, la disciplinne a dispathu. L's &ecirc;coles sont sup&egrave;rbes comme b&acirc;tisses et &ecirc;tendues d't&egrave;rrain pour &quot;football, baseball, tennis, track, stadium&quot;, etc. Moussieu l'S&eacute;nateu Jeune n'&eacute;thait pon d'probli&egrave;me &acirc; ch't &ecirc;gard-l&agrave; si <a href="etats.html">L's &Ecirc;tats</a> pouvaient affa&ucirc;rder les forteunes qu&eacute; tout chenna cou&ocirc;te ich&icirc;n. Ch'est l'contribuabl'ye tchi paye pour et tout l'monde s&eacute; pliains ses &icirc;mpots tchi faut payi pour les &ecirc;coles, sustout comme les mousses sont appr&icirc;ns un tas d'choses tchi n'ont rein &agrave; faithe &egrave;s trais &quot;R&quot; (&quot;Reading, 'Riting &amp; Rithmetic&quot;) Les filles apprennent &agrave; coutchi (dans man temps ch'tait la m'm&egrave;e tch'apprannait ch'la &agrave; ses filles!), &agrave; faithe les lyits et tchiques aut' affaithes. Filles et gar&ccedil;ons apprannent la <a href="musvoc.html">m&ucirc;sique</a>, (nou ouait l'tambour et la trompette souvent dans l'vaisinn&eacute;). Et les gar&ccedil;ons &agrave; jouer &agrave; <a href="football5.html">football</a> et tennis et aut' sports.<br/>
<br/>
Mais affaithe d'&icirc;nstruction? Ch'est bein r'connu ich&icirc;n qu&eacute; m&ecirc;me un tas d'&quot;B.A's&quot; n&eacute; peuvent pon &ecirc;p'ler comme i' faut, et j'ai veu des rapports d&eacute; l'Arm&eacute;e disant qu'un tas d'jannes hommes tch'avaient des dipl&ocirc;mes d'&ecirc;coles s'gondaithes n&eacute; pouvaient pon p&acirc;sser les s&icirc;mpl'yes examens qu'un soudard est suppos&eacute; d'pouver p&acirc;sser en entrant l'Arm&eacute;e comme &egrave;rcru. Et j'avons des &quot;B.A's&quot; &agrave; la douzaine &agrave; marchi les c'm&icirc;ns viyant tch'i' d&eacute;v'thaient c'menchi comme pr&eacute;sidents des compangnies d'&icirc;ndustrie &agrave; la pliaiche d&eacute; c'menchi au bas d'l'&ecirc;techelle. Mais un homme d&eacute; voc&acirc;tion g&acirc;ngne souvent pus qu'touos ches suppos&eacute;s &ecirc;dutchis, et nou s&eacute; d'mande pourtchi aller &agrave; l'&ecirc;cole &agrave; la maintchi d'sa vie si un ramonneux d'cheunm'n&eacute;e peut g&acirc;ngni pus qu'un &quot;B.A.&quot;<br/>
<br/>
Tout chennech&icirc;n n'veurt pon dithe qu&eacute; touos les mousses sont d'eune sorte. Y'en a tchi sont consciencieux et tch'apprannent bein &agrave; l'&ecirc;cole maugr&eacute; tout. Ch'est dans l'caract&eacute;the de l'individu d'&ecirc;t' t&ecirc;tu d'un bord ou d'l'autre! Et l's Am&eacute;thitchains tch'ont 't&eacute; &agrave; la leune, et les scientistes tch'ont fait les cartchuls n&eacute;cessaithes pour l's env'yer l&agrave;-haut, sont d'la g&eacute;n&eacute;th&acirc;tion tch'allait &agrave; l'&ecirc;cole dans l'temps qu&eacute; l'ma&icirc;tre d'&ecirc;cole avait l'drouait d'lus &ecirc;ca&ucirc;ffer l'dri&eacute;the des braies atout la badgette. Et j'ai ieu la chance d'aller &agrave; l'&ecirc;cole dans chu temps-l&agrave; &eacute;tout!<br/>
<br/>
<i><a href="lefeuvre.html">George d'La Forge</a></i><br/>
<i>JEP 2/6/1977</i><br/>
&nbsp;<p>
<FONT SIZE=2>
<ul>

<li><a href="eduvoc.html">L'&ecirc;duc&acirc;tion</a><p>
<li><a href="education2.html">J&egrave;rriais dans les &ecirc;coles - apr&egrave;s un trimestre</a><p>
<li><a href="teaching.html">Teaching L&eacute; J&eacute;rriais</a><p>
<li><a href="classes.html">Tchiques phrases qu'nou fait s&egrave;rvi dans les cl&acirc;sses</a><p>
<li><A HREF="edannonce.html">Annonce pouor un Ma&icirc;tre ou eune Ma&icirc;tresse</A><p>
<li><a href="assembliee/collegevictoria.html">Visite au Coll&egrave;ge Victoria</a><p>
<li><a href="education.html">L'&Ecirc;duc&acirc;tion en J&egrave;rriais</a><p>

<li><a href="baudainsbadgette.html">Mess Baudains et la badgette</a><p>
<li><a href="ecole2.html">J&eacute; l'appr&icirc;nmes tout du ma&icirc;tre d'&ecirc;cole</a></li><p>
<li><a href="caullege.html">La Vendue au Caull&egrave;ge de La Trintai</a><p>
<li><a href="jumelage1.html">Charte d&eacute; Jumelage</a><p>
<li><a href="jourg.html">L&eacute; grand jour</a><p>
<li><A HREF="escollyi.html">Les pouchettes d'un escollyi</A><p>
<li><A HREF="tchittai.html">Quand j'tchit'tai l'ecole</A><p>
<li><a href="savait.html">Tchest qu'en savait l'pus des deux?</a><p>
<li><a href="leconjp.html">La L&eacute;&ccedil;on</a><p>

<li><a href="gdfedu1964.html">Quand j'allais &agrave; l'&ecirc;cole!</a><p>
<li><a href="gdfedu1977.html">En r'v&eacute;nant d'l'&ecirc;cole</a><p>
<li><a href="gdfedu1946.html">Les d'vis du Buan'homme George</a><p>
<li><a href="gdfnoblieche.html">Nobli&egrave;che oblyige</a><p>
<li><a href="gdfpeine.html">&Agrave; ch&acirc;que jour suffit sa peine!</a><p>

<li><a href="deuxetdeux.html">Histouaithe des vi&egrave;rs</a> <p>
<li><a href="mannzafou.html">L'Inspecteu' et les Mannz-&agrave;-fou!</a><p>
<li><a href="ecole1937.html">L&eacute; Ma&icirc;t' d'&Ecirc;cole</a><p>
<li><a href="camarade.html">Tchesque est dev'nu d'mes camarades d'&ecirc;cole</a><p>
<li><a href="1ethetourr.html">L'Ecole de la Premi&egrave;the Tourr!</a><p>
<li><a href="gdfcmin.html">En c'min p&acirc;ssant</a><p>
<li><a href="maitredamian.html">Ma&icirc;tre Damian</a><p>
<li><a href="pmlouogements.html">La Politique, les louogements et l's &ecirc;coles</a><p>
<li><a href="progresfmh.html">L&eacute; Progr&egrave;s</a><p>
<li><a href="systeme.html">Nouvieau Syst&egrave;me</a><p>
<li><a href="gallie.html">La Gal'lie des Mousses</a><p>
<li><a href="1jour.html">L&eacute; preunmi&eacute; jour d'l'&ecirc;cole</a><p>
<li><a href="jannetsw.html">Mes Jannes Jours</a><p>
<li><a href="ponctuation.html">La Ponctu&acirc;tion</a><p>
<li><a href="granmvoc.html">L&eacute; vocabulaithe granmatical</a><p>
</ul>

</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
