<HTML>
<HEAD>
<TITLE>Aupr&egrave;s m&icirc;nniet eune s&eacute;raine v&icirc;nt m's&eacute;duithe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Aupr&egrave;s m&icirc;nniet eune s&eacute;raine v&icirc;nt m's&eacute;duithe</h2></font></center><p>

<CENTER><TABLE><TR><TD>

Aupr&egrave;s m&icirc;nniet eune s&eacute;raine v&icirc;nt m's&eacute;duithe;<br/>
ou nagit dans man liet, eune forte math&eacute;e<br/>
&agrave; m'ligoua&icirc;si d&eacute; landgi et d'vandg&icirc;the;<br/>
sa coue, eune lou&ecirc;me tchi boulait contr&eacute; m&eacute;.<br/>
<br/>
La s&eacute;raine v&icirc;nt m's&eacute;duithe aupr&egrave;s m&icirc;nniet;<br/>
ou m'p&ecirc;tchit parmi m's ouothili&egrave;rs mouoillis;<br/>
j'tou&ocirc;nnis, un co d&ecirc;hal&eacute; &agrave; man gr&eacute;,<br/>
p&ecirc;tchi la vlique, vaie flieuthi l'con d'rotchi.<br/>
<br/>
Pouor m's&eacute;duithe, eune s&eacute;raine d&eacute; m&icirc;nniet v&icirc;nt,<br/>
ses &ecirc;cr&egrave;des lithantes, toute parfeunm&eacute;e d'vrai;<br/>
man corps d'auve l&eacute; sien, j'&ecirc;cliatch&icirc;nmes du r's&icirc;n,<br/>
lav&eacute;s dans ses embraiches et l'cliapotais.<br/>
<br/>
Ou v&icirc;nt pouor m's&eacute;duithe la niet, ma s&eacute;raine,<br/>
et pouor m'&ecirc;caler d's h&icirc;tres, haler mes p&egrave;rles;<br/>
ses &ecirc;cales sont &agrave; m&eacute;, et ma couette s'sa la sienne...<br/>
Aupr&egrave;s la math&eacute;e, v'l&agrave; nos tailes tchi f&egrave;rlent.<br/>
<br/>
<i><a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="seraine.html">La s&eacute;raine et l&eacute; sno</a><p>
<li><a href="mevoc.html">La m&eacute; en J&egrave;rriais</a><p>
<li><a href="gdfpeque.html">La P&ecirc;que</a><p>
<li><a href="vliques.html">La bouordr&eacute;thie d&eacute; vliques</a><p>
<li><a href="mouolete.html">Mou&ocirc;le-t&eacute; dans man liet meubli&eacute; et membru</a><p>
<li><a href="edredongj.html">Souos l'&ecirc;dr&eacute;don</a><p>
<li><a href="tancoute.html">Tan coute sus l'ouothilyi, ta main &egrave;s g'veux</a><p>
<li><a href="entcautchi.html">Nos v'ch&icirc;n don &agrave; nos ent'-ca&ucirc;tchi la niet</a><p>


<li><a href="1000maquthe.html">J't'aime mille fais mus qu'man maqu'th&eacute;</a><p>
<li><a href="bikini.html">L&eacute; bliu bikini</a><p>
<li><a href="alasaintjean.html">&Agrave; la Saint Jean, un tou du J'va Dgillaume</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

