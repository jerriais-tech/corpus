<HTML>
<HEAD>
<TITLE>M&eacute; v'l&agrave; r'venu d'unne touannaie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute; v'l&agrave; r'venu d'unne touannaie</h2></font></center><p>


M&eacute; v'l&agrave; r'venu d'unne touannaie que j'ai fais dans la p&acirc;raisse iou qu'nou disait i' y-a quarante ans : Captaine La-M&eacute;-Monte.<br/>
<br/>
J'pense bein que ch'tait quand nou z'&eacute;tait &agrave; copp&eacute; du vraic dans les havres et qui y'en avait tchicuns tchi taient dri&egrave;the occuo &agrave; t&acirc;yi.<br/>
<br/>
Eh bein ! pour vos dithe, y-a tchiques annaies ch'tait Joe qui c'mendait la berque et Jim et Jdl le supportaient, et &agrave; des personnes, permissions i' dounaient pour des muth&acirc;lles tchi b&acirc;tissaient ; mais tous n'taient pas contents, car Jack n'&eacute;thait pas voulu que la muth&acirc;lle fusse b&acirc;tie sus les ma&icirc;mes fondements parce d&eacute;pis qu'nou z'avait c'menchi &agrave; &egrave;la&icirc;thi la route &agrave; l'est, i' fallait continu&eacute; du c&ocirc;t&eacute; de l'ouest, et pis &egrave;tout la muth&acirc;lle avait tait toute abattue jusqu'&agrave; fond et ch'tait l&agrave; temps de l'faithe, car ch'tait la grand route militaithe, mais Jack tait tout seu de san c&ocirc;t&eacute; et il avait biau dithe que la route devthait av&eacute; vingt-daeux pids.<br/>
<br/>
I' n'put pas en r'pathait et la muth&acirc;lle fut b&acirc;tie et ach'teu la route a &agrave; pa&icirc;ne seize pids. J'vos dithai bein, quand nou passe par l&agrave; en automobile pour s'en all&eacute; Vouest et quand nou en rencontre un aut'e tchi s'en va Est, i' faut av&eacute; la vie asseuthaie, car y a &agrave; pa&icirc;ne la laize pour daeux v&eacute;tuthes.<br/>
<br/>
Joe n'passe pas souvent par l&agrave;, et ach'teu que la muth&acirc;lle est b&acirc;tie i' n'y-en est d'rein et pis i' n'c'mande pus, mais i' b&acirc;lle de sa bec occuo tchique fais, coumme j'vos dithai pus tard.<br/>
<br/>
I' y-avait &egrave;tout unne aut'e muth&acirc;lle (chaite-l&agrave; a un biau chap&eacute; en granit), dans l'Nord de chutte ma&icirc;me p&acirc;raisse tchi fut b&acirc;tie, et la route &egrave;la&icirc;thie. I' pensait d'r'chev&eacute; des Etats une m&eacute;dalle, mais i' ne r'chu rein de la sorte.<br/>
<br/>
Je crai, m&eacute;, que si l'Captaine tchi c'mandait la berque dans chu temps l&agrave; avait tait pus p&eacute;n&eacute;trant, il &eacute;thait r'chu bein d'tchi et tous &eacute;thaient tait bein contents et li l'pr&eacute;mi.<br/>
<br/>
Je pouorrais vos racont&eacute; occuo d'aotes petites affaithes que j'ai ou&iuml; et veu, mais i' faut que j'me r'pose tchique temps et de ma&icirc;me, ch'est pour la pr&eacute;chaine fais.<br/>
<br/>
</div><div align="center">***<br/>
<br/>
</div><div align="left">I' faut que j'vos dise que je fut &egrave;ttout au show au Hocq. Mon doux, dans chutte p&acirc;raisse nou' criyait quasiment pas qui y'avait pas d'&egrave;l&eacute;veurs.<br/>
<br/>
Charles qu'est bein marri n'exhibi pas et pourtant j'ai ou&iuml; que ch'est li qui remporta le plus biaux de touos les prix.<br/>
<br/>
D'mand&egrave;z, bouannes gens, coument que chona a t&egrave;t fait.<br/>
<br/>
Eh bein, m&eacute; caouan, tchi sait tout et tchi ne dit pas tout ce que je sai', pour vos dithe, Charles a vendu sa g'niche d'un an pour une bouanne poignie d'souv&eacute;rains. S'ou voul&egrave;z pas m'craithe d'mandi li.<br/>
<br/>
Il y a unne chose qui s'sait bein &quot;Instructive&quot; &agrave; sav&eacute; au sujet de chu show. J'pouorront en dithe tchiques mots &agrave; Layesse.<br/>
<br/>
Dans chutte p&acirc;raisse, nou' se d'mande ch'est qui s'en va &ecirc;tre chantgni. Tom n'en veur pus n'y Dolly n'tout, &agrave; cha qu'j'ai ou&iuml;, mais coumme nou' dit : Tchi vivetha v&ecirc;rra. Pour de m&eacute;, caouan, nou' m'v&ecirc;rra du bord de si&egrave;z Mac si ou viy&icirc;s cli&eacute;.<br/>
<br/>
</div><div align="center">***<br/>
<br/>
</div><div align="left"> M&eacute; qui ne s'is pas <i>d&eacute;fonceur</i> de la fouai coumme un Mousieu le dis dans la Cohue, l'autre jour, j'esp&egrave;the bein que la Com&egrave;te ne tch&egrave;ra pas sus ma vielle carcasse et que je s'sai occuo de chu monde Samedi tchi vein pour vos dithe chein que j'ai dans la p&acirc;raisse du bouan berger.<br/>
<br/>
A Samedi, gar&ccedil;ons, si la Com&egrave;te nos laisse en vie et qu'ou n'affecte pas m'esprit.<br/>
<br/>
<i><a href="gwdec.html">Caouain</a></i><br/>
<i>21/5/1910</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="conmete.html">Aller vaie la conm&egrave;te</a><p>
<li><a href="vierjer.html">La Conm&egrave;te &agrave; Halley</a><p>
<li><a href="halebopp.html">La conm&egrave;te Hale-Bopp</a><p>
<li><a href="cahouain_muchi.html">Ah ! gar&ccedil;ons, le pouor' caouan a-t-i' bein fait de rest&eacute; muchi</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

