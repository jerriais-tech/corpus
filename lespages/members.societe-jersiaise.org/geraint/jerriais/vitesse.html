<HTML>
<HEAD>
<TITLE>Grande Vitesse</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Grande Vitesse</h2></font></center><p>

Quand nou m'sugg&eacute;thit l'autre jour que j'd&eacute;vthais &ecirc;crithe tchiquechose pour l'Almanach, y m'vint &agrave; l'id&eacute;e que tchiques patholes au sujet d'la grande vit&eacute;sse tch'afflige le monde au jour d'agniet ne f'thaient pas d'ma.<br/>
<br/>
N'y'a autchun r'pos ach'teu, car les gens sont si pr&ecirc;ssis tch'y n'ont pas l'temps d'l&ucirc;s m&eacute;ttre &agrave; l&ucirc;s aise. Notre p'tit J&ecirc;rri a p&eacute;rdu tout l'caract&egrave;the tch'il avait aut-fais. Au lieu d'all&eacute; au pas tout va au gallop. M&ecirc;me ma bouonnefemme, la Jane, souffre d'la fi&egrave;vre comme tout l'r&eacute;stant, sinon m&eacute;.<br/>
<br/>
J'apprint ma l&eacute;&ccedil;on v'a bein d's'ann&eacute;es, et jamais je n'l'ai r'oubli&eacute;e. J'avais print une p'tite f&eacute;rme, et j'm'&eacute;tais mathi&eacute;, et j'tiomes bein heutheurs, la Jane et m&eacute;. Ach'teu y s'adonnait qu'j'avais une bid&eacute;tte tchi pouvait trott&eacute;, et un Sam'di matin, nos v'la hors pour la Ville dans l'qu&ecirc;rre avec tchiques do&ucirc;zaines d'oeufs et pr&egrave;sque une vingtaine de livres d'beurre. En d'valant l'Mont d'Biaumont au raide trot, la Jane me dit d'n'all&eacute; pas si vite. &#8220;Ou pou&ocirc;rrait chopp&eacute;,&#8221; ou s'fit. J'l'y dit de n'se g&egrave;n&eacute; pas, mais tchiques instants apr&egrave;s la jument choppit, et s'fiche bas. Le r'sultat : une bidette tch'avait p&eacute;rdu ses g'nors, un limon du qu&ecirc;rre rompu, les oeufs en om'l&eacute;tte, le beurre dans la poussi&egrave;the et deux personnes fliantchies dans l'mitan d'la route. Ou pouvez craithe que pour p&ucirc;s d'un mais ma p'tite femme n'oubliait pas toutes les fais que j'me pliaignais du ma qu'j'avais ichin et l&agrave; que j'n'&eacute;thais pas deu cachi si vite, et que ch'tait d'ma faute.<br/>
<br/>
Pour des ann&eacute;es tout fut bein, mais quand vint un temps, ou print la maladie. Ach'teu ou couor ichin, ou couort l&agrave;, et ch'est tr&eacute;jous : &#8220;Mais d&ecirc;p&ecirc;che-t&eacute; don, Ph'lip,&#8221; ou &#8220;bouoge-t&eacute; don, Ph'lip,&#8221; ou as-tu id&eacute;e d'r&eacute;st&eacute; dans ta tchaise tout l'jour, Ph'lip?&#8221; L'autre matin, en d'valant les d'gr&egrave;s ou s'drotchit et fut bein pr&egrave;s d'rompre une gambe. Quand j'l'y d'mandit p&ucirc;s tard pourtchi qu'oulle avait tait si pr&eacute;ssie, ou dit : &#8220;Si tu t'pr&ecirc;ssais un mio &eacute;tout par bord&eacute;e, Ph'lip, y'&eacute;thait p't'&ecirc;tre un mio d'travas d'fait.&#8221; Ch'est d'm&ecirc;me!<br/>
<br/>
L'&ecirc;t&eacute; p&acirc;ss&eacute; la femme au Bram, notre traisi&egrave;me, tchulbutit dans un banc d'ortchis en allant r'mu&eacute; les vaques. Quand j'la vit l'pr&eacute;chain jour, oulle avait une fache comme nous en vait tchiquefais dans les r&ecirc;ves quand nous a mangi trop d'gras lard &agrave; san soup&eacute;. J'l'y dit qu'nou n'couort pas quand nou va r'mu&eacute; les b&ecirc;tes, et ou m'app'lit un vier pi&eacute;rcheux et m'dit d'fichi man camps. Ch'est d'm&ecirc;me!<br/>
<br/>
Tout va trop vite. Chais machines-l&agrave; tchi passent end's&ucirc;s d'la maison &agrave; des chents milles &agrave; l'heuthe vos font peux et &ecirc;ffritent les b&ecirc;tes &eacute;tout. Chais m&ocirc;teurs tchi n'ont que d'vos &ecirc;cras&eacute; quand nou tache de crouaisi la route, chais lorries tchi sont ocquo pi&egrave;thes, et surtout chais moteur-bikes, tous semblent craithe que s'y n'arrivent pas &agrave; un certain point dans tant d'minutes, le djiable l&ucirc;s tch&ecirc;rra s&ucirc;s l'co. N'y'a que l'ouaisiaux tch'ont l'avis d'vol&eacute; comme de cou&ocirc;tume.<br/>
<br/>
P&acirc;slant d'moteur-bikes, yun d'mes p'tits-fils appathut dans l'bel un biau jour avec yunne toute neuve tch'y v'nait d'accat&eacute;. Sachant tch'ou valait au mains chent louis, et qu'san p&egrave;the n'&eacute;thait jamais tait b&ecirc;te assez d'l'y donn&eacute; les sous, je l'tchestchonnit et y m'dit tch'il avait d&ecirc;pos&eacute; une p'tite somme, et tch'y d'vait p&eacute;yi l'r&eacute;stant tant par mais. Si n'pouvait pas trouv&eacute; la monnaie, tant pi&egrave;the; au mains il &eacute;thait yeu l'usage de la machine pour une p&ocirc;se. Ayant hauchhi l's'&ecirc;paules pour d&ecirc;montr&eacute; tch'y s'en fichait, le v'la hors qu&eacute;dainne.<br/>
<br/>
V&egrave;the, mais, un mio p&ucirc;s tard, le v'la en coll&icirc;sion avec un car, et y fut trouv&eacute; en d'lit. San p&egrave;the p&eacute;yit l'amende pour ne pas l'vais dans la bouaite, la licence fut suspendue pour siez mais, et chein tchi restait d'la fichue machine s'en r'fut en ville. Le mousse cliopine ocquo, mais chais jours y va a pid. S'n'amouotheuse la tchitt&eacute; pour un autre tch'y cache p&ucirc;s douochement. Ch'est d'm&ecirc;me, quand nou veur all&eacute; trop vite.<br/>
<br/>
La manie pour la vit&eacute;sse se montre &eacute;tout d'ass&eacute;z de dr&ocirc;les de mani&egrave;thes. Hier la Jane m'annoncit la nouvelle qu'un jeune couplye tch'y n'avaient pas tait mathi&eacute;s siez mais, avaient un h&eacute;thitchi. J'trouvit chonna assez dr&ocirc;le, mais apr&egrave;s tout ch'n'est qu'un autre &eacute;xemplye, de la grande vit&eacute;sse tchi r&egrave;glye la vie d'ach'teu. Et pour en fini, ch'est d'm&ecirc;me!<br/>
<br/>
<i>(Par l'onclye Ph'lip)</i>.<br/>
<i>1955</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cachmoto.html">Quand J'fus pour Apprendre &agrave; Cachi un Moto</a><p>
<li><a href="linmites.html">Sept noeuds dans la bli&acirc;se</a><p>
<li><a href="vainne.html">La vainne et l&eacute; h&egrave;rnais</a><p>
<li><a href="quedole.html">Comment Mait' Jean s'y prins pour faithe marchi sa vieille Qu&eacute;dole</a><p>
<li><a href="pmspeed.html">Merrienne Gets The Speed Mania...</a><p>
<li><a href="gdfvitesse.html">I' faut molli d'vitesse!</a><p>
<li><a href="gdfdistances.html">Les Distances Raccourchent!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

