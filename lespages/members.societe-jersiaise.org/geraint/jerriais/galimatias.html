<HTML>
<HEAD>
<TITLE>J'avons en Jerri un tas de gens pourtchi notre vi&egrave;rr patois est un galimatias</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'avons en Jerri un tas de gens pourtchi notre vi&egrave;rr patois est un galimatias</h2></font></center><p>

J'avons en Jerri un tas de gens pourtchi notre vi&egrave;rr patois est un galimatias qui n'm&eacute;rite pon autchune consid&eacute;ration. Ces gens l&agrave; sont tellement savant qui ne savent pon comprendre notre vieille langue et n'v'la pourtchi qui n'veulent pon en ouir pasler.<br/>
<br/>
Ch'est d'antchi que j'sis bein aise de vais que touos n'sont pon de chut avis, car il n'y avait qu'&agrave; aller l'autre s&eacute; &agrave; l'<a href="eisteddfod.html">Eisteddfod</a> pouor vais couomment que des centains de gens lus amusites &agrave; ouir des sornettes en vi&egrave;rr patois. N'v'la la meilleur r&eacute;ponse &egrave;s siens qui sont jerriais car y faut pon oublier qu'il fut un temps ou certains n'voulaient pon av&egrave;r de jerriais en touot &agrave; chutt Eisteddfod et qui sont bein aise acheteu de ramassi les copeurs que ces concours rapportent.<br/>
<br/>
<div align="center">* * * * *</div><br/>
<br/>
Dans la paraisse au Buan Bergi, il y eut l'autre Vendredi au s&eacute; un meeting des pus grands d'la paraisse iou que chunna cauffi raide.<br/>
<br/>
Ch'tait &agrave; l'entouor des chantgnis dont la bail est finie. Nous d&eacute;cidi de lus faithe l'compliment et d'lus d'mander de rester en office encouore pouor trais ans, mais deux ou trais des siens p&eacute;sent n'taient pon touot &agrave; fait de chut avis et ch'est qu'il y en eut du d'vis &agrave; l'entouor de chein qui s'passi il y a trais ans.<br/>
<br/>
Quant vint un temps, l'boss prins son chap&eacute; et s'n'alli si&egrave;z ly. Un p'tit pus tard Winter en fit d'm&ecirc;me mais il tait pass&eacute; minni&egrave;th quand les autres lus d&eacute;cid&egrave;rent &agrave; rentrer si&egrave;z ieux pouor se couchi.<br/>
<br/>
D'pis il ya ieut hardi de devis et j'pouorrais vos en raconter de pus d'une sorte, car il y en a qui sont hardis marris viyant qu'il s'est trouv&eacute; une &quot;fosse&quot; pouor enterrer lus projets!!<br/>
<br/>
J'sais bein qu'il y a ieut d'la marcherie touos ces jours et que nous a &eacute;t&eacute; visiter chutte fosse, mais j'crais quassiment que n'v'la qui ne changera rein en tout.<br/>
<br/>
Couomme nous dite: &quot;Qui vivra, verra,&quot; mais quant &agrave; m&eacute;, je n'crais pon que l'autre boltera.<br/>
<br/>
<div align="center">* * * * *</div><br/>
<br/>
L'autre Samedi au s&eacute;, B&eacute;sansaif, couomme d'amor r'venait d'la ville quand y fut prins mal couomme qui dirait du mal de mer, la t&ecirc;te ly touornait et quand vint un temps les gambes s'minrent en strike laissant l'buanhomme affal&eacute; dans le beau mitan d'la route.<br/>
<br/>
D'pis combin d'temps qu'il tait l&agrave; chunna je n'peux pon vous l'dithe ni ly &eacute;ttout, toujours est-y qui faut craithe qu'il s'y trouvait bein, car quand un buan samaritain parvint &agrave; le r&eacute;veilli opr&egrave;s l'av&ecirc;r chaqui un mio fort, notre amin B&eacute;sansaif d'vint m&acirc;rri et rouoge de col&egrave;the y s'fit qu'il payait son r&acirc;t des qu'mins couomme touos.<br/>
<br/>
L'pus b&eacute; de l'affaithe ch'est qu'nous eut beau ly dithe qu'un p'tit d'pus il aurait &eacute;t&eacute; &eacute;cras&eacute; par un motor si l'on s'n'&eacute;tait pon port&eacute; &agrave; son secours, B&eacute;sansaif insulta nos gens lus disant de s'otchuper de lus affaithe et de le laissi trantchille. il fallut l'emmener de force hors de la vaie.<br/>
<br/>
J'gage qu'au lieu de signer la temp&eacute;rance chut ois&eacute; f&ecirc;ti &agrave; sa mani&egrave;the et en levant le coude le fait de l'aver &eacute;capp&eacute; de si pr&egrave;s d'&ecirc;tre &eacute;crabouill&eacute; quand nous ly dit le lendemain chein qui s'&eacute;tait pass&eacute; la s&eacute;th&eacute;e de d'vant.<br/>
<br/>
<i><a href="gwdec.html">Caouain</a></i><br/>
<i>Les Chroniques de Jersey 13/11/1926</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="eisteddfod.html">L&eacute; J&egrave;rriais &agrave; l'Eisteddfod</a><p>
<li><a href="eisteddfod2008.html">Eisteddfod 2008</a><p>
<li><a href="eisteddfod2000.html">L'Eisteddfod 2000</a><p>
<li><a href="eisteddfod1998.html">L'Eisteddfod 1998</a><p>
<li><a href="eisteddfod1926.html">Eisteddfod 1926</a><p>
<li><a href="eisteddfod1912.html">Eisteddfod 1912</a><p>
<li><a href="eisteddfod1993.html">Eisteddfod 1993</a><p>
<li><a href="eisteddfod1986.html">Eisteddfod 1986</a><p>
<li><a href="eistann.html">L'Eisteddfod: d's annonces</a><p>
<li><a href="djonnie.html">Not'e Djonnie chante &agrave; l'Eisteddfod</a><p>
<li><a href="pmchild.html">How the Dear Child Never Did It!</a><p>
<li><a href="peule.html">Pe&ucirc;le et &Ecirc;man&ucirc;e</a><p>
<li><a href="painentertains.html">How Lonore Entertains her Mother</a><p>
<li><a href="dgerrecaouain.html">L&eacute; Caouain, la dg&egrave;rre et l'Eisteddfod</a><p>
<li><a href="jerriaiscaouain.html">L&eacute; Caouain n'est pon gr&ocirc;ssi</a><p>
<li><a href="eisteddfodgj.html">Eisteddfod</a><p>
<li><a href="pmeisteddfod.html">Merrienne goes to the Eisteddfod</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

