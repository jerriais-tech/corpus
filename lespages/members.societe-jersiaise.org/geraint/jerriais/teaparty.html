<HTML>
<HEAD>
<TITLE>Un nice petit Tea Party</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un nice petit Tea Party</h2></font></center>
<CENTER><TABLE><TR><TD>
Touos les fermiers qui vont en ville au Samedi l'arl&eacute;vaie,<br>
Peuvent pas tr&eacute;jous r'venin pour baithe du th&eacute;e;<br>
Alors j&eacute; veur lus r'k&eacute;mand&eacute; une maison qu'est r'nommaie,<br>
Et ouais qui sont tr&eacute;jous bain seux d'm&eacute; v&eacute;e.<br>
<br>
Ou s'trouve dans <I>Cattle Street</I>, Messieux, pr&eacute;chaine de Mess Le Biancq,<br>
Tout dret en fache du marchi &agrave; paisson;<br>
Ou verrez l'nom d'l'h&ocirc;tel qu'est en grandes lettres sus l&eacute; d'vant;<br>
Chest George Quoyard qu'est l'ma&icirc;tre de la maison.<br>
<br>
Trouvous l&agrave; tous, Samedi tchi vain, &agrave; siez heuthes juste le sai,<br>
J'vos menethai dans le <I>Dining Room</I> &agrave; haut,<br>
Ou verrez que les <I>customers</I> qui vainnent lus assembiai,<br>
Sont tous des gens affables et comme y faut.<br>
<br>
Chest pas yun d'vos <I>Tea Rooms</I> ichin, ouais nous est mal assis,<br>
A minotchi un <I>Bath Bun</I> ou un <I>Tart</I>;<br>
Ch&acirc;chun dans sa p'tite carre, aussi tranchille comme des souothis<br>
Y semble qu'nous est &agrave; t'nin des partis d'cartes.<br>
<br>
Ichin, au mains, chest pus sociable, tout l'monde lus entre p&acirc;le,<br>
Ya tr&eacute;jous tchique int&eacute;ressant topique;<br>
Mess Copp vos dit, peut-&ecirc;tre, qu&eacute; pour b&acirc;ti une muth&acirc;le,<br>
Y n'ya pas rain au monde comme d&eacute; la brique.<br>
<br>
Ah! l'&eacute;vechin l'Chantnyi Perchard, qui pathait tr&eacute;jous content<br>
(N'&eacute;vl&agrave; un homme qui peut faithe une vendue);<br>
Eh bain, Chantnyi! comment qu'ous &ecirc;tes? et chest chennechin qu&eacute; j'ouai,<br>
Jusque ouais qu'est votre pouore p&acirc;rraisse d'cendue?<br>
<br>
Le jeune homme &agrave; ma droite d&eacute;meuthe au Coin de St. Br&eacute;lade,<br>
&quot;Vos courses, man Jack, &eacute;taient, ma fai, raides bouannes!<br>
&quot;J'y fis tout &agrave; fait bain (voudrais-tu m'passer la salade?)<br>
&quot;Chest seur qu'l'ann&eacute;e tchi vain, y'&eacute;tha du fanne.&quot;<br>
<br>
Un fermi d'mande &agrave; san vaisin: &quot;Comment qu'ta vaque patha&icirc;t?<br>
J'ai oui qu'tu l'as entr&eacute;e au <I>Butter Test</I><br>
Y a une chose, n'ai pas l'malheur d'li donner des navets,<br>
Le beurre en prend le go&ucirc;t, et chest d'la peste.<br>
<br>
J'avais pensai d'montrer ma grise &agrave; tchiqu'un des marchands,<br>
Mais, comme d'amors, j'ai yeu la mauvaise chance;<br>
La s'maine pass&eacute;e, la fichue rosse a perdu l'lait d'un tran,<br>
Oulle est justement bouanne &agrave; vendre pour France.<br>
<br>
V'l&agrave; Douard Mathet en dischussion avec le Chantnyi Tchaine,<br>
Voulous gagi qui sont &agrave; p&acirc;l&eacute; d'flieurs;<br>
Y sont enj&acirc;bi&eacute;s touos les deux pour cra&icirc;tre des chrysanth&egrave;mes,<br>
Et n'les craissent pas tant mal pour d'samateurs.<br>
<br>
La&iuml;esse Le Boutillyi nouos dit qu'il a yeu des nouvelles,<br>
D&eacute; Djanne, san fr&eacute;the, un jour la s'maine pass&eacute;e;<br>
Lis disant qu'en Br&eacute;tagne, ch'tann&eacute;e, les pommes ne sont pas belles<br>
Et qu'lus patates sont b&eacute;t&ocirc;t toutes m&acirc;t&eacute;es.<br>
<br>
Nos anmins kmenchent &agrave; disperser, est y d&eacute;j&agrave; sept heuthes?<br>
J&eacute; n'criyais pas qu'il tait pus d'six et d'mie!!<br>
Chein qui ya d'pi&egrave;the, j'nai pas'quo fait la maintchi d'mes affaithes<br>
Et j'cr&eacute; quasi qu&eacute; l'temps a m&icirc;ne d&eacute; plyie!!<br>
<br>
Eh bain, bouannes gens, ou viyient bain qu&eacute; j'vos ai pas d&eacute;chus,<br>
La pr&eacute;chainne fais qu'ou s'sez en vulle si tard,<br>
Ou savez bain qu'en auchun temps, ou s'sez tr&eacute;jous bain-v'nus,<br>
A baithe du th&eacute;e ov' nous siez George Quoyard.<br>
<br>
<i>WILD WEST</i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="partys.html">En m&eacute;moithe des 'Partys' ou&egrave;que j'ai tet</a><p>
<li><a href="thee.html">Coumme tchi faithe l&eacute; th&eacute;e</a><p>
<li><a href="troupe.html">Le Troup&eacute; du Va&icirc;zin&eacute;</a><p>
<li><a href="painindignant.html">Why Missis Pain got indignant</a><p>
<li><a href="thee3.html">L&eacute; Th&eacute;e</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
