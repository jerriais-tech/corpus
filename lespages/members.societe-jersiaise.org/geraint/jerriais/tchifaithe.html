<HTML>
<HEAD>
<TITLE>Tchi Faithe?</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Tchi Faithe?</h2></font></center><p><br>
<CENTER><TABLE><TR><TD>
J'ai un couosin qui d'meuthe &agrave; Londres, de-d'pis sept ou huit ans,<br>
I' garde, aupi d'un Parc, un H&ocirc;tel-Restaurant.<br>
Touos les Sam'dis, r&eacute;ghuli&eacute;th'ment, i' s'ou&acirc;tchine dans un bain,<br>
Criyant, coumme un Angliais, qu'ch'est div&egrave;rs&eacute;ment sain!<br>
L'mais d'Ao&ucirc;t pass&egrave;, don, i' s'trouvait &agrave; s'savonner tout l'corps,<br>
Dans un coin d'la mansarde, y'o&ugrave; qu'il allait d'amor,<br>
Quand v'la-t-i' pas qu'il entendit un tas d'bri par les c'mins,<br>
Ch'tait l'alarme: &quot;A l'abri; ne r'vechin les Zepp'lins...&quot;<br>
Imagin'ous la situation d'chu malheutheux gar&ccedil;on<br>
Accliutchi dans son bain, tout au haut d'la maison,<br>
Ov' les Zepp'lins qui v'naient bouan rond, escouant d's'obus partout,<br>
Et qu'pour &ecirc;tre en seuth't&egrave;, fallait s'sauver sus l'coup<br>
Dans un grand' cave en d'sous d'un store &agrave; chent vingt pas d'siex li,<br>
Au bieau mitan d'la ville, en plien jour, un Sam'di!<br>
Pas d'temps &agrave; perdre! A tout moment la maison pouvait tchi...<br>
Mais coumme il 'tait, comment filer hors de la vaie?<br>
Tch'est qu'ous &eacute;thiex fait &agrave; sa pli&egrave;che? Allons! Chatchun pour sai...<br>
&quot;Tch'est qu'le couosin cho&euml;si?&quot; J'l'yai promins qu'je m'taithai!<br>
<I><br>
<a href="ejluce.html">Elie</a><br>
1917<br>
</I>
</TD></TR></TABLE></CENTER>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="londres.html">Londres et Jerry et l's' Allemands</a><p>
<li><a href="londres_caouain.html">Londres</a><p>
<li><a href="qmindfe_electrique.html">L&eacute; Q'min d'F&eacute; &Eacute;lectrique</a><p>
<li><a href="tipperary.html">Dans Mes Poummes de Terre</a><p>
<li><a href="londonbridge.html">L&eacute; Pont d&eacute; Londres</a><p>
<li><a href="notviage.html">Not' viage</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
