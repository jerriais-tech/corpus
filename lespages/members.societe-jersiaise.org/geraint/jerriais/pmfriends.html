<HTML>
<HEAD>
<TITLE>Ph'lip and Merrienne find some friends</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip and Merrienne find some friends</h2>
No Austerity on Christmas Day</font></center><p>

Moussieu l'Editeu,<br/>
J'n'ai qu'des bouonnes nouvelles pour vous agniet.<br/>
<br/>
Ch'est vendredi, et la Merrienne est &agrave; se r'p&ocirc;s&eacute; s&ucirc;s l'sofa dans l'grand parleux. J'n'ai pas voulu l'y dithe mais je crai qu'ou mangit trop hier et qu'ch'nest pas tant qu'oulle est l&acirc;ss&eacute;e comme ch'est qu'san pou&ocirc;re vier estomac l'y fait des r'proches.<br/>
<br/>
Sans doute chonna vos &ecirc;ton'na, car la s'maine pass&eacute;e j'vos avais dit que j'n'avions rain pour le jour de Nou&euml; mais &ecirc;coutez que j'vos raconte tch&ecirc;sque-y s'arrivit.<br/>
<br/>
Mardi matin ne v'la une dame &agrave; la porte, avec un patchet. Ou me d'mandit si j'tais Moussieu Ph'lip du Portinf&eacute;, et quand j'l'ydit oui, ou m'p&acirc;ssit l'patchet, avec un charmant sou&ocirc;rit, m'disant que ch'tait tchiquechose pour m&eacute; et la Merrienne, et qu'oulle esp&eacute;thait qu'j'&eacute;th&acirc;imes un bouon Nou&euml;.<br/>
<br/>
<img src="pithot.jpg" width="170" height="170" alt="un pithot" title="" border="0" align="right" />
Et la v'la horte. J'n'eut pas m&ecirc;me le temps d'la r'merci&eacute;, et au jour d'agniet je n'sait pas tch&ecirc;sque oulle tait. Mais chen qu'ou nos avait apport&eacute; ch'tait un <a href="pithots.html">pithot</a> tch'y p'sait pus d'quatorze livres. La Merrienne en n'tait en ext&acirc;se.<br/>
<br/>
Un quart-d'heuthe apr&egrave;s ne v'la un p'tit mousse &agrave; la porte.<br/>
<br/>
&quot;Si vos plia&icirc;t,&quot; y s'fit, &quot;ne v'chin chiquechose que man p&eacute;p&eacute;e et ma m&eacute;m&eacute;e m'ont dit d'vos aport&eacute;, avec l&ucirc;s compliements.&quot; Y m'donne un autre gros patchet, et ch'tait un picot, gros et gras et tout pr&ecirc;t pour le fou. Je n'savons pas ocquo tch&ecirc;sque-y nos l'enviyit, car le mousse tait hors qu&eacute;dainne d'vant m&ecirc;me que j'est l'temps de l'tch&eacute;stchonn&eacute;.<br/>
<br/>
La Merrienne ne pouvait pas en r'v&eacute;nin, mais y'avait ocquo des surpr&icirc;nses, M&ecirc;credi matin, quand j'vinmes &agrave; r'gard&eacute;, j'avons assez d'volaille, sans p&acirc;sl&eacute; d'lard, pour une chinquantaine, et j'n'avions autchune id&eacute;e d'ou&ecirc;sque tout chonna tait v'nu. Le pr&eacute;sent tchi nos fit p't'&ecirc;tre le p&ucirc;s d'pli&acirc;si ch'tait un gros poulet envi&eacute; par un moussieu et sa dame d'la ville, tch'y n'donnaient pas l&ucirc; nom, mais tch'y d&icirc;saient dans une lettre que touos les sam'dis, quand ils ouvraient la g&acirc;zette, la preumi&eacute; chose tch'y li&ecirc;saient, ch'tait l's'aventuthes de Ph'lip et sa Merrienne. Y n'en comprenaient pas un mot, mais ils esp&eacute;thaient apprendre le J&ecirc;rriais p&ucirc;s tard. Dans l'entretemps y nos souhaitaient tout ch'que y'avait d'miyeu.<br/>
<br/>
Comme dit la Merrienne, y'a ocquo d'bouonnes gens en J&ecirc;rri.<br/>
<br/>
<i><a href="lebrocq.html">Ph'lip</a></i><br/>
<i>Morning News 27/12/1947 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="noue/mangeaille.html">La mangeaille d&eacute; Nou&eacute; d'aut'fais</a><p>
<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmpork.html">Ph'lip tries to get some pork</a><p>

<li><a href="pmnoue1957.html">Ch'est Nou&eacute;</a><p>
<li><a href="pmbouonnoue.html">Un Bouon Nou&eacute; &agrave; Portinf&eacute;</a><p>
<li><a href="pmresolutions.html">Bouonnes r&eacute;solutions</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>

<li><a href="gdfcomplyiments.html">Comply&icirc;ments d'la saison!</a><p>

<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="paindine.html">Piteur has some friends to dine</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

