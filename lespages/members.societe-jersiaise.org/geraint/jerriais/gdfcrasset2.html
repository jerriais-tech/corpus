<HTML>
<HEAD>
<TITLE>Av'-ous connu l'cr&acirc;sset?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Av'-ous connu l'cr&acirc;sset?</h2></font></center><p>

<i><font size="-1">Le M&eacute;nage &egrave;s Feuvres,<br/>
St. Ou&euml;n.<br/>
L&eacute; 7 d&eacute; juilet, 1979</font></i><br/>
<br/>
Moussieu l'R&eacute;dacteu,<br/>
<br/>
&quot;Pourtchi,&quot; j'dis &agrave; Papa eune s&eacute;th&eacute;e aupr&egrave;s l'th&eacute;e quand j'tais mousse, &quot;qu&eacute; Grand'Manman L'Feuvre fa&icirc;sait acouo s&egrave;rvi un crasset &agrave; &ecirc;cliaithi la salle dans l'M&eacute;nage &egrave;s Feuvres quand ou mouothit y'a trais ans?&quot; (en 1895). &quot;M'n oncl'ye Charles tch'y d'meuthe tout seu &agrave; ch't heu a eune lampe &agrave; paraffinne comme nous, li!&quot;<br/>
<br/>
&quot;Eh bein, man gar&ccedil;on,&quot; Papa m'd&icirc;t, &quot;i' n'faut pon oublier qu&eacute; ta Grand'Manman L'Feuvre 'tait dans sa n&eacute;nant'tch'i&egrave;me ann&eacute;e quand ou mouothit, ayant 't&eacute; n&eacute;e en mil huit chent six. Dans san temps tout l'monde fa&icirc;sait s&egrave;rvi l'cr&acirc;sset pour &ecirc;cliaithi. Y'avait tchiques chandelles par les c'm&icirc;ns, mais hardi d's anciens n&eacute; les fa&icirc;saient s&egrave;rvi qu'au b&eacute;soin.&quot;<br/>
<br/>
&quot;Mais y'avait-i' des lampes &agrave; paraffinne quand oulle 'tait vivante?&quot;, j'l&icirc; d'mandis.<br/>
<br/>
&quot;Oui,&quot; i' m'dit, &quot;i' c'mench&icirc;tent &agrave; faithe lus appathence d&eacute;vant san d&eacute;c&egrave;s, mais j&eacute; n'crai pon qu'oulle en avait m&ecirc;me veu ieune, ta Grand'Manman. Dans touos les cas, i' fallait aller en ville pour en acater ieune, et ou n'avait pon 't&eacute; en ville pour bein d's ann&eacute;es dans sa vieill&egrave;che. Et i' faut craithe qu'ou consid&eacute;thait san vi&egrave;r cr&acirc;sset comme &eacute;tant bouan assez pour lyi. L's anciens 'taient satisfaits atout bein p'tit, tu sai. J&eacute; n'sommes pon des pus mod&egrave;rnes ich&icirc;n, mais si ta Grand'Manman pouvait r'v&eacute;n&icirc;n nouos vaie ou cr&eacute;thait probabli&eacute;ment qu&eacute; j'sommes riches. Par exempl'ye, ou n'vit janmais un graie &agrave; fou comme tu vai d'vant t&eacute; et tchi nouos ca&ucirc;ffe si bein dans l'hiv&eacute;. La seule chaleu dans L'M&eacute;nage v'nait du mio d'feu dans la grande &acirc;tre.<br/>
<br/>
&quot;Il 'taient dueurs, nouos anciens, et la vie 'tait bein s&icirc;mpl'ye pour ieux. I' marchaient partout sus lus pids d'dri&eacute;the. I' n'avaient pon aut' manni&eacute;the d'aller autchun bord d&eacute;vant l'&icirc;nvention d'la machinne &agrave; p&eacute;daler (appel&eacute;e eune 'bicyclette' par les anciens) tchi n'tait pon &agrave; maintchi si a&icirc;sie &agrave; mannoeuvrer comme la cheinne d'&agrave; ch't heu. Quand il' allaient en ville, ch'tait auve l&eacute; j'va et l'h&egrave;rnais.<br/>
<br/>
&quot;J'sis &agrave; t'p&acirc;ler, sans doute,&quot; Papa continnuit, &quot;des touos vi&egrave;rs temps quand ta Grand'Manman 'tait acouo janne. Y'a d&ecirc;j&agrave; pus d'v&icirc;ngt ans qu&eacute; la c&acirc;rrosse tchi va sans j'vaux fut m&icirc;nse en allant d'la ville &agrave; St. Aub&icirc;n, et ou va tout l'long du c'm&icirc;n d'la ville &agrave; La Corbi&eacute;the &agrave; ch't heu. Pour aller &agrave; bord i' faut aller &agrave; La Mouaie &agrave; St. Br&eacute;lade par La Route des Mielles, ou aller par St. Pi&egrave;rre pour l'aborder &agrave; Bieaumont.&quot;<br/>
<br/>
&quot;Tch'est tchi la fait marchi sans j'vaux?&quot;, j&eacute; d'mandis &agrave; Papa.<br/>
<br/>
&quot;Eh bein,&quot; i' m'dit, &quot;tu n'l&eacute; cr&eacute;thais p't-&ecirc;t' pon, mais ch'est l&eacute; suage dg'ieau ca&ucirc;ff&eacute;e par du tch&egrave;rbon ou du bouais tchi fait touanner les reues d'l'eng&icirc;n et des c&acirc;rrosses tchi boulent sus des l&icirc;ngnes en f&eacute;. Les Fran&ccedil;ais l&icirc;'ont donn&eacute; l'nom d&eacute;'c'm&icirc;n d'f&eacute;' &agrave; cause d&eacute; ch'la. En J&egrave;rri j'avons adopt&eacute; l'nom Angliais d&eacute; 'train',&quot;<br/>
<br/>
&quot;J'aimethais bein l'vaie, m&eacute;, chu train-l&agrave;,&quot; j'dis &agrave; Papa.<br/>
<br/>
&quot;Eh bein,&quot; i' m'd&icirc;t, &quot;si tu'es bouan gar&ccedil;on, j'&icirc;thons l'vaie un jour quand j'&eacute;thai l'temps. J'prendrons la beusse &agrave; Mess Le Boutilyi, Harry, jusqu'&agrave; Bieaumont et j'&icirc;thons &agrave; bord du train l&agrave; jusqu'&agrave; La Mouaie &agrave; St. Br&eacute;lade, et ta marraine veindra nouos rencontrer &agrave; s'n arriv&eacute;e. L&eacute; train va tout pr&egrave;s d'La Harmonie o&ugrave;'est qu'ou d'meuthe.&quot;<br/>
<br/>
&quot;Grand'Manman L'Feuvre allit-alle fanmais &agrave; bord du train, Papa?&quot;, j'l&icirc; d'mandis.<br/>
<br/>
&quot;N&acirc;nn&icirc;n,&quot; i' m'd&icirc;t, &quot;j&eacute; n'crai m&ecirc;me pon qu'oulle allit en ville bein des fais dans sa vie. Cr&eacute;thais-tu qu'un tas d'vi&egrave;rs J&egrave;rriais ont p&acirc;ss&eacute; lus vie sans aller d'un but d'J&egrave;rri &agrave; l'autre? Dans nouot' fanmil'ye j'avons tr&eacute;jous 't&eacute; forgeurs et naviguants, et ouaithe qu&eacute; les femmes restaient &agrave; la ma&icirc;son l's hommes ont viagi hardi dans l'monde. Tan Grand-grand P&eacute;the Jean Thomas fut l'exception. I' restit &agrave; travailli la t&egrave;rre et ta Grand'Manman n'eut pon la chance d&eacute; vaie grand' chose en d'houors du M&eacute;nage.&quot;<br/>
<br/>
&quot;Pourtchi qu'l&eacute; train n&eacute; veint pon par ich&icirc;n?&quot;, j&eacute; d'mandis &agrave; Papa.<br/>
<br/>
&quot;J&eacute; n'sai pon pour seux,&quot; i' m'dit. &quot;Probabli&eacute;ment viyant tch'i' n'y'a pon assez d'p&egrave;rsonnes dans les campangnes pour l&eacute; faithe s&egrave;rvi et justifier la d&ecirc;pense d&eacute; l'faithe cou&ocirc;rre jusqu'ich&icirc;n. Quant &agrave; m&eacute;, j'aime mus l'vaie rester l'long d'la c&ocirc;te. J&eacute; c'menchons d&ecirc;j&agrave; &agrave; p&egrave;rdre la trantchilit&eacute; qu'un sou&ocirc;-disant progr&egrave;s s'en va tchulbuter. Auve toutes les &icirc;nventions d&eacute; tchi qu'nou ouait p&acirc;ler ches jours, Bouan Dgieu sait tch'est tchi nouos pend sus la t&ecirc;te!&quot;<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="feu.html">L&eacute; feu</a><p>
<li><a href="crassait.html">Le Crassa&iuml;t</a><p>
<li><a href="chandelle.html">Une Vieille Chandelle</a><p>
<li><a href="craset.html">Notre Vieir Cr&acirc;set</a><p>
<li><a href="craset2.html">Le Cr&acirc;set</a><p>
<li><a href="jeanne.html">Dans man jeanne temps</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

