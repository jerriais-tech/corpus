<HTML>
<HEAD>
<TITLE>Marion</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Marion</h2></font></center><p>
<CENTER><TABLE><TR><TD>
Je voudrais me marier<br/>
Se je pouvais trouver femme:<br/>
Mais j'ai peux de m'allier<br/>
A la fille qui s'rait dame<br/>
Buonne &agrave; pll&egrave;chir sus men ais:<br/>
J'ai pour tout ben mes diex deights.<br/>
<br/>
Manon Jean est fraiche et belle,<br/>
Ses c'veux sont du pus biau jais,<br/>
Et j'aime ass&egrave;z la hardelle,<br/>
Mais! il y-a tr&eacute;jous un mais -<br/>
Oulle a chou&eacute;si Pierre D'nize<br/>
Qui d'meure &agrave; la rue Jutize.<br/>
<br/>
Bett&eacute; Giot du Mont V&egrave;rrin,<br/>
A l'&eacute;gllise m'fit un cllin;<br/>
Ch'n'est pon ainchin que nou m'happe:<br/>
Je n'veurs pon que nou m'attrappe;<br/>
Bett&eacute; Giot, marche ten c'min,<br/>
Je n's'rai pon ten buon amin.<br/>
<br/>
Nenn&eacute; l'Dain d'la ville es Ph'lippes,<br/>
A la t&ecirc;te au brimballet;<br/>
Je n'en b&acirc;drais pon deux pipes,<br/>
Ou n'fait qu'faire du fllan&egrave;t;<br/>
Oulle est pi&egrave;re que Jean Bauche:<br/>
Ou n'a ni s&ocirc;l&eacute; ni cauche.<br/>
<br/>
Souky Anq'til est gog'lue,<br/>
Nannon Rose est sans &ecirc;cus,<br/>
Jeann'ton Fiott, puore im&acirc;nue,<br/>
De travas n'en fait pon pus<br/>
Qu'un cat qui s'tient pr&egrave;s du feu<br/>
Du matin jusqu'&agrave; m&eacute;jeu.<br/>
<br/>
Mai j'oublie! au pid d'la ruette,<br/>
Vit la fille du Mougni,<br/>
Et queique ou marche en Pirette,<br/>
J'vei du pain sus sen r&acirc;clli:<br/>
Jean Tourgis a un m&egrave;nage;<br/>
Si j'prends sa fille je s'rai sage.<br/>
<br/>
<i><a href="legros.html">A.A.L.G.</a></i><br/>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="galants.html">Miss Mary Ann et ses galants</a><p>
<li><a href="margot.html">Margot</a><p>
<li><a href="ohmaisrachel.html">Oh Mais R&acirc;chel</a><p>
<li><a href="desjul.html">Le d&eacute;sappointement d'notre Julie</a><p>
<li><a href="majulie.html">Ma Julie</a><p>
<li><a href="suzon.html">La Miss Suzon</a><p>
<li><a href="nicolasnenne.html">Nicolas et Nenn&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
