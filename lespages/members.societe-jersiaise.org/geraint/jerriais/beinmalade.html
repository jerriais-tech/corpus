<HTML>
<HEAD>
<TITLE>Man Bouonhomme Est Bein Malade</TITLE>
<META  name="keywords" content="Jèrriais, language, langue normande, chanson folklorique, folksongs, folklore, folk music, musique traditionnelle, Channel Islands, îles anglo-normandes, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Man Bouonhomme Est Bein Malade</h2></font></center><p>

<CENTER><TABLE><TR><TD>
Man bouonhomme est bein malade.<br>
J&eacute; n'sai pas tchi dgi&acirc;tre qu'il a,<br>
En grand dangi d&eacute; mouothi<br>
En grand dangi d'mouothi -<br>
J'l'aimais tant, man bouonhomme.<br>
J'l'aima&icirc;s tant, <br>
man pou&ocirc;rre bouonhomme !<p>

I' m&eacute; d&eacute;mandit du pain,<br>
J&eacute; m'en fus don li'en ch&egrave;rchi<br>
A la carre d&eacute; m&eacute;n armouaithe,<br>
A un cr&ocirc;tin d'pain pou&ocirc;rri<br>
J'l'aimais tant, man bouonhomme.<br>
J'l'aimais tant, <br>
man pou&ocirc;rre bouonhomme !<p>

I' m&eacute; d&eacute;mandit d&eacute; l'ieau<br>
J&eacute; m'en fus don li'en ch&egrave;rchi<br>
A la carre d&eacute; ma canne,<br>
A un goutt&icirc;n dg'ieau mouaisie<br>
J'l'aimais tant, man bouonhomme,<br>
J'l'aimais tant, <br>
man pou&ocirc;rre bouonhomme !<p>

I' m&eacute; d&eacute;mandit l'm&eacute;d'cin<br>
J&eacute; m'en fus don li'en ch&egrave;rchi,<br>
J&eacute; m'en fus l'sanm'di au s&eacute;<br>
Et j'n'&eacute;rv&icirc;ns qu&eacute; l&eacute; lundi -<br>
J'l'aimais tant, man bouonhomme,<br>
J'l'aimais tant, <br>
man pou&ocirc;rre bouonhomme !<p>


Quand j'&eacute;rv&icirc;ns d&eacute; man court viage,<br>
J&eacute; l'trouvis ensev-eli<br>
Dans iun d'mes f&icirc;ns bliancs l&icirc;ncheurs<br>
Qu&eacute; mes pathents l'avaient m&icirc;ns-<br>
J'l'aimais tant, man bouonhomme,<br>
J'l'aimais tant, <br>
man pou&ocirc;rre bouonhomme !<p>

Bein vite j&eacute; pr&icirc;ns mes ch&icirc;sieaux.<br>
Point &agrave; po&icirc;nt j&eacute; l'd&ecirc;cou&ocirc;sis ;<br>
Sa houlette et san b&acirc;ton<br>
'Taient il&agrave; &agrave; c&ocirc;t&eacute; d'li -<br>
J'l'aimais tant, man bouonhomme,<br>
J'l'aimais tant, man pou&ocirc;rre bouonhomme !<p>

Quand j'appraichis d'sa goulette<br>
J'avais peux qu'i' n'm&eacute; mordisse ;<br>
J&eacute; l'pr&icirc;ns par l&eacute; gros ort&eacute;,<br>
J&eacute; l'tra&icirc;nis ava&ucirc; l'c&ocirc;ti -<br>
J'l'aimais tant, man bouonhomme.<br>
J'l'aimais tant, <br>
man pou&ocirc;rre bouonhomme !<p>

Les c&ocirc;nelles et les corb&icirc;ns <br>
S'en v&icirc;ntent tous &agrave; l'entou d'li, <br>
La biche en eut si grand peux <br>
Qu&eacute; san vieau s'en &ecirc;cornit - <br>
J'l'aimais tant, man bouonhomme,<br>
Ah, qu&eacute; j'l'aimais, <br>
man chi&egrave;r bouonhomme !<p>


Et tout pr&egrave;s du sud rom'thi<br>
J'fis un creux et j'l'ent&egrave;rris,<br>
Sus sa tombe j'y m&icirc;ns eune crouaix<br>
Faite atout deux vi&egrave;rs buts d'bouais -<br>
J'l'aimais tant, man bouonhomme,<br>
J'l'aimais tant, <br>
man pou&ocirc;rre bouonhomme<p>

Sus sa crouaix j'ai m&ecirc;me &ecirc;crit -<br>
"Ich&icirc;n reste man pou&ocirc;rre vyi<br>
Tchi mouothit d'eune mort subite<br>
Au bel &acirc;ge d&eacute; chent dgiex-huit!&#148;<br>
J'l'aimais tant, man bouonhomme,<br>
J'l'aimais tant, <br>
man pou&ocirc;rre bouonhomme<p>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><P><A HREF="filmal.html">La Fille Malade</A></P>
<li><a href="ptithom.html">Tchi P'tit Homme</a><p>
<li><a href="ptitbuon.html">Un P'tit Bouonhomme</a><p>
<li><a href="grosjean.html">Jean, Gros Jean</a><p>
<li><a href="perdu.html">J'ai Perdu Ma Femme</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
