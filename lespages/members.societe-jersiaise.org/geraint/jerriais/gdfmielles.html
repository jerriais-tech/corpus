<HTML>
<HEAD>
<TITLE>Les Mielles</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Mielles</h2></font></center><p>

Moussieu l'R&eacute;dacteu,<br/>
<br/><img src="mielles.jpg" width="400" height="87" alt="Les Mielles" title="" border="0" align="right" />
Man Doue d'la vie! Tchi train entou&ocirc;rre Les Mielles, qu&eacute; l's Angliais appellent <a href="pmbaie.html">La Baie d'St. Ou&euml;n</a>. Comme j'vouos l'd&icirc;sais la s'maine p&acirc;ss&eacute;, j'veins d'li&eacute;the les g&acirc;zettes des deux dreins mais et y'en a hardi d'p&acirc;ler, d'ches fanmeuses Mielles. A c'menchi, chein tchi m'frappe, sans doute, est tch'i' faut qu'nouos grosses t&ecirc;tes &acirc;gent payi sept ou huit mille louis &agrave; d's Angliais d'Angli&eacute;t&egrave;rre pour lus dithe tchi faithe, quand autchun vi&egrave;r J&egrave;rriais d'<a href="st_ouen.html">St. Ou&euml;n</a> peut lus dithe tchi en faithe pour rein! Ch'est d'tchitter &agrave; en faithe un d&eacute;p&ocirc;t pour les d'chets et la salet&eacute; d'l'&Icirc;le, emp&ecirc;chi toute b&acirc;tithie tchelconque, emp&ecirc;chi la galopsie d&eacute; j'vaux &agrave; Dgi l'ad&egrave;rt viyant qu&eacute; v'la tchi d&ecirc;truit l'h&egrave;rbe et les flieurs sauvages tch'embellissent la contr&eacute;e. Et pour la m&egrave;me ra&icirc;son, emp&egrave;chi le st&acirc;tionnement d'motos &agrave; Dgi l'ad&egrave;rt. Et pis la&icirc;ssi Les Mielles &egrave;s soins d'la natuthe.<br/>
<br/><img src="lesmielles.jpg" width="183" height="150" alt="Les Mielles" title="" border="0" align="left" />
Pourtchi b&acirc;ti eune f&egrave;rme &quot;mod&egrave;le&quot; dans Les Mielles quand j'avons La F&egrave;rme d's &Ecirc;tats? Acouo id&eacute;e d's Angliais d'Angli&eacute;t&egrave;rre tchi n'conna&icirc;ssent pon J&egrave;rri comme les J&egrave;rriais. Et j'avons-t-i' b&eacute;soin d'eune &ecirc;tabl'ye &agrave; j'vaux l&agrave;-bas, et eune &ecirc;cole d'&quot;&eacute;quitation&quot;? Sapresti! Est-ch' tchi'i' n'peuvent pon penser &agrave; la&icirc;ssi un mio d't&egrave;rrain trantchil et sujet &agrave; la bieaut&eacute; d'la natuthe et l'la&icirc;ssi pa&icirc;tre &egrave;s coucous quand ch'est pour san bein et l'bein du publyi? Nou vait assez d'bouanne t&egrave;rre ich&icirc;n et l&agrave; dans les canmpangnes et des c&ocirc;tis tchi soulaient &ecirc;t' couv&egrave;rts d&eacute; belles he&ucirc;sives patates tch'y sont, &agrave; pa&icirc;tre &egrave;s coucous, et p&egrave;rsonne n&eacute; patha&icirc;ssent lus en g&ecirc;ner d'nouos jours, mais Les Mielles? Ah! I' faut b&acirc;ti d'ssus!<br/>
<br/>
J'viyais qu'&agrave; eune assembli&eacute;e &agrave; St. Ou&euml;n, ch'tait d's Angliais tchi prannent la pathole, heutheusement en faveur d&eacute; n'pon l'avra&ucirc;ner. Mais o&ugrave;'est tch'&eacute;tait les J&egrave;rriais? Ch'est vrai tch'i' n'y'en a pon hardi d'restant ont fort &agrave; faithe ches jours &agrave; d&ecirc;foui lus patates auve la faillie main d'oeuvre &agrave; lus disp&ocirc;sition.<br/>
<br/>
J'sis &ecirc;tonn&eacute; d'vaie l'nombre d'jannes gens pr&eacute;sent&eacute;s d'vant la P'tite Cour viyant tch'i' n'ont pon l'sou, n'ayant pon trouv&eacute; du travas. Eh bein, ch'est tchi sont trop pi&egrave;rcheux ou tch'il' ont peux d'lus peine. Iun d'mes anm&icirc;ns tch'est f&egrave;rmyi en avait t&egrave;rm&eacute; ch&icirc;nq pour qu&eacute;menchi au clios l'aut' mat&icirc;n, et pon un seul arrivit. Un aut' 'tait pour v&eacute;n&icirc;n par la beusse sus l'heuthe du d&icirc;ner et y'avait un moto &agrave; l&eacute; rencontrer &agrave; l'arriv&eacute;e, mais i' n's&eacute; montrit pon. Comment qu'ou criyiz qu'un f&egrave;rmyi peut y'arriver souos des circonstances d&eacute; m&egrave;me? Un aut' t&eacute;l&eacute;phonit &agrave; d'mander s'i' pouvait travailli au jour l&eacute; jour, ch'est &agrave; dithe &ecirc;t' payi ch&acirc;que s&eacute;th&eacute;e et d&eacute;cider s'i' r'veindrait l'lendemain. Et l'travas n'est pon d&ucirc; car ch'est sus l' &quot;harvester&quot; o&ugrave;'est qu'nou n'a pon &agrave; s'rompre l'dos &agrave; &ecirc;t&egrave;rrer et gliainer comme dans l'temps p&acirc;ss&eacute;. N&eacute; v'l&agrave; o&ugrave;'est qu'l&eacute; f&egrave;rmyi en est. Heutheux l'chein tchi peut trouver des J&egrave;rriais &agrave; travailli pour li.<br/>
<br/>
Ch'est vrai tch'i' faut aver du couothage pour continnuer &agrave; f&egrave;rmer quand nou peut louer ses t&egrave;rres et faithe des sou &agrave; louogi des touristes dans l'&ecirc;t&eacute;. Mais l&eacute; labou d'la t&egrave;rre est eune manni&eacute;the d&eacute; vie d&eacute; c&egrave;rtaines p&egrave;rsonnes, et quand il' ont ch'la dans la couenne i' n'sont pon heutheux &agrave; faithe aut' chose, et ch'est la sorte d'vie la pus m&eacute;thitabl'ye au monde quand nou-s-y r'fli&eacute;chit.<br/>
<br/>
J'ai r'm&egrave;rtchi, en li&ecirc;sant les g&acirc;zettes, tch'i' y'a ieu trais ou quat' gar&ccedil;ons pouangnard&eacute;s, iun pr&icirc;ncipalement ayant l'tchoeu bliess&eacute; au point tch'il a fallu l'op&eacute;ther en Angli&eacute;t&egrave;rre. Tch'est tch'&eacute;thait janmais pens&eacute; qu'des choses d&eacute; m&egrave;me pouvaient s'arriver en J&egrave;rri!<br/>
<br/>
Nou ouait souvent dithe qu&eacute; les temps sont bein miyeurs &agrave; ch't heu pour tout l'monde tch'i' n'l'&eacute;taient l'temps p&acirc;ss&eacute;. Mais, &agrave; m'n id&eacute;e, ch'est bein eune affaithe d'opinnion. C&egrave;rtainement les gens n'&eacute;taient pon pi&egrave;rcheurs comme &agrave; ch't heu. I' travaillaient pus d&ucirc; et sans pliainte. Ch'est vrai tchi n'gangnaient pon tant, mais i' m&egrave;nageaient acouo &agrave; mett' deux-s'trais sou d'c&ocirc;t&eacute;, et s'i' n'avaient pon d'travas pour eune p&eacute;riode d&eacute; temps i' vivaient atout, viyant qu&eacute; ch'tait consid&eacute;th&eacute; honteux d'&ecirc;t' sus la p&acirc;ra&icirc;sse, et s'i' n'avaient pon l'ordgi d'&ecirc;t' du rang des riches, il' avaient l'ordgi bein pus m&eacute;thitouaithe d'&ecirc;t' &icirc;nd&eacute;pendants. Salut &agrave; la m&eacute;mouaithe d&eacute; ches bouans vi&egrave;rs!<br/>
<br/>
Et i' n'avaient pon d'motos &agrave; lus porter l'dri&eacute;the partout. L&eacute; tou d's &ecirc;coles en J&egrave;rri j'vai eune pacotile d&eacute; femme atout lus motos &agrave; arr&ecirc;ter pour lus mousses &agrave; la sortie pour les porter siez ieux, et j'en ai veu tchi d'meuthent &agrave; deux pas d'l'&ecirc;cole. I' n'sont pon &agrave; lus faithe d&eacute; bein, &agrave; ches &ecirc;fants-l&agrave;. V'l&agrave; tchi lus f'thait du bein d'marchi. quand j'tais mousse, j'marchais des Landes au Haut du Mathais &agrave; l'&ecirc;cole, et j'sis acouo, et j'sis acouo sus mes pids d'dri&eacute;the &agrave; qu&acirc;si huiptante-six! Ou-s-allez sans doute m&eacute; dithe qu&eacute; ch'est &agrave; cause du trafi qu'les m&eacute;thes font d'it&eacute;, mais i' n'y'en a pon fort l&eacute; tou d'l'&ecirc;cole d&eacute; tchi qu&eacute; j'vouos p&acirc;le.<br/>
<br/>
<i><a href="lefeuvre.html">George d'La Forge</a></i><br/>
<br/>
<i>Jersey Weekly Post</i><br/>
<i>30/6/1977</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmbaie.html">La Baie d'Saint-Ou</a><p>
<li><a href="gdfhistorique.html">Historique</a><p>

<li><a href="espangnos.html">La L&eacute;gende des Navithes Espangnos</a><p>
<li><a href="gdffran.html">Les Fran&ccedil;ais chang&icirc;drent d'id&eacute;e!</a><p>
<li><a href="cotes.html">Nouos Vi&egrave;rs Noms d&eacute; Lieu - &agrave; l'entou des C&ocirc;tes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

