<HTML>
<HEAD>
<TITLE>Ph'lip p&acirc;sle des Conn&ecirc;tablyes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip p&acirc;sle des Conn&ecirc;tablyes</h2>
- Et du S&eacute;nateu Venables</font></center><p>

<font size="-1">&agrave; Port&icirc;nf&eacute;, St. Ouen.<br/>
Vendr&eacute;di au s&eacute;.<br/></font>
<br/>
Moussieu l'Editeu,<br/>
<br/>
Nou-s-avait ou&iuml; qu'&agrave; <a href="st_pierre.html">Saint Pi&egrave;rre</a> y'&eacute;thait de l'opp&ocirc;sition au pr&eacute;sent Chef, mais i' pathait qu'i' n'peuvent pon trouver un candidat capablye de battre le Sieur Le M&egrave;rquand. Mais &agrave; <a href="la_trinnete.html">la Trin't&eacute;</a> y'a tout prospect d'une &eacute;lection contest&eacute;e, car si l'pr&eacute;sent Conn&ecirc;tablye abandonne, le Charles Cabot et l'Edgar Mouothant sont pr&egrave;sque seux de s'trouver en opp&ocirc;sition. Le r'sultat est &icirc;ncertain au moment, car si l'Charles est membre d'la fameuse famille des Cabots, Edgar a 't&eacute; bein populaithe comme Chantgni. Un p&acirc;raissien que j'rencontris l'autre jour me dit que dans san opinion qu' n'y &eacute;thait pas hardi d'vouaix entre les deux. I' n'faut pas oublier &eacute;tout qu'&agrave; <a href="st_sauveux.html">Saint Sauveux</a> le Tom Mouothant n'a ocquo rein d'un bord ou d'l'autre.<br/>
<br/>
Un moussieu tchi d&eacute;v'thait saver tch&egrave;squ'i' dit m'a asse&ucirc;th&eacute; que l'projet du Senateu Venables n'a pas p&ucirc;s d'chance de p&acirc;sser qu'une balle de n&eacute; a de rester solide en Enf&eacute;, ch'est-&agrave;-dithe, tch'i' n's'en va pas g&acirc;gni une m&acirc;jorit&eacute; dans l's <a href="etats.html">Etats</a>. Je n'sais vraiement pas, Moussieu, tch&egrave;squ'i' l'a pouss&eacute; &agrave; prop&ocirc;ser une m'suthe si drastique et r&eacute;volutionnaithe. Apr&egrave;s la derni&eacute; grande dgu&ecirc;rre, quand la Commission Royale v&icirc;sitit l'Ile, j'f&ucirc;mes b&ecirc;tes assez d'exp&eacute;dier les Juges et les Recteurs des Etats: si ch'tait agniet n'ou n'le f'thait pas, mais dans chu moment-l&agrave; i' sembliait que nos grands m&ecirc;ssieux criyaient que ch'tait la Providence tchi nos avait envi&eacute; la Commission. Si ch'tait &agrave; ch'teu' nou crithait l'contraithe.<br/>
<br/>
Assez pour agniet, Moussieu, car j'si bein l&acirc;ss&eacute;, et il est temps que je m'mette souos les lincheurs.<br/>
<br/>
<i><a href="lebrocq.html">Ph'lip</a></i><br/>
<i>Evening Post 1/2/1964</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="connetablye.html">Comment s'prendre pour &ecirc;tre Conn&ecirc;tablye</a><p>
<li><a href="pmdivorce.html">Merrienne pasle d'une divorce</a><p>
<li><a href="elections_4.html">Les &Ecirc;lections</a><p>
<li><a href="pmmultitude.html">Les Elections</a><p>
<li><a href="pmrecteurs.html">Merrienne et les Recteurs</a><p>
<li><a href="elections_6.html">Les d'vis du Bouan'homme George</a><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

