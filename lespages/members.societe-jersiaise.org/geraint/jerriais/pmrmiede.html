<HTML>
<HEAD>
<TITLE>Un mauvais r'mi&egrave;de pour s&eacute; garder caud</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un mauvais r'mi&egrave;de pour s&eacute; garder caud</h2></font></center><p>

<font size="1">&agrave; Port&icirc;nf&eacute;,<br/>
Saint Ou.<br/></font>
<br/>
Moussieu l'Editeu,<br/>
<br/>
J'ai grand r'gret d'vos dithe qu'au moment, et pas pour la preumi&eacute; fais, j'si dans chein qu'nou-s-app&egrave;le la c&acirc;sse &agrave; tchan - et drait dans l'fond!<br/>
<br/>
Je n'sais vraiement pas tch&egrave;squ'en est la cause, mais si la Merrienne ne m'avait pas cachi d'hors hi&egrave;r au mat&icirc;n, tout &eacute;thait 'tait bein, et ch'est quand tout va bein qu'une femme se met &agrave; faithe du troublye.<br/>
<br/>
Ayant bu sa traisi&egrave;me ou quatri&egrave;me t&acirc;sse d&eacute; tais, ou s&eacute; l'vit et r'gardit &agrave; travers la f'n&ecirc;tre. M&eacute;, j'tais d&ecirc;j&agrave; assis dans ma grand'tchaise, aupi du feu et tout-&agrave;-fait confortablye, mais j'&eacute;thais deu saver que ch't'&ecirc;tat d'choses n'pouvait pas duther et j'&eacute;thais yeu raison.<br/>
<br/>
&quot;Ph'lip,&quot; ou qu'menchit, &quot;y'a au mains siez pouces de n&eacute; s&ucirc;s ta bordeuse. I' faut que tu'aille vaie si les <a href="patate.html">patates</a> ont enhann&eacute;. En digotant ichin et l&agrave;, tu pou&ocirc;rras vaie si la n&eacute; l&ucirc;s &agrave; fait du m&acirc;.&quot;<br/>
<br/>
&quot;Ch'n'est pas la n&eacute; tchi fait tort &egrave;s patates,&quot; j'li dit. &quot;Au contraithe la n&eacute; les prot&egrave;ge d'la fraid. J'ai m&ecirc;me ou&iuml; dithe que quand un homme tch'a trop bu se s'couoche l&eacute; long du f&ocirc;ss&eacute; souos la n&eacute;, il est p&ucirc;s caud que dans dan liet aupi d'sa bouonnefemme. Un homme sobre se trouv'thait b&eacute;t&ocirc;t dans l'Paradis ou en d'sous, ouesqu'i' fait caud, mais dans l'cas d'un ivrogne ch'est la litcheu qu'il a bu tchi l'garde en vie. Man grand'p&eacute;the, un Ph'lip &eacute;tout, se comportait assez bein pour siez jours d'la s'maine, mais l&eacute; samedi au s&eacute; i' battait sa femme pour li apprendre un mio d'avis, comme i' disait, &eacute;pis allait &agrave; l'auberge et restait l&agrave; pour un couplye d'heuthes. Une niet, quand y'avait d&ecirc;j&agrave; siez pouces de n&eacute;, i' s'trouvit incapablye d'aller p&ucirc;s lyien, et l&eacute; v'l&agrave; tout san long aupi du f&ocirc;ss&eacute;. Sa femme se trouvit g&ecirc;n&eacute;e et ou restit dans sa tchaise bein m&icirc;ns&eacute;thablye, mais quand v&icirc;nt l'jour la v'l&agrave; horte siez l'Chantgni, tchi d'meuthait tout pr&egrave;s, et b&eacute;t&ocirc;t n&eacute; v'l&agrave; une dga&icirc;ngne d'hommes, avec des pelles, en travas le long des foss&eacute;s. Quand, &agrave; la f&icirc;n, i' trouv&icirc;tent l&eacute; bouonhomme Ph'lip, i' dormait bein trantchillement et 'tait bein m&acirc;rri d'aver 't&eacute; &ecirc;villyit de si bouonne heuthe. I' l'transport&icirc;tent &agrave; sa maison, et sa pouore femme voulait &agrave; toute forche le mettre au liet, mais i' li dit de n'&ecirc;tre pas imb&eacute;cile, et de li donner un v&ecirc;rre de cognac 'car,' i' dit, 'i' m'semblye que y'a longtemps que j'n'ai pas yeu une fais &agrave; b&egrave;the.'. I' 'tait d&ucirc;, l&eacute; bouonhomme Ph'lip.&quot;<br/>
<br/>
&quot;Et sa femme 'tait p&ucirc;s b&ecirc;te qu'ses pids,&quot; s'fit la Merrienne. &quot;S'il avait yeu affaithe &agrave; m&eacute;, i' n'&eacute;thait pas &ecirc;capp&eacute; d'm&ecirc;me. J'li en &eacute;thais donn&eacute;, m&eacute;, des coups d'b&acirc;ton - pas des v&ecirc;rres d'litcheu! Et tch&egrave;squ'en fut la f&icirc;n du vi&egrave;r pend'loque?&quot;<br/>
<br/>
&quot;I' vint yun d'chais Evangelistes pour converti l'monde,&quot; j'li dis. &quot;Il eut une djobbe ich&icirc;n &agrave; Saint Ou, mais il avait la langue si bein pendue tch'i' remplissait notre grande chapelle touos les si&egrave;rs. L&eacute; drein tch'i' s'd&ecirc;cliathit converti ch'tait man grand'p&egrave;the, et pour un bouon mais i' p&acirc;ssait san temps &agrave; aller d'maison en maison, d'mandant &egrave;s gens si, comme li, i' 'taient sauv&eacute;s. Chonna allit bein pour trais ou quatre semaines, mais un bouon jour l&eacute; vi&egrave;r Ph'lip et pr&egrave;sque tout l'restant abandonnitent la chapelle pour l'auberge. L&eacute; Ph'lip se r'mint &agrave; b&eacute;the, mais ch'tait touos les si&egrave;rs, et non pas seulement au samedi. Pi&egrave;the que chonna, i' battait sa femme trais fais la s'maine, et la police eut &agrave; s'en m&ecirc;ler. L&eacute; Juge Vaudin y'en donnit pour un mais en cage, avec tr&acirc;vas forchi. Apr&egrave;s chonna sa femme n'eut pas &agrave; s'pliaindre, car l&eacute; Ph'lip, tchi n'aimait pas l'tr&acirc;vas, avait 't&eacute; forchi d'en faithe en prison et, pi&egrave;the que chonna, l&eacute; Juge Vaudin li avait dit que s'i' r'qu&eacute;menchait, i' l'enviethait d'vant la <a href="assembliee/cour.html">Grand' Cour</a>.&quot;<br/>
<br/>
&Agrave; ch'teu, Moussieu, j'vos ai dit chonna pour explitchi pourtchi qu'au moment je m'trouve dans l'fond d'la c&acirc;sse &agrave; tchan. Si j'n'avais pas d&ecirc;shall&eacute;, j'n'&eacute;thais pas yeu l'id&eacute;e qu'un bouon v&ecirc;rre d'rhum caud ne me f'thait pas d'm&acirc;; j'n'&eacute;thais pas trouv&eacute; dans l'auberge une demie-do&ucirc;zaine d'm&egrave;s vi&egrave;rs am&icirc;ns tch'avaient yeu la m&ecirc;me id&eacute;e; je n'me s'sais pas tromp&eacute; d'route en r'venant et j'n'&eacute;thais pas &agrave; la f&icirc;n, par un mitchaclye, trouv&eacute; le qu'min &agrave; ma porte, et la Merrienne n'&eacute;thait pas yeu &agrave; m'mettre au liet apr&egrave;s m'aver a&icirc;dgi &agrave; me deshabillyi. Chein qu'ch'est que d'aver une femme tchi crait que s'n homme n'a pas l'drouait d'&ecirc;tre trop confortablye! Mais, apr&egrave;s tout, j'ai appr&icirc;nt la le&ccedil;on que m&ecirc;me quand l'temps est frais, un homme tch'a un but &agrave; se r'trouver siez-li ne d&eacute;v'thait pas avaler une demi&eacute;-douzaine d'rhums cauds!<br/>
<br/>
&Agrave; ch'teu, Moussieu, changeant d'sujet. Dans l's <a href="etats.html">Etats</a> ch'est ocquo l&eacute; Comit&eacute; du Tourisme tchi gouverne tout, mais l'Ernest Gaud&icirc;n continue &agrave; d'mander pour p&ucirc;s d'maisons, et si je l'connais du tout, i' continu&eacute;tha &agrave; d'mander. quant &agrave; m&eacute;, j'li souhaite jouaie, car il est yun des membres tch'a tr&eacute;jous seu tch&egrave;squ'i' voulait, et i' n'a jamais bouogi d'l'id&eacute;e tch'il avait au qu'mench'ment.<br/>
<br/>
L&eacute; comit&eacute; responsablye offre p&ucirc;s d'sous aux exhibiteurs &agrave; la <a href="batfli.html">Bat&acirc;lle d&eacute; Flieurs</a> et sont &agrave; faithe tout ch'qui peuvent pour encouothagi les locaux &agrave; prendre p&ucirc;s d'int&eacute;th&ecirc;t, car, apr&egrave;s tout, ch'est la grande f&ecirc;te annuelle de l'Ile, et ch'n'est pas seulement s&ucirc;s les v&icirc;siteurs que nou d&eacute;v'thait s'fier. Quant &agrave; la Merrienne et m&eacute;, j'n'en avons pas ocquo p&acirc;sl&eacute;, mais je n'crais pas que y'&eacute;tha une r&eacute;petition d&eacute; chein tchi s'arrivit l'ann&eacute;e p&acirc;ss&eacute;e, quand Merrienne, dans san p'tit h&egrave;rnais, pr&eacute;tendait d'vendre du paisson, et m&ecirc;me g&acirc;gnit un prix. Dans m'n id&eacute;e ch'tait une nouvieaut&eacute;, bouonne pour une fais mais pas p&ucirc;s. En un mot, Moussieu, j'n'crais pas pour un moment que l'Ph'lip et sa Merrinne sont int&eacute;r&ecirc;ssis dans la Bat&acirc;lle d&eacute; Fieurs ch't'ann&eacute;e.<br/>
<br/>
Quant &egrave;s patates, les marchands sont &agrave; t&acirc;chi d'former un comit&eacute; d'marchands et d'fermiers tchi gouvern&eacute;tha l'export&acirc;tion, mais, au moment, nos fermiers n'pathaissent pas satisfaits de chu plian-l&agrave;, et la p&ocirc;sition est ocquo incertaine. Et pourtant, une fais que l'temps chang'gea, y'&eacute;tha des nouvelles patates dans l'marchi. Il est vrai tchi faudra p&eacute;yi trais ch'l&icirc;ns la livre, ou p&ucirc;s, mais pour un bouon fricot avec un mio d'lard, je n'trouv'thait pas l'prix trop chi.<br/>
<br/>
Mais, Noussieu, je n'peux pas fini agniet sans vos dithe que toutes les r'fr&eacute;deuses &agrave; la Merrienne sont r'venues. Oulle en a s&ucirc;s l's ouothelles, s&ucirc;s l'but du nez et s&ucirc;s une autre partie d'san corps que nou n'mentionne pas. Quant &agrave; m&eacute;, man m&acirc; dans l'dos est r'venu &eacute;tout, mais ou pouvez vos faithe seux que chutte fais j'm'en vais l'enduther, car i' n'y a pas d'tchestchion d'aller trouver un r'mi&egrave;de &agrave; l'auberge.<br/>
<br/>
J'avais esp&eacute;th&eacute;, Moussieu, d'vos donn&eacute; des nouvelles de la djobbe d'Avocat-G&eacute;n&eacute;ral et du prospect d'une &ecirc;lection pour S&eacute;nateur, mais pour chonna, i' faut ocquo attendre. P't'&ecirc;tre que y'&eacute;tha des nouvelles la s'maine tchi veint.<br/>
<br/>
<i><a href="lebrocq.html">Ph'lip</a></i><br/>
<i>JWP  10/3/1962 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmbataille1951a.html">La Bataille</a><p>
<li><a href="pmbataille1951b.html">La Bataille</a><p>
<li><a href="pmbataille1953.html">La Bataille de Flieurs</a><p>
<li><a href="cough.html">Johnson's Cough Mixture</a><p>
<li><a href="tomjp.html">La Complyi&egrave;nte d&eacute; l'oncle Tom</a><p>
<li><a href="pmcouvertuthe.html">Merrienne et sa couvertuthe &eacute;lectrique</a><p>

<li><a href="pmboutelle.html">Merrienne et sa boutelle</a><p>
<li><a href="fraidjm.html">Eun r'miede qui peu &ecirc;tre esprouvai quand y fait grand fraid</a><p>
<li><a href="tempethatuthe.html">La Temp&eacute;thatuthe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

