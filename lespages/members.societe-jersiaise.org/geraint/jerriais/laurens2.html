<HTML>
<HEAD>
<TITLE>St.-Laurens. - L'&Eacute;lection -R&eacute;ponse du Couosin John au Couosin Kli&eacute;ment</TITLE>
<META  name="keywords" content="Jèrriais, language, langue, Saint Lawrence, parish">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<p>
<center><font color="#215e21"><h2>St.-Laurens. - L'&Eacute;lection</h2><br>
R&eacute;ponse du Couosin John au Couosin Kli&eacute;ment</font></center><br>
<CENTER><TABLE><TR><TD>
Tu d'mande, couosin Kli&eacute;ment,<br>
Si je sis ben malade.<br>
Oui! j'men vais t'dire coument<br>
J'ai erchu unn' salade:<br>
Le s&eacute; d'vant l'&ecirc;lection,<br>
Opr&egrave;s ma longue course,<br>
J'entri siez Frank Ouelb&eacute;,<br>
Je d&ecirc;hali ma bourse,<br>
Pis je m'rafra&icirc;chi l'b&eacute;.<br>
<p>
Mais, oh! mal&eacute;diction!<br>
Le mal-&agrave;-t&ecirc;te me prins,<br>
Et je manqui ma route.<br>
(J'n'avais pon mez ammins):<br>
J'&eacute;tais tout en d&ecirc;route.<br>
Quand je vins &agrave; sortir,<br>
J'm'encouori coum' unn' balle:<br>
J'&eacute;rais voulu dormir,<br>
Ma t&ecirc;te faisait brimballe!<br>
<p>
Je prins le mauvais k'min:<br>
(Ch'&eacute;tait le k'min d'la ville.)<br>
Ov m&eacute;, pas un anmin,<br>
Et pas s&egrave;lement ma fille.<br>
Je d'cends le Mont-F&ecirc;lart;<br>
Mais unn' pierr' f&ecirc;sant rouelle<br>
Souos men pi - bachouart!<br>
Tout men long j'm'&ecirc;travelle.<br>
L&agrave;, je d'meur' &ecirc;baubi<br>
Dans l'pus profond bourbi.<br>
<p>
H&eacute;l&acirc;! j'pensi: qui honte<br>
Pour un bouon tee-t&ocirc;t-leur:<br>
Pour m&eacute;, que tous l'monde comte<br>
Un fameux goude-tem-pleur!<br>
Et l'&ecirc;lection - que faire<br>
Demain, opr&egrave;s d&icirc;n&eacute;?<br>
Mon doux! mon doux! mon p&egrave;re!<br>
M&eacute; qui sis dans l'put&eacute;!<br>
<p>
Qui mont! ch'nest pas l'Mont-rose,<br>
Je t'asseure, men Kli&eacute;ment,<br>
J'n'y r-irait pon d'unn' pause.<br>
Tout bouon'ment,<br>
Men Kli&eacute;ment!<br>
<p>
L&agrave;! j'tai compt&eacute; ma paine.<br>
J't'en prie, ne le r'dit pas<br>
Partout la Ville-au-Bas.<br>
Si j'ai fait unn' fr&eacute;daine,<br>
Y n'faut pas m'exposer,<br>
Et fair' les gens j&acirc;ser.<br>
Est-i' besoin de dire<br>
Que je sis bleck-ais&egrave;?<br>
Dit qu'je n'peux pon &ecirc;crire,<br>
Qu'j'ai l'bras paralys&egrave;!<br>
<p>
Et quant &agrave; l'organiste,<br>
Dis-li don, men fistaud,<br>
De mettr' sa bouon' batiste;<br>
Qu'ou peut sauter en haut,<br>
Et faire unn' bell' pirouette.<br>
Je n'veux pon li fair' tort,<br>
La pouor' petit' drinette,<br>
Quand je serais assez fort<br>
Pour les faire! Et pis, damme.<br>
Fair' tort &agrave; unn' bell' femme!<br>
Et pis, n'ou dit partout,<br>
(Unn' autre id&eacute;e malinne),<br>
Que ch'est qu'oul est &eacute;tout<br>
Unn' ben pouor' orf&eacute;line!<br>
Et que sa m&egrave;re<br>
Est grabataire.<br>
N'ou dit qu'en &ecirc;lection<br>
N'ou peut dire des br&ucirc;l&eacute;es;<br>
Que tout moyen est bon,<br>
V&egrave;re! pour ben qu'ou z-arriv&eacute;es.<br>
<p>
Pour finir, men Kli&eacute;ment:<br>
Si tu'es m&eacute;lancolique,<br>
Je t'invite franchement;<br>
Vein ou&iuml; rnot' bouon' musique,<br>
Et not' superbe chant,<br>
Qu'ont la v&egrave;rtu magique<br>
D'apa&icirc;si ta l'instant<br>
La pus mauvaise colique,<br>
M&ecirc;me la plus cronique!<br>
Vein promptement,<br>
Men Kli&eacute;ment!<br>
<p>

</TD></TR></TABLE></CENTER>
&nbsp;<p>

<FONT SIZE=2>
<I>Viyiz &eacute;tout:</I><p>
<UL>
<li><a href="laurens1.html">St.-Laurens. - L'&Eacute;lection</a><p>
<li><A HREF="st_louothains.html">St Louothains</A><p>
<li><a href="saintlouorachaise.html">La Saint Louorachaise</a><p>

<li><a href="greve.html">La gr&egrave;ve &agrave; Saint Louothains</a><p>
<li><a href="electionstmartin.html">&Eacute;lection de St. Martin</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
