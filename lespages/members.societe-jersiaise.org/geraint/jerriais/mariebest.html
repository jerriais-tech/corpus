<HTML>
<HEAD>
<TITLE>La Caumine &agrave; Marie Best</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Caumine &agrave; Marie Best</h2></font></center><p><br>
<br>

<img src="cauminebest.jpg" width=126 height=100 border=0 align="right" alt="La Caumine &agrave; Marie Best">
La p'tite blianche ma&icirc;son dans la <a href="pmbaie.html">Baie d'St. Ou&euml;n</a> est bein connue et a s&egrave;rvi d'm&egrave;r pouor les navidgants pouor bein d's ann&eacute;es. Mais tch'est qu'est l'histouaithe d&eacute; chutte caumine?<br>
<br>
Au jour d'aniet oulle appartcheint au <a href="nationaltrust2.html">National Trust for Jersey</a> (et est connue &eacute;tout souos l'nom Le Don Hilton, ayant 't&eacute; pr&eacute;sent&eacute;e au Trust par la Danme M. G. Hilton en mil neu chents septante-ch&icirc;nq).<br>
<br>
Chu b&acirc;tisse est mentionn&eacute; dans les r'cords pouor la preunmi&eacute; fais en mil si&ecirc;x chents souaixante-ch&icirc;nq coumme la Ma&icirc;son d'Garde d&eacute; St. Pi&egrave;rre. Aupr&egrave;s eune expli&ocirc;sion d'poudre l&eacute; b&acirc;tisse fu r'b&acirc;ti en mil sept chents souaixante-ch&icirc;nq. I' fut d&ecirc;crit comme eune batt'tie au dgi&ecirc;x-neuvi&egrave;me si&egrave;cl'ye.<br>
<br>
<img src="jerriais152.jpg" width="100" height="100" alt="La Caumine &agrave; Marie Best" title="" align="right" />
Mais tchi qui 'tait Marie Best? I' sembl'ye qu'eune c&egrave;rtaine M&egrave;rdgitte Carrell (n&eacute;e en mil sept chents ch&icirc;nquante-six) s'mathyit auve un soudard Angliais, Adam Best, en mil sept chents huiptante-tch'ieune. L&eacute; coupl'ye eut eune fil'ye, M&egrave;rdgitte ou Marie, d'vi&egrave;rs mil sept chents n&eacute;nante.<br>
<br>
Eune achie d'la v&eacute;theule dans l'va&icirc;thinn&eacute; d'St. Ou&euml;n en mil sept chents n&eacute;nante-ch&icirc;nq tuit chent-iun soudards, et la fanmil'ye Best lus &ecirc;cappit &agrave; la p'tite caumine sus la c&ocirc;te. Marie Best y r'v&icirc;nt pus tard dans sa vie.<br>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gjcattrale.html">Couleu d'cat tral&eacute;</a><p>
<li><a href="gdfle.html">Les Berr&egrave;xes d&eacute; la Gr&egrave;ve d&eacute; L&eacute;</a><p>
<li><a href="fort_regent.html">L&eacute; Fort R&eacute;gent</a><p>
<li><a href="espangnos.html">La L&eacute;gende des Navithes Espangnos</a><p>
<li><a href="gdfsoud.html">Au soudard la victouaithe!</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
