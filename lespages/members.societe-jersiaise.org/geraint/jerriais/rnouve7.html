<HTML>
<HEAD>
<TITLE>Le Rnouv&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Rnouv&eacute;</h2></font></center><p>

<CENTER><TABLE><TR><TD>

O doux Rnouv&eacute;,<br/>
Que de jouissance<br/>
Tu porte ov t&eacute;<br/>
A ta naissance.<br/>
<br/>
Qui belles couleurs,<br/>
Qui belle verdure,<br/>
Sans trop de chaleurs<br/>
Sans trop de fr&eacute;dure.<br/>
<br/>
Tu-es la saison des amours<br/>
Et tout par te se r'nouvelle,<br/>
Tu nos donnes de bieaux jours,<br/>
Tu couvres les bouais de fielles.<br/>
<br/>
Les cotils sont un drap d'or,<br/>
A pllein nez nouz-y respire<br/>
De parfums, un vrai tr&eacute;sor,<br/>
Ch'est de qui qu'nou n'peut d&ecirc;crire.<br/>
<br/>
De touos c&ocirc;t&egrave;s ch'est des flleurs<br/>
Qui s'montrent l'une aupres l'autre;<br/>
Y-en a de toutes couleurs<br/>
Pour vot go&ucirc;t et pour le n&ocirc;tre.<br/>
<br/>
De touos l's ouaisiaux nou ouait l'chant,<br/>
Et chacun d'ieux a sa note,<br/>
Du pus ptit jusqu'au pus grand,<br/>
De la grive &agrave; la linotte.<br/>
<br/>
Aussi haut qu'ou peut monter<br/>
S'en va chantant l'alouette,<br/>
Mais quand ou veint se rposer<br/>
De trop d'jouaie ou reste muette.<br/>
<br/>
Tant&ocirc;t haut et tant&ocirc;t bas<br/>
Nou vait voler les h&eacute;rondes;<br/>
Devant que d'finir un rpas<br/>
I font de diverses rondes.<br/>
<br/>
Pour se cauffer au solei<br/>
La l&ecirc;zarde se d&ecirc;halle;<br/>
Du verpeu dans le foss&eacute;<br/>
Nou vait bet&ocirc;t la lueu pale.<br/>
<br/>
Les ains n'sont pus engourdis<br/>
Mais se mettent &agrave; butiner;<br/>
Les papillons r&ecirc;villis<br/>
Voltillent sembliant danser.<br/>
<br/>
Qui biau temps pour les promneurs<br/>
A s'landrer le long des rues;<br/>
Qui biau temps pour l's amouoreurs<br/>
Une fais que la gniet est vnue.<br/>
<br/>
Le tui-tui et le coucou<br/>
De bouanne heure s'font entendre,<br/>
Et pus tard nou ouait &eacute;tou<br/>
La tourterelle si tendre.<br/>
<br/>
O doux Rnouv&eacute;<br/>
Que ta naissance<br/>
Apporte ov t&eacute;<br/>
De r&ecirc;jouissance.<br/>
<br/>
Tu rends esperance,<br/>
Soulage souffrance,<br/>
&Ecirc;pannis les coeurs<br/>
Tout comme les flleurs.<br/>
<br/>
<i><a href="langlois.html">PL</a></i><br/>
6/5/1872 &amp; 8/5/1872<br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="ernouve_saison.html">L'&Egrave;rnouv&eacute;</a><p>

<li><a href="rnouve.html">L&eacute; R'nouv&eacute;</a><p>
<li><a href="rnouve2.html">Le R'nouv&eacute;</a><p>
<li><a href="ernouve.html">L'Ernouv&eacute;</a><p>
<li><a href="satis.html">Chanson du R'nouv&eacute;</a><p>
<li><a href="ernveint.html">L'&Egrave;rnouv&eacute; tchi veint en J&egrave;rri</a><p>
<li><a href="pmrnouve.html">Le r'nouv&eacute; a Portinf&eacute;</a><p>
<li><a href="rnouve5.html">L'&Egrave;rnouv&eacute;</a><p>
<li><a href="rnouve4.html">Le R'nouv&eacute;</a><p>
<li><a href="ernouvegj.html">L'&Egrave;rnouv&eacute;</a><p>
<li><a href="ernouvegj2.html">Ch'est l'&Egrave;rnouv&eacute;, j'avons trop hivenagi</a><p>
<li><a href="fetedurnouve.html">La F&ecirc;te du R'nouv&eacute;</a><p>
<li><a href="rnouve6.html">Le R'nouv&eacute; en J&egrave;rri</a><p>
<li><a href="ernouv2.html">L'&Egrave;rnouv&eacute;</a><p>
<li><a href="rnouve8.html">La gr&egrave;ve au R'nouv&eacute; br&ucirc;le, la chithe en d'goutte</a><p>
<li><a href="rnouve9.html">L&eacute; sol&eacute; lit jaune coumme du lait</a><p>
<li><a href="harpthatonce.html">Mes chants d'autfais</a><p>
<li><a href="piernouve.html">Les d'vis d'eune Pie</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

