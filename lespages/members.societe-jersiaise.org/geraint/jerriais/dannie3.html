<HTML>
<HEAD>
<TITLE>Danni&eacute;, Chapitre 3</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Danni&eacute;, Chapitre 3</h2></font></center><p>

  <center><font color="#215e21"><h3>V&egrave;rsets 19-28</h3></font></center>

&Eacute;pis Nabu-kudurri-usur  fut f'l&eacute; et i' fit mauvaise minne contre Chadrah, M&eacute;chah et Ab&eacute;dn&eacute;go; et i' c'mandit qu'l&eacute; feu f&ucirc;sse ca&ucirc;ff&eacute; sept fais pus caud qu&eacute; d'cou&ocirc;teunme. Et i' c'mandit &agrave; tchiqu's'uns des corsos d&eacute; s'n arm&eacute;e d'li&eacute; Chadrah, M&eacute;chah et Ab&eacute;dn&eacute;go et d'les fliantchi dans l'feu br&ucirc;lant et fliambant. Ches'-ch&icirc;n f&ucirc;drent li&eacute;s coumme i' 'taient, habilyis en c&acirc;saques, braies, chapieaux et hardes et nou les pitchit bas dans l'feu br&ucirc;lant et fliambant. Viyant qu'la c'mande du rouai 'tait &agrave; si&eacute;the d&ecirc;li&ecirc;ment et qu'la caleu du feu 'tait si grande, les hoummes tch'y m'n&icirc;drent Chadrah, M&eacute;chah et Ab&eacute;dn&eacute;go f&ucirc;drent br&ucirc;l&eacute;s &agrave; mort par les fliambes du feu. Et ches'-ch&icirc;n, Chadrah, M&eacute;chah et Ab&eacute;dn&eacute;go, li&eacute;s coumme i' 'taient, d'val&icirc;drent dans l'feu br&ucirc;lant et fliambant. D'un embrun l'Rouai Nabu-kudurri-usur , &ecirc;ffrit&eacute; et &ecirc;m&egrave;rvilyi, s'm&acirc;tit et dit &agrave; ses hoummes avis&eacute;s, &quot;Ch'n'est-i' pon qu'j'avons fliantchi trais hoummes li&eacute;s dans l'feu?&quot;<br/>
<br/>
Et i' r&ecirc;ponn&icirc;drent au Rouai, &quot;Si-fait-dgia, Vot' Majest&eacute;!&quot;<br/>
<br/>
I' r'dit, &quot;&Egrave;rgardez! J'y vai quatre hoummes d&ecirc;li&eacute;s tchi lus pronm&egrave;nent au mitan du feu, et i' n'ont pon d'ma, et chu quatri&egrave;me-l&agrave; a la minne d'un fis des dgieux!&quot;<br/>
<br/>
&Eacute;pis Nabu-kudurri-usur  s'appr&eacute;chit du vitchet du feu br&ucirc;lant et fliambant et i' s'fit ainch&icirc;n: &quot;Chadrah! M&eacute;chah! Et Ab&eacute;dn&eacute;go! S&egrave;rvants du pus haut dgieu, d&ecirc;hal'-ous et v'nez-en ich&icirc;n!&quot; &Eacute;pis Chadrah, M&eacute;chah et Ab&eacute;dn&eacute;go lus d&ecirc;hal&icirc;drent du feu. Et les cap'taines, les conn&ecirc;tabl'yes, les gouv&egrave;rneurs et l's hoummes avis&eacute;s du rouai, touos rassembli&eacute;s, v&icirc;drent ches hoummes, sus les corps d&eacute; tchi l'feu n'avait pon d'r'&ecirc;ffet, et i' n'y'avait pon un g'veu d'la t&ecirc;te tch'avait 't&eacute; br&ucirc;l&eacute;, et lus c&acirc;saques n'avaient pon 't&eacute; vilann&eacute;es et n'y'avait pon d'tral&icirc;n sus ieux.<br/>
<br/>
Nabu-kudurri-usur  &egrave;rm&egrave;rtchit, &quot;Qu'l&eacute; dgieu d'Chadrah, M&eacute;chah et Ab&eacute;dn&eacute;go sait louangi, l'chein tch'a env'y&eacute; san m'sagi &agrave; seule f&icirc;n d'prot&eacute;gi ses s&egrave;rvants tch'avaient fouai en li et tch'avaient d'sob&eacute;i &agrave; la c'mande du rouai et rendu lus corps au feu &agrave; seule f&icirc;n qu'i' n's&egrave;rvent ni louangent autchun dgieu qu'lus dgieu &agrave; ieux.&quot;<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
