<HTML>
<HEAD>
<TITLE>Quand l'cat dort, les souothis jouent</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quand l'cat dort, les souothis jouent</h2></font></center><p>


<font size="-1"><i>Le M&eacute;nage &egrave;s Feuvres, </i><br/>
<i>St Ou&euml;n.</i><br/>
<br/>
<i>L&eacute; 3 d'ao&ucirc;t, 1974.</i><br/></font>
<br/>
Moussieu l'R&eacute;dacteu, <br/>
<br/>
&quot;Ch'est dr&ocirc;le,&quot; nouos disait Ma&icirc;t' Nicolas Anqu't&icirc;n quand i' vint p&acirc;sser la s&eacute;th&eacute;e siez Papa quand j'tais mousse, &quot;comment qu'eune p&eacute;tite souothis peut faithe peux &egrave;s femmes. Ma bouannefemme n'est pon &ecirc;ffrit&eacute;e d'sa sorte. Nou pou&ocirc;rrait qu&acirc;si dithe qu'ou n'a peux d'rein, et pourtant, d'vaie eune souothis est assez pour li tou&acirc;nner les sangs. Ou n'a pon d'peux d'un gros p&ecirc;tre, et j'l'ai veue attraper un immense &ecirc;tch&egrave;rbot et l'bailli &agrave; la catte. Quand oulle est m&acirc;rrie nou dithait qu'oulle est capabl'ye d'&ecirc;tibotchi un tigre, mais la veue d'eune souothis est assez pour la faithe s'&ecirc;vanni.<br/>
<br/>
&quot;J'allis dans l'parleux l'aut' arlev&eacute;e pour qu'si l'portrait d'ma belle-m&eacute;the pour l&eacute; faithe enfr&ecirc;mer, et j'trouvis ma M&egrave;rrotte d&eacute;but sus la tabl'ye &agrave; t'n&icirc;n ses cotillons l'tou d'ses gambes. <br/>
<br/>
'Ah!', ou m'dit, 'J'sis-t-i' contente qu&eacute; tu'es v'nu. J'tais finnie d'&ecirc;pousseter, et y'avait eune souothis dans l'armouaithe quand j'l'ai ouv&egrave;rte pour ram&acirc;sser mes bouans v&egrave;rres pour les laver. J'sis &ecirc;pouvant&eacute;e! Ch'est assez pour m&eacute; donner l'coup d'la mort. Va vite qu'si la Minnette pour la mett' dans l'armouaithe pour qu'oulle attrape chutte souothis-la . . Nou fait, arr&ecirc;te eune minnute. Quand j'y pense, j&eacute; n'sai pon si tu d&eacute;v'thais faithe chenna. La souothis est grosse comme un rat et ou pou&ocirc;rrait mordre la pou&ocirc;rre Minnette. J'crai qu'tu f'thais mus d'aller ch&egrave;rchi t'n arme! <br/>
<br/>
&quot; Ma, pou&ocirc;rre M&egrave;rrotte,&quot; j'li dis, 'j'vai bein qu'tu'es toute &ecirc;n&egrave;rv&eacute;e et qu'tu n'est pon dans tes bouans sens. &Agrave; c'menchi, i 'n'y a pon eune souothis dans tout J&egrave;rri tch'est grosse comme un rat. M&ecirc;me un mulot, tch'est pus gros qu'eune souothis, est bein liain d'&ecirc;t' gros comme un rat. D'scend d&eacute; d'ssus la tabl'ye, et j'm'en vais en souongni, d'la souothis.'<br/>
<br/>
&quot; ' Ah mais danme n&acirc;nn&icirc;n! ', ou m'dit. ' J&eacute; n'descendrais pon pour chent louis! La souothis pou&ocirc;rrait ramonter amont mes cotillons! ' <br/>
<br/>
'Bah! ', j'li dis 'tu'es sus tes n&egrave;rs. Vein-t'en qu&eacute; j't&eacute; porte dans la tchu&icirc;sinne. Ou n't&eacute; f'tha pon d'ma quandi qu'j&eacute; s'sai l&agrave;.' <br/>
<br/>
' Eh bein,' ou m'r&ecirc;ponnit, en trembliant, '&egrave;rgarde qu'la porte d&eacute; l'armouaithe est bein freunm&eacute;e et l'cliantchet m&icirc;ns d'vant qu'tu m'prange autchun bord. Oh las, j'tai-t-i' ieu peux! '<br/>
<br/>
&quot; 'Freunme la porte quand tu sortithas,' ou m'dit eune fais assise dans sa grand tchaise &agrave; c&ocirc;t&eacute; d'l'&acirc;tre dans la tchu&icirc;sinne, ' car ou pou&ocirc;rrait bein entrer ich&icirc;n. Janmais j'n'oubli&ecirc;thai la fais qu'eune souothis ramontit amont l'dg&eacute;th&eacute; des braies &agrave; man fr&eacute;the Amice quand il 'tait &agrave; a&icirc;dgi &agrave; la machinne a battre siez Mait' Douard L&eacute; Boutilyi &agrave; La Pointe. I' n'savait pon trop bein tch'est tch'i' sentait grapinner amont sa gambe; mais il eut la pr&eacute;sence d'esprit d'mett' sa main d'ssus et d'l'&ecirc;touffer entre ses dr&acirc;ses et ses braies. Mais pense tch'est tch '&eacute;thait peu s'arriver s'i' l'avait la&icirc;ssie aller pus haut. Ch 'tait en l'&ecirc;touffant tch'i' s'sauvit p't-&ecirc;t' la vie!<br/>
<br/>
&quot;Quand nouot' fille Jeanneton entrit dans la tchu&icirc;sinne pour graie l'th&eacute;e, M&egrave;rrotte c'menchit &agrave; l&icirc; raconter sa t&egrave;rribl'ye aventuthe et l'mithacl'ye d&eacute; s'n &ecirc;cappe d&eacute; la souothis. Dans l'entretemps j'allis qu'si la catte tch' &eacute;tait &agrave; s'solilyi dans l'gard&icirc;n pour la mett' dans l'parleux, et j'ouvris la porte d'l'armouaithe. Ch&icirc;n minnutes pus tard j'v&icirc;nmes Minette &egrave;rv&eacute;n&icirc;n auve eune pou&ocirc;rre p&eacute;tite souothis tch'&eacute;tait &agrave; ma&icirc;ntchi crue dans sa bouoche. M&egrave;rrotte fit un brai quand ou l'avisit sorti par la porte en s'en allant d'houors atout. <br/>
<br/>
'L&agrave;!'. ou s'fit, ' j'vouos disais bein, qu&eacute; ch'tait eune grosse souothis! La pou&ocirc;rre Minnette a d'la peine &agrave; la porter. Oh mais, tchi bonheu qu'ou n'ma pon mordue quand j'ai ouvert la porte d'l'armouaithe. J'en fr&eacute;mis quand j'y pense!<br/>
<br/>
&quot; Pouortant, comme j'vouos l'disais.&quot; nouos dit Ma&icirc;t' Nicolas, &quot;ma M&egrave;rrotte n'est pon &ecirc;ffrit&eacute;e d'sa sorte. V'la tchi montre tchi d'g&acirc;ts qu'l'&icirc;nmaginn&acirc;tion peut faithe &agrave; un esprit normalement couothageux.&quot;<br/>
<br/>
Quand Mess Anqu't&icirc;n s'en allit, j&eacute; d'mandis &agrave; Papa tch' &eacute;tait la diff&eacute;thence entre eune souothis et un mulot. &quot;Un mulot,&quot; i' m'dit, &quot;est pus gros et pus grand qu'eune souothis. I 'lus entr'&egrave;rsembl'yent autr&eacute;ment. Mais nou n'trouve pon d'mulots dans la ma&icirc;sons. I' d'meuthent g&eacute;n&eacute;ralement d&eacute;hors dans les clios et les gard&icirc;ns et i' sacagent les paids d'camp au l'vage.&quot;<br/>
<br/>
&quot;Les femmes en ont-i' peux &eacute;tout ? &quot; j'li d'mandis.<br/>
<br/>
&quot;Tu f'thas mus d&eacute; d'mander &agrave; ta Manman,&quot; i' m'dit.<br/>
<br/>
&quot;Eh bein,&quot; m'dit Manman, &quot; ch'est comme dans toutes choses. Y'en a tch'en ont peux, comme il' ont peux des souothis. Et y'en a tchi n'en ont pon d'peux. Quant &agrave; m&eacute;, j'n'ai pon d'peux d'mulots ni d'souothis, mais j&eacute; n'peux pon repondre pour toutes les femmes. Ch&acirc;tchun conna&icirc;t siez s&eacute;. Eune chose est c&egrave;rtaine. Les souothis et mulots ont autant d'peux des gens comme les gens ont peux d'ieux et i' n'ch&egrave;rchent pon &agrave; faithe d&eacute; ma &agrave; p&egrave;rsonne! &quot;<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfsouothis.html">Les d'vis du Bouan'homme George</a><p>
<li><a href="gdfcat.html">L&eacute; cat</a><p>
<li><a href="trappes.html">Les Trais Trappes-&agrave;-rats</a><p>
<li><a href="mefious.html">M&eacute;fious des Souothis</a><p>
<li><a href="anmie.html">Ma p'tite anmie</a><p>
<li><a href="mansegret.html">Man S&eacute;gret</a><p>
<li><a href="twaleggitmice.html">Des souothis &agrave; deux pids</a><p>
<li><A HREF="rat.html">Rat</A><p>
<li><a href="piedpiper.html">L&eacute; P&icirc;freux Piel&eacute; d'Hanm'l&icirc;n</a><p>
<li><a href="gdftaupes.html">Taupes et crapauds</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

