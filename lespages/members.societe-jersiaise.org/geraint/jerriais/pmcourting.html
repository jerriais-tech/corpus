<HTML>
<HEAD>
<TITLE>Courting Days</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Courting Days</h2>

Ph'lip and Merrienne Remember<br/></font></center><p>
<br/>
Moussieu l'Editeu,<br/>
<br/>
Hier au s&eacute;, la Merrienne, ayant mint la vaiselle dans l'armouaithe et patchi l'doubliyi, voulit s'mettre &agrave; f&eacute;th&eacute;.<br/>
<br/>
&quot;Mais, ma pou&ocirc;re fille,&quot; j'l'y dit, &quot;pourtchi qu'tu n'te r'p&ocirc;se pas un mio? Estch-que tu n'en as pas fait assez. Ve't'en t'assi&egrave;the aupi du feu.&quot;<br/>
<br/>
 &quot;J'pense ben,&quot; ou dit, &quot;et sans doute tu f'th&acirc;s l'f&eacute;thage pour m&eacute;. Si tu t'm&eacute;ttais &agrave; p'l&eacute; les patates et gratt&eacute; les c&acirc;rottes et les p&acirc;nais pour le din&eacute; d'main tu s'sais comme m&eacute;, otchup&eacute; utilement. Mais tu'as tr&eacute;jous tait yun  pour prendre t'n'aise dans ta grand'chaise, tandis qu'm&eacute;, quand y'a du trav&acirc;s &agrave; faithe, j'm'y mets. C&acirc;rre-t&eacute; un mio que j'mette la plianche comme y faut.&quot;<br/>
<br/>
Pour tchiques minutes n'y'eut rain d'dit mais quand vint un temps ne v'la la Merriencce tch'y r'qu&eacute;menche.<br/>
<br/>
&quot;Dans man temps,&quot; ou dit, &quot;nou n's'assi&eacute;vait pas dans une tchaise &agrave; rain n'faithe quand v'nait l's&eacute;. M&eacute;m&eacute;e nos mettait &agrave; coudre ou &agrave; tricot&eacute; ou m&ecirc;me &agrave; faithe d'la dentelle, et si yunne de nous voulait sorti, ou voulait sav&eacute; pourtchi et si la raiponse n'l'y pliaisait pon ch'tait n&acirc;nin. P&eacute;p&eacute;e tait dans l's'&ecirc;tablyes avec sa lanterne ou dans l'solyi &agrave; m&acirc;t&eacute; sa pliante. Et quand v'nait huit heuthes en hiv&eacute; nous avait une t&acirc;sse de tais et une bouochie d'g&acirc;che, et cache au liet. M&eacute;m&eacute;e restait &agrave; bas &agrave; rabillyi des cauches ou les qu'minses &agrave; p&eacute;p&eacute;e, mais b&eacute;t&ocirc;t y ramontaient &agrave; haut avec l&ucirc;s chandelles, et dans djais minutes y ronfliaient touos les deux &agrave; ch&acirc;tchi tout.&quot;<br/>
<br/>
&quot;En hiv&eacute;, oui,&quot; j'm'accordit, &quot;mais ch'tait pas d'm&ecirc;me en &ecirc;t&eacute;. Nou n'se couochait pas d'si bouonne heuthe au mais d'Juin.&quot;<br/>
<br/>
&quot;Nan,&quot; ou dit, &quot;car nou restait dans les clios jusqu'&agrave; la niet, et si une fille voulait vais san galant, oulle avait &agrave; s'&ecirc;capp&eacute; par d&eacute;ssus l'f&ocirc;ss&eacute;, pour chinq minutes. Man p&eacute;the en gaffit yun une bord&eacute;e tch'y tait &agrave; t&acirc;chi d'm'embr&eacute;chi, et j'te garantis tch'jy ne r'vint pas ch'ty-l&agrave;. Oh damme v&egrave;the, les filles taient survillyies dans chu temps-l&agrave;.&quot;<br/>
<br/>
&quot;Avec chonna,&quot; j'l'y dit, &quot;ils avaient ocquo un mio d'pliaisi tchiquefais.&quot;<br/>
<br/>
La bouonnefemme sou&ocirc;rit. &quot;Eh ben, v&egrave;the, mais y n'fallait pas &ecirc;tre b&ecirc;te. Yunne de mes soeurs, la Jane, r'vint &agrave; onze heuthes pass&eacute;es un s&eacute; d'une pratique pour l'examen, et voulit dithe que ch'tait la faute de l'organiste tch'y l's'avait faites pratichi les cantiques pour quatre heuthes de temps. Si jamais une fille a yeu une bouonne pitchine pour dithe des mensonges ch'tait la pou&ocirc;re Jane chutte bord&eacute;e-l&agrave;.&quot;<br/>
<br/>
&quot;Mais t&eacute;,&quot; j'l'y dit, &quot;tu'avais p&ucirc;s d'avis.&quot;<br/>
<br/>
&quot;Heutheusement,&quot; ou dit, &quot;autrement jamais je n'me s'sais mathi&eacute;e. Mais avec chonna, Ph'lip, j'ai pens&eacute; ben des fais que quand j'allais t'trouv&eacute; aupi du h&eacute;chot quand m&eacute;m&eacute;e criyait que j'dormais, ch'tait hardi ristchi. Et j'avais tr&eacute;jous peux qu'tu ne r'mett'rais pas l'&ecirc;tchelle en pi&egrave;che.&quot;<br/>
<br/>
&quot;Ma f&eacute;!&quot; j'l'y dit, &quot;j'en fut ben pr&egrave;s la fais qu'j'entendit un pas dans la ruette et j'cru que ch'tait tan p&egrave;the. Ben seux qu'je n'voulais pas l'vais &agrave; chu moment-l&agrave;, car y tait rade, le vier balloque.&quot;<br/>
<br/>
&quot;Oh, y n'tait pas tant pi&egrave;the,&quot; ou s'fit. &quot;Quand tu vint p&ucirc;s tard l'y d'mand&eacute; si t'voulait pour san biau-fils y n'te dit pas n&acirc;nin. Et tu'&eacute;tais si nerveux, man Ph'lip. Tu trembliais comme une fieille. J'tais dans l'all&eacute;e &agrave; &ecirc;cout&eacute;, et j'entendais tes g'nors tchi s'entre capuchaient. Allons, n'en v'la assez pour as&ecirc;s&eacute;. Tch&egrave;sque tu veur pour tan soup&eacute;?&quot;<br/>
<br/>
<i><a href="lebrocq.html">Ph'lip</a></i><br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmmathiages.html">Les mathiages d'agniet et d'aut'fais</a><p>
<li><a href="obey.html">The Promise To Obey</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="pmdivorce.html">Merrienne pasle d'une divorce</a><p>
<li><a href="pmpeace2.html">Peace and Quiet in the Home</a><p>

<li><a href="faitlamour.html">Chaque jour &agrave; son tour, Tout l'monde fait l'amour</a><p>
<li><a href="gdflouanges.html">Les louanges d&eacute; s&eacute;-m&ecirc;me n&eacute; valent rein!</a><p>
<li><a href="bazaar.html">Le Bazaar</a><p>
<li><a href="pm14fevri.html">L&eacute; Quatorze F&eacute;vri</a><p>
<li><a href="chance.html">Par Chance</a><p>
<li><a href="painscheming.html">A Scheming Mother's Little Plot</a><p>
</UL>
</FONT>
<br>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
