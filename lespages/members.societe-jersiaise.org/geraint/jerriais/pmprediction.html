<HTML>
<HEAD>
<TITLE>Merrienne makes a prediction</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne makes a prediction</h2>
Too many visits to London</font></center><p>


Moussieu l' Editeu<br/>
<br/>
L'autre s&eacute;, &eacute;tant assis la Merrienne et m&eacute; aupi du feu pour nos gard&eacute; cauds, car y faisait une fraid d'tchan en d'hors, ou m'dit comme chonna: <br/>
<br/>
&#8220;Y'a une chose que je n'comprends pas, Ph'lip. Pourtchi qu'nos grands m&ecirc;ssieux sont tr&eacute;jous hors en Angli&eacute;terre? Y m'semblye que toutes les fais qu'j'ouvre la g&acirc;zette, y'a la nouvelle qu'une d&eacute;putation est horte ou s'en va &agrave; Londres pour consult&eacute; tchique Minist&egrave;the. <br/>
<br/>
&#8220;Le Baillyi en est pr&egrave;sque tr&eacute;jous yun, et j'crai ben qu'&agrave; maintchi du temps il aim'thait ben m&ucirc;s &ecirc;tre siez-l'y; epis y'a l'Senateur Edwards, et l'Ph'lip Le Feuvre, et chu gros D&eacute;put&eacute; Krichefski, et j'viyons m&egrave;me que chutte semaine le Conn&ecirc;tablye de Saint-Pierre en faisait yun. Y faut t'ch'il aie du couothage a s'n'&acirc;ge de ristchi sa vie dans chais machines-l&agrave;.&#8221;<br/>
<br/>
&#8220;Oh, ne t'g&egrave;ne pas,&#8221; j'l'y dit. &#8220;Il est comme touos l's'autres, ben asseuth&eacute;.&#8221;<br/>
<br/>
&#8220;V&egrave;the,&#8221; ou dit, &#8220;mais v'la tchi n'l'y vaudra pas grand'-chose quand y s'sa au fond d'la m&eacute;, avec les baleines et l's'autres grands paissons &agrave; l'y catouollyi l's'ortets. Mais ch'n'est pas l&agrave; l'affaithe. A m'n'id&eacute;e ils y vont ben trop souvent &agrave; Londres, nos m&ecirc;ssieux. Ch'tait pas d'm&ecirc;me dans les viers temps, pourtchi ach'tey? A qu'menchi, tch&egrave;s-que-y paie pour tout chonna?&#8221;<br/>
<br/>
&#8220;T&eacute; et m&eacute;,&#8221; j'l'y raiponnit, &#8220;ch'est &agrave; dithe le publyic.&#8221;<br/>
<br/>
&#8220;Mais y dait en cou&ocirc;t&eacute;!&#8221;<br/>
<br/>
&#8220;Ben seux qu'il en cou&ocirc;te,&#8221; j'l'y dit, &#8220;mais l's'Etats ont tout plein d'sous, et ch'n'est pas g&egrave;nant. Tchiques chens louis d'p&ucirc;s ou main n'font autchune diff&eacute;thence quand la bourse est tr&eacute;jous pli&egrave;ne.&#8221;<br/>
<br/>
&#8220;Nan,&#8221; ou dit, &#8220;mais dans man temps j'ai connu des gens tch'avaient tant sous tch'y n'savaient pas tchi en faithe, mais tch'y s'trouvaient souos l'fou &agrave; la fin. Mais enfin, ch'n'est pas chonna. Y'a tchiquechose de ben p&ucirc;s s&eacute;rieux.<br/>
<br/>
&#8220;Et tch&egrave;sque ch'est?<br/>
<br/>
&#8220;Ch'est chonnechin. Aut'fais nous enviyait une deputation &agrave; Londres quand il tait tch&eacute;stchon de d'fendre nos drouaits. Si l'Gouvernement voulait s'm&ecirc;l&eacute; dans l's'affaithes tchi n'le concernait pas, nous allait l'y dithe tout net et carr&eacute; de taithe sa b&egrave;que et d'all&eacute; s'faithe quatorze. Mais d'nos jours y m'semblye que l's'Etats n'ont autchune confiance en yeux-m&ecirc;mes, et qu'toutes les fais qu'tchique p'tite diffitchult&eacute; s'sou&ocirc;leve, y faut tout-d'suite all&eacute; &agrave; Londres pour d's'avis et des conseils.<br/>
<br/>
&#8220;En faisant chonna,&#8221; ou continuit, &#8220;j'admettons que je n'sommes p&ucirc;s capablyes de nos gouvern&eacute;, et yun d'chais jours, crai-le ou non, j'allons nos trouv&eacute; en embarras.&#8221;<br/>
<br/>
&#8220;Dans tchi sens?&#8221; j'l'y d'mandit.<br/>
<br/>
&#8220;Dans chu sens ichin. Tchique biau jour y nos veindra une lettre du Gouvernement nos disant tch'y vaient ben tchi faut tch'y veinnent &agrave; notre aide, et nos informant, qu'&agrave; cause de chonna ils ont d&eacute;cid&eacute; qu'&agrave; l'av'nin je f'thons partie d'l'Angli&eacute;terre.<br/>
<br/>
&#8220;Chonna, Merrienne, ch'est du gniolin,&#8221; j'l'y dit.<br/>
<br/>
&#8220;Eh ben,&#8221; ou dit, &#8220;tu me r'dithas. Mais je n'crai pas qu'i'ai ocquo perdu la t&ecirc;te. Ram&acirc;sse une pal'tee d'cherbon et digote chu feu-l&agrave;. J'ai les pids g'l&eacute;s.&#8221;<br/>
<br/>
<i><a href="lebrocq.html">Ph'lip</a></i><br/>
<i>1949</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmjerri.html">J&ecirc;rri pour les J&ecirc;rriais</a><p>
<li><a href="pmcommissioner.html">The Commissioner's Report</a><p>
<li><a href="pmstates.html">Merrienne on the States</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

