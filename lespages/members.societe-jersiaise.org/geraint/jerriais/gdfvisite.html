<HTML>
<HEAD>
<TITLE>La Visite Rouoyale - Visite Royale</TITLE>
<META  name="keywords" content="JÃ¨rriais, Royal Court, Visite Royale, Parishes, branchage, roads, routes, chemins, justice, Jurats,  Geraint Jennings">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


 <center><font color="#215e21"><h2>La Visite Rouoyale</h2></font></center><p>

&nbsp;<p>

<TABLE align="right">
<TR>
<TD>

<CENTER><IMG SRC="visite_rouoyale1.jpg" WIDTH=300 HEIGHT=249><BR>
<FONT SIZE=2>La V&icirc;site Rouoyale &agrave; St. H&eacute;lyi en 2000</FONT><p></CENTER>

</FONT></TD>
</TR>
</TABLE>


<font size="-1"><i>Le M&eacute;nage &egrave;s Feuvres, St Ou&euml;n.<br>
L&eacute; 27 d'ao&ucirc;t, 1983.</i><p></font>

Moussieu l'R&eacute;dacteu,<p>

Auve touos les changements tch'ont tchulbut&eacute; nos moeurs et not' mode d&eacute; vivre, j'sis content d'vaie tch'i' y'a acouo des vielles cou&ocirc;teunmes comme La Visite Rouoyale tch'asse&ucirc;thent &egrave;s anciens qu&eacute; tchiquechose d&eacute; valeu du temps jadis &ecirc;cliaithe acouo l'restant d'lus jours.<p>

Oulle a ieu lieu dans deux d'nouos p&acirc;raisses &agrave; ches drein et d&eacute;pis m'n arriv&eacute;e en J&egrave;rri, La Visite Rouoyale, comme en est la cou&ocirc;teunme touos l's ans.<p>

Oulle est ieune des anciennes cou&ocirc;teunmes d&eacute; l'&Icirc;le, comme nouos l'dit Charles Le Tch&ecirc;ne dans san livre "A Constitutional History of Jersey", tchi pathut en 1856. Moussieu L'Tch&ecirc;ne 'tait Jur&eacute;-Justicier et Membre d's <a href="etats.html">&Ecirc;tats</a>. En p&acirc;lant d'L'Assise d'H&eacute;ritage, eune aut' vielle cou&ocirc;teunme, i' nouos dit tch'il 'tait probabl'ye qu&eacute; certaines parties et c&eacute;r&eacute;monies d&eacute; chutte cou&ocirc;teunme n'&eacute;taient p't-&ecirc;t' pon n&eacute;cessaithes souos les conditions d'la vie d'chu temps-la, mais tch'i' n'viyait autcheune raison pour aboli les vielles cou&ocirc;teunmes seulement pa'ce qu'il' 'taient anciennes et qu&eacute; lus &ecirc;ffet n'tait pus d'&icirc;mportance dans la vie d'san temps. J'sis absol&ucirc;ment d&eacute; s'n avis, car i' constituent un accord historique du temps p&acirc;ss&eacute; auve l&eacute; temps actuel et auve nouot' he&ucirc;theuse alliance auve la Couronne, qu'ou f&ucirc;sse d&eacute; Nouormandie ou d'Angli&eacute;t&egrave;rre.<p>

Ch't ann&eacute;e, &agrave; La Visite Rouoyale &agrave; <a href="st_ouen.html">St Ou&euml;n</a>, un pr&eacute;c&eacute;dent fut &ecirc;tablyi quand, pour la preunmi&eacute; fais duthant les si&egrave;cl'yes d&eacute; l'existence d&eacute; La Visite, deux femmes, Madanme Phyllis Lucas, n&eacute;e Le Brun, la femme au Juge Max Lucas, et Madanme June Le Maistre, femme d&eacute; Fran&ccedil;ois Amy Le Maistre, Gentilhomme, et Pr&eacute;sidente d&eacute; l'&Icirc;nstitut des Femmes d&eacute; St Ou&euml;n, s&egrave;rv&icirc;drent comme Voyeux.<p>

L'honneu d'aver 't&eacute; la preunmi&eacute; femme d&eacute; tout temps appel&eacute;e pour &ecirc;t' ass&egrave;rment&eacute;e comme Voyeux appartcheint &agrave; Madanme Lucas. San nom fut l'deuxi&egrave;me nom appel&eacute;, l&eacute; preunmyi &eacute;tant l'chein du Seigneur du Fief Haubert et Seigneurie de St. Ou&euml;n, Moussieu Philip Malet de Carteret.<p>

Madanme Le Maistre fut la pr&eacute;chaine a &ecirc;t' appel&eacute;e, un grand honneu &eacute;tout, et sans doute touos les Voyeux f&ucirc;drent ass&egrave;rment&eacute;s en m&ecirc;me temps. I' pathait, &eacute;tout, qu&eacute; ch'tait probabli&eacute;ment la preunmi&eacute; fais qu'un Seigneur d&eacute; St. Ou&euml;n f&ucirc;sse appel&eacute; pour &ecirc;t' Voyeux. N&eacute; v'l&agrave; don deux pr&eacute;c&eacute;dents, et un traisi&egrave;me &eacute;thait 't&eacute; &ecirc;tablyi en honneu d'la p&acirc;raisse d&eacute; St. Ou&euml;n &agrave; ch't' occ&acirc;sion si l'Juge Lucas, tch'avait &agrave; s'otchuper d'un aut' &ecirc;v&egrave;nement d'urgence dans tchi la pr&eacute;sence d'un Jur&eacute; Justicier 'tait n&eacute;ccssaithe, avait 't&eacute; pr&eacute;sent sus l'Banc d'Justice, comme i' s'y attendait, quand les Voyeux f&ucirc;drent ass&egrave;rment&eacute;s un homme parmi les Jur&eacute;s Justiciers et sa femme du nombre des Voyeux.<p>

Moussieur L'Tch&ecirc;ne nouos dit qu' apr&egrave;s aver marchi les c'mins d'la p&acirc;raisse, un diner 'tait fourni par la Couronne pour les M&ecirc;ssieux d'la Cour, et un autre pour les Voyeux. Chutte pliaisante cou&ocirc;teunme existe acouo, et l'Recteu, membre du Conmit&eacute; p&acirc;rouaissial des C'mins en v&egrave;rtu d'sa ch&egrave;rge, est &icirc;nvit&eacute; &agrave; mangi auve les M&ecirc;ssieux d'la Cour. Mais l'<a href="connetable.html">Conn&ecirc;tabl'ye</a>, les Voyeux et aut' fonctionnaithes d&eacute; la p&acirc;raisse ont lus diner &agrave; part. I' pathait, en tout cas, qu&eacute; tout l'monde jouissent d'un raide bouan app&eacute;tit &agrave; ch't' occ&acirc;sion!<p>

Chein tchi n'existe pus, dgia, est l'd&icirc;ner tchi soulait &ecirc;t' donn&eacute; par la Couronne, aupr&egrave;s L' Assise d'H&eacute;ritage, &egrave;s <a href="gouverneux.html">Gouv&egrave;rneux</a>, <a href="politics.html#bailiff">Bailli</a> et Jur&eacute;s et aut' membres d&eacute; la Cour Rouoyale, et &egrave;s Seigneurs des fieux tchi daivent compathance &agrave; L' Assise, ouaithe qu&eacute; les Seigneurs m&ecirc;me ont un r'pas.<p>

I' y'a deux p&ocirc;ssibilit&eacute;s &agrave; propos d&eacute; la provenance du titre J&egrave;rriais d&eacute; Voyeux, ouaithe qu&eacute; Moussieu L'Tch&ecirc;ne envisagit la fonction des ass&egrave;rment&eacute;s comme &eacute;tant d&eacute; "vaie" ou d&eacute; "d&ecirc;couvri" des emp&ecirc;chements dans les c'mins. Ieune des p&ocirc;ssibilit&eacute;s est l'&ecirc;volution du Latin "via" en "vaie" en Nouormand et en "voie" en Fran&ccedil;ais, voulant dithe un c'min, l&eacute; vrai titre d&eacute; La Visite Rouoyale &eacute;tant La Visite des Chemins Royaux, Voies et Sentes Publiques. Un exempl'ye du mot "vaie", "voie" ou "voye" est l'nom d'un clios, L&eacute; Clios d'Ava la Vaie, ou Le Clos d'Aval la Voie (l&eacute; clios souos l'niv&eacute; du c'min), tch'est dans l's envithons du Coin &agrave; St Br&eacute;lade.<p>

Pouortant, l'originne la pus probabl'ye du mot Voyeux, et la cheinne sou&ocirc;t'nue par l&eacute; grand savant Nouormand l'Abb&eacute; Marcel Lel&eacute;gard, tchi v&icirc;nt m'visiter y'a eune tch&icirc;nzaine, est du Latin "vicarius." D&eacute; chu mot est v'nu les mots Nouormands ou Fran&ccedil;ais "voieur", "voyeur" et "voyer", et les mots Angliais "vicar" et "vicarious". Ches'chin ont l&eacute; sens d&eacute; tchitch'un tch'est d&eacute;l&eacute;gu&eacute;, ou tch'est &agrave; agi pour un autre, dans l'cas J&egrave;rriais pour l'autorit&eacute; rouoyale, aut'fais ducale.<p>

N&eacute; v'l&agrave; don eune bouanne raison pour pr&ecirc;s&egrave;rver les vi&egrave;rs titres J&egrave;rriais comme <a href="connetable.html">Conn&ecirc;tabl'ye</a> et l's emp&ecirc;chi d'&ecirc;t' m&ecirc;nomm&eacute;s en les traduisant et les r&eacute;duithant en Angliais mod&egrave;rne.<p>

<i><a href="lefeuvre.html">George d'La Forge</a></i><p>

&nbsp;<p>

<FONT SIZE=2>
<i>Viyiz &eacute;tout:</i>
<ul>

<li><a href="visite2k.html">La V&icirc;site Rouoyale &agrave; St. H&eacute;lyi en 2000</a><p>
<li><a href="cahouain_visiteroyale.html">La visite royale &agrave; Saint-Louothains</a><p>
<li><a href="brancage.html">L&eacute; Brancage</a><p>
<li><a href="brancage2.html">L'originne d&eacute; nos routes, nos foss&eacute;s et l'brancage</a><p>
<li><a href="brancage3.html">L&eacute; Caouain et l'brancage</a><p>
<li><a href="pmfin.html">Merrienne et la f&icirc;n du monde</a><p>
<li><a href="pmbranchage.html">Les V&icirc;sites du Branchage</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
