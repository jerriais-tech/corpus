<HTML>
<HEAD>
<TITLE>Nos Recteurs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nos Recteurs</h2></font></center><p>

L'autre s&eacute;, la Merrienne, ayant liut dans la g&acirc;zette touos les d&eacute;tails de la grande r&eacute;c&eacute;ption par l'Ev&ecirc;que, en ville, fit la r'm&eacute;rque tch'il avait donn&eacute; d'bouons avis &egrave;s gens d'Eglise, et surtout &egrave;s Recteurs.<br/>
<br/>
&quot;Par chein qu'j'en comprends,&quot; ou s'fit, &quot;y l&ucirc;s dit tchi fallait travaillyi p&ucirc;s du, et tchy y d'vaient collect&eacute; p&ucirc;s d'sous, pour envi&eacute;, j'pense bein en Angli&eacute;terre. Mais, pourtchi, donc tch'ils ont tr&eacute;jous besoin d'sous-l&agrave;?<br/>
<br/>
&quot;Eh bein, Merrienne,&quot; j'l'y dit, &quot;je n'sais pas. Si j'avais &agrave; r'qu&eacute;menchi je crai que j'me f'thais ministre p&ucirc;stot que de m'mettre fermyi. Apr&egrave;s touot, un Recteur n'a pas une si mauvaise djobbe. Nou l'y donne une belle maison, fournie, et un gardin, et la somme tch'y r'chet peut l'gard&eacute; en allant, &eacute;pis il est tr&eacute;jous en seuzet&eacute;, car pour bein tch'y n'cope pas la gorge &agrave; sa belle-m&egrave;the, ou fiche le camps avec la femme de yun d'ses seurveillants, nou n'peut pas l'mettre &agrave; la porte, tandis qu'si un mins&eacute;thablye fermyi attrape deux mauvaises saisons d'si&eacute;te, le v'la souos l'fou.&quot;<br/>
<br/>
&quot;Tout chonna est vrai assez,&quot; ou dit, &quot;mais n'oublie pas que l'Recteur est forchi d'pr&ecirc;chi deux fais touos les D&icirc;nmanches, et tch'y dait p&acirc;ss&eacute; bein du temps &agrave; pr&eacute;path&eacute; ses sermons. Ch'n'est pas un homme comme t&eacute; tch'y pou&ocirc;rrait faithe chonna.&quot;<br/>
<br/>
&quot;Oh, grand doux, si-fait,&quot; j'l'y dit. &quot;Si la pathole me mantchait j'pou&ocirc;rrais tr&eacute;jous accat&eacute; un sermon ou deux &agrave; bouon marchi, et j'ne s'sais pas l'preumi&eacute; Recteur &agrave; l'faithe. Y n'est pas donn&eacute; &agrave; tout l'monde d'av&eacute; la langue bein pendue.&quot;<br/>
<br/>
&quot;Y'a les pauvres et les malades &agrave; v&icirc;sit&eacute;,&quot; ou dit, &quot;et chonna prend du temps &eacute;pis jusqu'&agrave; y'a tchiques ann&eacute;es l'Recteur tait membre d's'<a href="etats.html">Etats</a> et s&ucirc;s des comit&eacute;s. Ch'n'est pas d'm&ecirc;me ach'teu, j'avous, mais avec chonna, un Recteur tch'y veur faithe san d'v&eacute; peut s'otchup&eacute; du matin au s&eacute;, et, apr&egrave;s tout ses salaithes n'sont pas l'P&eacute;rou.&quot;<br/>
<br/>
&quot;J'ai ou&iuml; dithe,&quot; je m'fit, &quot;que quand Moussieu Luce, tch'y n'est p&ucirc;s, s'en fut &agrave; <a href="ste_mathie.html">Sainte-Mathie</a>, y fut forchi d'f&eacute;rm&eacute; sa terre l'y-m&ecirc;me pour pouv&eacute; vivre. J'me r'souveins d'l'av&eacute; veu port&eacute; ses patates s&ucirc;s l'bridge, avec une van et un vier bidet tch'y n'valait pas quatre sous. Au jour d'agniet y louothait la t&ecirc;rre et &icirc;thait en ville dans san moteur. Et chein tchi m'surprend chais d'vais touos chais Angliais en ch&eacute;rge de nos eglises. Je n'comprends pas chonna du-tout.&quot;<br/>
<br/>
&quot;V&egrave;the, ch'est bein dr&ocirc;le,&quot; ou dit &quot;tchi n'se trouve pas d'bouons J&ecirc;rriais, comme aut'fais. Quand j'tais jeune, un homme de campagne tch'avait trais fils, m&eacute;ttait l'grand s&ucirc;s la ferme, enviyait le s'cond en m&eacute;, et faisait un ministre du traisi&egrave;me, mais ch'n'est pas d'm&ecirc;me ach'teu. Les jeunes gar&ccedil;ons aiment m&ucirc;s all&eacute; dans Hill Street ou dans les boutiques. Y n'veulent pas sali l&ucirc;s mains &agrave; ferm&eacute;, y sont malades comme des tchans si vont s&ucirc;s un bat&eacute;, et quant au minist&egrave;re, ch'est la draine de l&ucirc;s pens&eacute;es. J'trouve chonna bein triste.&quot;<br/>
<br/>
&quot;Tu'as raison, Merrienne,&quot; j'l'y dit. &quot;Et si chonna continue che s'sa b&eacute;t&ocirc;t tous d's'Angliais, ach'teu tchi n'est pas n&eacute;c&eacute;ssaithe qu'un Recteur aie tait n&eacute; en J&ecirc;rri. J'n'ai jamais approuv&eacute; d'chonna, mais, apres tout, ch'est m&ucirc;s d'av&eacute; un Angliais, un Ecossais ou un Irlandais comme Recteur que n'avait p&eacute;rsonne. Et y pathait qu'les trais ou quatre que j'avons ach'teu n'sont pas mauvais corps.&quot;<br/>
<br/>
&quot;Nan, sans doute,&quot; ou dit, &quot;mais donne-m&eacute; un bouon nom J&ecirc;rriais touos les jours. Et j'voudrais un s&eacute;rvice en fran&ccedil;ais au mains une fais par mais.&quot;<br/>
<br/>
&quot;Y'a autant d'chance de chonna comme d'un s&eacute;rvice en chinouais,&quot; j'l'y dit, &quot;et ch'est bein la m&ecirc;me chose dans nos chapelles. Les jeunes pr&eacute;dicateurs ne savent que l'angliais, malheutheusement, et j'n'entendions jamais nos bouons viers cantiques. Te r'souveins-tu d' &quot;Sonnez la Trompette en Sion?&quot;<br/>
<br/>
La Merrienne soupithit. &quot;Oh mais oui!&quot; ou dit.<br/>
<br/>
<i><a href="lebrocq.html">Ph'lip</a><br/></i>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmrecteurs.html">Merrienne et les Recteurs</a><p>
<li><a href="erligion.html">L'&egrave;rligion en J&egrave;rriais</a><p>

<li><a href="viquaire.html">Le Viquaire</a><p>
<li><a href="saintcharlot.html">L'&Eacute;pitre de Saint Charlot &egrave;s Saint Luorenchais</a><p>

<li><a href="pmdepute.html">L'&Eacute;lection pour D&eacute;put&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

