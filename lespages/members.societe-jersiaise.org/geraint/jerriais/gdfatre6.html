<HTML>
<HEAD>
<TITLE>&Agrave; l'entou d'l'&acirc;tre...</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Agrave; l'entou d'l'&acirc;tre...</h2></font></center><p>


<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<br/>
<i>L&eacute; 23 d'ao&ucirc;t, 1969.</i><br/></font>
<br/>
Moussieu l'R&eacute;dacteu,<br/>
<br/>
Touos les si&egrave;rs dans l'hiver, quand Papa n'tait pon &agrave; faithe des fi&egrave;rs d&eacute; tch&eacute;thues dans la forge, j'tions assis au pid du feu dans la tchu&icirc;sinne, li dans sa grand'tchaise, Manman &agrave; cou&ocirc;tre ou &agrave; ouvrer, l&eacute; tchian &agrave; dormilloner sus sa natte, et l'cat &agrave; dormi et ronronner sus eune tcha&icirc;se &agrave; c&ocirc;t&eacute;. L&eacute; tchian ronfliait d'temps en temps, et Manman ho&ucirc;tait et ses leunettes tchilyaient sus l'but d'san nez, et pis quand ou' s'r&ecirc;vilyait d'un ambr&ocirc;n Papa m'faisait un cl&#375;in et &ecirc;prouvait &agrave; l&icirc; faithe &agrave; craithe qu&eacute; ch'tait lyi tch'avait ronfli&eacute;!<br/>
<br/>
En avait-i', d'la pacienche, l&eacute; pouorre vi&egrave;r Papa! J'l&eacute; bombardais d'tchestchions toute la s&eacute;th&eacute;e! J'avais sept ans d'vant aller &agrave; l'&ecirc;cole, et, comme touos les mousses, j'tais &icirc;nt&eacute;r&ecirc;ssi dans tout ch'qu&eacute; viyais et que j'ou&iuml;yais, et j'tais tchuthieux comme un nouvieau pr&ecirc;tre et j'voulais saver tout! J'passais hardi d'temps dans la forge auve Papa, et il avait &agrave; m'r&ecirc;pondre &agrave; un tas d'tchestchions, quand v'nait la s&eacute;th&eacute;e, entou&ocirc;rre des conv&egrave;rs&acirc;tions qu'j'avais ou&iuml; dans l'jour!<br/>
<br/>
Quand j'y r'fli&eacute;chis, i' m'veint &agrave; l'id&eacute;e qu&eacute; ch'tait des s&eacute;th&eacute;es heutheuses et &icirc;nt&eacute;r&ecirc;ssantes. Pour un mousse, y'avait un air d&eacute; myst&eacute;the &agrave; l'entou d'l'&acirc;tre. Ch'tait &agrave; la lueu d'eune lampe &agrave; paraffinne qu'la tchu&icirc;sinne 'tait &ecirc;cliaithie, un bouan feu y contribuait sa lueu &eacute;tout, mais nou n'y viyait pon trop cliai. Papa, tch'avait navidgi, nouos contait d's histouaithes des pays et peupl'yes &ecirc;tranges. Un tas d'monde criyaient acouo &egrave;s blianches femmes et &egrave;s r'v&eacute;nants dans chu temps-l&agrave;, et l's anciens faithaient les mousses ob&eacute;yi et lus comporter en lus d&icirc;sant qu' Balle-&agrave;-Leunettes veindrait les qu'si s'il' 'taient m&ecirc;chants!<br/>
<br/>
M'n oncl'ye Charles, tchi d'meuthait tout seu au M&eacute;nage &egrave;s Feuvres, v'nait tchiquefais passer la s&eacute;th&eacute;e. Quand la niet 'tait sombre et qu'nou n'viyait pon la main d'vant s&eacute;, i' v'nait atout sa lant&egrave;rne tch'avait d'la corne &agrave; la pliaiche d&eacute; v&egrave;rre dans les f'n&ecirc;tres. Ch'tait eune chandelle tchi donnait la lueu d'dans, mais nou n'en viyait pon fort l&eacute; trav&egrave;rs d'la corne, et j'ai tr&eacute;jous pens&eacute; qu'la lant&egrave;rne l&icirc; gardait les mains caudes p&ucirc;t&ocirc;t qu&eacute; d'l&icirc; donner d'la veue! En entrant, i' m'ttait la lant&egrave;rne bas dans l'aithe &agrave; c&ocirc;t&eacute; d'la porte, et s'assi&eacute;vait sus l'sofa. J&eacute; n'pouorrais pon l'oublyiyer, l'grand-oncl'ye Charles, viyant tch'i' s'habilyait acouo &agrave; la manni&eacute;the des touos anciens - des braies d'b&acirc;th&icirc;n &agrave; pliatchet, eune qu&eacute;m&icirc;nse d&eacute; molleton et un chap&eacute; amath&eacute; souos san moton atout un but d'ficelle! I' d'vait &ecirc;t' &agrave; bein pr&egrave;s l'drein Landais &agrave; aller d'm&egrave;me par les c'm&icirc;ns. I' gardait sa barbe, et Papa gardait la sienne &eacute;tout, comme touos l's hommes d'un c&egrave;rtain &acirc;ge dans chu temps-l&agrave;. Ch'tait la mode d&eacute; l'&ecirc;poque, comme ch'tait la mode d&eacute; garder les p'tits gar&ccedil;ons en cotillons jusqu'a un certain &acirc;ge, et en courtes braies jusqu'&agrave; l'&acirc;ge d&eacute; dgiex-sept ou dgiex-huit ans. Toutes les femmes gardaient lus j'veux longs, et les filles les m'ttaient &agrave; haut quand i' v'naient jannes filles. V'la tchi veurt dithe tch'i' n'les la&icirc;ssaient pon tra&icirc;ner d'aut' dans l'co et sus l's &ecirc;paules ou dans l'dos;  i' l's arrangeaient sus l'haut d'la t&ecirc;te en ch&icirc;ngnon ou aut' manni&eacute;the.<br/>
<br/>
Quand m'n oncl'ye Charles v'nait au s&eacute;, i' p&acirc;laient d'La C&ocirc;te, li et Papa. Dans l'temps qu'Papa navidgeait, il' allaient travailli touos les deux pour les <a href="gdfrobins.html">Robins</a> &agrave; Pasp&eacute;dgia, et m'n oncl'ye Charles 'tait r'venu en J&egrave;rri pour souangni d'sa m'm&egrave;e quand san p'p&egrave;e (man grand-grand-p&eacute;the Jean Thomas) mouothit.<br/>
<br/>
Nou n'ouiyait pon d'Anglia&icirc;chin'nie dans chu temps-l&agrave;, et v'la tchi m'ram&eacute;mouaithe qu&eacute; iun des preunmi&eacute; fais qu&eacute; j'ouiyais des mots Angliais, ch'tait Papa tch'eut &agrave; m'explyitchi tch'est qu'ch'la voulait dithe, eune s&eacute;th&eacute;e au pid du feu. Papa, j'l&icirc; dis, tch'est qu' 'Fa-ouatte' veurt dithe? <br/>
<br/>
Fa-ouatte! i' m'dit, N'en v'la-t-i un dr&ocirc;le d&eacute; mot! O&ugrave;'est qu'tu'as ou&iuml; ch'la? <br/>
<br/>
Eh bein, j'l&icirc; dis, j'tais &agrave; jouer auve l&eacute; gar&ccedil;on &agrave; Mess Metherell l'aut' jour, tu sai bein - l'chein qu'sa m'm&egrave;e est Angliaiche - et i' m'gard&icirc;drent &agrave; baithe du th&eacute;e. D&eacute;vant c'menchi &agrave; mangi, san p'p&egrave;e l&icirc; dit, 'Eh bein, Jean, dit 'Fa-ouatte' et Jean dit tchique affaithe - j'crai qu&eacute; ch'tait eune pri&egrave;the car i' finnit par dithe 'Amen' - et ch'tait l'seul mot qu&eacute; j'compr&icirc;ns!<br/>
<br/>
Oh!, Papa m'd&icirc;t, ch'tait la pri&egrave;the d&eacute;vant les r'pas, et ch'tait en Angliais. J'crai bein qu'ch'est comme comply&icirc;ment &agrave; sa m'm&egrave;e qu'san p'p&egrave;e l'fait la dithe d&eacute; m&egrave;me. Les mots 'For what' veulent dithe 'Pour ce que' en Fran&ccedil;ais, les preunmi&egrave;rs mots d&eacute; 'Pour ce que nous allons recevoir, que le Nom de Dieu soit b&eacute;nit!<br/>
<br/>
Bon!, j'l&icirc; dis, mais j'aime mus la pri&egrave;the qu&eacute; tu nouos dit touos les jours, m&eacute;, Papa; ch'est pus comme les cheinnes qu&eacute; nou r'cite &agrave; l'&eacute;glyise! <br/>
<br/>
Eh bein, man gar&ccedil;on, i' m'd&icirc;t, et m&eacute; &eacute;tout, mais la pr&icirc;ncipale chose est d'en dithe ieune - qu&eacute; ch&eacute; s'sait ieune ou l'autre - pour &egrave;rm&eacute;rcier L'Bouan Dgieu pour les bouannes choses tch'i' nouos donne &agrave; mangi!<br/>
<br/>
<i><a href="lefeuvre.html">George d'La Forge.</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfatre3.html">&Agrave; l'entou d'l'&acirc;tre...</a><p>
<li><a href="gdfatre2.html">&Agrave; l'entou d'l'&acirc;tre</a><p>
<li><a href="gdfatre.html">&Agrave; l'entou d'l'&acirc;tre</a><p>
<li><a href="gdfatre5.html">&Agrave; L'entou d'l'&acirc;tre</a><p>
<li><a href="gdfatre7.html">&Agrave; l'entou d'l'&acirc;tre</a><p>
<li><a href="gdfatre8.html">&Agrave; l'entou d'l'&acirc;tre</a><p>
<li><a href="gdffeu2.html">Au pid du feu</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

