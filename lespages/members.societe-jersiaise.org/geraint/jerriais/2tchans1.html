<HTML>
<HEAD>
<TITLE>Les Deux Tchans</TITLE>
<META  name="keywords" content="Jerriais, poetry, dogs, canine, pets, animaux, animals">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Deux Tchans<br></h2></font></center>

&nbsp;<p>
<CENTER><img src="tchian.jpg" WIDTH=150 HEIGHT=137 alt="un tchian"><br>
<FONT SIZE=2>Ch'est un tchian</FONT><br>
<A HREF="tchian.wav"><IMG SRC="ecoute.jpg" WIDTH=25 HEIGHT=23 border=0 alt="clyiquez pouor ou&iuml; les mots"></A>
</CENTER><p>

<CENTER><TABLE><TR><TD>
L'autre jour, sus un lopin d'bannelais,<br>
Y'avait deux tchans qui s'entre'-p&acirc;laient,<br>
L'un &eacute;tait l'tchan d'un homme de bein<br>
Et l'autre le sien d'un homme de rein.<br>
S'faisait l'prumi en groum&acirc;chant:<br>
- "Je n'comprends pus l'esprit des gens,<br>
J'avais tr&eacute;jous, le temps pass&egrave;,<br>
A man r'pas une assiett&egrave;e d'lait,<br>
Mais depis Lundi, j'ai d'l'ieau fine!<br>
J'm'aigtithai b&eacute;tot j'imagine,"<br>
<p>
- L'autre, le r'gardant, la coue en haut,<br>
Disait: "Man vieux, ch'est chin qu'i faut,<br>
Le lait ach'teu a hauchi d'prix;<br>
La quarte de l'ait s'vend quatre pennys.<br>
Tu'admettras, en viyant chonna,<br>
Qu'nou n'peut nouorri ni tchan ni ca'<br>
Avec de tchi qui cou&ocirc;te de m&ecirc;me,<br>
Que che s'sait viande ou lait ou cr&egrave;me.<br>
Pour mai, j'y sis accou&ocirc;tum&egrave;,<br>
Ch'est &agrave; la duthe que j'fu &ecirc;l'v&egrave;<br>
J'n'avais du lait qu'assez rarement.<br>
Tchic fais, je n'sai' pas trop comment,<br>
Quand j'tais &agrave; m'tra&icirc;ner par es c'mins,<br>
J'viyais, sus l'pas d'lus des vaisins,<br>
Les porteurs, souvent bein pressis,<br>
Qu'en laissaient tchaie (ov de gros d'vis)<br>
Un p'tit cliapet sus l'pas d'la porte,<br>
Et j'nen gouotti jamais d'autre sorte!<br>
Mais la dgh&egrave;rre est sus l'continent<br>
Et la renchi&eacute;the - m&ecirc;me pour un tchan -<br>
'Tait bein in&eacute;vitabl'ye, ch'est seux,<br>
V'l&agrave; qui daivthait t'sauter &egrave;s yeux."<br>
<p>
- "Mais ch'est, tout d'm&ecirc;me, bein emb&ecirc;tant<br>
Se faisait l'autre en r'gardant l'temps.<br>
Me v'l&agrave;, comme un homme en faillitte,<br>
Que j'vai ma nourrituthe r&eacute;duite;<br>
Les "p'tits d&eacute;pens" n'sont pas d'man go&ucirc;t<br>
J'aimais &agrave; vaie bouanne tabl'ye siez nous!"<br>
<p>
- "Tu n'es, lis dit san parchonn'yi,<br>
Qu'un d&eacute;shonneur &agrave; tan pays.<br>
Tan ma&icirc;tre est hors sous la mitraille<br>
Et pis, tu voudrais faithe ripaille!"<br>
<p>
<I><a href="ejluce.html">Elie</a><br>
1915<br>
</I>
</TD></TR></TABLE></CENTER>


&nbsp;<p>
<FONT SIZE=2>
<i>Viyiz &eacute;tout:</i><p>
<ul>
<li><a href="2tchans2.html">Les Deux M&ecirc;mes Tchans</a><p>
<li><A HREF="ptittchan.html">Man p'tit tchan</A><p>
<li><a href="chan.html">Homme et Chan</a><p>
<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="gdftchet.html">La tch&eacute;thue &agrave; tchians</a><p>
<li><a href="crufts1909.html">Crufts 1909</a><p>
<li><a href="gdftchians2.html">Les d'vis du Bouan'homme George</a><p>
<li><a href="gdftchians3.html">Les d'vis du Bouan'homme George</a><p>
<li><a href="gdffidele.html">L&eacute; fid&egrave;le anm&icirc;n d'l'homme</a><p>
<li><a href="aleptchian.html">Ch'n'est pon un tchian - ch'est un ph&eacute;nom&egrave;ne</a><p>
<li><a href="ponto.html">"Ponto" fait des r'merques</a><p>
<li><a href="mantravas.html">Man Travas</a><p>
<li><a href="painslowly.html">How Lon&ocirc;re seems to improve slowly</a><p>
<li><a href="dreg_honts.html">Les &#147;Dreg Honts&#148;</a><p>
<li><a href="sugarcards.html">Sugar Cards</a><p>
<li><a href="annima.html">Les annimaux en J&egrave;rriais</a><p>
<li><a href="annipale.html">Comment p&acirc;ler &egrave;s annimaux en J&egrave;rriais</a><p>
</ul>
</FONT>
&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
