<HTML>
<HEAD>
<TITLE>Le pouore homme mathi&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le pouore homme mathi&eacute;</h2></font></center><p>

Moussieu l'Editeu,<br/>
<br/>
L'autre arlev&eacute;e j'tais dans man bel, quand j'ap&eacute;rchut un d'mes amins que j'n'avais pas veu pour tchique temps, tch'y p&acirc;ssait la porte et tch'avait l'air d'&ecirc;tre bein pr&ecirc;ssi. J'men fut dans la route, et j'l'y criyit d'arr&ecirc;t&eacute; une minute.<br/>
<br/>
&quot;Entre-don &agrave; nos vais,&quot; j'l'y dit. &quot;La Merrienne r'm&eacute;rchait la s'maine p&acirc;ss&eacute;e que jamais nou n'te viyait ach'teu. Ou te f'tha une t&acirc;sse de tais et sans doute y'&eacute;tha un mio d'g&acirc;che. Allons, v&eacute;'t'en.&quot;<br/>
<br/>
Mais y ch&acirc;tchit la t&ecirc;te. &quot;J'voudrais bein,&quot; y s'fit., &quot;mais j'ai promins &agrave; ma femme d'&ecirc;tre r'venu &agrave; quatre heuthes, et y faut qu'je m'd&ecirc;p&ecirc;che, ou bein ou me f'tha des rouaux. Je n'sais pas tch&egrave;sque oulle &agrave;, la vieille, mais ne v'la tchiques ann&eacute;es qu'ou m'm&egrave;ne une vie d'tchan. Si j'vais autchun bord, y faut &ecirc;tre r'venu &agrave; telle heuthe; si par chance j'veur sorti apr&egrave;s l'tais, ou veur sav&eacute; ou&egrave;sque j'm'en vais. Et si par chance j'avale un verre de bi&egrave;the, ou peut senti m'n'haleine une heuthe apr&egrave;s, et y faut qu'j'&ecirc;coute un sermon s&ucirc;s chein qu'arrive &egrave;s ivrognes quand l'temps veint pour patchi l&ucirc;s telles. J'te dis, man Ph'lip, ch'est une vraie mins&egrave;the siez nous ach'teu.&quot; Et le v'la hors qu&eacute;dainne.<br/>
<br/>
Chu s&eacute;-l&agrave; j'en p&acirc;slit &agrave; la bouonnefemme, et j'l'y racontit chein que l'Bram m'avait dit. &quot;Tu sais, Merrienne,&quot; j'l'y dit, &quot;ch'est triste de vais un homme comme l'y souos la domin&acirc;tion d'une femme. Aut'fais l'Bram tait libre d'all&eacute; vais ses amins quand y voulait, et n'y'avait pas un g&acirc;s tch'y donnait une miyeu chanson apr&egrave;s un d&icirc;n&eacute; ou une assembli&eacute;e d'p&acirc;raisse. Mais au jour d'agniet il est comme un soudard souos l's'ordres d'un s&eacute;rgent-majeur et nou m'a m&ecirc;me dit tch'il a tchitt&eacute; &agrave; fum&eacute;, et l'y tch'aimait tant sa pipe. Y pathait qu'la fum&eacute;e n'accorde pas avec l'estomac d'madame.&quot;<br/>
<br/>
&quot;Je n'la biaume pas hardi pour chonna,&quot; Merrienne dit, &quot;car y'a des s&eacute;th&eacute;es qu'ta sale pipe me touone le tchoeu. Mais, comme tu dis, un homme mathi&eacute; d&eacute;v'thait av&eacute; p&ucirc;s d'r&eacute;spect pour l'y-m&ecirc;me que de s'laissi m'n&eacute; par le nez d'la sorte. Chein tchi m'&ecirc;tonne hardi ch'est que l'Bram est un grand fort gaillard, tandis qu'sa femme est maigre comme une hache et haute comme un pot d'cidre. Avec une main y pourrait vos la fliantchi par-dessus ses &ecirc;tablyes mais il a si peux d'la faithe m&acirc;rri qu'oulle en fait chein qu'ou veur. J'n'&eacute;thais jamais creu pourtant tch'y n'avait pas autant d'couothage comme le prechain.&quot;<br/>
<br/>
&quot;Je n'crai pas qu'ch'est tout-&agrave;-fait chonna,&quot; j'l'y dit. &quot;Chein tchi l'y fait peux ch'est d'sav&eacute; que yun d'chais jours oulle &icirc;tha un mio trop lien, y perdra la t&ecirc;te et vos '&ecirc;trangliy&eacute;tha dans sa rage. Ch'n'est pas pliaisant pour un homme de r&eacute;fli&eacute;chi que tchique biau jour y pouorrait s'trouv&eacute; pendu au but d'une corde.<br/>
<br/>
&quot;Mais,&quot; j'continuit, &quot;y faudra que j'l'y diche de n'se g&ecirc;n&eacute; pas trop, car s&ucirc;s l'jury s'trouv'thai sans doute tchiques bouons <a href="st_ouen.html">Saint-Ouennais</a>, et, en autchun cas, y'&eacute;thait tr&eacute;jous assez d'hommes mathi&eacute;s pour le trouv&eacute; non coupablye et dithe que, souos les circonstances, ils avaient d&eacute;cid&eacute; que ch'tait une mort accidentelle.&quot;<br/>
<br/>
&quot;P't'&ecirc;tre bein,&quot; ou dit, &quot;mais ch'est trop ristchi, car y s'trouve de chais Angliais s&ucirc;s nos jurys ach'teu, et nou n'pourrait pas s'attendre tch'y comprendraient qu'oulle avait yeu chein qu'ou m&eacute;thitait. La miyeu chose que l'Bram peut faithe tch'est d'applitchi pour une divorce.&quot;<br/>
<br/>
&quot;Mais pour tchi raison?&quot; j'l'y d'mandit. &quot;Y n'pou&ocirc;rrait pas atchus&eacute; da femme de malconduite &agrave; l'&acirc;ge qu'oulle a.&quot;<br/>
<br/>
&quot;Bein seux qu'nan,&quot; ou dit, &quot;mais y pou&ocirc;rrait pli&eacute;dgi qu'ou y'avait tait cru&eacute;lle pour des ann&eacute;es, et si pouvait prouv&eacute; qu'ou l'avait m'nichi bein des fais &ocirc;v un manche de bringe ou un maillot, je crai qu'la Cour l'y dithait oui.&quot;<br/>
<br/>
&quot;V&egrave;the,&quot; j'l'y dit, &quot;y faut qu'j'en p&acirc;sle au Bram. Il est grand temps tch'y s'&ecirc;cappe de chutte mins&egrave;the-l&agrave;.&quot;<br/>
<br/>
<i><a href="lebrocq.html">Ph'lip</a></i><br/>
<i>23/5/1953</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="mathiage.html">L'amour et l'mathiage en J&egrave;rriais</a><p>
<li><a href="obey.html">The Promise To Obey</a><p>
<li><a href="mariage.html">Un Mariage</a><p>
<li><a href="divorce.html">Le Divorce</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="pmdivorce.html">Merrienne pasle d'une divorce</a><p>
<li><a href="gdfphlippefitchet.html">Les d'vis du Bouan'homme George</a><p>
<li><a href="gdfvillais.html">Les d'vis du Bouan'homme George</a><p>
<li><A HREF="mathiet.html">Les Promesses d'Homme Mathiet</A><p>
<li><a href="mathiage4.html">La Forme d&eacute; c&eacute;l&eacute;brer l'Mathiage</a><p>
<li><a href="pmmathiages.html">Les mathiages d'agniet et d'aut'fais</a><p>
<li><a href="heutheuxmathiage.html">Les segrets d&#8217;un heutheux mathiage</a><p>
<li><a href="pmpeace2.html">Peace and Quiet in the Home</a><p>
<li><a href="gdfsermathier.html">Les d'vis du Bouan'homme George</a><p>
<li><a href="pmhommesfemmes.html">Les Hommes et les Femmes</a><p>
<li><a href="houmme.html">L'houmme</a><p>
<li><a href="cahouain_turc2.html">Chutte histou&egrave;the du vi&egrave;r Turc qu'avait douze femmes</a><p>

<li><a href="pmjury.html">Des femmes sus l'jury</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

