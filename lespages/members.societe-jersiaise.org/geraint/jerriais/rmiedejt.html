<HTML>
<HEAD>
<TITLE>L&eacute; R'mi&egrave;de</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2> L&eacute; R'mi&egrave;de</h2></font></center><p>

Av-ous veu not' Frainque &agrave; ches drein? J'vos garantie qu'il est en  bouonne sant&eacute;! Mais, j'vos asseuthe qu&eacute; dans les temps d'Nou&euml;  p&acirc;ss&eacute;, il avait eune toux terribl'ye et i' n'pouvait pas s'en cli&egrave;rgi! A la fin du compte, i' s'en fut vaie l'docteu qui l'sondi, li print du  sang, &egrave;rgardi ava sa gorge, mais i' n'pouvait pas trouver autcheune  chose d&eacute; ma auve li et i' li dit d&eacute; prendre un bouan verre caud avec au  myi chaque s&eacute; et qu'i' devthait s'trouver mus dans deux-trais jours. Mais l&eacute; pouorre baloque n&eacute; s'dg&eacute;thissait pas - i' continnuait &agrave; toutre  pi&eacute;the qu&eacute; janmais!<p>
<p>
  I' fut obli&eacute;gi d'aller vaie l'docteu eune deuxi&egrave;me fais et l'affaithe en  fini quand l&eacute; Frainque s&eacute; trouvi &agrave; l'H&ocirc;pita pour l&eacute; jour dans les  bouans soins du Sp&eacute;cialist qui l'endormi pour faithe des examins. Danme, i' mint eune p'tite veue ava sa gorge, et, tandis qu'il en  'tait, i' 'rgardi amont &eacute;tout, et il ordonni un X-ray, mais l&eacute;  sp&eacute;cialiste vint &agrave; la conclusion qu'i'  n'y avait rein d'ma auve not' gas  et quand i' fut r&ecirc;villyi,  l&eacute; docteu annonci qu&eacute; Frainque n'avait  autchun ma. et qu'i' pouvait s'en aller siez li, car l&eacute; sp&eacute;cialiste  cryait qu&eacute; ch'tait eune habitude d&eacute; toutre qu'il avait print. Mais Frainque toussait tr&eacute;jous et la s'maine d'apr&egrave;s sa femme,  hardi g&egrave;n&eacute;e achteu, l'entra&icirc;ni siez l'docteu acouo eune fais.  L&eacute; bouan vier m&eacute;decin, qu'avait  &egrave;rchu l&eacute; r&eacute;sultat du sp&eacute;cialiste,  li dit: "Mon Frainque, j'ai l&eacute; r'mi&egrave;de pour t&eacute;! J'm'en vais t'&ecirc;crithe  eune prescription pour eune grand' boutillie d'sirop d'figues. Prends-en eune verr&eacute;e &agrave; vin plienne trais fais par jour et j't&eacute; garantie qu&eacute; tu  t'en vas &ecirc;tre dg&eacute;thi!"  <p>
<p>

"Ch'est eune TOUX qu&eacute; j'ai, docteu, comment  qu'du sirop d'figues s'en va cli&egrave;rgi ma toux?"  <p>
<p>

"Man gar&ccedil;on" r&ecirc;ponnit l&eacute; bouanhomme "quand t'&eacute;thas print trais verr&eacute;es d' sirop d'figues, tu n'OS'RAS PAS d'toutre!!!<p>
<p>
<i><a href="joantapley.html">J. T.</a> </i> <p>
&nbsp;<p>

<font size="2">

<I>Viyiz &eacute;tout:</I><p>

<ul>
<li> <A HREF="gdfrmiedes.html">Des r'mi&egrave;des du temps p&acirc;ss&eacute;</A><p>
<li><a href="cough.html">Johnson's Cough Mixture</a><p>
<li><a href="pmnurses.html">Merrienne on Nurses and Operations</a><p>
<li><a href="colinmachon.html">Merrienne et les col&icirc;nmachons</a><p>
<li><a href="colinmachons.html">L&eacute; sitho d'col&icirc;nmachons</a><p>

<li><a href="pmmarrie.html">La Merrienne est m&acirc;rrie</a><p>

<li><a href="pmmus.html">Ph'lip Va Sus L'mus</a><p>
<li><a href="pmchilblains.html">Merrienne has chilblains</a><p>
<li><a href="paintherapeutics.html">Modern Therapeutics and Mrs. Pain</a><p>
<li><a href="medvoc.html">La m&eacute;d'cinne en J&egrave;rriais</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
