<HTML>
<HEAD>
<TITLE>Les d&eacute;sappointements.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Les d&eacute;sappointements.</h2></font></CENTER><p>
<CENTER><TABLE><TR><TD>
<P>Quand pour un jour d&eacute; f&ecirc;te qu'ou mett&egrave;z vot neu' f&acirc;t,<BR>
Yieun qu&eacute; l'marchand vos a vendu pour &ecirc;tre du millyieu drap,<BR>
Qu'y veint unn' squ&acirc;lle d&eacute; plyie, qu'ou z'&ecirc;tes tremp&eacute; l'travers,<BR>
Et qu&eacute; vos gambes d&eacute; braies raccourchent d'un bouan tchiers,<BR>
Et qu&eacute; l&eacute; drap &agrave; la pli&egrave;che d'&ecirc;tre nai tou&ocirc;ne sus l'vert:<BR>
D&eacute;sappointement!</P>
<P>Quand ou mett&egrave;z unn' poule &agrave; cou&euml;r sus d's oeufs tchi cou&ocirc;tent chi,<BR>
Qu'ou voul&egrave;z au pr&eacute;chain Show, l&eacute; pus ha&ucirc;t prix g&acirc;gni,<BR>
Et qu&eacute; persounne aut' qu&eacute; vous n'ait d&eacute; poulettes pareilles,<BR>
Tchi saient parfaites partout: cr&ecirc;tes, pids, coues et ailes,<BR>
Si ou trouvez qu&eacute; tou&ecirc;s les oeufs n&eacute; sont qu&eacute; bouteilles:<BR>
D&eacute;sappointement!</P>
<P>Quand ou faites la carte &agrave; unn' hardelle qu'&agrave; du bein,<BR>
Et qu'ou n'avez pas d&eacute; sous, ou du mains presqu&eacute; rein,<BR>
Sinon tout plyien d'affront, et du "quant-&agrave;-mou&eacute;,"<BR>
Si ch'est ov l&eacute; but d'sa botte qu&eacute; san papa vos r'ch&ecirc;t,<BR>
Quand ou z'allez tout bouann'ment pour la demander:<BR>
D&eacute;sappointement!</P>
<P>Quand &agrave; l'&acirc;ge d&eacute; quarante ou qu'menchis &agrave; perdre vos qu'veux,<BR>
Qu'ou z'achatez du Tatcheau - un r'mi&egrave;de merveillieux -<BR>
Et qu&eacute; sai et matin ou frottez vot' t&ecirc;te ov chounna.<BR>
Qu'ou trouvez qu&eacute; pust&ocirc;t d'en r'craitre, l&eacute; restant s'en va,<BR>
Laissant vot' t&egrave;te ossi nette coumme l&eacute; fond d'un pliat:<BR>
D&eacute;sappointement!</P>
<P>Quand ou vos portez candidat pour D&eacute;put&eacute;, pour <a href="chantnyi.html">Chant'gni</a>,<BR>
Pour <a href="connetable.html">Counn&egrave;table</a>, pour Juge, qu'ou vos faites se&ucirc;re d&eacute; g&acirc;gni,<BR>
Qu'ou despensez, les sous en ribbans, circhulaires, coumit&eacute;s,<BR>
En flag, et en band, qu'ou faites un t&acirc;s d&eacute; frais,<BR>
Et qu&eacute; quand veint l'Election ou perdez d'unn' seule vouaie:<BR>
D&eacute;sappointement!</P>
<P>Pour un p&egrave;re d&eacute; famille, ch&eacute; n'est qu'&agrave; juste raison<BR>
Qu&eacute;, s'y'la sept ou huit filles, qu'y voudrait un gar&ccedil;on,<BR>
"Tchi faire" - y s&eacute; d'mande, "ov un tel t&acirc;s d&eacute; hardelles?"<BR>
Un jour veint, qu'&agrave; bas, p&acirc;stienment y'l'attend les nouvelles.<BR>
V'l&agrave; la gardjienne qu'entre: "Moussieu, ch'est des jumelles!"<BR>
D&eacute;sappointement!</P>
<P>Quand ou z'allez parfais &agrave; tchique grande Assembl&eacute;e,<BR>
Qu'ou laissis vot' bouan parapluie ou chap&eacute; dans l'all&eacute;e,<BR>
Si ou restez a bagouler, sortant yieun des derniers,<BR>
Ou z'&eacute;rez biau les cherchi, et escaler les yiers,<BR>
Y s'ront tou&ocirc;s les deux hors, ou n'en trouv'rez qu&eacute; d'viers:<BR>
D&eacute;sappointement!</P>
<P>Pour un pou&ocirc;re rhymeux tchi lyi&egrave;t d&eacute; chin qu'il a escrit,<BR>
Quand y crait faire du fun &egrave;s gens, mais qu&eacute; persounne n'en rit,<BR>
Pour pus d'un Orateur grimp&egrave; sus unn' estrade,<BR>
Qu'est erchu par l&eacute; suffliet, l&eacute; brit, la houpade,<BR>
Ch'est, pour se&ucirc;re, maugr&egrave; un mio de bravade<BR>
D&eacute;sappointement!</P>
<P>Pour un cou&ocirc;reux sus bicycle tch'atrappe unn' poncture,<BR>
Pour l'houmme qu'achate un ch'va tchi n'est pon d'nature,<BR>
Pour la femme tchi dans l'&acirc;tre fricasshe ou fait d'la g'l&egrave;e,<BR>
Quand y tchait des b&ocirc;tch&eacute;ts d'sie d'avaut la chimn&egrave;e,<BR>
Pour l'houmme t'chi r'veint l&eacute; sai d&eacute; san trav&acirc;s l&acirc;ss&egrave;,<BR>
Mais qu'a cause du "lavage" n&eacute; trouve qu&eacute; fricot fraid,<BR>
Quand nou paye un &egrave;schu pour unn' <a href="crabe.html">crabe</a> d&eacute; <a href="dgernesy.html">Guern&eacute;sy</a>,<BR>
Et qu'oull' est toute plienne d'jiaue, qui n'y'ia rein a mangi,<BR>
Pour la fille tchi n's marie pon, et qu'en a grand' envie,<BR>
Et tchi perd ses attraits &agrave; m'sure qu'ou veillyie,<BR>
Pour l&eacute; faiseux d&eacute; discours pour missions ou Temp&eacute;rance,<BR>
Tchi n'a qu&eacute; coppeurs dans la bou&euml;te &agrave; la fin d'la s&eacute;ance;<BR>
Et y'ien a tant d'autres qu'en ont mais pour fini la l&eacute;&ccedil;on,<BR>
Je direai qu'a toute r&egrave;gle y'i &agrave; unn' exception:-<BR>
"D&eacute; la Nouvelle Chronique, achatez l'Almanach,"<BR>
Et j&eacute; gage qu&eacute; pour vous ch&eacute; n&eacute; s'ra pon un cas<BR>
D&eacute; d&eacute;sappointement!"</P>


<P><i><a href="picot.html">J. P.</a></i></P>
</TD></TR></TABLE></CENTER>
<P>&nbsp;</P>

<font size="2">

<I>Viyiz &eacute;tout:</I><p>

<ul>
<li><a href="almanach.html">L'Almanach de la Vielle Chronique</a><p>
<li><a href="prediction.html">Unn' Pr&eacute;diction</a><p>
<li><a href="sourd.html">Un Sourd et Muet qui p&acirc;sle</a><p>
<li><a href="marchandise.html">Marchandise bain vant&eacute;e</a><p>
<li><a href="ptitbulletin.html">Au P'tit Bulletin</a><p>

<li><a href="abonnes.html">Est abonn&eacute;es et non abonn&eacute;es</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="echeeunoubli.html">Eche eun oubli?</a><p>
<li><a href="qumode.html">Qu'ch'est qu'mode!!!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
