<HTML>
<HEAD>
<TITLE>Viy'-ous cliai?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Viy'-ous cliai?</h2></font></center><p>

<font size="-1"><i>Le M&eacute;nage &egrave;s Feuvres,<br/>
St. Ou&euml;n</i><br/>
<i>L&eacute; 9 d'ao&ucirc;t, 1980</i><br/></font>
<br/>
Moussieu l'R&eacute;dacteu,<br/>
<br/>
Nou vait d'dr&ocirc;les d&eacute; choses dans la g&acirc;zette ches jours. Par exempl'ye, eune chose bein amusante est qu'c&egrave;rtaines p&egrave;rsonnes sont offens&eacute;es viyant tch'il' ont veu des femmes sus les gr&egrave;ves auve rein sus l'co en d'ssus d'la taille. Ch'est assez r'm&egrave;rtchabl'ye qu&eacute; p&egrave;rsonne n&eacute; s'est offens&eacute; d'vaie un homme souos les m&ecirc;mes circonstances. Quant &agrave; m&eacute;, j'en ai veu d'toutes les sortes dans ma longue vie, et j'ai veu des femmes habilyies (ou d's'habilyies?) d'm&ecirc;me en <a href="gdfafrique.html">Afrique</a> et ailleurs, et j'peux dithe qu&eacute; j'n'ai pon trouv&eacute; ch'la offensif. &Agrave; m'n id&eacute;e, tout ch'tch'est naturel est b&eacute; &agrave; vaie. Mais ch'est assez dr&ocirc;le qu&eacute; j'n'en ai pon veu sus nos gr&egrave;ves.<br/>
<br/>
Ch'est &icirc;nt&eacute;r&ecirc;ssant d&eacute; s&eacute; ram&eacute;mouaither d'un tas d'choses quand nou-s-a v&ecirc;tchu si longtemps comme m&eacute;. J'ai r'm&egrave;rtchi l'habilement des femmes ava&ucirc; l's ann&eacute;es, et ch'est r'm&egrave;rtchabl'ye qu&eacute; lus faichon d&eacute; s'habilyi a changi bein des fais. Quand j'tais mousse, eune femme s'habilyait comme eune femme - des bouans forts souliers en tchui auve des talons d'hauteu respectabl'ye, et solides, et des cauches d&eacute; laine sus les pids.<br/>
<br/>
L&eacute; v&ecirc;tement d&eacute; d'ssous, &agrave; femme, d&eacute; tchi nou n'mentionne pon l'nom mais tch'a rempliaichi l'drap&eacute; qu'nou met &egrave;s &ecirc;fants, 'tait fait d'bou&acirc;n fort coton et avait deux gambes tchi d'valaient jusqu'au g'nou ou en d'ssous, auve du brodage ou d'la dentelle au bas. &Agrave; ch't heu, chu v&ecirc;tement n'a pus d'gambes et est si p'tit qu'nou peut l'patchi p'tit assez pour l&eacute; mett' dans sa pouchette comme un mouoch&eacute;.<br/>
<br/>
Les femmes mettaient des cotillons, et lus robes trainaient qu&acirc;si &agrave; t&egrave;rre. Tchiquefais les cotillons avaient eune belle p&eacute;tite dentelle au bas &eacute;tout. Quand i' prannaient eune pouangnie d'robe et cotillons au c&ocirc;t&eacute;, &agrave; bein pr&egrave;s &agrave; hauteu du g'nou, pour les l'ver jusqu'au d'ssus d'la g'vil'ye du pid pour les emp&ecirc;chi d'trainer dans la route ou dans l'pit&eacute; quand il avait tchaie d'la plyie, nou viyait d'la dentelle et du brodage. Ch'tait assez pour faithe un homme fr&eacute;mi! Et quand eune femme l'vait robe et cotillons jusqu'au g'nou pour monter dans l'qu&egrave;rre ou dans la vainne, nou viyait assez d'dentelle pour faithe un homme s'&ecirc;vanni, car nou peut dithe qu&eacute; dans chu temps-l&agrave; tout ch'qu'un homme viyait d'sa janne fille d&eacute;vant la mathier tchi n'tait pon couv&egrave;rt d'habits 'tait sa fache et ses mains. &Agrave; ch't heu, nou vait tant d'gambes et d'dg&eacute;thets qu&eacute; nou n'y prend pon d'avis.<br/>
<br/>
Quand v'nait l'hiv&eacute;, les femmes s&eacute; gardaient caudes atout des cotillons d'rouoge fliannet, et eune capote lus gardait l'co et la t&ecirc;te caude l&eacute; tou d'la ma&icirc;son et dans l'bel et pour aller dans l'va&icirc;sinn&eacute; ou boutitchi.<br/>
<br/>
Les cotillons c'mench&icirc;drent &agrave; dispatha&icirc;tre aupr&egrave;s la preunmi&eacute; grand' dg&egrave;rre et les robes d'v&icirc;ndrent un p'tit pus courtes, mais bein &ecirc;traites, et les femmes 'taient oblyigies d&eacute; racourchi lus pas. V'l&agrave; tchi duthit eune vol&eacute;e, et i' m'sembl'ye qu&eacute; tant pus &ecirc;traites qu&eacute; les femmes p&ucirc;ssent gabather atout, tant pus il' 'taient &agrave; la mode.<br/>
<br/>
Et p&icirc;s l'temps v&icirc;nt qu&eacute; les cotillons dispath&ucirc;drent tout &agrave; fait et qu'les robes 'taient si courtes tch'i' couvraient &agrave; peine la partie du corps qu&eacute; nou s'assied d'ssus. Ch'tait sup&egrave;rbe &agrave; vaie quand les gambes 'taient jannes et bein faites. Quand l's anciennes 'taient &agrave; la mode v'l&agrave; tchi patha&icirc;ssait riditchule. J'pense qu&eacute; les conm&egrave;r&ccedil;ants tchi f&icirc;drent l&eacute; pus d'sou duthant l'&ecirc;poque d&eacute; la courte robe 'taient les boutiques &agrave; leunettes, car touos l's hommes tch'avaient la veue faibl'ye ou tch'i' viyaient d'pr&egrave;s acataient d'neuves leunettes!<br/>
<br/>
La courte robe, &agrave; m'n id&eacute;e, s'en allait &ecirc;t' &agrave; la mode pour tr&eacute;jous, tellement qu'oulle 'tait populaithe et admith&eacute;e par les hommes, mais, nann&icirc;n, i' faut qu'tchitch'un mett' tr&eacute;jous un b&acirc;ton dans les reues, et n&eacute; v'l&agrave;-t-i' pon qu'ou dispathut et fut rempliaichie par eune laie et large robe couvrant les gambes jusqu'au d'ssous du g'nou, et souvent chutte robe 'tait faite d&eacute; v&egrave;rt dg&ecirc;ne. L's Am&eacute;thitchains appellent ch'la du &quot;denim&quot;. Les leunettes d'hommes ont duth&eacute; bein pus longtemps d&eacute;pis l'abandon d&eacute; la courte robe!<br/>
<br/>
&Agrave; ch't heu i' sont &agrave; garder la robe longue, mais il' y mettent eune ouv&egrave;rtuthe d&eacute;dans pour qu&eacute; nou pi&ecirc;sse vaie d'la gambe. V'l&agrave; tchi s'en va &ecirc;t' profitabl'ye pour les boutiques &agrave; leunettes. Mais en g&eacute;n&eacute;ral, hommes et femmes sont en braies et ont les j'veux longs, et ch'n'est pon a&icirc;si d'dithe tch'est fille ou gar&ccedil;on, et l&eacute; v&egrave;rt dg&ecirc;ne est d&eacute;v'nu aussi populaithe comme il est laid. Et si les femmes prannent l'habitude d&eacute; lus montrer sus les gr&egrave;ves habilyies seulement jusqu'&agrave; la taille, les gr&egrave;ves es'sont beint&ocirc;t pus populaithes qu&eacute; la <a href="batfli.html">Bat&acirc;le d&eacute; Flieurs</a>!<br/>
<br/>
<i><a href="lefeuvre.html">George d'La Forge</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfhabillement.html">L'Habillement Des Femmes</a><p>
<li><a href="braies.html">L&eacute; Caouain porte les braies</a><p>
<li><a href="madmode.html">Madame La Mode</a><p>
<li><a href="mode.html">La mode</a><p>
<li><a href="pmoutfit.html">Merrienne and her outfit</a><p>
<li><a href="pmnewlook.html">Merrienne Buys the New Look</a><p>
<li><a href="skirts.html">The Question of Shorter Skirts</a><p>
<li><a href="habinm.html">L'habilement en J&egrave;rriais en &icirc;nmages</a><p>
<li><a href="caroline.html">Caroline et sa crinoline!</a><p>
<li><a href="dame_moussieu.html">Est-che une Dame ou un Moussieu?</a><p>
<li><a href="gdfmode.html">&Ecirc;tes-ous &agrave; la mode?</a><p>
<li><a href="gdfhabits.html">L's Habits du temps pass&eacute;</a><p>


<li><a href="iers.html">L's i&egrave;rs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

