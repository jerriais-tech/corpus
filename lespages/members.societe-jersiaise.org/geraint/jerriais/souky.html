<HTML>
<HEAD>
<TITLE>Une Valentine</TITLE>
<META  name="keywords" content="JÃ¨rriais, poetry, Saint Valentine's Day, love poem, love poetry">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>UNE VALENTINE</h2><P>
<h3>A LA SOUKY.</h3></font></CENTER><P>


<CENTER><A HREF="saint_valentin.html"><IMG SRC="tchoeu.gif" alt="un tchoeu" border=0 WIDTH=75 HEIGHT=75></A></CENTER><p>
<CENTER><TABLE><TR><TD>

<div align="center">I.</div><P>

<P>Idole de man tcheur, O t&eacute; en tchi je pense<BR>
Quand mes p'tits yiers piercheux s'ouvrent tard le matin<BR>
Dis m&eacute; si tu veux bain par pitchi d'ma souffrance<BR>
Etre man Valentin.</P>
<P>Car j't'aime, la Souky - oui, pus qu'un lopin d'schucre,<BR>
Oui - pus qu'la belle bague &agrave; djamant que je mets,<BR>
Pus qu'du lait &eacute;pur&eacute; quoiqu' de cr&ecirc;me tout mucre<BR>
Et d'la campann' tout frais.</P>
<P>Car pus duoches qu'l'schucr' sont ocquor' tes paroles<BR>
Et tan r'gard qu'man djamant est pus brilliant, pus b&eacute;,<BR>
Et tes mains - quand i'n' sont pon &agrave; s'tuoilli d'castrolles -<BR>
Sont pus bianches que l'lait!</P>
<P>Tes ch'veux que tu corles en des boucles si riches<BR>
Sont couleur de gravi par un sol&eacute; cuochant,<BR>
Et pendent sus tan front coumm' rangie d'sausiches......<BR>
Portrait doux et charmant!</P>
<P>O! s'tu savais combain est triste la puor'vie<BR>
Que j'passe loin de t&egrave; dans un chagrin profond!<BR>
Alors man tcheur est vied' coumme un' pouchett' trillie<BR>
Ou un ticle sans fond!</P>
<P>Mais quand tu es pr&egrave;s d'm&eacute; et que j'te v&eacute; suorire<BR>
Alors je sis heureux coumme un cat devant l'feu......<BR>
Et le r'gard te ten yi, dans lequel je me mire,<BR>
Me transporte et m' &eacute;meut.</P>

<div align="center"><P>II.</P></div>
<P>O dis que tu m'aim'ras<BR>
Car si tu n'le fais pas<BR>
J'irai sus la cauchie<BR>
Et sans r'gretter la vie,<BR>
Malheureuse sans t&eacute;<BR>
Dans les louem's je m'jettrai!.....<BR>
Et pis man blanc fant&ocirc;me<BR>
Quand tu s'ras seule "at home"<BR>
A cuotre ou &agrave; coutchi,<BR>
Veindra te reprochi<BR>
D'av&eacute; 't&eacute; - O ma belle<BR>
Cause d'ma mort cruelle.<BR>
Et le r'mords te happ'ra<BR>
Coumme suoris par cat.<BR>
Pis toute tr&eacute;sall&eacute;e<BR>
Tu cuor'ras dans l'all&eacute;e<BR>
En faisant di t&eacute;s rouaux<BR>
Que tu'effrit'ras les ch'vaux<BR>
Qui passent dans la rue<BR>
Au devant de tan hue.<BR>
Et vaisins d'accuorir<BR>
Criant qu'tu vas muorir.</P>

<div align="center"><P>III.</P></div>
<P>Mais t'cheque j'dis ilo!<BR>
Tu pleures...... Dont, tu m'aimes<BR>
Pus qu'un biau bourdelo<BR>
Ou un chou &agrave; la cr&ecirc;me!<BR>
M&ecirc;m' pus qu'un neu bonnet<BR>
Ou robe de sarsnet!<BR>
Tu pleures..... Dont, tu m'aimes!<BR>
Oh! j'n'sis pas le m&ecirc;me!<BR>
Tu m'aimes: O bonheur!<BR>
O que je s'rons heureurs!</P>
<I><P>JUVENIS.</P>
</I>
</TD></TR></TABLE></CENTER>
&nbsp;<p>

<CENTER><A HREF="carte_valentin.html"><IMG SRC="tchoeu.gif" alt="un tchoeu" border=0 WIDTH=75 HEIGHT=75></A></CENTER><p>
&nbsp;<p>
<FONT SIZE=2>
Viyiz &eacute;tout:<p>
<ul>
<li><a href="valentin.html">Un Valentin</a><p>
<li><A HREF="saint_valentin.html">La Saint Valent&icirc;n</A><p>
<li><A HREF="carte_valentin.html">La Carte d'Valentinne</A><p>
<li><a href="majulie.html">Ma Julie</a><p>
<li><a href="mathiage.html">L'amour et l'mathiage en J&egrave;rriais</a><p>
<li><a href="pressi.html">Occouo trop pressi</a><p>
<li><a href="val2000.html">Pouor la Saint Valent&icirc;n</a><p>
<li><a href="valgeo.html">La Valentinne g&eacute;ographique</a><p>
<li><a href="valfanne.html">Du Fanne pour la Saint Valent&icirc;n</a><p>
<li><a href="valentine1854.html">Valentine</a><p>
<li><a href="valentine.html">Valentine</a><p>
<li><a href="valentinne_ville.html">La Ville en Valentinne</a><p>
<li><a href="valentines.html">Les Valentines</a><p>

<li><A HREF="vaten.html">Va-t-en, Pierrot</A><p>
<li><a href="painvalentines.html">Who sent those Valentines to Lonore?</a><p>
<li><a href="amouoreu.html">L'Amouoreux</a><p>
<li><a href="chelle.html">A chelle que j'aime</a><p>
<li><a href="galants.html">Miss Mary Ann et ses galants</a><p>
<li><a href="flieur1.html">L'embraich'chai... l'embraich'chai pas...</a><p>
<li><a href="devin.html">Une Devinaille</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
