<HTML>
<HEAD>
<TITLE>How Mister Pain Goes to Plough</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Mister Pain Goes to Plough</h2></font></center><p>

Si vos en tait d'rin, qu&eacute; j'dis Lundi au matin, quand j'eumes fini d'imprim&eacute; la gazette du jour, j'ithais baillyi un coup d'main a m'n'amin, Amice Bigth&eacute;, du Huth&eacute;; ch'est anni&eacute;t qui touonne. &quot;All Right&quot; qu'dit l'Bos, et t&acirc;chis d'lus vendre tchiq' 'Morning News' sus l'heuthe d'la bouochie.&quot; J'n'y manq'thait pon; que j'dis en m'sauvant d'vant qui changisse d'id&eacute;e. <br/>
<br/>
Hope l&agrave;! que j'criyi a Lonore en ouvrant sa porte d'chambre (y n'tait oquo que quatr' heuthes) dors tu? Estchippe t&eacute;, d&egrave;sli&eacute;ment, et vin t'en ov me a St. Jean! l'moto d'la gazette s'en va nos emport&eacute;!<br/>
<br/>
Nos v'la don a nos moustr&eacute; ferme. J'd&egrave;sjeunimes &quot;anyhow,&quot; et tandi que j'mettais mes gaiteurs, ma fille porti eunne modgie d't&eacute;e fret et un volume de Sermons &agrave; la t&ecirc;te du li&eacute;t a ma pouore chiethe femme -  ou dormait! san preumi&eacute; soumme d&eacute;pis huit jours - J'nos gardimes bin d'la r&egrave;svillyi, et pour qu'ou n's&eacute; m'y&eacute;sp&eacute;thisse pas en s'r&egrave;svilliant toute seule j'&egrave;scrivi sus un papi qu'j'&egrave;spilli &egrave;s ridjeau du liet: &quot;Gone au Huth&eacute; but not forgotten.&quot; et paque! nos v'la a bas ou-&egrave;s qu'le moto attendait en &egrave;scopissant phout! phout! phout!<br/>
<br/>
J'arrivimes au Huth&eacute; en temps pour d&egrave;sjeunn&eacute;: un bouan d&egrave;sjeunn&eacute; de soupe r&egrave;scauff&eacute;, de lard fricachi, d'pain et d'beurre, et caf&eacute;; et sinon que j'n'avais pas l'temps, j'&eacute;thais quazi plieuth&eacute; en pensant qu'ma pouorre femme n'tait pon l&agrave; pour en av&eacute; sa part.<br/>
<br/>
Ne v'la les ch'vaux qu'arrivent dans l'bel; et coumme y'avait presse, Bigth&eacute; dit qu'nou s'passait d'Chapitre pour eunne fais - nou r'doubi&eacute;thait l'pr&eacute;chain jour de plyie. 'Hourra gar&ccedil;ons. Vite au clios! s'fit y. J'en avons quatorze vr&eacute;gies a touon&eacute; d'van sollet couochant!'<br/>
<br/>
<img src="grand_tchethue1.jpg" width="512" height="350" align="right" alt="la Grand' Tch&eacute;thue">
Y'avait douze ch&eacute;vaux sus la grand tch&eacute;thue et sis sus la p'tite - deux hoummes a chaque carre, et huit le long d'la raie pour rabillyi. Y'avait tr&egrave;s cacheurs pour la grand tch&eacute;thue et deux pour la p'tite. Les ch'vaux trottaient tout l'temps; et le t'neux tchiyait a bu d'vent a chaque demi&eacute; tou. Y'avait deux hoummes de r'change a chaque foyi&eacute;the pour gaff&eacute; les manchots chaque fais que la tch&eacute;thue passait, et le t'neux qu'&eacute;tait a bu d'vent s'assi&eacute;vait sus l'foss&eacute; en attendant qu'sen tou r'vinse.<br/>
<br/>
Nou n's'arr&ecirc;ti pon du tout pour b&eacute;the ni mangi eunne bouochie. Y'avait Lonore, la fille a Bigth&eacute;, et deux br&eacute;tounnes qui faisaient tout l'temps l'tou du clios, emplyissaient des moques de cidre, et les dounnaient a supp&eacute; &egrave;s hoummes, qui buvaient d'eunne main sans laissi couore la tch&eacute;thue ni l'fouet. &quot;Cache! cache!&quot; criyait tout l'temps Bigth&eacute;. L'affaithe allait bouan rond.<br/>
<br/>
J'dinimes au clios. Tchiq'un aboulit une chivi&eacute;the au clios, dans tchi y'avait un grand broc plien d'cartelles de viande, de patates, et d'panais. Apr&egrave;s s'etre essuy&eacute; les mains sus l'herbe du foss&eacute; ou a la crinne des ch'vaux, nou prennait &agrave; m&ecirc;me le broc. Y'avait eunne autre chiv'th&eacute;e d'pain et sept ou huit fromages de hollande. Les ch'vaux n'futes pas desli&eacute;es. A la br&eacute;que du clios y'avait un bathi plien d'un m&eacute;slange de flieu d'ris, d'jaune chucre, d'graine de lin: tout cheunna saupoudr&eacute; d'p&egrave;vre - ch'est eunne r'cette qu&eacute; Bigth&eacute; a yeu d'Am&eacute;thique. chaque ch&eacute;va en eut eune pinte dans l'fond d'un boutchet, desm&eacute;ll&eacute; ov eunne pinte de lyie d'cidre.<br/>
<br/>
J'feumimes eunne pip&eacute;e contre le foss&eacute;; et pis, &quot;Tout l'monde sus l'pont! Cache! cache!&quot; s'fit Bigth&eacute;. Et j'nos y r'm&icirc;nmes coumme d&eacute;vant. Quand vint les derniers tours, nou mint touos les ch'vaux 'single file' sus la grand' y'en avait seize, et v'la tchi pathaissait diversement bin. Par bounheu la tch&eacute;thue 'tait solide: j'fimes saut&eacute; tr&egrave;s poummiers en passant l'long; et la pierre de borne du vaizin fut envi&eacute;e par dessus l'foss&eacute; par un coup d'satch&eacute;t qui rompit un trait de tchi que l'bu r'bindi sus un j'va et lis rompi l'dj&eacute;th&eacute;t. Y'eut tr&egrave;s b&eacute;ques de d'pichis souos les pids des ch'vaux en passant, et quand nou vint a cherchi l'ponnyi a g&acirc;che, nou n'trouvi ni ponnyi ni la p'tite br&eacute;tounne qu'en souognait. J'criyons oquo au jour d'anniet, que v'la tcha 't&eacute; enfoui dans l'fond d'eunne rande - tchiq'un pr&eacute;tend av&eacute; oui un brai d'viers quatre heuthes et demie. Y'a eunne bosse dans la terre touonn&eacute;e qui sembliait quazi resmou&eacute; - Bigth&eacute; est pour examin&eacute; cheunna au preumi&eacute; jour.<br/>
<br/>
Mais tout l'clios est touon&eacute;. I n'reste pus qu'a remplyi les creux et niv'l&eacute; les bosses!<br/>
<br/>
<i><a href="brambilo.html">Piteur Pain</a><br/>
Morning News 13/2/1913</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="touonnnie.html">La Tou&ocirc;nn'nie du temps p&acirc;ss&eacute;</a><p>

<li><a href="grand_tchethue.html">&Agrave; la Grand' Tch&eacute;thue aut'fais, et c&eacute;t&eacute;ra</a><p>
<li><a href="grand_tchethue2.html">La Grand' Tch&eacute;thue</a><p>
<li><a href="tcherrue.html">La Grand' T'cherrue</a><p>
<li><a href="tchesus.html">Chanson des Grands Tch&eacute;sus</a><p>
<li><a href="tractor.html">L&eacute; Tractor</a><p>
<li><a href="stheliergarages.html">St. Helier Garages</a><p>
<li><a href="lamotte.html">La Motte Garages</a><p>
<li><a href="weploughthefields.html">Atout tracteu et tch&eacute;thue</a><p>

<li><a href="potatoeradicator.html">Snatcher and Peelem's Potato Eradicator</a><p>
<li><a href="experts.html">L's exp&egrave;rts</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
