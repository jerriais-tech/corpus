<HTML>
<HEAD>
<TITLE>Nos sept gar&ccedil;ons</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nos sept gar&ccedil;ons</h2></font></center><p>
<CENTER><TABLE><TR><TD>

Y a b&eacute;t&ocirc;t chinquante ans que j' nos m&icirc;nmes en m&eacute;nage<br>
Quand j'pr&icirc;nmes la petite ferme au bouanhoumme Jean Le Page.<br>
Y'en avait sept vr&eacute;gies et un bouan miot d'c&ocirc;tis<br>
Les patates y v'naient bein car ch'tait bein &agrave; l'abri.<p>

J'avons ieu sept &eacute;fants et ch'tait touos des gar&ccedil;ons:<br>
I' sont touos bein b&acirc;tis, i' sont forts coumme des lions.<br>
L&eacute; pr&egrave;unmyi a mathi&eacute; la fille &agrave; Tom Mathet<br>
Ils en ont d&eacute;j&agrave; six et b&eacute;t&ocirc;t n'&eacute;thont sept.<p>

L&eacute; deuxi&ecirc;me est bein haut, il est b&eacute; coumme l&eacute; jour<br>
Il a mathi&eacute; la fille au vi&egrave;r Bill de la Cour.<br>
I' n'sont pas si chanceux, car i' n'en ont ieu qu'deux,<br>
I' n'en &eacute;thont pas d'autre, d&eacute; chonna j'en sis seux.<p>

L&eacute; treisi&ecirc;me est forgeux, et n'est pas acouo mathi&eacute;<br>
Mais il est engagi &agrave; la fille au Sieur B&eacute;tchet.<br>
Oulle est f&eacute;thr&ecirc;sse d&eacute; bonnets et ou gangne d&eacute; bouans sous<br>
Ch'en est ieune d&eacute; ch&egrave;s-l&agrave; qu&eacute; nou n'trouve pas partout.<p>

L&eacute; quatrei&ecirc;me est matelot dans un navithe angliais<br>
Il est mathi&eacute; ch't&icirc;-l&agrave;, et j'crais qu'ils en ont treis.<br>
Ch'est eune anglia&icirc;sche qu'il a print et nou dit qu'oulle est bouanne,<br>
Oulle est grosse coumme eune tounne, &agrave; la vaie fait du fonne.<p>

L&eacute; chinqui&ecirc;me est fermyi et fait gentiment bein,<br>
Mais sa femme est d'licate, et n'a janmais fait rein.<br>
Oulle 'tait manni&egrave;the de d'mouaiselle et n&eacute; v'l&agrave; s'qui y'en a<br>
Quand nou prend dit&ecirc;lles femmes nous en a tout l'suffat.<p>

L&eacute; siexi&ecirc;me est machon et travaille pour l's Etats,<br>
Et sa femme garde &eacute;cole par l&eacute; Havre des Pas.<br>
Touos les si&egrave;rs quand i' r'veint et qu'tout est &eacute;rpath&eacute;<br>
Ch'est tout d'suite la musique, il est bouan au siffliet.<p>

L&eacute; septi&ecirc;me et dernyi est sergeant dans l'Norvouest,<br>
Il est b&eacute; coumme l&eacute; jour, il est haut coumme un bou&eacute;s.<br>
S'ou l'viya&icirc;tes souos s'n habit l&eacute; grand jour d&eacute; la Reine,<br>
Ou n'dithaites janmais que ch'est l'fils &agrave; Jean Le Quesne.<p>

A ch't heu' qu'ou savez bein tch'est touos nos gar&ccedil;ons font,<br>
J'allons vos raconter deux ou treis mots pour vous.<br>
Ch'est que l'ann&eacute;e cou&ocirc;thante pour touos les bouans J&eacute;rriais<br>
En s'sait ieune d&eacute; bonheu d&eacute; sant&eacute; et succ&eacute;s.<p>

</TD></TR></TABLE></CENTER>

<p>Acouo eune v&egrave;rsion:</p>

<center><font color="#215e21"><h2>Nos Sept Gar&ccedil;ons</h2></font></center><p>

<CENTER><TABLE><TR><TD>
Y'ia b&eacute;t&ocirc;t chinquante ans que-je nos m&icirc;mes &agrave; ma&icirc;nage,<br/>
Quand j'pr&icirc;mes la p'tite ferme du bouanhomme Jean L'page,<br/>
Y'en avait sept vr&eacute;gies et un buoan mio d'c&ocirc;ti,<br/>
Les patates y v'nais bain, car j't&eacute; bain &agrave; l'abri.<br/>
<br/>
J'avons yeu sept &ecirc;fans et j't&eacute; touos des gar&ccedil;ons,<br/>
I' sont touos bain b&acirc;tis et sont forts comme des llions;<br/>
L&eacute; prum&iuml; a mathi&egrave; la fille &agrave; Jean L'Geyt,<br/>
Ils n'ont d&ecirc;j&agrave; six et b&eacute;t&ocirc;t n&eacute;thont sept.<br/>
<br/>
Le deuxi&egrave;me est haout, - il est b&eacute; comme le jour, -<br/>
Il a mathi&eacute; la fille au vier Frank de la Cour,<br/>
I' n'sont pas si chanseurs car inne n'en n'ont yieux qu'deux,<br/>
I' n'en n&eacute;thont pas d'autres, de chonna j'en s&icirc;s seux.<br/>
<br/>
Le traisi&egrave;me est forgeux, et n'est pas oquo mathi&eacute;,<br/>
Mais il est engagi &agrave; la fille &agrave; Phlip Touet,<br/>
Ou'l est faiseresse de bonnet et ou ganne de bouans sous,<br/>
Chen est y'une de chais'-l&agrave; qu'nou n'trouve pas partout.<br/>
<br/>
Le quatri&egrave;me est matelot dans un navithe angllais,<br/>
Il est mathi&eacute; ch't'&icirc;la et j'cr&eacute; qu'il n'ont trais;<br/>
Ch'est un Angllaiche qu'il a prins n'ou dit qu'oul est bouane,<br/>
Ou'l est grosse comme une tonne, &agrave; la vaie yia du funne.<br/>
<br/>
Le chinqui&egrave;me est fermyi, et fait gentiment bain,<br/>
Mais sa femme est d'licate et n'a jamais fait rain,<br/>
Ou'l t&eacute; mani&egrave;the de d'moiselle et ne v'la s'qui y'en a,<br/>
Quand nou prend di telle femmes nous' en a tout l'suffa.<br/>
<br/>
Le siexi&egrave;me est machon et travaille pour l's'&Ecirc;stats,<br/>
Et sa femme garde &ecirc;cole par le Havre-des-Pas,<br/>
Touos les si&egrave;rs quant y r'vain et qu'tout est r'path&eacute;,<br/>
Ches tout d'suite la musique, il est bon au s&ucirc;ffliet.<br/>
<br/>
Le septi&egrave;me et dernyi est sergent dans l'Norvois,<br/>
Y chante comme une orgue et est drait comme un bois,<br/>
Sou' l'viy&ecirc;tes souos s'n'habit le grand jour de la Reine,<br/>
Ou' n'dithaites jamais que j'set l'fils &agrave; Jean L'Quesne.<br/>
<br/>
A'ch'teu qu'o savais, ch'&ecirc;que mes gar&ccedil;ons ont fait,<br/>
J'finis d'en-par-o&ugrave;, fianque ma pllume de c&ocirc;t&eacute;!<br/>
Et qu'l'ann&eacute;e qu'chi qu'menche, pour touos les lecteurs,<br/>
En s&eacute; yeune de succ&egrave;s, de sant&eacute; et d'bonheur.<br/>
<br/>
<i>Jan du Neu'Kh'min</i><br/>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><a href="garcons.html">Les Gar&ccedil;ons</a><p>
<li><a href="8efans.html">Nos Huit &Ecirc;fans</a><p>
<li><a href="ptchiots.html">Les P'tchiots</a><p>
<li><A HREF="efant.html">L'&eacute;fant d'sa M&egrave;re</A><p>
<li><a href="camarade.html">Tchesque est dev'nu d'mes camarades d'&ecirc;cole</a><p>
<li><A HREF="ambition.html">M'n ambition</A><p>
<li><a href="forgeux.html">L&eacute; Forgeux</a><p>
<li><a href="fermi.html">Les Mins&eacute;thes d'un Fermi</a><p>
</UL>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
