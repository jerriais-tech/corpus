<HTML>
<HEAD>
<TITLE>La Fontaine des Mittes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Fontaine des Mittes</h2></font></center><p><br>
&nbsp;<p>


J'avons ch&egrave;rfouoilli dans l'pagas chu mais et j'avons trouv&eacute; un p'tit souv'nin.<br>
<br>
I' y a deux ou trais ans, &agrave; la fin d'Mai, quand j'taimes &agrave; p&acirc;ler de f&eacute;es et de p'tits fa&icirc;tchiaux, j'd&eacute;cid&icirc;mes d'aller jusqu'&agrave; la Fontaine des Mittes pa'ce qu'au mains &agrave; la maintchi d'nous n&eacute; l'avaient janmais visit&eacute;e.<br>
<br>
J'stationn&icirc;mes nos motos pr&egrave;s de iun des grands clios d'Egypte et j'prinmes l&eacute; large c'min entre les clios labouoth&eacute;s jusqu'&agrave; la cr&ecirc;te d&eacute; la falaise. D'ichin, nou viyait la c&ocirc;te d&eacute; France tch'&egrave;rlisait au sol&eacute; et le bliu d'la m&eacute; calme et j'arr&ecirc;t&icirc;mes pouor eune pause &agrave; 'rgarder la belle veue avant d'&egrave;rprendre l&eacute; c'min tchi d'vallait jusqu'&agrave; la fontaine.<br>
<br>
Excit&eacute;s, j'couorr&icirc;mes pouor vaie tchi qui s'en allait y arriver l&eacute; preunmyi, mais les derni&eacute;thes dgiex verges du p'tit &ecirc;trait c'min 'taient bouchies et impassabl'ye &agrave; cause des ronches et d&eacute; la sercl'ye. Presqu&eacute; tous dans la classe 'taient d&eacute;sol&eacute;s - tchi faithe? Mais, quatre d'entre nous qui connaissaient l'endrait hardi bein, d&ecirc;hallitent des s&eacute;cateurs d&eacute; nos pouchettes et j'nos minmes tous &agrave; coper les gros tigots des ronches et j'hall&icirc;mes la haute sercl'ye pouor trouver le fonds du c'min.<br>
<br>
Arriv&eacute;s tout pr&egrave;s d'la fontaine nou n'viyait rein. L&eacute; ieau couorrait par dessus nos souli&eacute;s et des chues et du bas, trais pids d'haut, nos barraient la veue d'la fontaine. Oubliant nos pids mouoillis, j'd&eacute;rachinnimes les chues et l&eacute; bas, et couverts de pit&eacute;, j'arriv&icirc;mes &agrave; la fontaine. Mais, malgr&eacute; que l'ieau couorrait d&eacute; souos l'rotchi, d'la pierre avait tchaie de la falaise et, boulvers&eacute;s par le d'dgas devant nous, avec nos mains, j'cli&egrave;rg&icirc;mes la terre et l'pit&eacute;. J'b&acirc;t&icirc;mes eune petite muth&acirc;le pouor garder l'ieau d'la fontaine, et dans rein d'temps j'avaimes un p'tit c'min assez s&eacute; pouor pouver y arriver.<br>
<br>
Pouor nos 'rposer, j'f&ucirc;mes nos assi&eacute;the parmi les p'tites flieuthes et l'herbe courte, tout pr&ecirc;t. 'Ch'est chin que les p'tits fa&icirc;tchiaux vennent danser au s&eacute;' dit ieune des pus avis&eacute;es d'entre nous. 'Et bein,' j'd&icirc;mes 'dit-nous l'histouaithe d&eacute; la fontaine, don.' Ev-chin tchi qu'ou nos dit:<br>
&nbsp;<p>
<br><center><table width=80%>
	<tr>
		<td>
			
Arna et Aiuna, deux p'tits fa&icirc;tchiaux qui 'taient gardgiens des fontaines et canniaux, avaient d'meuth&eacute; ensemblye pouor tchiques si&eacute;clyes dans eune cave &agrave; Belle Hougue. Durant chu temps l&agrave;, rein ne s'sait arriv&eacute; &agrave; troubl'yer ni lus vie ni lus amour ieun pouor l'autre.<br>
<br>
I trouvaient pliaisi dans la natuthe autou d'ieux, dans les pr&eacute;s pliens d'violettes et d'flieuthes tchi n&eacute; s'fanaient janmais, du jonc et d'la feugi&eacute;the et dans l's ieaux tchi couorraient ava les falaises et pis dans la m&eacute;. Lus simplye mangi, mucri auve les ros&eacute;es du ciel, 'tait servi sus l'aithe d&eacute; lus cave et, l&agrave;, i' vivaient en paix et trantchilit&eacute;.<br>
<br>
Mais tout 'tait sus l'point d'changi - les deux, ayant v&ecirc;tchu lus vie sus chutte terre, s'en allaient vivre au ciel &eacute;yo&ugrave; qui lus en allaient trouver eune autre paix, la vie &ecirc;t&egrave;rnelle et la jouaie pouor tr&eacute;jous.<br>
<br>
Un s&eacute;, au S'tembre, quand i' 'taient assis &agrave; r'garder l&eacute; sol&eacute; couochant, eune veue aveugliante lus apparu et i'vitent eune ange tchi volait envers ieux et i' ou&iuml;tent san message: 'Arna et Aiuna. j'dais vos condithe &agrave; la maison pr&eacute;path&eacute;e pouor vous parmi l's &ecirc;tailes, &eacute;yo&ugrave; qu'ous allez joui de la f&eacute;licit&eacute; &ecirc;t&egrave;rnelle.' Et, avec l'ange coumme dgide, chantant lus &egrave;rmerciements, i' lus envolitent. Mais, i' vintent &agrave; penser qui n'&egrave;rvendraient janmais vaie chutte belle Ile d&eacute; J&egrave;rri auve ses caves et ses flieurs. Chenna lus donni un moment d'tristesse et, eune l&egrave;rme d&eacute; ch&acirc;tchun tchi sus la terre d&eacute; Belle Hougue et eune petite source se mint &agrave; couorre d'eune craque dans l'r&ocirc;tchi.<br>
<br>
Ch'est coumme chenna que Arna nos ont laissi la Fontaine des Mittes pouor nos dg&ecirc;thi les maux &egrave;s iers pouor tr&eacute;jous.<br>
		</td>
	</tr>
</table></center><br><br>
Enchant&eacute;s par l'histouaithe, j'&egrave;rtouonn&icirc;mes &agrave; la fontaine. Chutte fais ou 'tait cliaithe et l'ieau couorrait trantchillement par dessus les pierres et filait, faisant un p'tit ruiss&eacute;, avant de tchaie par dessus la falaise.<p>

Chatchun d'nous, avec ses pens&eacute;es, se lavit les i&egrave;rs avec l'ieau d'la fontaine et j'nos en f&ucirc;mes pouor monter l&eacute; large c'min jusqu' aux motos. Arriv&eacute;s &agrave; haut, j'viyaimes la lueu du sol&eacute; couochant et iun des gar&ccedil;ons dit: '<I>Rouoge ciel au s&eacute; - Dg&egrave;rn&eacute;sy est &agrave; feu.</I>' J'nos bouff&icirc;mes tous &agrave; rithe.<br>
<br>

<P>&nbsp;</P>
<P>&nbsp;</P>

<FONT SIZE=2>
<I>Viyiz &eacute;tout</I>:

<ul>
<li><a href="mittes2.html">La Fontaine es Mittes</a><p>
<li><a href="mittesadlm.html">La Fountaine &egrave;s Mittes</a><p>
<li><a href="faitchieaux.html">Les P'tits Fa&icirc;tchieaux</a><p>
<li><a href="faitchieaux2.html">Les p'tits fa&icirc;tchieaux</a><p>
<li><a href="brelade_legende.html">La l&eacute;gende d&eacute; l'&eacute;glyise d&eacute; St Br&eacute;lade</a><p>
<li><a href="cocangne.html">L&eacute; Pits </a><p>
<li><a href="rogodaine.html">La Rogodaine</a><p>

<li><a href="rogodaine2.html">La Rogodaine</a><p>
<li><A HREF="tombelaines.html">L&eacute; Cri des Tomb'laines</A><P>
<li><a href="tchaiseenor.html">L'Histouaithe d&eacute; la Tchaise en Or</a><p>
<li><A HREF="assisedeveille.html">L'Assise de Veille</A><p>

</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
