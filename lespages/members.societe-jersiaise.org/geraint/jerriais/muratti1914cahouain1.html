<HTML>
<HEAD>
<TITLE>Eh bein, gar&ccedil;ons, chute semaine j'ai une histouaithe &agrave; vos raconter</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eh bein, gar&ccedil;ons, chute semaine j'ai une histouaithe &agrave; vos raconter</h2></font></center><p>


Eh bein, gar&ccedil;ons, chute semaine j'ai une histouaithe &agrave; vos raconter, mais pour des raisons sp&eacute;ciales i' faut que je change un mio les noms des personnes qui sont concern&eacute;es dans l'aventuthe. Je n'peux pas vos dithe nittou dans tchi p&acirc;raisse qu'i d'meuthent, car i' y-en aithait parmi vous qui d'vin'naient lus indentit&eacute; et v'l&agrave; tchi pouorrait m'ner &agrave; des complications.<br/>
<br/>
I' y-a tr&eacute;is campagnards bein connus de touos vous, que j'apel'lons pour le moment Tom, Ph'lippe et Amice qu'ont 'tai tout l'hiv&eacute; pass&eacute; divers&eacute;ment int&eacute;r&ecirc;ssis dans la gamme de <a href="football5.html">football</a>, et presque toutes les feis qu'i y-avait un match de tchique sorte sus l'Mont-&egrave;s-Pendus, i' m&ecirc;nageaient sus tchique sens de s'y trouver.<br/>
<br/>
Mais i' fallait chaque feis inventer une exchuse pour embli&ucirc;ter lus femmes (car i' sont touos les treis mathi&eacute;s), et lus missices lus en aithaient donn&eacute; ieux des football s'illes avaient seu qu'ils 'taient &agrave; perdre lus temps l&agrave;-haut.<br/>
<br/>
A ou&iuml; nos gar&ccedil;ons p&acirc;ler, chein qu'i' n'savaient pas entouor la gamme ne valait pas a peine de saver, ils 'taient tout &agrave; fait experts l&agrave;-d'dans ieux.<br/>
<br/>
Bein souvent en critichant un match i' vos disaient carr&eacute;ment que l'<i>referee</i> &eacute;tait un imb&eacute;cile, car autrement il aithait seu que Snatcher Muggins &eacute;tait <i>off-side</i> quand i' fit le deuxi&egrave;me <i>goal</i>.<br/>
<br/>
Ch'tait bein amusant ettou de les ou&iuml; dischuter la composition du <i>team</i> qui devthait aller en <a href="dgernesy.html">Djern&eacute;si</a> jouer pour le <a href="pmmuratti.html">Muratti</a>.<br/>
<br/>
Selon ieux, les membres du 'Selection Committee' &eacute;taient un tas d'achocres et n'savaient bein seux pas comment chouaisi lus hommes.<br/>
<br/>
Amice trouvait li que 'Crack-ankle Jim' &eacute;thait deu y jouer, car i' pouvait &ecirc;br&eacute;hagni une demi&eacute;-douzaine de Djern&eacute;siais dans chinq minutes. Tom n'y-&eacute;thait pas envi&eacute; auchun de ches <i>half-backs</i> l&agrave;. Il en connaissait treis, li qui valaient bein mus qu'ieux, mais comme i' disait: Tch'est qu'ou voulez, ch'est justement comme &agrave; nos shows d'bestiaux, i' y-a des partialit&eacute;s l&agrave;-d'dans.<br/>
<br/>
Ph'lippe, li, au contraithe, n'avait rain &agrave; dithe quant &egrave;s <i>backs</i> et <i>halfbacks</i> mais selon s'n opinion ch'tait les <i>forwards</i> qu'&eacute;taient tout &agrave; fait mal assortis.<br/>
<br/>
Slipper Charlie couothait assez bein s'ou voulez, mais i' n'savait jamais quantchi passer la balle &agrave; ses parchionniers. I' la gardait tr&eacute;jous trop longtemps et touos ses efforts n'abuttaient &agrave; rain.<br/>
<br/>
Quant &agrave; Bull's Eye Billy, il 'tait tout &agrave; fait mal nomm&eacute;, ch'tis-l&agrave;, car souvent quand il avait l'<i>goal</i> tout &agrave; fait ouvert en d'vant d'li, i' co'd'pisait la balle eune perque &agrave; c&ocirc;t&eacute; ou bein vingt pids en d'sus.<br/>
<br/>
</div><div align="center">* * *<br/>
<br/>
</div><div align="left">Comme chenna, ou verrez que nouos treis gar&ccedil;ons &eacute;taient convaintchus que ch'tait tout &agrave; fait un failli <i>team</i> qui s'en allait en djern&eacute;si pour t&acirc;chi d'rapporter la coupe.<br/>
<br/>
Mais malgr&eacute; ch'la, i' brulaient d'enpie d'y-aller ettou, mais i' savaient bein que ch'tait inutile d'en p&acirc;ler un mot &agrave; la maison &agrave; cause que les femmes aithaient fait du potin, alors avec bein d'la gronn'nie i' lus d&eacute;cidithent de r'nonchi l'entreprinse.<br/>
<br/>
Si ch'avait tai en J&ecirc;rri oquo!<br/>
<br/>
Mais v'l&agrave;-t-i' pas que Mardi matin, Amice vit sus l'<i>Morning News</i> qu'un bat&eacute; sp&eacute;cial &eacute;tait pour sorti d'ichin &agrave; une heuthe et d'mie Jeudi l'arlevaie et r'sortait d'Djern&eacute;si &agrave; sept heuthes et d'mie du s&eacute;.<br/>
<br/>
I' s'mint &agrave; ruminer l&agrave;-d'sus &agrave; san tout seu et tout d'un coup i' vint une id&eacute;e. V'l&agrave; justement notre affaithe!<br/>
<br/>
Dans un clyin d'yi i' sauti &agrave; cherchi Tom et les v'lo touos les deux aller trouver Ph'lippe. I' s'enfrumirent dans l'prinseu pour n'&ecirc;tre pas disteurb&eacute;s, et ch'est l&agrave; qu'i' firent lus compliot.<br/>
<br/>
Amice dit: I' y-a moyen d'y-aller sans que personne de nos gens en sache rain.<br/>
<br/>
Mais &agrave; qu'menchi, Ph'lippe ne voulit pas en ou&iuml; p&acirc;ler.<br/>
<br/>
- J'n'ose pas y ristchi, qu'i dit, ou savez bein touos les deux tch'est qu'ch'est qu'ma bouannefemme, alors ou pouvez bein vos imaginer, si jamais ou v'nait &agrave; l'saver, si ch'est qu'y-en aishait du feu d'satchi.<br/>
<br/>
- Bah, bah! s'fit Amice, j'ai fait touos les plians, m&eacute;, &ecirc;coute. Jeudi matin, dit &agrave; tes gens que tu t'en vas en ville tout d'suite opr&egrave;s d&icirc;n&eacute; pour faithe f&eacute;ther ta jument, i' n'se dout'tont pas d'rein.<br/>
<br/>
Tom et m&eacute;, j'te trouvethons au carrefour, par accident sans doute.<br/>
<br/>
Tom es'sa hors, li, pour t&acirc;chi d'trouver un ouais&eacute; qui lis dait d'la rente et qu'a changi d'adresse, et m&eacute; je m'en vais passer m'n arl&eacute;vaie en ville a p&eacute;yi deustrais p'tits comptes, etc. Quand &agrave; ma missice, oulle a une telle confiance en m&eacute;, que j'peux l'enj&ocirc;ler comme je veurs, ou crait tout chein que j'lis dit.<br/>
<br/>
Le pouore Ph'lippe ra&icirc;ponnit l&agrave;-d'sus: J'voudrais qu'la mainne es'sait d'm&ecirc;me, m&eacute;!<br/>
<br/>
</div><div align="center">* * *<br/>
</div><div align="left"><br/>
Enfin, opr&egrave;s av&eacute; ardgument&eacute; pour une d&eacute;mi-heuthe, i' fut d&eacute;cid&eacute; que che s'sait d'm&ecirc;me.<br/>
<br/>
Ph'lippe prendrait sa vainne et la mettrait &egrave;s &ecirc;tables avc les instructions d'envier la jument &agrave; la forge, nou prendrait bat&eacute; pour Djern&eacute;si, nou verrait l'Muratti et pis nou s'en r'veindrait &agrave; la maison aussit&ocirc;t d&ecirc;bertchis l's&eacute;.<br/>
<br/>
Quant &agrave; la tchestcion des exchuses pour erv&eacute;nin si tard, Amice dit qu'i' n'fallait pas s'emb&ecirc;t&eacute; la t&ecirc;te de chenna acheteu.<br/>
<br/>
La principale chose ch'tait d'vaie l'match, et pis i' s'sait temps assez en s'en r'venant de r'formuler tchique autre histouaithe.<br/>
<br/>
</div><div align="center">* * *<br/>
</div><div align="left"><br/>
Jeudi au d&icirc;ner don vit nos treis gar&ccedil;ons dans la vainne &agrave; Ph'lippe en route pour la ville et &agrave; une heuthe et d'mie ils 'taient &agrave; bord de l'<i>Alberta</i>.<br/>
<br/>
Ph'lippe, qui r'grettait de s'&ecirc;tre lanchi dans ch't'entreprinse-l&agrave; &eacute;tait blianc comme une chique,mais les deux autres &eacute;taient tout &agrave; fait &agrave; lus aise et heutheurs comme des pinchons.<br/>
<br/>
A bord, i' rencontrirent un grand nombre de lus connaissances et i' fallit acheteu les mettre sus lus gardes de n'pas dithe mot &agrave; la r'venue.<br/>
<br/>
Enfin ils arrivirent en Djern&eacute;si et s'en furent vaie chu match. Ou connaissiz sans doute le r&eacute;sultat.<br/>
<br/>
Ph'lippe fut un mio malade d'la m&eacute; en s'en r'venant, mais i' se r'butti en passant le Breakwater et d'mandit &agrave; Amice: Tch'est qu'j'allons dithe &agrave; nos femmes?<br/>
<br/>
Et l'autre lis ra&icirc;ponnit: Ecoute bein man vi, chein que j'm'en vais t'dithe. V'chin justement chein qui s'est arriv&eacute;. Ch't arl&eacute;vaie quand tu-es v'nue &agrave; lier la jument pour t'en aller &agrave; la maison, tu t'es aperchu qu'ou cliopinait tout bas. L'imb&eacute;cile de forgeux li-avait cachi un clio dans l'pid.<br/>
<br/>
Il a fallu d&ecirc;lier et la faithe d&ecirc;f&eacute;ther et le v&eacute;t&eacute;rinaithe t'a dit que pour la dj&eacute;thi comme i' faut qu'i fallait la garder en ville avec san pid dans une toub&eacute;e d'iau caude pour siex heuthes de temps. T'n arl&eacute;vaie et ta s&eacute;th&eacute;e lus sont pass&eacute;es &agrave; tender ta jument, Tom et m&eacute;, ne voulant pas te laissi tout seu dans t'n embarras, j'avons rest&eacute; &agrave; t'aidge et pis v'l&agrave;!<br/>
<br/>
Comme i' vos racontait chenna, le pouore Ph'lippe le r'gardait tout &ecirc;tonn&eacute; et &eacute;tait qu&acirc;siment convaintchu li-m&ecirc;me que ch'tait la v&eacute;thit&eacute;, l'autre vos disait tout chenna si naturellement. I' l'print par la main et lis dit: Amice man gar&ccedil;on, tu es un ph&eacute;nom&egrave;ne. Ah! comme je voudrais aver une imagination comme la tchienne!<br/>
<br/>
</div><div align="center">* * *<br/>
</div><div align="left"><br/>
Il 'tait pass&eacute; onze heuthes quand ils arrivithent au carrefour. Tout l'vaisinn&eacute; &eacute;tait sus pid et l't&eacute;l&eacute;phone avait marchi toute la s&eacute;th&eacute;e sans auchun r&ecirc;sultat. Les treis femmes &eacute;taient au m'sesp&eacute; et des qu'i virent la vainne i' criyirent toutes ensemble: Mes pouores gar&ccedil;ons! Mais de ouais qu'ou v'nez &agrave; ches heuthes ichin?<br/>
<br/>
Ph'lippe toussit une feis ou deux et pis i' racontit la le&ccedil;on qu'Amice li-avait si bein apprint. Amice d&eacute;vallit de dans la vainne, i' fut m&ecirc;me t&acirc;ter le pid de d'vant &agrave; la jument et dit: Sais-tu bein, Ph'lippe, qu'y n'y a pas justement tant d'fi&egrave;vre acheteu! Sa femme montit &agrave; c&ocirc;t&eacute; d'li dans la vainne, les vaisins s'en r'furent siez ieux et jusqu'acheteu le pot-aux-roses n'a pas 'tai d&ecirc;couvert. Mais Ph'lippe ne patha&icirc;t pas trop &agrave; s'n aise, et sa femme dit qu'i n'a pas 'tai l'm&ecirc;me d&eacute;pis l'accident &agrave; sa jument Jeudi pass&eacute;.<br/>
<br/>
<a href="muratti1914cahouain2.html">Nou z-en r'ou&iuml;tha peut-&ecirc;tre p&acirc;ler</a>.<br/>
<br/>
</div><div align="center">* * *<br/>
</div><div align="left"><br/>
</div><div align="center"><i>Ra&icirc;ponses &egrave;s Correspondants</i>.<br/>
</div><div align="left"><br/>
<b>Jontch&egrave;t</b>. - Si ch'est comme tu m'dit, ta biche est mal prinse et &eacute;tha d'la peine &agrave; san r'd&ecirc;haller. Je n'veurs pas pos&eacute; comme v&eacute;t&eacute;rinaithe, mais &agrave; ta pliaiche je lis don'nais un morc&eacute; d'ricolisse touos les matins pour arr&ecirc;ter sa toux et je lis fich'chais un empli&acirc;tre de moutarde sus l'estouma.<br/>
<br/>
<i><a href="gwdec.html">Caouain</a></i><br/>
<i>La Chronique de Jersey 25/4/1914</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="muratti1914cahouain2.html">L'affaithe a tou&acirc;nn&eacute; justement comme je m'attendais</a><p>
<li><a href="football.html">L&eacute; football</a><p>
<li><a href="football3.html">Ph'lip and Merrienne on Football</a><p>
<li><a href="football4.html">L's &Ecirc;tchipes d&eacute; Football et lus m&ecirc;noms</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="cahouain_football.html">Une game de football</a><p>

<li><a href="pmmuratti2.html">Le Muratti</a><p>
<li><a href="football5.html">L&eacute; Caouain et l'football</a><p>
<li><a href="police2018.html">M'sage d'la Police entouor la Coupe du Monde 2018</a><p>
<li><a href="pliaisifmh.html">Un plia&icirc;si bein vite p&acirc;ss&eacute;</a><p>
<li><a href="gdfgaz4.html">Dans la G&acirc;zette...</a><p>
<li><A HREF="jvavoc.html">Les parties d'un j'va en J&egrave;rriais</A><p>
<li><a href="transport.html">L&eacute; transport</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

