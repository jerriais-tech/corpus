<HTML>
<HEAD>
<TITLE>Les touristes, les Villais et la campagne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les touristes, les Villais et la campagne</h2></font></center><p>


 Moussieu l'Editeu, <br/>
<br/>
 J'avais yeu id&eacute;e de d&ecirc;fou&iuml; ma bordeuse Mardi p&acirc;ss&eacute;, et j'avais m&ecirc;me engagi une frouque et une &ecirc;terreuse. Mais quand vint Lundi au s&eacute;, et qu'j'en p&acirc;slit &agrave; la Merrienne, ou s'y'obj&eacute;ctit. <br/>
<br/>
 &quot;Nouff&eacute;, man Ph'lip,&quot; ou dit, &quot;le b&eacute;tchet est en plein craissant, et les patates en font touos les jours, &eacute;pis d'vant les fou&iuml; j'voudrais sav&eacute; comment qu'les affaithes vont s&ucirc;s l'bridge. Faut attendre ocquo tchiques jours, tu n'y p&eacute;rdras pas, j'en s'y seuze.&quot; <br/>
<br/>
 Heutheusement qu'ou m'arrivit d'm&ecirc;me, Moussieu, car quand j'entendit esch&egrave;squ'y s'&eacute;tait p&acirc;ss&eacute; s&ucirc;s l'bridge, M&ecirc;credi, j'fut bein content qu'mes patates 'taient ocquo en t&ecirc;rre. Si j'm'&eacute;tais obstin&eacute; j'l'&eacute;thais bein r'grett&eacute;. Ach'teu nou n'sait pas trop-bein tchi faithe, mais les marchands d&icirc;sent que la s'maine tchi veint pou&ocirc;rrait &ecirc;tre miyeuthe, et faut &eacute;speth&eacute; qu'che s's'a d'm&ecirc;me. Mais enfin quand nous a fait d'san mus, et que l's'affaithes vont mal, nou n'peut pas s'bliaum&eacute;. <br/>
<br/>
 J'm'attends &agrave; une dr&ocirc;le de saison. Ichin &agrave; Saint-Ou, par &eacute;xemplye, y'a d'belles patates ichin et l&agrave;; y'en a tchi peuvent faithe, y'en a tchi n'valent pas quatre sous. Par chein qu'nou m'dit ch'est &agrave;-bein-pr&egrave;s la m&ecirc;me chose partout. Dans les circonstances n'y'a rain &agrave; faithe que d'&eacute;speth&eacute; que les marchands don'nont un coup d'main &egrave;s fermiers, et qu'la Providence en f'tha autant. <br/>
<br/>
 En Ville, chein tchi m'enrage ch'est que les gens qu'nou rencontre, et partitchuli&egrave;thement les boutitchiers ne pathaissent pas s'g&ecirc;n&eacute; des fermiers. Chein tchi l's'int&eacute;r&egrave;sse ch'est les v&icirc;siteurs. Y vous d&icirc;sent que sans les touristes l'&icirc;le s'sait ruin&eacute;e dans p'tit d'temps, et tchi faut faithe tout ch'que nou peut pour en am'n&eacute; du p&ucirc;s en p&ucirc;s touos l's'ans. Quant &agrave; m&eacute;, Merrienne, y nos en veint d&ecirc;j&agrave; bein trop, et une chose que j'voudrais sav&eacute; ch'est de tchille utilit&eacute; tch'y sont &egrave;s f&eacute;rmiers. J'ai p&ocirc;s&eacute; la tch&eacute;stchon a plusieurs villais, mais n'y'en a pas ocquo yeu yun tch'a pu la rainpondre. <br/>
<br/>
 Les hotels, et toutes chais boarding-house, tch&egrave;squ'ils accatent du fermyi ? All&eacute;z l&ucirc;s port&eacute; d'belle caboche, de biaux pais ronds ou pais d'mai, des c&acirc;rrottes, ou n'importe tchi, y n'en veulent pas, ou y vous offrent des prix tchi paient &agrave; peine pour le tchithiage. Y vos d&icirc;sent par &eacute;xemplye tch'y n'ont pas l'temps d'&ecirc;cal&eacute; des pais et bein d'autre gniolin d'la sorte. Tout veint d'Angli&eacute;t&ecirc;rre, &agrave; miyeu marchi et p&ucirc;s aisi &agrave; mani&eacute;. Quant au bouon J&ecirc;rriais tchi voudrait les cra&icirc;tre, y peut all&eacute; s'faithe quatorze. <br/>
<br/>
 Quant &egrave;s boutitchiers, Moussieu, pouvous m'dithe tch&egrave;squ'y f'thaient sans les gens d'campagne une fais qu'les fichus touristes ont dispathu? Tch&egrave;squ'y les garde en vie en hiv&eacute;, si ch'est pas du monde comme nous. J'vos dis, m&eacute;, Moussieu, et j'n'ai pas d'peux de l'dithe, que sans la campagne, un bouonne maintchi des grandes boutiques en Ville s'saient b&eacute;t&ocirc;t &agrave; &ecirc;crithe &agrave; l&ucirc;s pathens, et la Merrienne est d'chutte opinion-l&agrave; &eacute;tout. <br/>
<br/>
 La Merrienne, contre m'n'avis s'en fut en Ville Mardi au s&eacute; pour vais chu Pageant. Ou r'vint dans les onze heuthe g'l&eacute;e et d'une humeur de tchan. Comme ou s'faisait: &quot;Est-y possiblye que j'ai tait si achocre comme d'all&eacute; p&eacute;yi chinq ch'lins et ristchi une enflamm&acirc;tion d'poumons pour vais chu gniolin-l&agrave;? Vraiement, Ph'lip, je qu'menche &agrave; craithe que nou d&eacute;vthait m'appoint&eacute; un tchuthateu.&quot; <br/>
<br/>
 J'n'y connais rain, Moussieu, car jen 'y'ai pas tait, mais j'entends qu'y'&eacute;tha un bouon d&eacute;ficit, et si ch'est d'm&ecirc;me j'voudrais sav&eacute; tch&egrave;squ'y s'en va l'p&eacute;yi. Comme de cou&ocirc;tume, sans doute che s'sa l'publyic, ch'est-&agrave;-dithe des gens comme nous, et non pas les v&icirc;siteurs. La Merrienne maintcheint que ch'est l'Comit&eacute; du Tourisme tch'y d&eacute;v'thaient p&eacute;yi hors de l&ucirc;s pouch&eacute;tte, mais ou peut oubli&eacute; ch't'id&eacute;e-l&agrave;, car ch'n'est pas d'm&ecirc;me que les choses se font en J&ecirc;rri au jour d'agniet. <br/>
<br/>
 Ocquo un p'tit mot : Le r'sultat d'&ecirc;l&eacute;ction pour Jur&eacute;-Justicier m'&ecirc;tonnit un mio, car je n'm'&eacute;tais pas attendu &agrave; une si grande m&acirc;jorit&eacute;. Mais je n'fut pas surprint que l'Brigadgi abandonnise l'affaithe au derni&eacute; moment, car entre nous, Moussieu, y d'[a]vait vais tch'y n'avait autchune chance d'y v'nin, et il eut bein d'l'avis d'se r'tith&eacute;.  <br/>
<br/>
<i> <a href="lebrocq.html">Ph'lip</a> <br/>
 28/5/1955 <br/></i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="invasion.html">L'&Icirc;nv&acirc;sion</a><p>
<li><a href="pmvisitors.html">Merrienne on the Visitors</a><p>
<li><a href="pmvisitor.html">A Visitor Calls at Portinfer</a><p>
<li><a href="pmvisite3.html">Merrienne a une visite</a><p>
<li><a href="pmvisiteurs.html">Les Visiteurs</a><p>
<li><a href="payingguests.html">Mrs. Pain discourses on &quot;paying guests&quot;</a><p>
<li><a href="cahouain_holiday.html">J'criyais d'av&egrave;r un holiday</a><p>
<li><a href="vacances.html">Les Vacances</a><p>

<li><a href="assembliee/tourisme.html">Visite &agrave; l'office du Tourisme</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

