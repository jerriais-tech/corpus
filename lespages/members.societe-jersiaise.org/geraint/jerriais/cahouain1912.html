<HTML>
<HEAD>
<TITLE>Dans la ni&egrave;th de Lundi &agrave; Mardi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dans la ni&egrave;th de Lundi &agrave; Mardi</h2></font></center><p>

Dans la ni&egrave;th de Lundi &agrave; Mardi, i' ventait si du' que j'criyais qu&acirc;siment que chutte dgales du Sud-seur-ouest &eacute;thait b&eacute;t&ocirc;t fait de pouss&eacute; ma pouorre carcasse hors de Jerri, au pus grand pliaisi des siens qui trouvent que j'ai la bec trop longue. J'fut qu&acirc;siment ni&egrave;' par unne loua&icirc;mme et comme j'nai ni galoches ni huil&eacute;s, ch'est mes plieummes clieut&eacute;es, que je reveint dans ma niche au haout du Vi&egrave;r Marchi.<br/>
<br/>
J'ai t&egrave;t dans la p&acirc;raisse <a href="roselouothi.html">de la rose et du louothi</a> pour sav&eacute; chein qui s'p&acirc;sse dans chutte p&acirc;raisse.<br/>
<br/>
J'ai ou&iuml; que le gros Nickless, le routchi, a tait bein occhup&eacute;, i' y-a tchiques temps, pour sav&eacute; les siens qu'avaient des tchans si&egrave;z y-ieux. chutte fais, i' n'y-avait pas couron ni de rouelles dans san pagas. Achteu, m&eacute; qu'est tchuthieux comme unne bellette, j'voudrais bein sav&eacute; pourtchi que l'gross Nickless est en strike, bein saeux d'pis qui n'tait pas &agrave; rabot&eacute; les routes comme d'amor, pourtchi qu'il allit dans bein des m&eacute;nages de la p&acirc;raisse et a t'y trouv&eacute; des l&eacute;vriers!<br/>
<br/>
<div align="center">***</div><br/>
<br/>
I' y y-a tchique temps j'vos dit que le m'en tais r'venu bein vite de la p&acirc;raisse &agrave; Dolly ayant ou&iuml; des bang! bang! d'unne arme, dans iun des clios qu p'tit Flip de la maison d'ardouaise, le sien qu'a mins de c&ocirc;t&eacute; le miot d'serque, cause de tant d'histou&egrave;thes.<br/>
<br/>
Savous pourtchi qui tithi s'n'arme, bouannes gens.<br/>
<br/>
Eh bein! m&eacute;, j'm'en vais vos l'dithe. Le p'tit Flip avait lu la g&acirc;zette et quand il apprit qu'i y-avait un nouviau Gouverneux en Jerri, qu'il tait dans sa p&acirc;raisse et que nou n'av&eacute; pas ieu la civilit&eacute; de tith&eacute; un salut du ch&acirc;t&eacute;, i' s'f&icirc;t: M&eacute;, Flip, j'men vais l&icirc; tuth&eacute; un salut avec m'n'arme.<br/>
<br/>
<div align="center">***</div><br/>
<br/>
J'ai t&egrave;t occuo unne fe&icirc;s dans la p&acirc;raisse de man biau cliochi. Pour saeux, i' faout que j'faitche bein attention &agrave; m&eacute;, car i' y-a des scotchmen et d'aourtres qui sont bein m&acirc;rris &agrave; m'&egrave;gar'. Ma f&eacute;, j'en ai grand r'gr&egrave;t, mais chouna ne me f'tha pas taithe ma bec, fouai de &quot;Caouain&quot;.<br/>
<br/>
Grattous, mes bouannes gens, grattous, si chein que j'dit vos pique un miot.<br/>
<br/>
 J'peux pas finit d'&egrave;crithe sans d'adr&eacute;chi daeux mots &egrave;s chanteurs et chant'resses du cantata. si peuvent pas av&eacute;  la paix l&agrave; qui pratique, j'sis saeux, avec la permission de p&icirc;teur, qui pouorraient l'faithe dans l'parlaeux, bein &agrave; l'abri, sans dispute. en cas que l'appartement s'rait pas ass&egrave;z grande p't-&ecirc;tre qui pourraient p&acirc;ss&eacute; l'aoutre bord, dans l'appartement, ou-est qu'nou trouve unne belle perruque tchique fais.<br/>
<br/>

<i><a href="gwdec.html">Cahouain</a></i><br/>
<i>La Chronique de Jersey 9/3/1912</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmtempete.html">La Temp&ecirc;te</a><p>

</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
