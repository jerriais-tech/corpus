<HTML>
<HEAD>
<TITLE>L&eacute; Scrutin</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>




<center><font color="#215e21"><h2>L&eacute; Scrutin</h2></font></center><br><p>
<CENTER><TABLE><TR><TD>

Nou zen ouet-y p&acirc;l&eacute;, l's'ouoreilles en c&ocirc;nent<br>
P&eacute;tits et grands, sots et malins, tous en pr&ocirc;nent!<br>
Les uns avec jouaie, d'aoutres avec chagrin,<br>
Ils ont tous d'tchi dire &agrave; cause du scrutin.<br>
Les uns disent, mais avec les lermes es yiers,<br>
Que chest assais pour faire ervenin les viers!<br>
Et que le temps passai; (Ah chu buoun vier temps)<br>
Y n'fallait pon pens&eacute; &agrave; ditais changements!<br>
A la v'nin pas de d&ecirc;jeunnniers, pas de fricots,<br>
Pas unne fais &agrave; b&egrave;re, mais nos gens sont fos!<br>
Allais don vot&eacute; ov rein dans la b&eacute;daine,<br>
(Sans deux d'go&ucirc;ts d'litcheu pour vos cauff&eacute; la coinne,<br>
Ou z'&ecirc;tes bein seux de faire tchicq' fr&eacute;daine.)<br>
Puoure gorge secque! puour estouma faillyi!<br>
Ou voterais p't'&ecirc;tre contre votre parti!<br>
Quand nou zest bein gu&eacute;dai,<br>
(Es frais du Candidat)<br>
Et pis bein abreuvai,<br>
Ma f&eacute; chest q'nou sen va<br>
Au "Poll" coumme "des braves," sa vouaie dounn&eacute;,<br>
Et sounnant tout haut dans sa paute,<br>
(Criyions tchi yia hardi de faute)<br>
Les deusse trais p'tits jaunes q'nou veint d'erch&eacute;v&eacute;!!<br>
Je ne vos p&acirc;llait pon "d'oeux," de "viaux" ni d&eacute; "cats,"<br>
Car sapresti, Mousieu, nou n'en finirait pas;<br>
Quoicque d&eacute; hieun, j'en entends quicques uns cri&eacute;,<br>
"Et le djiantre; jusqu&eacute; yiou que j'allons d'val&eacute;!<br>
"Pus de neuves corniches, pas de neus pignons!<br>
"Quand je voudrons erpar&eacute; un mio nos maisons,<br>
"Faudra 's&eacute; m&ecirc;me' payi tcherpentchairs et machons!"<br>
Vot' scrutin! chen sera t'y pour nous unne belle f&ecirc;te,<br>
Qu&eacute; d'coul&eacute; "du papi dans unne manni&egrave;re de boua&icirc;te!!"<br>
Enfin, je laisse tous s&eacute; hall&eacute; d'affaire,<br>
Coumme y voudront ch&acirc;tchun &agrave; sa manni&egrave;re;<br>
Mais j'men vais, si vos pliait, vos cont&eacute; unne histoire:-<br>
En Angli&eacute;terre, aupr&egrave;s unne &ecirc;lection,<br>
Dans unne p'tite pliaiche (j'en ai perdu l'nom),<br>
Que la s&ccedil;aine se passi,<br>
Un candidat n'avait gagni<br>
Que par unne seule voi&eacute;e,<br>
Et personne ne savait;<br>
Comment qu&eacute;, un certain vier corps du village,<br>
(<i>Un dr&ocirc;le de oua&icirc;s&eacute;</i>) avait fait usage<br>
D&eacute; san droit, (y votent tuous l&agrave; par le ballot),<br>
Les vaisins l'y d'mandaient, mais n'en &ecirc;rachaient mot,<br>
Quand un Dimanche en r'venant d'l'Eglize<br>
(Car not' vi 'tai d&eacute;v&ocirc;t, faut que je le dise),<br>
Le docteu l'happi dans unne petite ruette,<br>
Et en p'tit d'temps, vos li graissi sa garguette;<br>
En l'y p&acirc;lant d'ses maux, d&eacute; san roumatisse,<br>
Y yiavait dounnai d'longuent, y l'y dit par malice;-<br>
"Tom, y n'yia ichein qu&eacute; nos deux, persounne ne nos ouet,"<br>
Et dit m&eacute; ach'teu pour tchest que tu as vot&eacute;<br>
"Dans l'&ecirc;lection tchi s'est derni&egrave;rement passaie?"<br>
- Dans le cherv&eacute; du vier Tom, y veint unne idaie,<br>
Tchi ferait mus de dire tout &agrave; san docteu,<br>
Coumme s'il avait 'tai malade, et d'bouan tcheu,<br>
Y n'en fit pon d'myst&egrave;re, et y l'y compti<br>
Coummest qui s'y&eacute;rait priens, sans changi de parti.<br>
Y dit: "Siez nous veint en pr&eacute;mi&eacute; lieu,<br>
"Un grand et bein charmant Mousieu,<br>
"Tchi tout buoun'ment me demandi<br>
"Pour ma vouaie dans la pr&eacute;chaine &ecirc;lection,<br>
"Et j'l'y promins sans auqune h&eacute;sitation!...<br>
"Aupr&egrave;s un autre veint, il 'tait bein affable,<br>
"De buounne humeur, car y s'mins &agrave; not' table,<br>
"Tout &agrave; s'naise, coumme s'il avai 'tai siez-li!<br>
"Pis, sans compliements, m'd&eacute;mandid' vot&eacute; pour li;<br>
"Coumment l'erfuz&eacute;? je l'y dit aitou qu&eacute; oui!"<br>
- Le docteu en rit bein: "Tu &eacute;tais l&agrave; bein happai,<br>
Coumment l'd'jiantre est que tu en as &egrave;scappai?<br>
Si j'promettais &agrave; deux je serais bein badrai!"<br>
Mais notre malin vi,<br>
Sans s'descont'nanchi,<br>
Dit &agrave; san docteu: "N&eacute; v'chein coumme je m'y priens,<br>
Quand le jour de l'eslection veint,<br>
Je fili au <i>poll</i> en buoun temps<br>
(J'avais bein arrangi man plian),<br>
Je happi papi et pliumme,<br>
Et mes yiers bein clios je frumme,<br>
Pique une merque &agrave; d'ji l'a ders,<br>
De <i>yieun des noms</i>, pet&ecirc;tre en travers<br>
Dans la boua&icirc;te, j'coule bein vite man papi,<br>
<i>Et le djiantre seul sait pour tchest que je voti...</i><br>
<p>

Mousieu, pour les cheins qu'ont la conscience tendre,<br>
V'la un p'tit conte, s'y veulent le comprendre,<br>
Tchi puourra peut-&ecirc;tre bein les r&eacute;concillyi,<br>
A vot&eacute;, sans regrait,<br>
Pour le Scrutin S&eacute;crait,<br>
Et pliaire es deux candidats, sans lus menti!...<br>
<p>

<i>Jean des Ruettes</i><br>

<p>
P.S. -<br>
<p>
De m&ecirc;me les siens qu'ont peux, sans &ecirc;tre des poltrons!<br>
Puourront vot&eacute;, justement <i>coumme y voudront</i>;<br>
Un houmme qui travaille pour un buon ma&icirc;tre,<br>
Qui l'paie bein, est bein obligi de para&icirc;tre<br>
D'ov li, et s'il a fanmille, y n'est pas sans<br>
Pens&eacute; bein souvent, d'vant vot&eacute;, &agrave; ses esfants;<br>
Qu'est qui s'oppose au Scrutin? des candidats,<br>
Qui ont grand peux qu'&agrave; l'avenin, y n'puouraient pas<br>
Acat&eacute; <i>des voie</i>s; pis yia aitou des voteurs,<br>
Qu'ont peux de n'pouv&eacute; pus vendre <i>la leur</i>;<br>
Car ne v'la les seuls qui font des haut-cris,<br>
<i>Que nos privili&egrave;ges vont nos &ecirc;tre ravis!!</i><br>
<p>

<i>J.D.R.</i><br>

<i>&nbsp;</i><br>

<i>Nouvelle Chronique de Jersey 12/1/1890</i><br>
</TD></TR></TABLE></CENTER>


&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="etats.html">Les &Ecirc;tats d' J&egrave;rri</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="balo.html">Vote Secret, ou Votaies Par Balo</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="femvot.html">Quand les femmes voteront....</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="deput2.html">Une D&eacute;putation</a><p>
<li><a href="deput.html">Les D&eacute;putations</a><p>
<li><a href="paternel.html">Les ami&eacute;t&eacute;s d'un foyi paternel</a><p>
<li><a href="allaischerchi.html">Allais cherchi des voies!</a><p>
<li><a href="gdfelect.html">Eune bouanne &ecirc;lection!</a><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>
<li><a href="maitjean.html">Ma&icirc;te Jean Dangni&eacute; sue l'Z&eacute;lections</a><p>
<li><a href="election1902.html">L'Election d'Mardi dern'yi!</a><p>
<li><a href="elections1889.html">Les &Eacute;lections</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
