<HTML>
<HEAD>
<TITLE>Sieaume 104</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Sieaume 104</h2></font></center><p>

<center><font color="#215e21"><h3>V&egrave;rsets 1-15</h3></font></center><p>

Louange l&eacute; Seigneu, oh m'n &acirc;me! Oh Seigneu, man Dgieu, tu'es mangnifique; tu'es habilyi d'hounneu et d'pouv&eacute;. Tu'es enfliub&eacute; d'leunmi&eacute;the coumme d'un mant&eacute;; tu'&ecirc;trav&egrave;le les cieux coumme l&eacute; ridgieau d'eune tente. Tu'as gr&eacute;e l'tch&egrave;rpent d'tan siez-t&eacute; sus l's ieaux; tu fai s&egrave;rvi les nouages pouor tan tch&eacute;thiot; tu vais sus l's ailes du vent; tu fai s&egrave;rvi les vents pouor tes m'sagi&egrave;rs et les fliambes d&eacute; feu pouor tes s&egrave;rveurs. Tu'as fitchi la t&egrave;rre sus ses fond&acirc;tions &agrave; seule f&icirc;n qu'ou n'sait janmais &ecirc;loua&icirc;ssie; tu la couvre atout la m&eacute; coumme atout eune robe; les ieaux ont cou&egrave;rt les montangnes; un co qu'tu p&acirc;lis, i' happ&icirc;drent la pathe, au son d't&eacute;n &ocirc;rage, i' lus en f&ucirc;drent d&eacute; peux. Les montangnes lus m&acirc;tidrent et les vaux lus ba&icirc;ss&icirc;drent coumme tu l'avais arreun&eacute;. Tu m&icirc;ns des bornes ou d'vises &agrave; ieux, &agrave; seule f&icirc;n qu'la t&egrave;rre n'en r's'sait janmais r'cou&egrave;rte. Tu'as v&egrave;rs&eacute; les dous &egrave;s vall&eacute;es; i' coulent entr&eacute; les monts; il' abr&egrave;vent tout l'bestchias &egrave;s clios; l's &acirc;nes sauvages lus y'ass&acirc;sient. L'oua&icirc;th'l&icirc;n d'l'air y font lus nids l&agrave; l'tou et chantent parmi les branques. Il envyie la plyie d&eacute; d'dans ses st&ocirc;rres &egrave;s montangnes; la t&egrave;rre est remplyie des frits d&eacute; chein qu'i' r'graie. I' fait pousser l'h&egrave;rbe pouor l'bestchias, et les pliantes pouor l'usage des gens &agrave; seule f&icirc;n qu'l&eacute; pain veinge d'la t&egrave;rre, et du v&icirc;n pouor r&ecirc;joui l'tchoeu d'l'houmme, et d&eacute; l'hielle pouor qu'sa fache &egrave;rlithe, et du pain pouor renforchi san tchoeu. <p>

<center><font color="#215e21"><h3>V&egrave;rsets 16-26</h3></font></center><p>

Les bouais du Seigneu sont tchoeuthus, les c&egrave;dres du Liban qu'il a pliant&eacute;, o&ugrave;'est qu&eacute; l'oua&icirc;th'l&icirc;n juque, et les hauts bouais dans tchi qu'la cigouongne fait san nid. Les hauts monts sont un abri &egrave;s biches d&eacute; falaise, et les rotchi&egrave;rs pouor les lap&icirc;ns. I' griyit la leune pouor m&egrave;rtchi les saisons, et ens&icirc;ngnit au sol&eacute; quand tchi s'couochi. Tu couvre tout d'ni&egrave;rcheu pouor en faithe la niet quand les b&ecirc;tes d'la boua&icirc;s'sie lus d&ecirc;halent trantchilement d'lus t&acirc;nes. Les jannes lions vont en bue&ucirc;lant souotre lus mangi, ch&egrave;rchant lus viande tchi veint du Bou&ocirc;n Dgieu. &Eacute;pis l'sol&eacute; s'l&egrave;ve et i' lus r'tithent et lus r't&acirc;nent pouor lus r'pos. L'houmme s'en va en travas, pouor ses affaithes, jusqu'au s&eacute;. Oh Seigneu, combein d'bouonnes choses qu&eacute; tu'as gr&eacute;e! Dans ta sagesse tu'as gr&eacute;e tout, la t&egrave;rre est remplyie d&eacute; tout chein qu'tu'as gr&eacute;e. N&eacute; v'l&agrave; la m&eacute;, grande et avante, o&ugrave;'est qu'i' sont les criatuthes, grandes et p'tites, tant qu'nou n'peut pon les compter. N&eacute; v'l&agrave; les batchieaux. N&eacute; v'l&agrave; la grande b&ecirc;te mathinne tch'est r&ecirc;jouie.<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="ps4.html">Sieaume 4</a><p>
<li><a href="ps8.html">Sieaume 8</a><p>
<li><a href="berger.html">L&eacute; Seigneur est man B&egrave;rger</a><p>
<li><a href="ps24.html">Sieaume 24</a><p>
<li><a href="ps30.html">Sieaume 30</a><p>
<li><a href="ps31.html">Sieaume 31</a><p>
<li><a href="ps33.html">Sieaume 33</a><p>
<li><a href="ps36.html">Sieaume 36</a><p>
<li><a href="ps46.html">Psaume 46</a><p>
<li><a href="ps51.html">Sieaume 51</a><p>
<li><a href="ps67.html">Sieaume 67</a><p>
<li><a href="ps78.html">Sieaume 78</a><p>
<li><a href="ps84.html">Sieaume 84</a><p>
<li><a href="ps85.html">Psaume 85</a><p>
<li><a href="ps89.html">Psaume 89</a><p>
<li><a href="ps93.html">Sieaume 93</a><p>
<li><a href="ps100.html">Sieaume 100</a><p>
<li><a href="ps103.html">Sieaume 103</a><p>
<li><a href="ps105.html">Sieaume 105</a><p>
<li><a href="ps118.html">Sieaume 118</a><p>
<li><a href="ps122.html">Psaume 122</a><p>
<li><a href="ps133.html">Sieaume 133</a><p>
<li><a href="ps139.html">Psaume 139</a><p>
<li><a href="ps148.html">Psaume 148</a><p>
<li><a href="ps148a.html">Psaume 148</a> - eune aut' v&egrave;rsion<p>
<li><a href="ps149.html">Sieaume 149</a><p>
<li><a href="ps150.html">Sieaume 150</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

