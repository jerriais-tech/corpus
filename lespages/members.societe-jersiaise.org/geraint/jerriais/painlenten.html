<HTML>
<HEAD>
<TITLE>Lenten Fare in the Family</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lenten Fare in the Family</h2></font></center><p>

Tchi temps qu'il a fait ches [...] Ne r'v&eacute;lo l'Solet, par bounheur. Tout siez nous est mucre, et j'avons dry-rot dans toutes les armou&eacute;thes. Nos habies sente a enfreumme, et y'a d'la moni&eacute;the de mousse qui [...] sus les mithalles. L'Papi d'la mont&eacute;e suinte, l'sien du parleux pend par b&eacute;daches, et l'bouan mitheux est tout picott&eacute; d'campri. Ch'est eune [...]<br/>
<br/>
M&eacute; m&ecirc;me, j'ai l'cherv&eacute; ieauseux, Et je n'sait pon si faut m&eacute; [...] au temps qu'j'avons ieux, mais m'est avis qu'Laiz&eacute; a l's esprits oquo pus bas qu'd'ammor. Ch'n'est qu'lermes et j&eacute;mis'ments du matin au s&eacute; et nou l'entend soupith&eacute; tout l'long d'la niet. Ch'est s'n'&acirc;me qui la troublye tout chu temps. Je n'sais pon tchi sorte d'sermons que sen predicateu lis pr&ecirc;che, mais ou r'vint tr&eacute;jous pus &ecirc;triste et abatue chaque fais qu'oul assiste &egrave;s moyens d'grace. Ou n&eacute;glyige sa maison pour s'otchup&eacute; d'sen salut. Sa biblye n'lis sort pon des mains: ou liet des chapitres en mangeant. Oul a trouv&eacute; eune pli&eacute;che ou-&egrave;s qu'il est mertchi qu'y'avait eunne femme qui san b&eacute;rnage de maison, et laissait sa soeu tout faithe, pour &egrave;scout&eacute;e la patholle. Laiz&eacute; pretend qu'un bouan sermon sus l'enf&eacute; est pus nouorissant qu'un festin: et qu'un din&eacute; est bin vite pass&eacute;, tandi qu'un bouan pr&eacute;cepte duthe tr&eacute;jous et a p&eacute;rp&eacute;tuit&eacute;. Amen!<br/>
<br/>
Ch'la s'peut! - pour certaines gens. Mais, pour d&eacute; m&eacute;, j&eacute; n'sis pas d'chu connon la. J'ai tr&eacute;jous veu que j'faisais d'miyeur travas apr&egrave;s av&eacute; bin manji, qu'apr&egrave;s av&eacute; bin chant&eacute; un Cantique. J'tchiens d'man p&eacute;the pour cheunna.<br/>
<br/>
J'm&eacute;gris! S'ou viya&icirc;tes mes gambes - resp&eacute; d'vous. J'ai l'dos rond, l'estouma rentre; et si tchiqu'un d'vous m'invitait a b&eacute;the un l&eacute;rmin, ou verr&ecirc;tes ma main trembli&eacute; en l'vant l'verre. Aussi vrai coumme j'vos l'dit! Esprouvez.<br/>
<br/>
Estche &egrave;stounant si j'd&eacute;p&eacute;this? J'appr&eacute;chons d'Paques; ch'est la la minz&eacute;the. Quand j'ramonte pour les r'pas, tch&egrave;s qu&eacute; j'trouve? La tablye pr&ecirc;te; un touffet de gzettes au mitan (ch'est Lonore qui soigne les gzettes) du pain, des poummes-de-terre ov lus p&eacute;, et, si s'adounne, un restant d'mouothue d'hier. Et d'l'ieau! Et si Laiz&eacute; n'est pas la a li&eacute;the un chapitre en attendant, j'n'ai qu'a &ecirc;spi&eacute; dans sa chanbre; ou s'a l&agrave;, a g'nors, endret eunne tchaise, la t&ecirc;te dans un couossin, a plieuth&eacute; coumme eunne Mad'leine!<br/>
<br/>
Ch'est viyant qu'ch'est l'Car&ecirc;me qu'ou nos dit. San pasteur y'a du rentr&eacute; en s&eacute; m&ecirc;me, tout chu temps faithe &quot;self-denial&quot; tant qu'nou peut, et mortifi&eacute; la chair que tout en craque! Et d'm&ecirc;me, j'manjeons [...] et maigre, et sec, et fret. Nou [...] pon au feu nul part; et m&ecirc;me, pour se mortifi&eacute; oquo pus, nou s'lave sans savon. N'y'a qu'm&eacute; qui couoche dans not' liet. Laiz&eacute; s'est faite un liet sus l'aithe, ov des sacs a gouano et pas eunne seule blankette: ou dort la d'sus; pour chass&eacute; les mauvaises pens&eacute;es - qu'ou dit.<br/>
<br/>
Vos &egrave;stonnous a ch't'heu si j'ai coumme de l'ieau sus l'ch&eacute;rv&eacute; [...] dithe qu'y'en a oquo tchinze jours coumme cheunna! et qu'ou pretend qui faudra s'mortifi&eacute; oquo d'pus en pus a mzuthe que l'Vendredi Saint appr&eacute;che. Tch&egrave;s que j'nos n'allons d&eacute;v'nin?<br/>
<br/>
Jusqu'a Lonore qu'est du bord des mortificateurs. Ou n'p&acirc;sle pus ni n'chante pon, rin n'la fait rithe [...] que j'fais sembliant d'manji, ou liet la Nouortuthe de l'Ame. Et s'ou sort faithe eunne coumission en ville, ch'est entre niet et jour, habilyie pouorment, tout en n&eacute;, coumme eunne Salvation!<br/>
<br/>
<i><a href="brambilo.html">Piteur Pain</a></i><br/>
<i>The Morning News 2/4/1914</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>

<li><a href="40jours.html">Quarante jours et quarante nyits</a><p>
<li><a href="pm40.html">Merrienne et les quarante jours</a><p>
<li><a href="painperfection.html">Strenuous Attempts at Perfection</a><p>
<li><a href="vendredisaint.html">L&eacute; Vendredi Saint</a><p>
<li> <a href="vendredisaint2005.html">Vendr&eacute;di Saint</a><p>
<li><a href="pmvendredisaint.html">Le Vendr&eacute;di Saint &agrave; Portinf&eacute;</a><p>
<li><a href="pmvendredisaint1953.html">Vendredi Saint</a><p>
<li><a href="pmvendredisaint1956.html">Le Vendredi-Saint</a><p>
<li><a href="goodfriday.html">Ph'lip and Merrienne Discuss Good Friday</a><p>
<li><a href="pmpaques1954.html">P&acirc;ques au Portinf&eacute;</a><p>

<li><a href="rollmops.html">Tchi Vendr&eacute;di?</a><p>

<li><a href="hotcrossbuns.html">Des ban'ses croua&icirc;sies</a><p>
<li><a href="pmsmainesainte.html">La S'maine Sainte</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

