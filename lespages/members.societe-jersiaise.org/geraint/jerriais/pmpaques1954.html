<HTML>
<HEAD>
<TITLE>P&acirc;ques au Portinf&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>P&acirc;ques au Portinf&eacute;</h2>
Ph'lip a une id&eacute;e pour Lundi<br/></font></center><p>

Moussieu l'Editeu,<br/>
<br/><img src="fliottes.jpg" width="376" height="300" alt="des fliottes" title="des fliottes" border="0" align="right" />
Mardi au s&eacute;, la Merrienne, assise bein confortablyement dans sa grand' chaise, me dit comme chonna: &quot;Comme le temps s'p&acirc;sse, Ph'lip. Ch'est pr&egrave;sque incriyablye que y'a d&ecirc;j&agrave; douze mais que fis des <a href="fliottes.html">fiottes</a>.&quot;<br/>
<br/>
&quot;Pourtant,&quot; j'l'y dit, &quot;ch'est vrai, car j'en ai ocquo l'go&ucirc;t dans ma bouoche. Tu l's'avais br&ucirc;l&eacute;es tes fiottes et j'eut bein d'la peine &agrave; l's'aval&eacute;. J&eacute;sp&egrave;the que tu n't'en vas pas t&acirc;chi ocquo d'm'empouaison&eacute; Vendredi. Apr&egrave;s tout, pourtchi des fiottes chu jour-l&agrave;? Quant &agrave; m&eacute; j'n'y vais autchun bouon-sens.&quot;<br/>
<br/>
&quot;Ch'est une vieille cou&ocirc;tume,&quot; ou dit. &quot;M&eacute;m&eacute;e en faisait tr&eacute;jous, &eacute;pis y'avait &eacute;tout d'la mouothue sal&eacute;e. Nou mangeait maigre au Vendredi saint, mais malheutheusement les gens d'ach'teu n'y pensent pas. N'y' p&ucirc;s d'religion d'nos jours, et la pliupart du monde oublient qu'ch'est une occasion pour la trist&eacute;sse et non pas pour la jouaie. Nou m'dit m&ecirc;me, mais j'ai d'la peine &agrave; l'craithe, qu'en Ville y'&eacute;tha des chents p&eacute;rsonnes &agrave; <a href="springfield.html">Springfield</a> pour vais une gamme de football. Ch'est affreux!&quot;<br/>
<br/>
&quot;Ch'est comme bein d'autres chose qu'ont changi d&eacute;pis que j'tiomes jeunes, t&eacute; et m&eacute;, Merrienne,&quot; j'l'y dit, &quot;mais quand j'pense &egrave;s Vendredis Saints d'y'a sou&eacute;sante &agrave; septante ans, je n'crais pas qu'j'avons empli&eacute;thi autant comme chonna. Dans chu temps-l&agrave; ch'tait un jour de mins&egrave;the pour un pou&ocirc;re mousse. Le matin y tait forchi d'all&eacute; &agrave; la chapelle entendre un sermon tchi l'faisait frissonn&eacute; et des cantiques lugubres tchi taient ocquo pi&egrave;the. Apr&egrave;s d&icirc;n&eacute; y fallait s'assi&egrave;the trantchille quand nous &eacute;thait voulu all&eacute; ch&egrave;rchi des nids, &eacute;pis quand v'nait l's&eacute; nou tait envi&eacute; &agrave; s'couochi d'bouonne heuthe tandis qu'p&eacute;p&eacute;e et m&eacute;m&eacute;e liaisaient des sermons. ch'tait un p&eacute;ch&eacute; d'rithe le Vendredi Saint, et jamais tu n'me dithais qu' v'la tchi faisait autchun d'bein &agrave; personne.&quot;<br/>
<br/>
&quot;Ch'tait &agrave;-bein-pr&egrave;s comme chonna siez nous,&quot; ou dit, &quot;mais j'ai dans l'id&eacute;e que d'vant all&eacute; s'couochi p&eacute;p&eacute;e avalait un v&ecirc;rre caud, comme de cou&ocirc;tume, et qu'm&eacute;m&eacute;e en avait un p'tit l&eacute;rmin &eacute;tout. Pourtant che n'tait pas d'tchi faithe chu jour-l&agrave; et y l'savaient bein.&quot;<br/>
<br/>
&quot;Dans m'n'id&eacute;e,&quot; j'l'y dit, &quot;y n'en dormaient que d'm&ucirc;s. Chonna les ravigottait apr&egrave;s un jour si sombre. Mais ach'teu, dis-m&eacute;, Merrienne, tch&egrave;sque j'allons faithe Lundi. Ch'est un jour de f&ecirc;te et d'r&ecirc;jouissance, et comme la saison n'est pas embarrassante, j'pou&ocirc;rraimes, si l'temps s'garde b&eacute;, all&eacute; nos prom'n&eacute; dans l'arlev&eacute;e. Il est vrai qu'man vier bidet n'est pas trop raide s&ucirc;s ses gambes et tch'il &agrave; print l'habitude de chopp&eacute; s&ucirc;s ses viers jours, mais en allant douochement nou pou&ocirc;rrait faithe une p'tite tou&ocirc;n&eacute;e sans m&ecirc;chet. Quant &agrave; m&eacute; j'voudrais vais les patates ichin et l&agrave;. Nou m'dit tchi sont div&eacute;rsement belles &agrave; l'Eta, et que y'a d'biaux b&eacute;tchets &eacute;tout &agrave; Roz&eacute; et a Gou&ocirc;ray. Tch&egrave;sque tu'en dis?&quot;<br/>
<br/>
&quot;Ch'est accordant l'temps,&quot; ou dit. &quot;Aut'fais, j'n'avais pas peux d'une achie, et si j'tais bein abri&eacute;e j'me fichais des vents d'Est, mais ach'teu que j's'y vieille j'appr&eacute;hende de sorti sinon dans l'biau sol&eacute;. Epis &egrave;st'che que tu n'crais pas, Ph'lip, que tu s'sais m&ucirc;s ichin &agrave; houett&eacute; tchiques p&eacute;rques d'patates dans l'ptit clios. J'ai p&acirc;ss&eacute; pas l&agrave; &agrave; matin et les v'la tchi s'en veinnent.&quot;<br/>
<br/>
&quot;Y n'enhann'nont pas pour tchiques jours,&quot; j'l'y dit. &quot;Quand m&ecirc;me, nou n'se g&ecirc;ne pas des patates de Lundi d'P&acirc;ques, &eacute;pis j's'y pr&egrave;sque seux qu'man ma dans l'dos s'sa pi&egrave;the au qu'mench'ment d'la s'maine. J'ai tr&eacute;jous r'mertchi qu'le Lundi est un mauvais jour. et y'a chonnechin &eacute;tout, que l'bidet, s'il est trop longtemps &agrave; l'&ecirc;tablye attrape des rhoumatices dans les g'nors. Un mio d'ex&eacute;rcice l'y f'tha du bein. Ne v'la b&eacute;t&ocirc;t tchinze jours tchi n'a fait rain sinon s'remplyi l'ventre de fain, et une tou&ocirc;n&eacute;e l'd&ecirc;sgourditha.&quot;<br/>
<br/>
&quot;Eh bein,&quot; ou dit, &quot;faut d&eacute;cid&eacute; d'm&ecirc;me, mais n'oublie pas que si l'temps n'est pas b&eacute; je n'bouoge pas d'la maison. Mait l'fichu bidet &agrave; banon dans l'clios pour une heuthe ou deux, et digote-le avec une chouque. Chonna l'd&ecirc;sgourditha!&quot;<br/>
<br/>
<i><a href="lebrocq.html">Ph'lip</a><br/>
17/4/1954</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vendredisaint.html">L&eacute; Vendredi Saint</a><p>
<li><a href="pmvendredisaint1953.html">Vendredi Saint</a><p>
<li><a href="pmvendredisaint1956.html">Le Vendredi-Saint</a><p>
<li><a href="goodfriday.html">Ph'lip and Merrienne Discuss Good Friday</a><p>
<li><a href="pmvendredisaint.html">Le Vendr&eacute;di Saint &agrave; Portinf&eacute;</a><p>
<li><a href="pm40.html">Merrienne et les quarante jours</a><p>
<li><a href="painlenten.html">Lenten Fare in the Family</a><p>
<li><a href="painperfection.html">Strenuous Attempts at Perfection</a><p>
<li><a href="pmfiottes.html">Les cr&ecirc;pes et les fiottes</a><p>
<li><a href="paques2.html">L&eacute; vrai message d&eacute; P&acirc;ques</a><p>
<li><a href="paques2003.html">P&acirc;ques 2003</a><p>
<li><a href="paques2002.html">P&acirc;ques 2002</a><p>
<li><a href="rollmops.html">Tchi Vendr&eacute;di?</a><p>

<li><a href="hotcrossbuns.html">Des ban'ses croua&icirc;sies</a><p>


<li><a href="pmsmainesainte.html">La S'maine Sainte</a><p>
<li><a href="pmpaques1962.html">La S'maine de P&acirc;ques</a><p>
<li><a href="fliottes.html">Des Fliottes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
