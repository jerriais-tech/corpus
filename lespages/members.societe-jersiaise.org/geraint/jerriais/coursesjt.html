<HTML>
<HEAD>
<TITLE>Les Courses</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Courses</h2></font></center><p>


<b>Par <a href="joantapley.html">J. T.</a></b><br/>
<br/>
<br/>
<br/>
</div><div align="left"><i>EN D'VANT D'LA STRADE.</i><br/>
<br/>
<i>TRAIS J'VAUX ARRIVENT.</i><br/>
<br/>
Preunmyi j'valyi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J' sommes-t-i' pr&ecirc;ts pour la course d'eune heuthe et d'mie don?<br/>
<br/>
Deuxieme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui d'dga! Tch'est qu'est le nom &agrave; ton j'va?<br/>
<br/>
Preunmyi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est Papillon! Et l'tchein?<br/>
<br/>
Deuxieme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bijou. <i>I S'TOUONNE AU TRAISIEME</i>. Ch'est un biau j'va!<br/>
<br/>
Traisieme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est eune jument et ou s'appelle Ch&eacute;rie!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>UN QUATRIEME CHEVA ARRIVE SUS LA STRADE.</i><br/>
<br/>
Preunmyi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est que j'avons ichin, un vier carcan? <i>I' LUS METTENT A RITHE!</i><br/>
<br/>
Quatrieme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man Champion, un vier carcan! Arr&ecirc;tez jusqu'&agrave; la course et j'm'en vais vos montrer! <i>I' SORT DE LA STRADE ET LES AUTRES LE SUIVENT. LE RIDGEAU OUVRE. J'SOMMES DANS L'ENCLIOS. DEUX DANMES SONT A VENDRE DES TITCHETS POUR LES COURSES.</i><br/>
<br/>
Danme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Acatez vos titchets ichin - deux louis chaque!<br/>
<br/>
Danme numetho Deux:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chinq louis par ichin, si vos pliait!<br/>
<br/>
Le monde:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Deux/trais/quatre titchets, si vos pliait!<br/>
<br/>
Moussieu Ordgilleux:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Deux titchets &agrave; chinq louis pour nous!<br/>
<br/>
Sa femme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Danme oui, je n'voulons pas &ecirc;tre parmi les p'tits tchians!<br/>
<br/>
D'autres gens:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Danme non, ni nous!!<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dep&ecirc;ch'-ous don, Bella, Gladys! Titchets &agrave; chinq louis, tchi vol'lie! Gladys, as to oubli&eacute; la pelle et l'boutchet?<br/>
<br/>
Bella:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi qu'tu veuthe chenna?<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour ram&acirc;sser d'la bouse de ch'va pour man gardin, bein seux!<br/>
<br/>
Bella:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais pas aller en cherchi, m&eacute;, tchi honte!<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>a la danme</i>): Trais titchets, ma fille!<br/>
<br/>
Honn&ecirc;te Davi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'nez gagi auve Honn&ecirc;te Davi! I' pais tout l'temps mus qu' les aut'es! Allons, Mesdanmes et Messieux!!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>NOU' OUAI EUNE VOUAIE.</i><br/>
<br/>
La Vouaie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesdames et Messieux, ev-chin les j'vaux tch'arrivant! Trais tch'appartcheinnent &agrave; Madame Labelle! Papillon, Bijou et Cherie! <i>MADANME ARRIVE SUS LA STRADE TOUTE FARDEE ET PASSE AUVEC SES J'VAUX.</i><br/>
<br/>
La Vouaie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis, oh mon doux, j'avons un aut' ch&eacute;va tch'appartchient &agrave; Moussieu L'Perdant tchi s'appelle Champion! Champion? Le pouorre vier Champion! Eh bein, Messieux et Mesdanmes, achteu qu'ous avez veu les ch'vaux, j'esp&eacute;the qu'ous allez gagi dessus car la course s'en va st&egrave;rter dans chinq minnutes!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>GEORGES ET SA FANMILLE LUS EN VONT EN D'VANT D'LA STRADE.</i><br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bella, j'ai oui que chu j'va-l&agrave; est vraiement un champion!<br/>
<br/>
Bella:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est-tu aveuglye? Il est fichu, chu pouorre vyi!<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais m'm&eacute;e, tu sais bein que p'p&eacute;e connais les j'vaux!<br/>
<br/>
Bella:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, et i' perd touos ses sous!!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>LE MONDE VONT GAGI.</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un louis sus Papillon! Chinq louis sus Bijou! Dgiex louis sus Ch&eacute;rie!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>GEORGES DEHALLE CHINQUANTE LOUIS DE D'DANS SA POUCHETTE! I' VA A HONNETE DAVI.</i><br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chinquante louis sus Champion, si vos pliait.<br/>
<br/>
Bella:&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' s'en va perdre touos nos sous!<br/>
<br/>
Honn&ecirc;te Davi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est eune belle b&ecirc;te, Moussieu Georges! <i>I' S'MET A RITHE.</i><br/>
<br/>
La Vouaie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La Course s'en va c'menchi!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>LES J'VAUX ENTRENT SUS LA STRADE.</i><br/>
<br/>
La Vouaie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et les v'la hors! Ch'est Bijou en d'vant, Ch&eacute;rie et Papillon t&ecirc;te-&agrave;-t&ecirc;te et Champion en d'ri&eacute;the, mais ev-chin Champion tchi s'ravigotte et qui passe touos les j'vaux pour aller preunmyi!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>TOUT L'MONDE LUS METTENT A CRIER.</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Papillon!<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch&eacute;rie!<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bijou!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>GEORGES ET SA FANMILLE SONT A G'NOUORS SUS LA STRADE.</i><br/>
<br/>
Georges, Bella et Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Champion! J'vos en prie, Champion!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>LES J'VAUX ARRIVENT EN D'VANT D'LA STRADE.</i><br/>
<br/>
La Vouaie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et ch'est Champion en d'vant, mais tch'est qui s'arrive? Champion a tchaie!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>LES AUTRES J'VAUX ARRETENT ET LUS METTENT A COUORRE ALENTOU DU VIER J'VA. LES J'VALIERS LUS METTENT A RITHE! MAIS CHAMPION SE BUTTE.</i><br/>
<br/>
Le j'valyi &agrave; Champion:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allons, man biau vyi!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>LES AUTRES J'VAUX LUS METTENT A COUORRE MAIS I' COUORRENT DU MAUVAIS BORD.</i><br/>
<br/>
Le Monde:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est du mauvais bord!<br/>
<br/>
Bella et Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Champion! Champion! Tu as fini preunmyi!<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai g&acirc;gni chinq milles louis!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>HONNETE DAVI EPROUVE A S'EN ALLER SANS PAYI GEORGES.</i><br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah! Davi! Mes chinq milles louis, si t' pliait!<br/>
<br/>
Davi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis ruin&eacute;e! Mais ev-chin les sous! <i>I' S'EN VA.</i><br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;P'p&eacute;e, t'en va-tu d&ecirc;penser tes sous?<br/>
<br/>
Bella:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nannin, mais j'y pens'sons siez nous.<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ramassez vos affaithes. J'nos en allons parmi les grosses t&ecirc;tes achteu que j'avons tout pliein s'sous!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>I' CHANGENT DE PLIAICHE.</i><br/>
<br/>
Bella et Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Extchusez, Extchusez!<br/>
<br/>
Touos les p'tits tchians:&nbsp;&nbsp;&nbsp;&nbsp;&nbsp;&nbsp;&nbsp;&nbsp;L'ordgi vint d'vant la ruinne!<br/>
<br/>
Georges:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas chutte fais! Chatchun a son tou &agrave; monter en carosse!!<br/>
<br/>
<br/>
</div><div align="center">***********<br/></div>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>

<li><a href="pmcourses2.html">Ph'lip va &egrave;s courses</a><p>
<li><a href="pmcourses3.html">Pas d'chance &egrave;s courses</a><p>
<li><a href="dreg_honts.html">Les &#147;Dreg Honts&#148;</a><p>
<li><a href="hunt.html">Le Caouain va au Hunt</a><p>
<li><a href="courses.html">&Egrave;s courses</a><p>
<li><a href="cahouain_courses.html">&Egrave;s Courses</a><p>
<li><a href="pmcourses.html">Les Courses</a><p>
<li><a href="coursespliemont.html">Les Courses &agrave; Pli&eacute;mont</a><p>
<li><a href="pmpoint.html">Ph'lip Wants to go to the Point to Point</a><p>
<li><a href="pmhorse.html">Ph'lip backs a horse</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

