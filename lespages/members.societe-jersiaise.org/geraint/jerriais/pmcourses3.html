<HTML>
<HEAD>
<TITLE>Pas d'chance &egrave;s courses</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pas d'chance &egrave;s courses</h2>
La ruine d&eacute; l'&Icirc;le</font></center><p>

<i>&agrave; Port&icirc;nf&eacute;,</i><br/>
<i>Saint Ou</i><br/>
<br/>
Tchi temps, lundi, pour l&eacute; preunmi&eacute; lundi d'Ao&ucirc;t! Quant &agrave; m&eacute;, ch'est un jour que j'voudrais oublier aussi vite que possible, si man ma dans l'dos permettait.<br/>
<br/>
Pour vos explitchi. J'&eacute;thais peut rester ichin, siez-m&eacute;, aupi d'un bouon feu d'bouais. fumant ma pipe trantchillement. Et ch'est chein que j'&eacute;thais fait si la Merrienne avait agi comme une bouonne femme et m'avait donn&eacute; un p'tit v&eacute;rre-caud d&eacute; temps en temps. Mais, Moussieu, quand j'li en p&acirc;slis, ou 'tait bein lien d'&ecirc;tre agr&eacute;able, et eut l'toup&eacute; de m'dithe qu'oulle avait perdu la cli&eacute; de l'armouaithe. s&ucirc;s chonna, je m'd&eacute;cidis d'aller &egrave;s courses &egrave;s Landes, quand ch'n&eacute;thait 't&eacute; que pour li faithe ma. Apr&egrave;s tout, ch'tait draite route, et j'esp&eacute;thais faithe tchiques sous, gagnant s&ucirc;s les bidets tchi m'plaisaient, et j'esp&eacute;thais &eacute;tout d'trouver l&agrave; tchques vi&egrave;rs am&icirc;ns &agrave; payer pour des rafra&icirc;chissements. La Merrienne m&eacute; baillit une pi&egrave;che d'&ecirc;tchu, ais ch'tait de mauvais tchoeu, et ou m;dit que j'me r'pentithais d'aver mint man ces d'hors de chu temps-l&agrave;, quand j'&eacute;thais peut li aidgi &agrave; escrobber la tchu&agrave;ine.<br/>
<br/>
Eh bein, Moussieu, tout fut mal &egrave;s Landes. Je n'trouvis pas d'vi&egrave;s am&icirc;ns &agrave; p&eacute;yi pour des rafra&icirc;chissements, et quand j'mins ma pi&egrave;che d'&ecirc;tchu s&ucirc;s un bidet tchi m'plia&icirc;sait, la qu&eacute;dolle n&eacute; voulit pas galloper vite assez. Et, Moussieu, i' faisait une fraid n&egrave;the, et j'fus bein content, apr&egrave;s la traisi&egrave;me course, de r'prendre l&eacute; qu'm&icirc;n pour Port&icirc;nf&eacute;.<br/>
<br/>
Quand j'rentris, apr&egrave;s une p&eacute;niblye marche, tout ch'que j'eus de ma chi&egrave;the femme, ch'tait que si j'avais pr&icirc;nt s'n avis et avais rest&eacute; ich&icirc;n j'n'&eacute;thais pas souffert. &quot;Chonna t'sert bein!&quot; ou s'fit. &quot;Une autre fais p't'&ecirc;tre que tu m'&ecirc;cout'tas.&quot; Moussieu, dans chu moment-l&agrave; ou n'tait pas lien d'&ecirc;tre &ecirc;trangl&eacute;e, mais j'ai pens&eacute; d'pis que j'fis bein de n'dithe rein, car j'&eacute;thais yeu d'la peine &agrave; convaincre l&eacute; Jury &egrave;s Assises qu'oulle avait m&eacute;thit&eacute; chutte punition-l&agrave;. La seule chance que j'&eacute;thais yeu ch'&eacute;thait 't&eacute; si tout-plien d'hommes mathi&eacute;s s'&eacute;taient trouv&eacute; parmi les v&icirc;ngt-quatre tch'avaient 't&eacute; choua&icirc;sis.<br/>
<br/>
&Agrave; ch'teu, Moussieu, pour les &ecirc;lections. La Merrienne et m&eacute; j'sommes un mio d&ecirc;gou&ocirc;t&eacute;s de chein tchi s'p&acirc;sse &agrave; Saint Louothains. J'avons v&icirc;sit&eacute; la p&acirc;raisse s'path&eacute;ment, et j'sommes aussi savants comme si j'avions rest&eacute; siez-nous. J'avons touos les deux tchestchionn&eacute; un nombre d'&eacute;lecteurs, mais si yun 'tait en faveur  de Ph'lip L&eacute; M&egrave;rquand. le pr&eacute;chain criyait que l'Chantgni Cooper avait la miyeu chance, et don l'affaithe est rest&eacute;e d'm&ecirc;me. La Merrienne a d&eacute;cid&eacute;, &agrave; chein qu'ou dit, de rester ich&icirc;n l&eacute; jour de l'&eacute;lection, mais dans l'entretemps j'sais bein que s'ou peut trouver tchique imb&eacute;cile &agrave; v'n&icirc;n la cherchi et la rapporter, ou s'trouv'tha l&agrave;, et m&ecirc;me j'pou&ocirc;rrais y'aller &eacute;tout, si, j'me trouvais assez bein.<br/>
<br/>
P&acirc;slant d'autre chose, Moussieu, la Merrienne r'mertchit hier au s&eacute; que la veuve du pou&ocirc;re Moussieu Sangan, tchi fut tu&eacute; y'a tchique temps par un auto, a yeu une gr&ocirc;sse somme de donner par la Cour.<br/>
<br/>
&quot;V&egrave;the,&quot; j'li dis, &quot;chonna montre qu'un homme mathi&eacute; vaut p&ucirc;s que tchiquefais nou n'craithait.&quot;<br/>
<br/>
&quot;Ch'est accordant,&quot; ou dit, &quot;le Sieur Sangan avait une raide bouonne djobbe, et i' maint'nait sa famille.&quot;<br/>
<br/>
&quot;Eh bein, mais,&quot; j'li dis, &quot;j'fais bein la m&ecirc;me chose, m&eacute;, sinon que j'n'ai pas une bouonne djobbe. Combein qu'tu crais que la Cour t'accord&eacute;thait si j'attapais ma mort s&ucirc;s la route?&quot;<br/>
<br/>
&quot;Oh, t&eacute;,&quot; ou s'fit, &quot;je n'voudrais pas dithe, mais j'doute que j'r&eacute;chev'thais p&ucirc;s qu'les frais de l'entrepreneux. Je n'peux opas penser &agrave; autchune chose que tu as fait d'pis notre mathiage tchi m&eacute;thit'tait fort p&ucirc;s, et je n'voudrais pas te mettre de id&eacute;es dans la t&ecirc;te.&quot;<br/>
<br/>
J'vis bein, Moussieu, que ch'tait inutile d'en dithe p&ucirc;s long, car j'sais bein qu'au fond la bouonnefemme n&eacute; voudrait pas m'vaie m'en aller. J'si certain qu'ou se r'pentitha d'aver dit chonna, et j'tais content d'arr&ecirc;ter pour l&eacute; moment. Ch'est pourtchi j'changis l'sujet ocquo une fais et j'li dis qu'i' 'tait bein &ecirc;vident qu'au jour d'agniet, si un homme veur b&egrave;the, i' faut tch'il l'faiche siez-li. Autrement i' pouorrait s'trouver en prison pour aver aval&eacute; m&ecirc;me un tout-p'tit l&egrave;rm&icirc;n d&eacute; gin ou d'cognac. Ch'est une situation tchi n's'en vas pliaithe &egrave;s aubergistes et &egrave;s hoteliers.<br/>
<br/>
&quot;Oh!&quot; ou s'fit, &quot;quant &agrave; yeux, s'i s'trouvaient tous en prison, chonna n'm'emp&ecirc;chait pas de dormi. J'l'ai dit p&ucirc;s d'une fais que la b&eacute;thie est la ruine de l'&Icirc;le.&quot;<br/>
<br/>
&quot;Et pourtant, Merrienne,&quot; j'li dis, &quot;l'&Icirc;le prosp&eacute;the, et, par bord&eacute;e, deux p'tits d'gouts de tchiquechose p&ucirc;s fort que du tais n'pathaissent pas t'faithe grand ma.&quot;<br/>
<br/>
&quot;Ch'est seulement quand je n'me trouve pas bein, ou qu'mes rignons n'fonctionnent pas comme i' d&eacute;v'thaient et j'en prends une goutte comme une m&eacute;d'cine. I' faut que tu admette qu'une boutelle duthe longtemps. Si j't'&ecirc;coutais, tu en aval'lais une bouonne maintchi dans mains d'une s&eacute;th&eacute;e, et ch'est pour chonna que, par bord&eacute;e, j'perds la cli&eacute;, ou au mains, j'ai &agrave; cherchi pour dans ma pouchette.&quot;<br/>
<br/>
&quot;Quand je n'sis pas l&agrave;,&quot; j'murmuthis.<br/>
<br/>
&quot;V&egrave;the,&quot; ou dit, &quot;car pour trouver ma pouchette j'ai &agrave; montrer p&ucirc;s d'ma gambe que tu n'as l'drouait d'vaie.&quot;<br/>
<br/>
&quot;Et chonna,&quot; je m'fis, &quot;apr&egrave;s tant d'ann&eacute;es d'mathiage. Ch'est incriyable!&quot;<br/>
<br/>
&quot;P't'&ecirc;tre bein,&quot; ou dit, &quot;mais ch'est d'm&ecirc;me, &Agrave; ch'teu', Ph'lip, tu as veu, sans doute, que l'Sieur L&eacute; M&acirc;suthi, yun d'mes cou&ocirc;s&icirc;ns, a 't&eacute; choua&icirc;si comme tra&icirc;si&egrave;me Chantgni &agrave; Saint Mart&icirc;n?&quot;<br/>
<br/>
&quot;Et d&eacute;pis quand que l'George L&eacute; M&acirc;suthi est tan cou&ocirc;s&icirc;n?&quot; j'li d'mandis.<br/>
<br/>
&quot;Il est descendu d'une L&icirc;zab&eacute; L'M&acirc;suthi, tchi mathyi yun d'mes anch&ecirc;tres y'a tchiques chents ans,&quot; ou dit. &quot;J'ai veu chonna dans un contrat d'mathiage que j'trouvis un jour dans la mansarde.&quot;<br/>
<br/>
Assez pour agniet, Moussieu. Toutes les bouonnes chances!<br/>
<br/>
<i><a href="lebrocq.html">Ph'lip</a></i><br/>
<i>Evening Post 11/8/1962</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="courses.html">&Egrave;s courses</a><p>
<li><a href="pmcourses.html">Les Courses</a><p>
<li><a href="pmcourses2.html">Ph'lip va &egrave;s courses</a><p>
<li><a href="pmhorse.html">Ph'lip backs a horse</a><p>
<li><a href="coursesjt.html">Les Courses</a><p>
<li><a href="coursespliemont.html">Les Courses &agrave; Pli&eacute;mont</a><p>
<li><a href="pmpoint.html">Ph'lip Wants to go to the Point to Point</a><p>
<li><a href="pmserclye.html">La serclye, le Chantgni et les courses</a><p>
<li><a href="dreg_honts.html">Les &#147;Dreg Honts&#148;</a><p>
<li><a href="hunt.html">Le Caouain va au Hunt</a><p>
<li><a href="pmlotties.html">Merrienne objects to lotteries</a><p>
<li><a href="lottie.html">La Lot'tie</a><p>
<li><a href="pmcasino.html">Le Grand Bal et l'Casino</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

