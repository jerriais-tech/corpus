<HTML>
<HEAD>
<TITLE>Ph'lip and Merrienne on divorce</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip and Merrienne on divorce</h2>
For and against</font></center><p>


Moussieu l'Editeu,<br/>
<br/>
Pour trais jours la Merrienne avait souffert du fli&acirc;tchet, mais hier au s&eacute; ou s'trouvit m&ucirc;s, et la v'la tch'y s'met &agrave; p&acirc;sl&eacute; d'la divorce.<br/>
<br/>
&#8220;J'ai veu s&ucirc;s la g&acirc;zette,&#8221; ou qu'menchit, &#8220;que l's'Etats s'en vont distchut&eacute; la tch&eacute;stchon la s'maine chi veint. Je n'sais tch&egrave;sque y s'en vont d&eacute;cid&eacute;.<br/>
<br/>
&#8220;Quant &agrave; chonna,&#8221; j'l'y dit, &#8220;n'y'a autchune doute que la louais p&acirc;ss'sa. M&ecirc;me &agrave; Saint-Ou, comme tu l'sais, y'en a p&ucirc;s d'mathi&eacute;s que d'contents.&#8221;<br/>
<br/>
&#8220;Oh damme v&egrave;the, mais &agrave; tch'y la faute? Et pourtchi s'mathi&eacute; si ch'est pour av&eacute; du brit. Je n'comprends pas les jeunes gens d'ach'teu. A peine sont-y mathi&eacute;s qu'les v'la &agrave; h&eacute;rtchigni, &eacute;pis b&eacute;t&ocirc;t nous entend que l'Chantgni Countanche a tait app'l&eacute; pour mettre la paix entre les deux.&#8221;<br/>
<br/>
&#8220;V&egrave;the,&#8221; j'l'y dit, &#8220;et un mais apr&egrave;s nous entend qu'l'homme a paff&eacute; la femme, et qu'ou s'en est r'all&eacute;e siez sa m&egrave;the. Quand veint un temps les r'vla ensemblye, mais les vaisins disent que c'est cat et tchan. Et &agrave; ma ve&ucirc;e, quand ch'est d'm&ecirc;me, la miyeu chose ch'est une divorce.&#8221;<br/>
<br/>
&#8220;Eh ben, je n'sais pas,&#8221; ou s'fit, &#8220;car apr&egrave;s tout l'homme avait promit d'l'aim&eacute; pour le restant d'sa vie.&#8221;<br/>
<br/>
&#8220;Et l'yi oulle avait juth&eacute; d'l'ob&eacute;&iuml;,&#8221; l'l'y dit. &#8220;En connais tu yunne tch'y l'fait? T&eacute;, par exemplye, toutes les fais que j'te dis d'faithe tchiquechose, tu fais exactement l'contraithe.&#8221;<br/>
<br/>
&#8220;Pas tr&eacute;jous,&#8221; ou dit. &#8220;Ch'n'est que quand tu'as tchique b&ecirc;te d'id&eacute;e dans la t&ecirc;te. Si l'homme prom&eacute;tait tch'il ob&eacute;&iuml;thait la femme l's'affaithes &icirc;thaient m&ucirc;s. Mais ch'n'est pas l&agrave; la tech&eacute;stchon. As-tu d'mand&eacute; &agrave; notre D&eacute;put&eacute; de tchi bord tch'il est.&#8221;<br/>
<br/>
&#8220;N&acirc;nin,&#8221; j'l'y dit, &#8220;mais j'ai ou&iuml; tch'y n'est pas p&ucirc;s en faveur que chonna. Sans doute y consult&eacute;tha ses paraissiens.&#8221;<br/>
<br/>
&#8220;Y'a une r&eacute;union Lundi au s&eacute;,&#8221; ou dit, &#8220;et y faut que j'y'aille, pour sav&eacute; tch&egrave;sque il en pense. Mais, comme t&eacute;, je crai pr&eacute;sque tch'il est contre. Et pourtant il est du comit&eacute;.&#8221;<br/>
<br/>
&#8220;Nouff&eacute;, pas ach'teu,&#8221; j' l'y dit. &#8220;Nou m'asse&ucirc;thit tch'il avait r'singn&eacute;, mais pour tchi raison je n'sais pas. Ch'est grand dommage car ach'teu la p&acirc;raisse de Saint-Ou n'est pas r'pr&eacute;sent&eacute;e s&ucirc;s l'Comit&eacute; et v'la tchi n'd&eacute;v'thait pas &ecirc;tre.&#8221;<br/>
<br/>
&#8220;J'ai une id&eacute;e, tu sais Ph'lip,&#8221; ou dit, &#8220;tch'il est v'nu &agrave; craithe que quand un couplye sont mathi&eacute;s y d&eacute;v'thaient s'entre enduth&eacute;. Je sais ben qu'ch'est hardi &agrave; d'mand&eacute; d'une femme.&#8221;<br/>
<br/>
&#8220;Oh, j'pense ben,&#8221; j'l'y dit, &#8220;et sans doute ch'n'est pas grand'chose &agrave; d'mand&eacute; d'un homme? Pourtant j'pou&ocirc;rrais t'en montr&eacute; un do&ucirc;zaine ich&icirc;n &agrave; Saint-Ou tch'ont tait pr&egrave;s d'l&ucirc;s pendre p&ucirc;s d'une fais &agrave; cause d'la mins&egrave;the que l&ucirc;s femmes l&ucirc;s font.&#8221;<br/>
<br/>
&#8220;Et m&eacute;,&#8221; dit Merrienne, &#8220;j'pou&ocirc;rrais t'montr&eacute; p&ucirc;s d'une femme que s'n'homme cam&acirc;ille toutes les fais qu'l'id&eacute;e l'y vient dans la t&ecirc;te. J'admets qu'ch'hardi d'l&ucirc;s faute, car une femme peut tr&eacute;jous trouv&eacute; un p&ocirc;queur ou un manche de bringe. S'ils avaient affaithe &agrave; m&eacute; chais sc&eacute;l&eacute;rats-la y n'y'-&eacute;prouv'thaient pas une de&ucirc;xieme fais. Une bouonne woppe s&ucirc;s l'haut d'la t&ecirc;te et che sait fini.&#8221;<br/>
<br/>
&#8220;J'n'en doute pas,&#8221; j'l'y dit, &#8220;mais apr&egrave;s tout chu d'vis, Merrienne, j'n'en sommes pas p&ucirc;s avanchis. Chen que j'veur dithe c'est que j'n'avons pas d&eacute;cid&eacute;, ni yun ni l'autre si j'sommes en faveur d'la divorce.&#8221;<br/>
<br/>
La bouonnefemme s'&ecirc;b&acirc;illyit. &#8220;V&eacute;-t'en t'couochi,&#8221; ou dit, &#8220;j'en r'p&acirc;sle'lons d'main.&#8221;<br/>
<br/>
<br/>
<i><a href="lebrocq.html">PH'LIP</a>.</i><br/>
<br/>
<i>1949</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="mathiage.html">L'amour et l'mathiage en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

