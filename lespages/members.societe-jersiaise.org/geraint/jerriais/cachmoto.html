<HTML>
<HEAD>
<TITLE>Quand J'fus pour Apprendre &agrave; Cachi un Moto</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Quand J'fus pour Apprendre &agrave; Cachi un Moto</h2></font></center>

<a href="costumeels4.jpg"><img src="costumeels4.jpg" width="237" height="300" alt="Eileen Le Sueur" title="" border="0" align="right" /></a>
<P>Deux fais qu&eacute; j'fus pour apprendre &agrave; cachi! Mais janmais d'autre! Ches deux &icirc;ndividus-l&agrave; n'e&ucirc;tent qu&eacute; d&eacute; m'la&icirc;ssi m'tuer!</P>
<P>La preunmi&eacute; fais j' appr&icirc;ns auve un tout p'tit maigrol&icirc;n qui n' avait pas d&eacute; j'veux sus la t&ecirc;te. Et sus san nez il avait des naithes leunettes &agrave; sol&eacute; - et - &agrave; v&egrave;rse broussait! J'l&icirc; d'mandis s'i' pouvait m'vaie et, qu&eacute;, s'i' voulait m&eacute; montrer &agrave; cachi d&eacute; haller bein vite chenna d&eacute; d'ssus san nez! Ma f&eacute;, i' les halit, en disant qu&eacute; ch'tait rein qu' pour aver la paix!</P>
<P>Quand i' v&icirc;nt un temps, i' m'dit que j'allais gentiment bein mais d&eacute; t'n&icirc;n ma reue bein pus d&ucirc; - &agrave; bou&ocirc;n poignet d'main. &quot;L&agrave;, tou&ocirc;nnes ich&icirc;n &agrave; la drouaite,&quot; i' m'dit. J'tou&ocirc;nnis, mais j'&eacute;thais deu la&icirc;ssi ma reue &egrave;rv&eacute;ni. Mais j'fis comme i' m'dit! J&eacute; t'nais ma reue &agrave; pouongnie d'main, qu&eacute; d'vant l'saver j'mont&icirc;mmes et j'&egrave;rd&eacute;val&icirc;mmes d&eacute; d'sus l'f&ocirc;ss&eacute; eune d&eacute;mi&eacute;-douzaine d&eacute; fais d'vant qu&eacute; l'moto s'arr&ecirc;tisse, quand l'eng&icirc;n avait houtchi dans eune r&eacute;chinne d&eacute; bouais!</P>
<P>Il eut peux, j'sai bein, mais j'eus peux &eacute;tout, m&eacute;. Mais j&eacute; m'en allais pas danme l&icirc; dithe! Toute brave, j&eacute; m'tou&ocirc;nne d&eacute; bord et j'l&icirc; dis: &quot;Gas-d&eacute;-ouelle, j'en avons-t-i' &ecirc;capp&eacute; d'eune belle&quot;!</P>
<P>Et quand j'vis qu'i' n'm&eacute; r&ecirc;ponnit pas, j'l&icirc; fiche ma main dans l'ouothelle et j'l&icirc; d'mandis s'i' tait v'nu pour dormi ou pour m&eacute; montrer &agrave; cachi!</P>
<P>Sav'ous bein qu&eacute; chu pou&ocirc;rre corps, i' n'dormait pas - i' s'&eacute;tait &ecirc;vanni! Quand i' r'pr&icirc;nt ses sens et qu&eacute; les siens du garage 'taient v'nus &agrave; not' s'cours, i' dit qu&eacute; pour p&egrave;rsonne au monde, i' n'm'&egrave;rmontr&eacute;thait &agrave; cachi.</P>
<P>Au but d'eune s&eacute;maine ou deux j'en r'&ecirc;prouvis un autre. Un gros vi&egrave;r pataud qu'avait eune t&ecirc;t&eacute;e d&eacute; j'veux just&eacute;ment comme eune gr&ocirc;sse jaune br&icirc;nge &agrave; tapis et eune moustache comme un s&egrave;rgent m&acirc;jeur. San moto 'tait si p'tit qu&eacute; quand j'&eacute;tions les deux d'dans i' 'tait qu&acirc;si assis sus m&eacute;. Et i' m'so&ucirc;ffliait dans l'ouothelle just&eacute;ment comme un j'va c&acirc;ss&eacute;! Ma f&eacute;, un jour i' m'pr&icirc;nt par l'Esplanade. J'vos guarantis que j'tais ordgilleuse et qu&eacute; j'allais vite, si vite qu&eacute; j'passis par sus eune jaune l&icirc;ngne sans la vaie! I' m'dit: &quot;J't'en prie, arr&ecirc;tes!&quot; &quot;N&eacute; v'l&agrave; un &quot;policeman&quot; &agrave; nos faithe un signe.&quot; &quot;Bah,&quot; j'l&icirc; dis, &quot;fais comme m&eacute;...fait la minne d&eacute; n'l'aver pas veu!&quot;</P>
<P>I' m'donne un coup sus l&eacute; g'nou et m'dit d'arr&ecirc;ter tout d'suite! Mais, i' m'fit pousser man pid pus d&ucirc; sus l'acc&eacute;lerateur et d'vant l'saver j'&eacute;tions pendus sus l'bord d&eacute; la cauchie rein qu&eacute; par les deux reues d'dri&eacute;the! I' s'm&icirc;nt &agrave; faithe d'it&eacute;s cris qu&eacute; j'fus oblyigie d&eacute; m'm&acirc;rri. Et j'li dis:</P>
<P>&quot;J'vos en prie, n'faites pas des cris comme ch'la... i' n'y'a p&egrave;rsonne d&eacute; mort!&quot;</P>
<P>&quot;Nan, pas 'couo, mais i' s'en va bein vite y'en aver, et j'n'ai pas envie qu&eacute; ch'sait m&eacute;!&quot;</P>
<P>&Agrave; c'menchi tout l'monde qui v'naient nos vaie s&eacute; m'ttaient bein g&ecirc;n&eacute;s pour nous, mais quand v&icirc;nt un temps tous riaient! Sav'ous bein qu'un janne &icirc;ndividu avait tou&ocirc;nn&eacute; la carte en dri&eacute;the ou'est qu'i' tait mins &quot;A&quot; pour apprenti et en rouoge craie i' y'avait m&icirc;ns: &quot;Les deux nouvieaux mathi&eacute;s!&quot;</P>
<P>Quand i' v&icirc;nt un temps la m&eacute; montait. J'l&icirc; dis: &quot;J'm'en vais bein vite d&ecirc;haler d'ich&icirc;n d'dans, m&eacute;!&quot; J&eacute; d'pichis la f'n&ecirc;tre d&eacute; dri&eacute;the et par l&eacute; creux j'd&ecirc;hallis, et d&eacute; d'ssus l'dri&eacute;the du moto j'sautis sus la ca&ucirc;chie. I' y'&ecirc;prouvit &eacute;tout, li. Ah, la t&ecirc;te et l's'&ecirc;paules i' les p&acirc;ssit bein, mais quand v&icirc;nt pour l&eacute; ventre et l'gros dri&eacute;the - n'y'avait pas moyen! Et i' fut oblyigi d'rester l&agrave; jusqu'&agrave; qu'ieune des crannes v&icirc;nsse l&eacute; haller.</P>
<P>D&eacute; temps en temps j'allais l'&ecirc;pier et i' m'faisait d'si&egrave;rs just&eacute;ment comme eune cannote qu'est &agrave; couer quand ou ouait d'l'&ocirc;rage! Aupr&egrave;s tout ch'la fallit aller en Cour, et quand l'Juge l&icirc; dit qu&eacute; la pr&eacute;chaine fais i' p&egrave;rdrait sa licence, i' dit qu'i' n'y'&eacute;thait janmais eune aut' fais! Car janmais i' n'm'&egrave;rmontr&eacute;thait! J'l&icirc; dis: &quot;N't'en fai pas, man vi! Tandi qu&eacute; man vi&egrave;r griffon &agrave; deux reues pou&ocirc;rra m'porter, un moto janmais j&eacute; n'cach'chai&quot;.</P>
&nbsp;<p>
<P><i><a href="eileenlesueur.html">Eileen Le Sueur</a></i></P>

<P>&nbsp;</P>

<FONT SIZE=2>

<i>Viyiz &eacute;tout</i>:

<ul>
<li><a href="gdfmotos.html">Les motos</a><p>
<li><a href="motor.html">Ma Motor-Bike</a><p>
<li><a href="lecouteur1925.html">Bill Le Couteur</a><p>
<li><a href="pmcar.html">Ph'lip wants to buy a car</a><p>
<li><a href="moto1938.html">Eune tou&ocirc;nn&eacute;e en moto en 1938</a><p>
<li><a href="minsethes.html">Les Mins&egrave;thes du Jour d'Agni&egrave;t</a><p>
<li><a href="avarie.html">L'Av&acirc;rie</a><p>
<li><a href="pmaccidents.html">Chais Accidents</a><p>
<li><a href="paindoctor.html">First Doctor Being an Ass - Another is Called in</a><p>
<li><a href="painmotorcar.html">How Piteur buys a motor-car</a><p>

<li><a href="esso.html">Esso</a><p>
<li><a href="pmspeed.html">Merrienne Gets The Speed Mania...</a><p>
<li><a href="linmites.html">Sept noeuds dans la bli&acirc;se</a><p>
<li><a href="pmfo.html">Le monde est fo</a><p>
<li><a href="gdfvitesse.html">I' faut molli d'vitesse!</a><p>
<li><a href="moto.html">Des courses &eacute;d moto</a><p>
<li><a href="gdfdistances.html">Les Distances Raccourchent!</a><p>

<li><a href="rollsroyce.html">Bouon anniv&egrave;rsaithe, Rolls-Royce!</a><p>

<li><a href="pmlapins.html">Merrienne et les lapins</a><p>
<li><a href="amuser1926b.html">Pour vos amuser</a><p>
<li><a href="viagebus.html">Un viage par 'bus'</a><p>
<li><a href="omnibus.html">Dans un omnibus</a><p>
<li><a href="suslesbeusses.html">Sus Les Beusses</a><p>
<li><a href="transport.html">L&eacute; transport</a><p>
<li><a href="transport_weekend.html">Un Weekend d&eacute; Transport</a><p>
<li><a href="vainne.html">La vainne et l&eacute; h&egrave;rnais</a><p>
<li><a href="pmdrive.html">Merrienne wants a drive</a><p>

<li><a href="qmindfe1871.html">Le Qmin-df&eacute;</a><p>
<li><a href="qmindfe_electrique.html">L&eacute; Q'min d'F&eacute; &Eacute;lectrique</a><p>
<li><a href="48passagyiers.html">D'la Ville de St.-H&eacute;yer, j'emporte 48 p&acirc;ssag'yiers</a><p>

</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
