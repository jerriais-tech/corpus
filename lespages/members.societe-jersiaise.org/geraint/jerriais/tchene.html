<HTML>
<HEAD>
<TITLE>Jour d'la Fielle d&eacute; Tch&ecirc;ne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Jour d'la Fielle d&eacute; Tch&ecirc;ne</h2>
(En M&eacute;mouaithe d&eacute; la Restaur&acirc;tion du Rouai Charles II)<br></font></center><p>

<img src="https://members.societe-jersiaise.org/sdllj/tchene.jpg" align="right" width="250" height="148" alt="un tch&ecirc;ne">

L&eacute; 29 d&eacute; mai, 1660, l&eacute; jour d&eacute; la Restaur&acirc;tion (l'Angli&eacute;t&egrave;rre avait 't&eacute; onze ans sans rouai), en fut iun d'grand' r&ecirc;jouissance partout l'Rouoyaume. Et ch&acirc;que ann&eacute;e aupr&egrave;s ch'la y'avait des c&eacute;l&eacute;br&acirc;tions d'un but &agrave; l'autre du pays. En J&egrave;rri eune Grand' R'veue d'la Milice avait lieu. Des pri&eacute;thes sp&eacute;ciales d'&egrave;rm&egrave;rc&icirc;ment &eacute;taient dites dans toutes les &eacute;glyises chu jour-l&agrave; et nou portait eune p&eacute;tite branque d&eacute; fielles d&eacute; tch&ecirc;ne en m&eacute;mouaithe du grand' tch&ecirc;ne &agrave; Boscobel (&agrave; Donnington dans l'Shropshire) dans tchi qu'Charles II s'muchit et sauvit sa vie quand ses ennem&icirc;ns l'poursuivaient aupr&egrave;s la bat&acirc;le d&eacute; Worcester l&eacute; 3 d'septembre, 1651.<br>
<br>
La c&eacute;l&eacute;br&agrave;tion officielle en J&egrave;rri eut lieu pouor la dreine fais en 1807 (dans l'temps des dg&egrave;rres d&eacute; Napol&eacute;on) dans la pr&eacute;sence du G&eacute;n&eacute;ral Don. Mais les pri&eacute;thes continnu&icirc;tent &agrave; &ecirc;t' faites s&egrave;rvi jusqu'en 1849. Et jusqu'&agrave; la Dg&egrave;rre d&eacute; 1914 la grand' partie des J&egrave;rriais portaient deux'trais fielles d&eacute; tch&ecirc;ne l&eacute; 29 d&eacute; mai. Mais l&eacute; R&eacute;dacteu peut li-m&eacute;me dithe tch'i' s'rappelle qu&eacute; quand il 'tait &agrave; l'&ecirc;cole y'a eune trentaine d'ann&eacute;es l's avi&egrave;rs gardaient acouo la cou&ocirc;teunme.<br>
<br>
Et pis &eacute;tout, associ&eacute;e auve chu jour-l&agrave; &eacute;tait eune aut' tchuthieuse cou&ocirc;teunme d'&ecirc;coli&egrave;rs tchi s'app'lait - Pinch ou Punch. Quand un mousse, tch'avait eune fielle d&eacute; tch&ecirc;ne &agrave; sa boutonni&eacute;the ou dans sa main, en rencontrait un autre tch'&eacute;tait sans, i' l&icirc; d'mandait en forme d'tchestchion - &#147;Pinch ou punch?&#148; (P&icirc;nche ou tape?) et l'autre avait &agrave; choua&icirc;si la tchelle des deux &quot;peunitions&#148; tch'i' prendrait. Nou n'connait pon d'explyic&acirc;tion pouor chutte tchuthieuse cou&ocirc;teumne qu&eacute; l's Angliais n'pathaissent pon aver (du mains, d&eacute; nouos jours). Et pouortant, la formule &eacute;tait d'originne Anglia&icirc;che. Mais nou disait, &#147;Pinch ou punch?&#148; et pas &#147;Pinch or punch?&#148;.<br>
<br>
Il est probabl'ye, qu&eacute; l's avi&egrave;rs d'&ecirc;c&ocirc;l&egrave; d'&agrave; 'ch't heu n'ont pus d'id&eacute;e d'chenna, d&eacute;pis tchiques ann&eacute;es; mais quand &agrave; la cou&ocirc;teunme d&eacute; porter eune fielle d&eacute; tch&ecirc;ne, nou vait acouo tchiques gens (patriotiques?) ch&acirc;que 29 d&eacute; mai tchi s'en r'souveinnent.<br>
<br>
&nbsp;<p>
<i><a href="lemaistre.html">FLM</a><br>
1956<br></i>
</font>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdfcrianches6.html">Crianches et cou&ocirc;teunmes</a><p>
<li><A HREF="masse.html">La M&acirc;sse Rouoyale</A><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="ducs1204_2004.html">Les Ducs d&eacute; Nouormandie d'pis 1204</a><p>
<li><a href="buchron.html">Le Vier Quesne et l'Buch'ron</a><p>
<li><a href="giand.html">J'ein tet q'un giand</a><p>
<li><a href="mlon.html">L&eacute; M'lon et l&eacute; Gliand</a><p>
<li><a href="bouaisvoc.html">Les bouais</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
