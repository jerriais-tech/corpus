<HTML>
<HEAD>
<TITLE>Unne ao&ucirc;te bord&egrave;e d'chasse</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Unne ao&ucirc;te bord&egrave;e d'chasse.</h2>
(la drainne)</font></center><p>


Ch'fut comme j'vos l'd&icirc;zais dans m&acirc;n d&egrave;rnyi num&eacute;zo &#8211; tr&egrave;is jour' opr&egrave;s, j'y r-&eacute;tion' en grande tenue, comme n'ou dit en ses tr&egrave;mes. Ch'tait &egrave;ttou un Vendredi. - Ou' m'diz&egrave;z qu'ch'est un mao&ucirc;vais jour ! - En &ecirc;ff&egrave;t, ou' dites la v&eacute;zit&egrave; l&agrave; ; car der-ch&egrave;t &#8211; mais ou' v&egrave;rr&egrave;z b&eacute;t&ocirc;t....<br/>
<br/>
Il avait t&egrave; accord&egrave; d'avanche, la s&eacute;z&egrave;e de d'vant, - le Vendredi matin, &agrave; p'tit sinne de jeu, je m'pr&eacute;sentais si&egrave;z l'va&icirc;zin Toum&acirc;s. Il 'tait l'v&egrave; et me r'chut tout-&agrave;-fait bein ; car il 'tait dyai comme un p&icirc;nchon. Sit&ocirc;t tchi m'vit entr&eacute;, i' m'souhaitit l'bonjour et filit dans l'ao&ucirc;tre a&icirc;tre et r'v&icirc;nt bein vite atou unne arme en main. - J'm'ap&egrave;rchu tout d'un coup qu'ch&egrave;tte-l&agrave; n'tait pon la m&ecirc;me de l'ao&ucirc;tre jour et l'&icirc;-en f&icirc;t la r'm&egrave;rque. - &ldquo;Ah !&rdquo; se m'f&icirc;t-i' &ldquo;l'ao&ucirc;tre &#8211; ch'est unne vielle patraque, tch'a fait d's&acirc;n temps, - du vi&egrave;r f&eacute; ! du vi&egrave;r f&eacute; !<br/>
<br/>

Tcheins ! ergarde-m&eacute; chonna, val&egrave;t ! N'en v'la iunne de chutte bouanne feis  ch'est la sienne du cou&ocirc;zin Douar', d'la V&egrave;rte  Rue, tchi m'a pr&ecirc;t&egrave; pour l'restant d'la sa&icirc;son d'chasse. Il &eacute;za, pour me l'avei pr&ecirc;t&egrave;e, la ma&icirc;ntyi d'ma chasse  et ch'n'est qu'juste &egrave;ttou. - N'y-&eacute;za pas d'tr&ugrave;nsesie anni&egrave;t  tu v&egrave;rras. Oul' a un piston, ch&egrave;tte-chin  et un <i>p&eacute;tinne-brige</i> &egrave;ttou, m&acirc;n fistao&ucirc;d ! Ha ! oul' est en parfait bouan' &ecirc;tat &agrave;-ch't'heu ; car quand j'alli la ram&acirc;ss&eacute; hier-au-s&eacute;, oul' tait, ma f&eacute;, comme un pid d'tr&eacute;pid ! J'ai &ucirc;s&egrave; qu&acirc;zi unne main d'<i>s&egrave;nne-pa&iuml;peur</i> &agrave; l'&ecirc;tchuz&eacute;. Et p&icirc;s l'<i>p&ecirc;tinne-brige</i> &eacute;tait un miot &ecirc;lou&ecirc;ci et l's'&ecirc;tchuelles &ucirc;s&egrave;es par le roui ; mais i' r'est solide ; car j'y-ai m&icirc;ns un fil&egrave;t d'tchui alentou' et il est comme tout neu ! - A&iuml;e ! a&iuml;e ! j'en abattron' du gibi d'chu coup ichin : ch'est galheur &agrave; l'ou&ecirc;zelin anni&egrave;t, m&acirc;n vi&egrave;r gar&ccedil;on !<br/>
<br/>
La-d'sus j'l&icirc; r'm&egrave;rtchi que d'p&icirc;s qu'il avait unne arme &agrave; piston, i' n'avait p&ucirc;s besoin d'm&eacute; pour m&egrave;tte le feu et tchi pouvait d&ocirc;n bein s'gr&eacute;e tout seu.<br/>
<br/>
&ldquo;Et tch'est qu'&icirc;z-ait tche&ucirc;rre le gibi, si-en cas ?&rdquo; m'r&ecirc;ponnit-i' bein rup&egrave;ment. - &ldquo;Allon' don' tu t'en ve&icirc;ns bravement ov' m&eacute;. Tche&icirc;ns ! prend chu b&icirc;ssa-l&agrave; &#8211; tu-&eacute;zas assez &agrave; faize, tu v&egrave;rras b&eacute;t&ocirc;t. I' fao&ucirc;t nos resta&ucirc;r&eacute; un p'tit et p&icirc;s marche.&rdquo;<br/>
<br/>
Comme la prumi&eacute; fe&icirc;s, j'nos rafistol&icirc;mmes.<br/>
<br/>
J'avion' &agrave; p&eacute;-pr&egrave;s les m&ecirc;mes uniformes.<br/>
<br/>
Toum&acirc;s allumit sa pipe &agrave; capuchon, souffllit l'cr&acirc;ss&egrave;t, d&icirc;t &agrave; tant&ocirc;t &agrave; sa bouanne-famme tch'&eacute;tait au lli&egrave;t dans l'cabin&egrave;t, et j'nos m&icirc;mmes en route.<br/>
<br/>
Quand j'f&ucirc;mmes un coup d'hor' j'l&icirc; d'm&acirc;ndi o&ugrave;-est qu'j'allion' &#8211; si ch'tait occouo &agrave; la chasse du lapin.<br/>
<br/>
Ah ! ma f&icirc;ngre nennin, dia, don ! se m'f&icirc;t-i', - pas d'lapinenie anni&egrave;t  ch'est chutte fais &agrave; la b&eacute;cache que j'allon' p&acirc;l&eacute;.<br/>
<br/>
 &ldquo;Ou' voul&egrave;z dize la b&eacute;casse,&rdquo; 'l&icirc; [sic] f&icirc;s.<br/>
<br/>
I' me r'gardit d'un yi d'trav&egrave;r' et m'd&icirc;t que quand i' allait &agrave; l'&ecirc;cole, n'ou' y-avait appr&icirc;ns &agrave; dize b&eacute;cache, et que ch'tait b&eacute;cache.<br/>
<br/>
V&eacute;ze, et j'en vit unne sup&egrave;rbe &agrave; becquott&eacute; hier l&agrave;, d'l'ao&ucirc;te bor', dans l'gardin &agrave; poumi&egrave;r' au cou&ocirc;zin Flippe. Tu sai bein, l&agrave;-bas, dans l'coin parmi l'bannelais ?<br/>
<br/>
Ch'est ichin l&ucirc;s temps, &agrave; che z-ou&ecirc;ziao&ucirc;x-l&agrave;.&rdquo;<br/>
<br/>
J'n'y conna&icirc;ssais pus grand ch&ocirc;se &#8211; i' fao&ucirc;t qu'je l'diche. Mais je sai chonnechin : ch'est qui fa&icirc;sait unne di&acirc;tre de fraid et tchi g'lait &agrave; pi&egrave;rre-fendre !<br/>
<br/>
J'n'avion' pas lien &agrave; cou&ocirc;rre d'vant qu'd'&ecirc;tre arriv&egrave;s.<br/>
<br/>
Quand Toum&acirc;s s'creut &agrave; port&egrave;e, i' s'arr&ecirc;ti, examini s'n'arme tch'&eacute;tait d&ecirc;j&agrave; ch&egrave;rgie, et p&icirc;s &ecirc;pyait par s&ucirc;s l'f&ocirc;ss&egrave;, &ecirc;pao&ucirc;lait s'n'arme et la mettait en p&ocirc;sition, et m' d&icirc;zait : &ldquo;Oui ! ou' y-est ! Ergarde un p'tit l'bel ou&ecirc;z&eacute; qu' ch'est. En est-che l&agrave; iunne, di', enne fammae&ucirc;se b&eacute;cache ?&rdquo; Et i' bandit s'n'arme.<br/>
<br/>
Et je r'gardi, m&eacute; &egrave;ttou, par s&ucirc;s l'f&ocirc;ss&egrave;. Mais, en m&ecirc;me temps j'fis un &acirc;ffre&ucirc;x brait, et j'l&icirc; criyit tout en m'sesp&eacute; : &ldquo;Oh ! Ma&icirc;te Toum&acirc;s, j'vos en prie, n'tiz&egrave;z pas : ch'n'est pas l&agrave; unne b&eacute;casse --- ch'est la . . . .<br/>
<br/>
Mais je n'pu pon aguev&eacute; ; car, pouf ! paf ! i'la&icirc;ssait cou&ocirc;rre s&acirc;n trait et l'ou&ecirc;z&eacute; tchiyait les dae&ucirc;x pattes en l'air !<br/>
<br/>
Ou' sav&egrave;z, quand j'vi chonna, je fu pr&icirc;ns d'unne t&egrave;lle rage de m&acirc;rrison, que, si j'en avais ieu la forche, j'l'&eacute;zais assoum&egrave; s&ucirc;s la pi&egrave;che. Je m'm&icirc;ns &agrave; braize comme un viao&ucirc; et vos y-en c&ocirc;ntit en as-tu en veur-tu. J'sai bein que j'l&icirc; d&icirc;s : &ldquo;Vi&egrave;r pendar' ! l'ao&ucirc;te jour, pour un lapin, ou' tiz&ecirc;tes le cat &agrave; la vielle S&ucirc;zainne ; anni&egrave;t ch'est la pou&ocirc;rre petite bannetinne &agrave; ma tante Margu&eacute;rite, &agrave; la pi&egrave;che d'unne b&eacute;casse ! Ou ' v'n&egrave;z d'la tiz&eacute; !&rdquo;<br/>
<br/>
(Ou' sav&egrave;z, bouannes gens, i' n'y-avait rein d'bein &ecirc;trange &agrave; chein que j'criyais ; car i' fao&ucirc;t vos dize qu'la ma&icirc;son d'ma tante n'&eacute;tait, en &ecirc;ff&egrave;t qu'&agrave; tchiques v&egrave;rgues de l&agrave; ou-&eacute; j'&eacute;tion').<br/>
<br/>
Mais i' s'm&icirc;ns &agrave; faize des ha has, et &agrave; s'fichi d'm&eacute;, et m'd&icirc;t, en se t'nant les c&ocirc;tes  &agrave; forche d'grigni : &ldquo;Va ve&icirc;s, m&acirc;n grand, si ch'est la bannetinne &agrave; ta tante M&egrave;rdjitte.&rdquo;<br/>
<br/>
Et je m'y-en fu.<br/>
<br/>
Mais, quand j'vi l'pou&ocirc;rre ou&ecirc;z&eacute; &ecirc;tendu-l&agrave; s&ucirc;s l'dos, sans bouogi un fi, j'l'ergardi d'pr&egrave;s, je n'pu p&ucirc;s m'cont'nin, et j'me r'm&icirc;ns &agrave; braize occouo p&ucirc;s hao&ucirc;t : j'&eacute;tais sae&ucirc;x que ch'tait la pou&ocirc;rre petite bannetinne &agrave; ma tante. Pens&egrave;z, qu'la chi&eacute;ze petite poule, qu'oul' aimait tant et tchi v'nait l&icirc; becquott&eacute; l'grain dans la main &#8211; la ve&icirc;s l&agrave; d'vant m&eacute; raidde morte !<br/>
<br/>
J'm'en r'v&icirc;ns atou en plleuzant &agrave; fraiddes l&egrave;rmes. - &ldquo;Ch'est lyi ! ch'est lyi ! la pou&ocirc;rre petite ; ch'est lyi qu'ou' z-av&egrave;z tu&egrave; ! - J'm'en vais l'dize &agrave; ma tante, pendar' qu'ou' z-&ecirc;tes !&rdquo;<br/>
<br/>
En l&icirc; d&icirc;sant chonna j'l&icirc; m&ocirc;trais m&acirc;n poing ; car je n'me conna&icirc;ssais p&ucirc;s, d'm&acirc;rrison et de r'gret. - Mett-ous &agrave; ma pi&egrave;che.<br/>
<br/>
&ldquo;Viyon' un p'tit,&rdquo; se m'f&icirc;t l'Toum&acirc;s, en m'l'&ecirc;rachant d'la main, et p&icirc;s fa&icirc;sant la minne de l'examin&eacute; d'tou&ocirc;s les bor'. Et p&icirc;s m'ergardant et m'fistyant dans l's'yi&egrave;r', i' s'm&icirc;nt &agrave; r'faize des houpades et &agrave; se r'teurtre les c&ocirc;tes, ass&egrave;z &agrave; en cr&eacute;v&eacute; ; et entre les bord&egrave;es, i' m'd&icirc;sait : &ldquo;Ah ! pou&ocirc;rre petit laiduze de b&ecirc;tasse ! tu-appelle chonna unne poule. Ha, ha, has, n'en v'la occouo d'unne ao&ucirc;tre. Eh ! ch'est la p&ucirc;s belle b&eacute;cache que j'aie jammais veu d'ma vie. - Pou&ocirc;rre petit m&eacute;dian ! Mais i' n'sait pas m&ucirc;s : i' n'connais pas occouo unne b&eacute;cache de France.  En m'la tendant : &ldquo;Ergarde-li la fale. Unne poule a-t'-alle la fale couleu d'sang comme chonna, et l's'yi&egrave;r' si renfouis dans la t&ecirc;te ?&rdquo; Et i' m'tappait s&ucirc;s l'&ecirc;pao&ucirc;le, et me d'mandait d's&acirc;n ton l'p&ucirc;s doux : &ldquo;Avais-tu veu unne b&eacute;cache de pr&egrave;s d'vant anni&egrave;t, man p'tit ?&rdquo;<br/>
<br/>
J'l&icirc; dis qu'nennin.<br/>
<br/>
&ldquo;Eh bein,&rdquo; se f&icirc;t-i', ch'est-l&agrave; ta m&ecirc;prinse, m&acirc;n gar&ccedil;on !&rdquo;<br/>
<br/>
Et tout m&acirc;rri : &ldquo;Achocre que tu-es, tu veur nos faize accraize que ch'est-l&agrave; la bannetinne &agrave; ta tante M&egrave;rdjitte ! - Ah ssa ! &ecirc;coute bein chonnechin : Un ou&ecirc;z&eacute; est un ou&ecirc;z&eacute;, et tou&ocirc;s l's'ou&ecirc;ziao&ucirc;x sont d's'ou&ecirc;ziao&ucirc;x ; et les poules sont &egrave;ttou d's'ou&ecirc;ziao&ucirc;x; mais tou&ocirc;s l's'ou&ecirc;ziao&ucirc;x n'sont pas des poules, et quo&eacute;qu'unne poule sait un ou&ecirc;z&eacute;, toutes les poules ne sont pas des bannetinnes. A&icirc;nchin, puisque ch'est un ou&ecirc;z&eacute; qu' j'ai ichin, ch'n'est d&ocirc;n pas unne bannetinne, mais unne b&eacute;cache ; et ch'est cheins que j've&icirc;ns d'te dize tout l'temps, achocre que tu-&egrave;s !&rdquo;<br/>
<br/>
Tch'est que j'pouvais r&ecirc;pondre, m&eacute; ? J'tais tout embrouolyi et i' m'p&egrave;rsuadit &agrave; la fin que j'm'&eacute;tais fammae&ucirc;sement tromp&egrave;. Et je n'pu pas m'emp&ecirc;chi d'l&icirc; dize tchi p&acirc;lait comme un avocat.<br/>
<br/>
&ldquo;Ah !&rdquo; l&icirc; f&icirc;s-je, Ma&icirc;te Toum&acirc;s, ou' z-av&egrave;z unne si belle manni&eacute;ze d'espllityi les ch&ocirc;ses. N'ou veit bein qu'ou' z-av&egrave;z t&egrave; &agrave; l'&ecirc;cole dans vote temps !&rdquo;<br/>
<br/>
&ldquo;V&eacute;ze, v&eacute;ze !&rdquo; se m'd&icirc;t-i', &ldquo;et j'avion' un bou&acirc;n ma&icirc;tre, va : Il en savait long ; il avait de p'tits boudins dans la t&ecirc;te, ch't&icirc;-l&agrave;. M&acirc;n gar&ccedil;on, i' pouvait faize accraize &agrave; ao&ucirc;tchun d'nous, que bi&acirc;n &eacute;tait n&eacute; et qu'n&eacute; &eacute;tait bi&acirc;n. I' nos z-affi&egrave;rmait qu'la lunne &eacute;tait un biao&ucirc; gros fromage.<br/>
<br/>
&ldquo;S'il avait t&egrave; ichin, et si y-avait mont&egrave; dans la t&ecirc;te, n' nos z-&eacute;zait fait accraize &agrave; t&eacute; et &agrave; m&eacute; que chutte b&eacute;cache-ichin est, en &ecirc;ff&egrave;t, unne bannetinne.&rdquo;<br/>
<br/>
&ldquo;Et comme-est qu'n'ou z-appelle chutte manni&eacute;ze-l&agrave; d'instruize, Ma&icirc;te Toum&acirc;s ?&rdquo; j'l&icirc; f&icirc;s.<br/>
<br/>
&ldquo;Il' appelle chonna la <i>Fille-&agrave;-Sophie</i>, m&acirc;n gar&ccedil;on.&rdquo; se m'f&icirc;t-i'. Et en m'ba&icirc;llant la b&eacute;casse : &ldquo;Pique-m&eacute; chonna bein vite dans l'bissa, m&acirc;n fistao&ucirc;d. Ch'est chonna tchi nos f'sa unne fammae&ucirc;se pot&egrave;e d'soupe ! Ch'est ma bouanne-famme tchi s'en va &ecirc;te fi&eacute;ze.&rdquo;<br/>
<br/>
Et i' s'm&icirc;nt en d'v&eacute; d'erch&egrave;gi [sic]. I' m&icirc;nt qu&acirc;zi un doublle trait d'poudre et d'piom, et gao&ucirc;lit la ch&egrave;rge  &agrave; raidde-brache, pour que l'train fann&icirc;sse, se m'd&icirc;t-i' ; car ch'tait pour unne fiotte le pr&eacute;chain coup. - Allon', parton', s'f&icirc;t-i', quand il eut gao&ucirc;l&egrave; &agrave; s&acirc;n go&ucirc;t, j'allon' &ecirc;prouv&eacute; les kiapar'et les m&ecirc;les, si y-en a, et i' deit y-en av&eacute; dans la for&ecirc;t d'pommier' au cou&ocirc;zin Jan l'Tuae&ucirc;, tout pr&egrave;s d'la ma&icirc;son au cou&ocirc;zin J&ocirc;su&eacute; L'Mao&ucirc;tuzi. Ch'est l&agrave; qu'tout chu gibi-l&agrave; se r'narde. J'p&acirc;sseson' par dans l'b&egrave;l au cou&ocirc;zin J&ocirc;su&eacute;, et par dri&eacute;ze l&eacute; z-offices.<br/>
<br/>
&ldquo;Mais i' n'voudra p't-&ecirc;tre pas nos la&icirc;ssi y-all&eacute;,&rdquo; j'l&icirc;s d&icirc;s.<br/>
<br/>
&ldquo;Ah ! mais si f'sa dia,&rdquo; m'r&ecirc;ponnit-i' bein s&egrave;quement. &ldquo;Et ou' n'sav&egrave;z d&ocirc;n pas que ch'est m&eacute; tchi l&icirc; r'becte ses bottes du D&icirc;nmanche et d'touos les jour'? Allon', en k'min ! Et vite, &egrave;ttou !&rdquo;<br/>
<br/>
Pour raccourchi', j'crou&ecirc;zimmes le trav&egrave;r du gardin d'Ma&icirc;te Flippe et nos trouv&icirc;mmes dans ch&icirc;n ou s&egrave;pt minuttes dans la rue &ocirc;pr&egrave;s la ma&icirc;son d'Ma&icirc;te Dj&ocirc;. J'p&acirc;ss&icirc;mmes par dans s&acirc;n b&egrave;l et f&icirc;mmes le tou' par en dri&eacute;ze de z'offices, du c&ocirc;t&egrave; o&ugrave;-i' gardait sa ma&icirc;e  &agrave; c&ocirc;nr&eacute;. Le long du f&ocirc;ss&egrave;, tchi s'pazait, i' y-avait un large g'v&egrave;t, tch'avait bein dae&ucirc;x p&icirc;ds d'profond. Ch'tait l&agrave; &#8211; ou' l'av&egrave;z d&ecirc;j&agrave; d'vin&egrave; &#8211; que l'&ecirc;pu d's'&ecirc;tablles et d'la ma&icirc;e s'&ecirc;coulait. Mais quo&eacute;que chonna, v'l&agrave; tchi n'nos emp&ecirc;chit pas d'appr&eacute;chi du foss&egrave; ; car ou' comprenn&egrave;z fort bein que du temps tchi fa&icirc;ssait le g'v&egrave;t &eacute;tait g'l&egrave; et comme unne pi&acirc;nche, et qu'n'ou pouvait d'charme y marchi.<br/>
<br/>
J'f&ucirc;mmes b&eacute;t&ocirc;t d'sus tou&ocirc;s les dae&ucirc;x. Le foss&egrave; avait bein de s&egrave;pt &agrave; huit p&icirc;ds d'hao&ucirc;t ; mais, m'donnant l'arme &agrave; t'nin, Toum&acirc;s fut bein vite amont, et s'm&icirc;nt &agrave; &ecirc;py&eacute; par dessus. - Un moment opr&egrave;s, je l'l'ouit [sic] dize tout fi : &ldquo;un sup&egrave;rbe biu kiapar', un magnifique m&ecirc;le &agrave; jao&ucirc;ne becque, unne gr&ocirc;sse bi&acirc;nche grive ; et p&icirc;s, tch'est ch't'ao&ucirc;tre ni&egrave;r &ocirc;ti-l&agrave; . . . . ah ! un bel &ecirc;tourn&eacute;, ma f&icirc;ngre ! Et pour fini' tout, unne tracas de p'tite rouoge-gorge, tch'i fait p&ucirc;s d'gigenao&ucirc;des &agrave; lli toute seule, que tou&ocirc;s l's'ao&ucirc;tres ensemblle !&rdquo; - Et i' s'm&icirc;nt &agrave; bouff&eacute; d'rize.<br/>
<br/>
&ldquo;I' fao&ucirc;t attendre,&rdquo; s'd&icirc;sait-i' &agrave; li-m&ecirc;me, &ldquo;qu'il' aient fini l&ucirc;s p'tite gamme ; - n'ou l'z-&eacute;za m&ucirc;s !&rdquo;<br/>
<br/>
&ldquo;Tch'est qui y-a, don, Ma&icirc;te Toum&acirc;s ? j'l&icirc; f&icirc;s ; car j'avais, comme ou' pouv&egrave;z l'craize, unne boustre d'envie d've&icirc;s &egrave;ttou, m&eacute; !<br/>
<br/>
&ldquo;B&acirc;le-m&eacute; l'arme,&rdquo; se m'f&icirc;t-il', &ldquo;et va &ecirc;py&eacute; par la br&egrave;que l&agrave;-bas !&rdquo;<br/>
<br/>
Ou' pouv&egrave;z bein dize que j&eacute; n'm&eacute; fis pas pri&eacute; dae&ucirc;x fe&icirc;s, et qu'j'y fut bein vite, amont la br&egrave;que, et j'vi, m&eacute;-m&ecirc;me, la s&ccedil;a&icirc;nne tchi s'p&acirc;ssait d'l'ao&ucirc;te bor' du f&ocirc;ss&egrave;. - Ch'tait comme Toum&acirc;s d&icirc;sait : i' y-avait un biu piacar', un m&ecirc;le &agrave; jao&ucirc;ne becque, unne bi&acirc;nche grive, un &ecirc;tourn&egrave;, et &#8211; unne rouoge-gorge ; tous entou&ocirc;re unne gr&ocirc;sse pomme de Roumezi. - Mais l'p&ucirc;s b&eacute; du ji, ch'est qu'ma d'mou&ecirc;zelle de rouoge-gorge &eacute;tait j&icirc;nd&egrave;e s&ucirc;s l'hao&ucirc;t d'la pomme, et que l's'ao&ucirc;tres quatre grands pendar', tchi l'&eacute;zaient cratchie d'un coup d'becque, avaient tou&ocirc;s pae&ucirc;x d'lli. - Aussit&ocirc;t qu'iun d'iae&ucirc;x appr&eacute;chait pour avei unne b&eacute;tyie, la p'tite m&acirc;tinne l&icirc; volait s&ucirc;s la fripesie et l&icirc; halait dae&ucirc;sse-tre&icirc;s piummes de d's&ucirc;s la t&ecirc;te. J'vos assae&ucirc;ze qu'il 'tait bein a&icirc;se de fichi s&acirc;n camp, et bein vite. <br/>
<br/>
Oul' en f&icirc;t autant &agrave; tou&ocirc;s les quatre. - Et ch'tait si tchuziae&ucirc;x et si fannin, que j'en 'tais tout en ext&acirc;se !<br/>
<br/>
Mais, h&eacute;l&acirc; ! comme n'ou dit en ses t&egrave;rmes : &ldquo;chein tch'est b&eacute; n'duze pas !&rdquo; J'fu' b&eacute;t&ocirc;t hor' de m'n'ext&acirc;se ; car un affrae&ucirc;x dr&ocirc;le de brit s'f&icirc;t du c&ocirc;t&egrave; o&ugrave;-est qu'&eacute;tait Toum&acirc;s &#8211; les quatre gros z-ou&ecirc;ziao&ucirc;x s'patyizent bein vite dans les gr&egrave;ffes, mais la rouoge-gorge, lli, n'en bouogi pas ; ou' restit tout l'temps &agrave; becquott&eacute; s&ucirc;s l'hao&ucirc;t d'sa pomme, et &agrave; faize ses p'tites morgaches.<br/>
<br/>
Ou' sav&egrave;z bein tchi brit qu'chonna fait, quand n'ou la&icirc;sse cou&ocirc;rre la vapeur de l'&acirc;ngin d'unne machinne &agrave; battre ? Eh bein ! ch'tait &agrave; p&eacute;-pr&egrave;s d'it&egrave;t qu&eacute; j'ou&iuml; : un long psie-ie-ie . . . . mais pas d'fum&egrave;e ! - Et p&icirc;s un &acirc;ffrae&ucirc;x pao&ucirc;-ao&ucirc; . . . . ; et p&icirc;s unne droquesie avao&ucirc;t l'f&ocirc;ss&eacute;, et un fr&eacute;das, comme un coup d'cannon, et un brit comme s'n'ou z-avait m&icirc;nchi unne ch&icirc;nquantainne d'&ocirc;zainnes &agrave; la fe&icirc;s et p&icirc;s, enf&icirc;n,  unne cllapotetie, comme &eacute;zaient fait dae&ucirc;sse-tre&icirc;s chentainnes de cannar' tch'&eacute;zaient t&egrave; &agrave; varvott&eacute; dans l&ucirc;s maze ! !<br/>
<br/>
Et p&icirc;s ch'tait des cr&icirc;s &ldquo;<i>au s'cour ! j'sis tu&egrave; ! j'm'en va&icirc;s &ecirc;te ni&egrave; ! au s'cour ! sao&ucirc;v&egrave;z-m&eacute;, j'vos en prie !&rdquo;</i><br/>
<br/>
Comme j'n'ai jammais 't&egrave; trop &ecirc;pae&ucirc;z&egrave; d'ma sorte, j'fu' b&eacute;t&ocirc;t &agrave; bas et j'couozi ve&icirc;s tch'est qui y-a-vait. - Ma&icirc;te Dj&ocirc;, tch'&eacute;tait dans sa grange, et tch'avait &egrave;ttou ou&iuml; les cris m'sesp&eacute;z&egrave;s, arrivit l&agrave; en m&ecirc;me temps qu'm&eacute;. - J'v&icirc;mes dans un cllin-d'yi de tch'est qui s'agissait.<br/>
<br/>
<i>Ch'tait Toum&acirc;s tch'avait tch&eacute;is tout s&acirc;n long s&ucirc;s l'dos, dans le g'v&egrave;t !</i><br/>
<br/>
<i>En tchiyant, s&acirc;n pe&icirc;ds avait cratyi l'gllaichon, et il avait p&acirc;ss&egrave; l'trav&egrave;r.</i><br/>
<br/>
<i>D'chutte fe&icirc;s, il en avait par s&ucirc;s l's'yi&egrave;r.</i><br/>
<br/>
Quand ma&icirc;te Dj&ocirc; vit l'obj&egrave;t, ou sav&egrave;z ! i' fut pr&icirc;ns d'un' n-t&egrave; ji, que j'pensais qu'il en &eacute;zait cr&eacute;v&egrave;,  &agrave; forche d'rize, et m&eacute; qui n'valais pas m&ucirc;s, j'en f&icirc;s autant.<br/>
<br/>
&ldquo;Tch'est qu'j'avon' ichin ?&rdquo; se f&icirc;t-i'.<br/>
<br/>
Et d'unne vou&eacute;e pityablle, tchi v'nait du g'v&egrave;t, r&ecirc;ponnit :<br/>
<br/>
&ldquo;Ch'est m&eacute;, cou&ocirc;sin J&ocirc;su&eacute;. Sao&ucirc;ve-m&eacute; ! Hale-m&eacute; hor' d'ichin. J'n&rsquo;en peux p&ucirc;s ; j's&icirc;s enf&ocirc;nc&egrave; dans l'bourbi ; je n'peux p&ucirc;s bouogi ! - Au s'cour' !&rdquo;<br/>
<br/>
&ldquo;Vite ! le grappin !&rdquo; se m'f&icirc;t Ma&icirc;te Dj&ocirc;. &ldquo;S&ucirc;s la ma&icirc;e ! Apporte-l'm&eacute; ! I' fao&ucirc;t vite le r'p&ecirc;tchi ; ou bein i's'sa b&eacute;t&ocirc;t &ecirc;touff&egrave;. I' y-a pr&ecirc;sse !&rdquo;<br/>
<br/>
Dans dae&ucirc;x minutes, j'l&icirc; ba&icirc;llais l'grappin.<br/>
<br/>
Et tout d'un coup, atou l'&ocirc;ti, i' crochetait Toum&acirc;s par le bi&acirc;nch&egrave;t.<br/>
<br/>
Il eut occouo d'la painne pas mal, allon !  &agrave; l'hal&eacute; au bor' ; car il 'tait bein enfonc&egrave; dans l'pit&eacute; du fond du g'v&egrave;t ! Et p&icirc;s les morciao&ucirc;x d'gllaichon copaient comme autant d'pi&eacute;ches de vitre. N'ou s'y m&eacute;di&ecirc;chi, ov' ch'l&agrave;, occouo un miot les pattes. Enfin Ma&icirc;te Dj&ocirc; put l'happ&eacute; par l's'&ecirc;pao&ucirc;les et m&eacute; par les dj&eacute;z&ecirc;ts et en ba&icirc;llant ch&acirc;tch'un un bou&acirc;n saty&egrave;t, j'l'ammen&icirc;mmes &agrave; terre..<br/>
<br/>
Mais, las, las ! dans tchil &ecirc;tat ! Il en avait, dam ! tout l'long du corps et unne cr&ocirc;te s&ucirc;s la fache ! Ch'tait comme un v&eacute;zitablle n&eacute;gre ! Et l'infection, mes bouannes gens &#8211; ch'tait qu&acirc;zi insupportablle. Ch'est vra&icirc;ment m&eacute;z&egrave;lle que l'pou&ocirc;rre vi&egrave;r baloque n'y rest&icirc;sse. - Aussin, quand i' r'fut &agrave; t&egrave;rre et tchi s'fut r'butt&egrave;, i' pouvait &agrave; painne se t'nin d'but.<br/>
<br/>
Ma&icirc;te Dj&ocirc;, comme un bou&acirc;n va&icirc;zin qu'il 'tait, s'en fut bein d&ecirc;li&egrave;ment au chlyi, l&icirc; tche&ucirc;rre unne bouanne fe&icirc;s d's&acirc;n capital cidre, tchi l&icirc; r'ba&icirc;llit du tcheu.<br/>
<br/>
Mes p'tites gens, quand Toum&acirc;s s'bouogeait, y-en avait-i' du parfum !<br/>
<br/>
&ldquo;Ch'nest pas d'l'odeu' d'lavande par ichin', s'f&icirc;t dans un temps Ma&icirc;te Dj&ocirc;, tch'&eacute;tait oblligi d'to&ucirc;tre toutes les minutes, pour r'av&eacute; s&acirc;n vent.<br/>
<br/>
&ldquo;Ah ! mais nan, dia !&rdquo; l&icirc; r&ecirc;ponnit Toum&acirc;s, &ldquo;i' pu t&egrave;rribllement &#8211; t'n'&ecirc;pu, cou&ocirc;zin J&ocirc;su&eacute; !&rdquo;<br/>
<br/>
Et Toum&acirc;s n'mentait pas ! . . . .<br/>
<br/>
J'voul&icirc;mmes bein, Ma&icirc;te Dj&ocirc; et m&eacute;, sav&eacute; comme-est qu'Toum&acirc;s s'&eacute;tait trouv&egrave; l&agrave;.<br/>
<br/>
&ldquo;Ah !&rdquo; s'nos f&icirc;t-i', &ldquo;un biao&ucirc; trait d'p&egrave;rdu. - Ch'est chu baloque de <i>p&ecirc;tinne-brige</i> tch'est la cao&ucirc;se de tout l'ma. Pens&egrave;z un p'tit : il a sao&ucirc;t&egrave;, et la ch&egrave;rge, au lyi d'sorti par la goule a sorti par le dri&eacute;ze. J'p&ecirc;nsais d'&ecirc;te tu&egrave;. Oul' a tr&ucirc;ns&egrave; unne vol&egrave;e, et p&icirc;s, paf ! oul' a parti ; mais du mao&ucirc;vais but, dia !&rdquo;<br/>
<br/>
&ldquo;Occouo bein qu'ou' n'iy&icirc;z pas ieu p&ucirc;s d'ma', Ma&icirc;te Toum&acirc;s,&rdquo; j'l&icirc; d&icirc;s. - En m&ecirc;me temps, Ma&icirc;te Dj&ocirc;, tchi l'avait examin&egrave;, s'&ecirc;criyit : &ldquo;Mais si-est, tu-as 't&egrave; av&acirc;zi&egrave;, va&icirc;zin Toum&acirc;s.&rdquo; Eh ! l'ouoz&egrave;lle d&ecirc;tre de ta castch&egrave;tte a 't&egrave; enl'v&egrave;e. Et tu n'a p&ucirc; d'ouiskeur' de chu c&ocirc;t&egrave;-l&agrave;.  - Et tch'est que j'vei &egrave;ttou : tu-as unne partie d'l'ouoz&egrave;lle emport&egrave;e ! Ou' d'puze de sang !&rdquo;<br/>
<br/>
Quand i' ou&iuml; chonna, le pou&ocirc;rre dyablle d'Toum&acirc;s s'm&icirc;nt &agrave; trembll&eacute;, et i' d&icirc;t qu'fallait tout d'un coup s'en ra'll&eacute; si&egrave;z li, pour que sa famme m&icirc;nsse des bi&acirc;ns l&icirc;s s&ucirc;s la bll&egrave;ssae&ucirc;sse.<br/>
<br/>
&ldquo;Et l'arme, o&ugrave;-est qu'oul' est ?&rdquo; l&icirc; f&icirc;s-je. Sa r&ecirc;ponse fut qu'oul' avait tche&icirc; dans le g'v&egrave;t ov' li ; mais qu'ou' pouvait rest&eacute;-l&agrave; ; car i' n'izait pas, sa f&icirc;ngre, la ram&acirc;ss&eacute;.<br/>
<br/>
Opr&egrave;s chonna, j'tchitt&icirc;mmes Ma&icirc;te Dj&ocirc;, et j'nos rapitch&ucirc;mmes pour la ma&icirc;son. - Toum&acirc;s, tchi s'sentait fa&icirc;lli, avait pr&icirc;ns unne chouque de d'dans l'b&egrave;l &agrave; s&acirc;n va&icirc;sin, pour lli-a&icirc;dyi &agrave; r'gangni s&acirc;n si&egrave;z-li.<br/>
<br/>
Tout en nos en r'tou&acirc;nnant, j'l&icirc; d'm&acirc;ndit occouo unne tchestion : Comme-est qui f'sait pour donn&eacute; la ma&icirc;ntyi d'sa chasse &agrave; Ma&icirc;tre Edouar', d'la V&egrave;rte-Rue.<br/>
<br/>
&ldquo;Comme-est qu'je f'sai ?&rdquo; se m'f&icirc;t-i'.  Eh ! j'l&icirc; b&acirc;drait la t&ecirc;te, les pattes, et la coue, s'i' les veur.  Ch'est bein ass&egrave;z pour les services d'unne t&egrave;lle patraque.&rdquo;<br/>
<br/>
J'av&icirc;mmes bein m&icirc;ns un p'tit quar'-d'heuze &agrave; faize le traj&egrave;t, tchi n'tait, pourtant, que de tchiques ch&ecirc;nts v&egrave;rgues. - Toum&acirc;s entrit, comme de ra&icirc;son, l'preumi. M&eacute;, je r'frumais la porte d'la rue, quand, &agrave; painne l'e&ucirc;s-je frum&egrave;e, que j'ou&iuml; un fr&eacute;das et des cris piteur' de famme. - Quand j'parv&icirc;ns dans l'a&icirc;tre, j'vi' l'pot-&agrave;-t&egrave;e en br&eacute;delles dans l'aize. Et Missice Toum&acirc;s tch'&eacute;tait en hist&eacute;riques, assize dans unne tch&ecirc;ze. Dans unne minute, la pou&ocirc;rre criatuze tchiyait sans conna&icirc;ssance . . . .<br/>
<br/>
&ldquo;Attend' un p'tit,&rdquo; s'l&icirc; f&icirc;t-i', &ldquo;j'm'en va&icirc;s t'm&ocirc;tr&eacute; &agrave; dans&eacute; la carmognolle !&rdquo;<br/>
<br/>
Et sav-ous tch'est qu'chu vi&egrave;r' pendar'-l&agrave; f&icirc;t ? - I' s'n'allit bravement tche&ucirc;rre unne grand' bol&egrave;e d'iao&ucirc; fraidde, et l&icirc; fichit tout dans la fache ! - Le couochon ! j'l'&eacute;zait bein achoua&icirc;mmi !<br/>
<br/>
Mais nan, l&agrave; pou&ocirc;rre famme ne fut pas longtemps d'vant qu'd'&ecirc;tre s&ucirc;s ses p&icirc;ds. - Oul' avait dia le r'gar' tout &ecirc;dy&eacute;z&egrave;. - Et che n'tait pon &ecirc;tonnant n'tou : oul' tait tremp&egrave;e tout du long et trembllait m'nu comme la fielle ! &ldquo;Allon', s'l&icirc; f&icirc;t-i', &ldquo;pas d'tus-tus B&egrave;tt&eacute; ! Vite de l'iao&ucirc; cao&ucirc;de pour me d&ecirc;crachi, et d'n&ecirc;ts z'habits !&rdquo;<br/>
<br/>
Ou' m'cr&eacute;z&egrave;z si vos plla&icirc;t ; mais je n'pu pon en entendre ni en ve&icirc;s d'ao&ucirc;tres. J'm&icirc;ns bissa et b&eacute;casse dans unne tch&ecirc;ze, et sans dize bouf ni baf, j'm'en alli . . . .<br/>
<br/>
Comme j&rsquo;ouvrais l&rsquo;h&ucirc;s de d&rsquo;hor&rsquo;, je l&rsquo;ou&iuml;yais tchi l&icirc; d&icirc;sait : &ldquo;Apport&egrave;z-m&eacute; les bi&acirc;ns l&icirc;s ! - Ou&rsquo; n&rsquo;viy&icirc;z d&ocirc;n pas que j&rsquo;s&icirc;s &agrave; p&ucirc;s des tre&icirc;s-quar&rsquo; tu&egrave;. - Ch&rsquo;est vra&icirc;mment ichin l&rsquo;temps d&rsquo;faize vos sorn&egrave;ttes, quand j&rsquo;ai besoin d&rsquo;&ecirc;tre doctrin&egrave; ! Ou bein, ch&rsquo;est p&rsquo;t&rsquo;&ecirc;tre qu&rsquo;ou&rsquo; voudr&eacute;ziez d&ecirc;j&agrave; &ecirc;te veuve, pour en r&rsquo;av&eacute; un ao&ucirc;tre. J&rsquo;n&rsquo;en s&rsquo;sais pas surpr&icirc;ns.&rdquo;<br/>
<br/>
L&rsquo;av-ous ou&iuml;, l&rsquo;fripon ?<br/>
<br/>
Chutte fe&icirc;s-l&agrave; j&rsquo;en eu ass&egrave;z, - et n&rsquo;fu&rsquo; pas longtemps d&rsquo;vant qu&rsquo;d&rsquo;&ecirc;tre dans la rue &#8211; j&rsquo;vos l&rsquo;garantis.<br/>
<br/>
Ou&rsquo; viy&icirc;z, m&rsquo;s&rsquo;anm&icirc;ns, que l&rsquo;vi&egrave;r pe&ucirc;le &eacute;tait un rude mignon.<br/>
<br/>
</div><div align="center">__________<br/>
<br/>
<br/>
<br/>
</div><div align="left">J&rsquo;fu&rsquo; un me&icirc;s tout entyi d&rsquo;vant rentr&eacute; si&egrave;z Toum&acirc;s, et i&rsquo; n&rsquo;tait pas &agrave; la ma&icirc;son &#8211; il &lsquo;tait hor&rsquo; en ville, me d&icirc;t sa Missice. <br/>
<br/>
Ch&rsquo;tait-l&agrave; s&acirc;n temps pour sav&eacute; tout au suj&egrave;t d&rsquo;note drainne bord&egrave;e d&rsquo;chasse ; car ou&rsquo; n&rsquo;savait rein : le Toum&acirc;s n&rsquo;y-en avait pas dit unne seule syllabe, et ch&rsquo;n&rsquo;est pas ravissant s&rsquo;ou&rsquo; voulait sav&eacute;. J&rsquo;l&icirc; d&icirc;s tout ; car ou&rsquo; m&rsquo;promins qu&rsquo;ou&rsquo; n&rsquo;me vendrait pas, jammais d&rsquo;sa vie, et ou&rsquo; n&rsquo;le f&icirc;t pas ! . . . .<br/>
<br/>
A m&acirc;n tou&rsquo; j&rsquo;l&icirc; d&rsquo;m&acirc;ndi s&rsquo;oul&rsquo; avait ieu grand&rsquo;pae&ucirc;x.<br/>
<br/>
&ldquo;Ah ! Mais oui, dia ! J&rsquo;eu unne h&ocirc;riblle pae&ucirc;x. J&rsquo;failli bein &agrave; m&acirc;n tou&acirc;nn&eacute; les sens, quand j&rsquo;vi&rsquo; Toum&acirc;s entr&eacute; dans la tch&ucirc;zinne, dans un&rsquo; t&egrave;l &ecirc;tat. J&rsquo;le r&rsquo;conna&icirc;ssais pas en tout. Il &lsquo;tait n&eacute; comme un n&egrave;gre. - J&rsquo;v&egrave;rsais justement eunne t&acirc;ss&egrave;e d&rsquo;t&eacute;e, et d&rsquo;pae&ucirc;x j&rsquo;la&icirc;ssi tout cou&ocirc;rre bas dans l&rsquo;aize &#8211; tasse et sou&ocirc;t&acirc;sse et l&rsquo;pot &egrave;ttou, et j&rsquo;crai que j&rsquo;m&rsquo;&ecirc;vanni ; mais j&rsquo;n&rsquo;en s&icirc;s pas bein sae&ucirc;ze. - Et l&rsquo;embarras qu&rsquo; j&rsquo;eu ! Il en avait unne cr&ocirc;te s&ucirc;s la fache et les mains &#8211; v&rsquo;l&agrave; t&rsquo;ch&rsquo;&eacute;tait g&rsquo;l&egrave;, tu sai, m&acirc;n gar&ccedil;on. - Et p&icirc;s, il eut un miot du gras d&rsquo;l&rsquo;ouoz&egrave;lle emport&egrave; &egrave;ttou ! - Et s&eacute; z-habits &eacute;taient si dou&ocirc;ly&icirc;s et si emb&eacute;donn&egrave;s d&rsquo;chutte salet&eacute;-l&agrave;, que j&rsquo;n&rsquo;ai qu&acirc;zi pon peu les faize ervenin : j&rsquo;ai ieu &agrave; les lav&eacute; s&egrave;t-fe&icirc;s&rdquo; . . . .<br/>
<br/>
&ldquo;S&egrave;t fe&icirc;s !&rdquo; j&rsquo;l&icirc; f&icirc;s, tout &ecirc;bahi.<br/>
<br/>
&ldquo;V&eacute;ze ! s&egrave;t-fe&icirc;s !&rdquo; se m&rsquo;f&icirc;t-alle. &ldquo;Et l&rsquo;oudeu ! ch&rsquo;tait unne vra&icirc;e peste ! J&rsquo;ai scrobb&egrave; et scrobb&egrave; et scrob&rsquo;z&acirc;s-tu, en av-ous en voul-ous, ch&acirc;ch&eacute;s et pi&acirc;nch&eacute;s et toute la p&ecirc;que ; mais, m&acirc;n pou&ocirc;rre gar&ccedil;on, chonna n&rsquo;a pas suffit. J&rsquo;ai jusque br&ucirc;l&egrave; du p&rsquo;tun dans tou&ocirc;s l&rsquo;s&rsquo;appart&egrave;nements ; mais ch&rsquo;n&rsquo;a pas &lsquo;t&egrave; occouo ass&egrave;z &#8211; il a fallu y br&ucirc;l&eacute; un tas d&rsquo;soufre, pour cachi l&rsquo;infection qui y-avait dans toute la ma&icirc;son !<br/>
<br/>
&ldquo;Et l&rsquo;arme ?&rdquo; j&rsquo;l&icirc;s d&icirc;s.<br/>
<br/>
Ou&rsquo; m&rsquo;r&ecirc;ponnit qu&rsquo;ou&rsquo; n&rsquo;l&rsquo;avait pas r&rsquo;veue d&eacute;pis l&rsquo;jour d&rsquo;vant note chasse.<br/>
<br/>
&ldquo;Et la b&eacute;casse ? - f&icirc;t-alle unne bouanne pot&egrave;e d&rsquo;soupe ?&rdquo; - J&rsquo;l&icirc; d&rsquo;mandais ch&rsquo;l&agrave;; car j&rsquo;avais mes sup&ccedil;ons.<br/>
<br/>
&ldquo;Ah ! la b&eacute;casse ! se m&rsquo;f&icirc;t-alle en m&rsquo;fistyant dans l&rsquo;s&rsquo;yi&egrave;r&rsquo; ; cr&eacute;-tu que ch&rsquo;tait unne b&eacute;casse &#8211; je n&rsquo;l&eacute; cr&eacute; d&ocirc;n pas, m&eacute;. I veur me l&rsquo;faize accraize ; mais j&rsquo;sai bein m&ucirc;s.&rdquo;<br/>
<br/>
&ldquo;Eh bein ! tch&rsquo;est qu&rsquo;ou&rsquo; criy&icirc;z d&ocirc;n, que ch&rsquo;tait, Missice ?&rdquo;<br/>
<br/>
&ldquo;Et ch&rsquo;tait unne petite poule-bannetinne, m&acirc;n gar&ccedil;on !&rdquo;<br/>
<br/>
La-d&rsquo;s&ucirc;s, j&rsquo;m&eacute; l&rsquo;vit et l&icirc; d&icirc;s que m&eacute; &egrave;ttou, j&rsquo;savais bein que che n&rsquo;tait pon unne b&eacute;casse ; mais la pou&ocirc;rre chi&eacute;ze petite bannetinne &agrave; ma tante Margu&eacute;rite, tchi m&acirc;ntyait d&rsquo;p&icirc;s chu jour-l&agrave;.<br/>
<br/>
Ou&rsquo; m&rsquo;d&icirc;t occouo que d&rsquo;p&icirc;s chutte bord&egrave;e-l&agrave;, s&acirc;n Toum&acirc;s &eacute;tait d&rsquo;unne humeur de f&eacute;, et qui n&rsquo;fallait pas l&icirc; p&acirc;l&eacute; d&rsquo;chasse ni d&rsquo;chassesie, ou bein qui v&rsquo;nait comme un d&eacute;mon.<br/>
<br/>
J&rsquo;en eu la preuve m&eacute;-m&ecirc;me tchiques jour&rsquo; opr&egrave;s ; car<br/>
<br/>
Unne s&eacute;z&egrave;e &#8211; ch&rsquo;tait dans l&rsquo;me&icirc;s d&rsquo;Feuvri, et l&rsquo;14i&egrave;me du me&icirc;s. J&rsquo;m&rsquo;en rappelle fichuement bein ; car, ou&rsquo; l&rsquo;sav&egrave;z, ch&rsquo;est l&rsquo;jour des V&eacute;linneta&iuml;mes, et j&rsquo;en avais ieu iunne d&rsquo;envy&egrave; par la poste l&eacute; m&ecirc;me jour &#8211; ma toute prumi&eacute;ze. Ou&rsquo; pouv&egrave;z d&ocirc;n bein p&ecirc;ns&eacute; que j&rsquo;en n&rsquo;tais di&acirc;trement ordjillae&ucirc;x. J&rsquo;entri, en passant, si&egrave;z note va&icirc;zin Toum&acirc;s. J&rsquo;y-avais entr&egrave; pl&ucirc;sieur&rsquo; fe&icirc;s d&ecirc;j&agrave; d&rsquo;enpis notte bord&egrave;e ; mais i&rsquo; n&rsquo;m&rsquo;en avait pas touchi un seul mot &#8211; cr&eacute;ziez-t-ous bein !<br/>
<br/>
Notre ammin &lsquo;tait &agrave; s&acirc;n banc, o&ugrave;-i&rsquo; cou&ocirc;zait un b&eacute;ty&egrave;t &agrave; un sao&ucirc;l&eacute;. J&eacute; r&rsquo;m&egrave;rtyi qui n&rsquo;avait pon unne bein bouanne philomie ; - sans menti, il avait la m&icirc;nne comme si tchiqu&rsquo;un avait &lsquo;t&egrave; &agrave; l&icirc; tra&icirc;nn&eacute; unne r&ocirc;nche avao&ucirc;t la h&eacute;z&egrave;que du dos. Il eu d&rsquo;la painne &agrave; m&rsquo;dize &#8211; &ldquo;t&eacute; v&rsquo;lo, t&eacute;&rdquo;. J&rsquo;l&icirc; r&ecirc;ponni s&ucirc;s l&rsquo;m&ecirc;me ton, &ldquo;V&eacute;ze, m&eacute; v&rsquo;chin, m&eacute; !&rdquo; et j&rsquo;pr&icirc;ns unne tch&ecirc;ze.<br/>
<br/>
Un p&rsquo;tit brin opr&egrave;s av&eacute; &lsquo;t&egrave; ass&icirc;s, et tout fi d&rsquo;av&eacute; ieu unne belle v&eacute;linneta&iuml;me, je m&rsquo;m&icirc;ns &agrave; chant&eacute; &agrave; goule-d&ecirc;machonn&egrave;e, iunne de nos vielles chansons J&egrave;rria&icirc;ses. Le prumi v&egrave;rs &#8211; ch&rsquo;est ch&rsquo;t&icirc;&rsquo;l&agrave; que j&rsquo;ch&acirc;nti, est :<br/>
<br/>
<br/>
<CENTER><TABLE><TR><TD>
&ldquo;Allons ! quittons nos lits ;<br/>
Amis ! partons en chasse.<br/>
Et gare &agrave; vous, courlis,<br/>
Vanneaux, canards, b&eacute;casses !&rdquo;<br/>

</TD></TR></TABLE></CENTER>
<br/>
<br/>
Fou&eacute; d&rsquo;un p&rsquo;tit bouan-homme ! ch&rsquo;est m&eacute; tchi tressao&ucirc;ti et tchi fut b&eacute;t&ocirc;t d&rsquo;but quand,  &agrave; painne avais-je-ti prononc&egrave; l&rsquo;mot d&rsquo;b&eacute;casse, j&rsquo;vi&rsquo; Toum&acirc;s fiantyi l&rsquo;sao&ucirc;l&eacute; dans l&rsquo;aize, et s&acirc;n tize-pid &agrave; la main, s&rsquo;en v&rsquo;nin &agrave; m&eacute; l&rsquo;bras l&rsquo;v&eacute;, fuziae&ucirc;x comme un v&eacute;zitablle dragon, et me d&rsquo;mand&eacute; si je v&rsquo;nais si&egrave;z li pour l&rsquo;&icirc;nsult&eacute;.<br/>
<br/>
&ldquo;Comment, Ma&icirc;te To&ucirc;m&acirc;s ?&rdquo; l&icirc; f&icirc;s-je; &ldquo;tch&rsquo;est qui veur vos insult&eacute; ?&rdquo;<br/>
<br/>
&ldquo;Ch&rsquo;est vous, pe&ucirc;le qu&rsquo;ou&rsquo; z-&ecirc;tes !&rdquo; se m&rsquo;d&icirc;t-i&rsquo;, &ldquo;et ou&rsquo; sav&egrave;z bein comme tchi. Fich&icirc;-m&eacute; vote camp hor&rsquo; d&rsquo;ichin, et tout d&rsquo;un coup ; s&rsquo;ou&rsquo; n&rsquo;voul&egrave; pon av&eacute; unne ronde de tize-pid. Imp&egrave;rtinent, affront&egrave; b&eacute;l&egrave;t ! vite d&eacute;tor, et n&rsquo;iyiz pas l&rsquo;malheur de vos r&rsquo;m&ocirc;tr&eacute; ichin, ou bein ou&rsquo; z-&eacute;z&ecirc;z affaize &agrave; chonnechin !&rdquo;<br/>
<br/>
Ou&rsquo; pouv&egrave;z bein p&ecirc;ns&eacute; que j&rsquo;n&rsquo;avais pas envie d&rsquo;gou&ocirc;t&eacute; d&rsquo;sa m&eacute;d&rsquo;cinne ; ch&rsquo;est-en-tchi, j&rsquo;creu tch&rsquo;il &lsquo;tait grand&rsquo;ment temps de m&rsquo;sao&ucirc;v&eacute;.<br/>
<br/>
Mais, boustre ! en m&rsquo;n&rsquo;allant je n&rsquo;m&acirc;ntyi pas d&rsquo;dize bein pol&icirc;ment &ldquo;bonsou&eacute;r !&rdquo; &agrave; sa Missice, tchi m&rsquo;r&ecirc;ponnit : &ldquo;Bonsou&eacute;r, m&acirc;n gar&ccedil;on ! A la pr&eacute;chainne, Ervein&rsquo; nos ve&icirc;s.&rdquo;<br/>
<br/>
Comme je sortais, j&rsquo;ou&iuml; Toum&acirc;s, tchi groum&acirc;chait d&rsquo;unne vou&eacute;e toute m&acirc;rrie et toute enrou&egrave;e :<br/>
<br/>
&ldquo;Dize bonsou&eacute;r &agrave; dit&egrave;t, h&ocirc;n . . !&rdquo;<br/>
<br/>
J&rsquo;fu&rsquo; p&ucirc;s d&rsquo;un an d&rsquo;vant y r&rsquo;m&egrave;ttre les p&icirc;ds.<br/>
<br/>
<div align="center">Et ch&rsquo;est fini ! ! !<br/></div>
<br/>
<a href="charlespicot.html">C. DU MONT.</a><br/>
<br/>
Jour d&rsquo;la Bat&acirc;le des Fieur,<br/>
en J&egrave;rri ;<br/>
<br/>
18 d&rsquo;O&ucirc;t 1904.<br/>
<br/>





&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="chasse1.html">Unne bord&egrave;e d'chasse</a><p>
<li><a href="gaz1867.html">A l'&Eacute;diteux de la Chronique de Jerri</a><p>
<li><a href="hunt.html">Le Caouain va au Hunt</a><p>
<li><a href="dreg_honts.html">Les &#147;Dreg Honts&#148;</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

