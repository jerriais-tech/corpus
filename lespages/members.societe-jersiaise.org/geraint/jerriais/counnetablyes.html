<HTML>
<HEAD>
<TITLE>Les Counn&ecirc;tablyes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Les Counn&ecirc;tablyes</h2></font></center><p><br>

<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>

'Ch'es qutu crais,' me d'mandit l'Ph'lip Desclios l'aut' s&eacute; 'de chu propos qu'a 'tait fait dans l's Etats de nos d&ecirc;faithe des Counn&ecirc;tablyes'?<br>
<br>
'Ch'est d&ecirc;truithe la counstitiutoun d'J&egrave;rri,' j'lis dis. 'Ch'est justement ch'l&agrave; que certains gens veullent: i'n craient pas qu'J&egrave;rri devrait &ecirc;tre ind&eacute;pentant, et voudraient que j'f&ucirc;mes gouvern&eacute;s coumme eune r&eacute;gioun d'Angli&egrave;terre'.<br>
<br>
'J'sis tout &agrave; fait de t'n opinioun et t'n avis' s'fit l'Ph'lip, 'mais y a des gens qui n'sount pas countre les Counn&ecirc;tablyes, mais qui disent qu'i n'devraient pas &ecirc;tre dans l's Etats. Tchi qu'tu pense la d'sus'?<br>
<br>
'Les Counn&ecirc;tablyes', j'lis dis, 'ount deux services &agrave; faithe. Eun est d'soignyi d'lus p&acirc;raisse, et l'autre est d'la r&eacute;pr&eacute;senter dans l's Etats. Ches deux services sount n&eacute;cessaithes, et nou n'peut en faithe ieun coumme i' faut sans faithe l'autre. Car les p&acirc;raisses fount partie d'l'&icirc;le et d'son gouvern&eacute;ment, et chest dans l's'Etats que J&egrave;rri est gouvern&eacute;'.<br>
<br>
'Et si nou's'd&ecirc;faisait des Counn&ecirc;tablyes tchi nou' mettrait dans lus pliaiche? Eun Coummit&eacute; ou eun founctiounnaithe payi? N&acirc;nnin, mon Ph'lip, che s'rait la fin de not'systeme honorific, qui nos a servi si bein et si loungtemps. Enfin j's'rait la fin d'J&egrave;rri coumme nou'l'counnais et d'tout d'chi que j'soummes tellement fi&egrave;rs. Me, j'dis &agrave; touas ches &ecirc;trangiers qui veullent changi J&egrave;rri: 'Allez marchander vos id&eacute;es en Angli&egrave;terre ou tchiqu'bord d'autre, mais laissez nous J&egrave;rriais en r'pos'.<br>
<br>
'La vie d'eun counn&ecirc;tablye n'est pas tr&eacute;jous pliaisante. Quand les p&acirc;rouaissiens ount tchique chose qui les g&ecirc;ne il'aiment mus aller en p&acirc;ler discr&egrave;tement au Counn&ecirc;tablye que d'aller porter pliainte &agrave; la police, &agrave; lus houmme d'affaithe ou m&ecirc;me d'en p&acirc;ler au Recteu. Le Counn&ecirc;tablye est vraiement le p&egrave;the de la p&acirc;raisse. Nou' va a li s'nou manque de sou pour se nouarri, pour acater les n&eacute;cessaithes d'la vie, de lief ou qu'nou n'est pus capablye de soignyi d's&eacute; m&ecirc;me, et il arrange tout.<br>
<br>
'Eun bouan Counn&ecirc;tablye dait aver &eacute;tout eune femme qu y'aide. Dans l'vi&egrave;r temps y'avait bein des Counn&ecirc;tablyes qui n'taient pas mari&eacute;s ou qui 'taient veuvi&egrave;rs. Me, j'em rappelle de deux, le sieur Frainque Jeune et l'bounhoumme &#173;Ph'lip Cabot, touas les deux veuvi&egrave;rs. Mais dans chu temps-l&agrave; v'la tchi n' faisait d'rein, car les femmes en 'taient pas suppos&eacute;es de s'm&ecirc;ler d'politiques, m&ecirc;me ch'&eacute;tait 't&eacute; scandaleux s'oulles avaient &eacute;prouv&eacute;. Apr&egrave;s tout, n'ya pas si loungtemps qu'oulles ount le droit d'vouaix. Mais achteu tout ch'l&agrave; a changi. J'avouns m&ecirc;me des femmes Counn&ecirc;tablyes, et p't&ecirc;tre que ch'l&agrave; pas si loungtemps devant j'&eacute;youns eunne femme Baillyi.<br>
<br>
'Mais, que ch'sait hoummes ou femmes, i' nos faut des Counn&eacute;tablyes. Je n'pourraimes pas &ecirc;tre sans.'<br>


&nbsp;<p>
<i><a href="delamare.html">Le Vi&egrave;r Trin'tais</a></i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="connetable.html">La Meunicipalit&eacute; en J&egrave;rri</a><p>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="counnetablye.html">L&eacute; Counn&eacute;tablye d'la Trinit&eacute;</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>

<li><a href="connaitable.html">Notre Election pour Conna&icirc;table</a><p>

<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="pmconnetablyes.html">Ph'lip p&acirc;sle des Conn&ecirc;tablyes</a><p>
<li><a href="connetablye.html">Comment s'prendre pour &ecirc;tre Conn&ecirc;tablye</a><p>
<li><a href="etats.html">Les &Ecirc;tats d' J&egrave;rri</a><p>
<li><a href="xbo.html">Respectais Not' Conn&ecirc;table</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
