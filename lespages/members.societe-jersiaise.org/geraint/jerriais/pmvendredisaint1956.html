<HTML>
<HEAD>
<TITLE>Le Vendredi-Saint</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Vendredi-Saint</h2>
Merrienne a l'derni&eacute; Mot</font></center><p>

Moussieu l'Editeu,<br/>
<br/>
M&ecirc;credi au s&eacute; la Merrienne, ayant liut la g&acirc;zette et mint la catte dans san pagni, me d'mandit tch&egrave;sque j'allions faithe le Vendredi Saint et le Lundi d'P&acirc;ques. &quot;Dimanche,&quot; ou dit, &quot;j'&icirc;thons touos les deux au tchulte, comme j'avons l'habitude de faithe.&quot;<br/>
<br/>
&quot;Oh, je n'sais pas, Merrienne,&quot; j'l'y dit. &quot;Y'a un but &agrave; marchi, et mes vieilles gambes qu'menchent a donn&eacute;. Vas-y, s'tu veur, mais j'aim'thais m&ucirc;s r&eacute;st&eacute; ichin &agrave; me r'p&ocirc;s&eacute;.&quot;<br/>
<br/>
Mais chonna l'y pliut pas. &quot;Ch'n'est pas vrai,&quot; ou dit; si j'y vais tu veindras &eacute;tout. Tes gambes te souotennaient bein hier au s&eacute;, quand tu t'en fut jusqu'&agrave; l'Eta, pr&eacute;tendant qu'tu voulais vais un homme l&agrave; tch'avait besoin d'une bouonne g'niche r'nouv'l&eacute;e.&quot;<br/>
<br/>
&quot;Et ch'tait vrai assez,&quot; j'l'y dit, &quot;mais l'pend'loque avait d&ecirc;j&agrave; fait marchi avec un autre. J'l'y p&eacute;yit deux fais &agrave; b&egrave;the pour rain du tout. Mais ach'teu, Merrienne, si j'vais &ocirc;v t&eacute;, tch&egrave;sque y'&eacute;tha pour man d&icirc;n&eacute; quand je r'veindrons? Je n'sais pas pourtchi, mais quand j'vais &agrave; l'Eglyise, ou &agrave; la Chapelle, je r'veins tr&eacute;jous affam&eacute;. Sans doute ch'est l'&ecirc;ffet des s&eacute;rmons.&quot;<br/>
<br/><img src="fliottes.jpg" width="376" height="300" alt="des fliottes" title="des fliottes" border="0" align="right" />
&quot;J'ai tr&eacute;jous r'm&eacute;rtchi, dans d'patheilles occasions, tchi sont rares assez d'nos jours, que tu'as pus d's&eacute; que d'faim. Mais enfin, d'pis qu'tu veur sav&eacute;, y'&eacute;tha des <a href="fliottes.html">fiottes</a> et d'la mouothue sal&eacute;e, comme j'avons tr&eacute;jous fait l'Vendredi-Saint.&quot;<br/>
<br/>
Je n'put pas m'emp&ecirc;chi d'faithe une grimache. &quot;Je n'sais pas tch&egrave;sque inventit les fiottes,&quot; j'l'y dit, &quot;mais ch'tait un g&acirc;s tch'avait d'bein dr&ocirc;les d'id&eacute;es au sujet d'la mangeaille. Et quand &agrave; la mouothue sal&eacute;e, est'che &ecirc;tonnant qu'j'ai une s&eacute; abominablye apr&egrave;s l'av&eacute; aval&eacute;e? Pourtchi qu'tu n'nos donne pas un mio d'lard roti et un bouon <a href="podindriz.html">podin d'riz</a> &agrave; la pli&eacute;ce de tout chonna?&quot;<br/>
<br/>
&quot;Parsque ch'est l'Vendredi-Saint,&quot; ou dit, &quot;et nou n'mange pas du lard r&ocirc;ti chu jour-l&agrave;. Quand veint l's&eacute; nou liet des sermons et nou chante de nos bouons viers cantiques, &eacute;pis nou va s'couochi d'bouonne heuthe. Tu sais aussi bein comme m&eacute; que ch'est un jour &agrave; part.&quot;<br/>
<br/>
&quot;V&egrave;the,&quot; j'l'y dit, &quot;j'comprends chonna, mais j'n'ai jamais comprint pourtchi les fiottes, la mouothue sal&eacute;e, les s&eacute;rmons et les cantiques. N'y'a qu'parmi des gens comme nous qu'chais vieilles cou&ocirc;tumes sont obs&eacute;rv&eacute;es. en ville les gens vont &agrave; <a href="springfield.html">Springfield</a> pour le <a href="football3.html">football</a>, et quand veint l's&eacute; toutes les aub&eacute;rges sont pli&egrave;nes.&quot;<br/>
<br/>
&quot;Ch'est une honte,&quot; ou dit, &quot;et tu l'sais bein. Ch'n'tait pas d'm&ecirc;mes quand j'tiomes &ecirc;fants. ch'est &acirc;ffreux comme les temps ont changi. Tu dis qu'les aub&egrave;rges s'sont pli&egrave;nes, et sans doute ch'est vrai, mais l's'Eglyises et les chapelles s'sont pr&egrave;sque vi&eacute;des. Ou&egrave;sque J&ecirc;rri s'en va, man pou&ocirc;re Ph'lip?&quot;<br/>
<br/>
&quot;Ch'est une tch&eacute;stchon que j'me d'mande bein souvent,&quot; j'l'y dit, &quot;mais quant &agrave; la ra&icirc;ponse, j'n'y connait rain, sinon que s&ucirc;s bein des sens j'n'amendons pas. Quand s me j's'y bein content d'av&eacute; v&ecirc;tchu dans les bouons viers temps, que j'ne r'v&ecirc;rrons jamais. La jeunesse d'ach'teu n'sait pas tch&egrave;squ'y l'attend.&quot;<br/>
<br/>
La Merrienne refli&eacute;tchit pour tchiques instants, &eacute;pis: &quot;Ecoute, Ph'lip, ou dit, &quot;y n'faut pas s'faithe d'la mins&egrave;the sans cause. J'n'aime pas &agrave; t'vais si d&ecirc;couothagi, car tu n'est pas d'm&ecirc;me de natuthe. Ch'est les fiottes et la mouothue sal&eacute;e tch'en sont la cause, mais d'pis qu'ch'est d'm&ecirc;me, j'm'en vais t'dithe tchiquechose tchi te f'thont vais les choses un mio p&ucirc;s couleur de rose. Vendredi j'&eacute;thons un poulet r&ocirc;ti et un podin d'riz, et j's'y bein seuze qu'apr&egrave;s un bouon r'pas tu v&ecirc;rras, comme m&eacute;, que m&ecirc;me si les temps sont changis, J&ecirc;rri est ocquo J&ecirc;rri, et la jeunesse n'a rain &agrave; craindre.&quot;<br/>
<br/>
Et, Moussieu, s&ucirc;s chonna, j'me l'vit, et j'embr&eacute;chit la miyeu femme qu'un fermyi aie jamais yeu.<br/>
<br/>
<i><a href="lebrocq.html">Ph'lip</a><br/>
31/3/1956<br/></i>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="goodfriday.html">Ph'lip and Merrienne Discuss Good Friday</a><p>
<li><a href="vendredisaint.html">L&eacute; Vendredi Saint</a><p>
<li><a href="pmvendredisaint1953.html">Vendredi Saint</a><p>
<li> <a href="vendredisaint2005.html">Vendr&eacute;di Saint</a><p>
<li><a href="pm40.html">Merrienne et les quarante jours</a><p>
<li><a href="jdc1869a.html">A l'Estditeu de la Chronique</a><p>
<li><a href="jdc1869b.html">A Monsieu l'Esditeu de la Chronique</a><p>
<li><a href="findumonde.html">A Moussieu le R&eacute;dacteu de la Nouvelle Chronique</a><p>
<li><a href="pmpaques1954.html">P&acirc;ques au Portinf&eacute;</a><p>
<li><a href="pmpaques1962.html">La S'maine de P&acirc;ques</a><p>
<li><a href="pmsmainesainte.html">La S'maine Sainte</a><p>
<li><a href="rollmops.html">Tchi Vendr&eacute;di?</a><p>

<li><a href="hotcrossbuns.html">Des ban'ses croua&icirc;sies</a><p>
<li><a href="paques2.html">L&eacute; vrai message d&eacute; P&acirc;ques</a><p>
<li><a href="paques2003.html">P&acirc;ques 2003</a><p>
<li><a href="paques2002.html">P&acirc;ques 2002</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
