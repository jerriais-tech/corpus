<HTML>
<HEAD>
<TITLE>La vie n'est pon tout roses!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La vie n'est pon tout roses!</P></h2></font></center>

<font size="-1">Trenton,<br>
Michigan, USA<br>
Le 27 de novembre, 1982</P></font>

<P> Moussieu l'R&eacute;dacteu,</P>

<TABLE align="right">
<TR>
<TD><CENTER>
<FONT SIZE=2>
<img src="colinmachon.gif" width="160" height="200" alt="un col&icirc;nmachon"><p>
<font size="1">un col&icirc;nmachon</font><p>
<A HREF="colinmachon.wav"><IMG SRC="ecoute.jpg" WIDTH=25 HEIGHT=23 ALIGN=absmiddle border=0 alt="clyiquez pouor ou&iuml; les mots"></A><p>

</FONT></CENTER></TD>
</TR>
</TABLE>

<P> "Ch'est seux tch'i' n&eacute; f'tha pon d'vi&egrave;rs os, ch't&icirc;-l&agrave;," Papa nouos disait eune s&eacute;th&eacute;e quand j'tions au pid du feu &agrave; La Forge y' a eune huiptantaine ou pus d'ann&eacute;es.</P>

<P> "Bon!" s'f&icirc;t Manman, "l&eacute;tch&eacute; qu' t'entends, don? Y'a tant d'conseunmtion par les c'm&icirc;ns qu&eacute; ch'est seux tch'i' y'en a un tas d'm&ecirc;me."</P>

<P> "V&eacute;the dgia, malheutheusement," Papa l&icirc; d&icirc;t.</P>

<P> "Pourtant," s'f&icirc;t Manman, "auve touos les col&icirc;nmachons tchi font lus d'meuthes dans les muth&acirc;les ich&icirc;n l'tou et dans nouos gard&icirc;ns, nou cr&eacute;thait qu&eacute; l'monde pou&ocirc;rraient en faithe assez d'sithot pour &egrave;rdg&eacute;thi les conseunmtifs. Mais y'a p't &ecirc;t' esp&eacute;thance, car l&eacute; Docteu Beinn'clift m&eacute; d&icirc;t l'aut' jour qu&eacute; l'temps veindra qu' la conseunmtion dispatha&icirc;tra &agrave; cause des nouvieaux r'mi&egrave;des qu&eacute; les docteurs sont &agrave; &ecirc;prouver &agrave; ch't heu. I' faut esp&eacute;ther tch'il a ra&icirc;son."</P>

<P> "L&eacute; chein tchi m'fait penser tch'i' n&eacute; f'tha pon d'vi&egrave;rs os," Papa nouos d&icirc;t, "est Aaron L'Veslet tchi f&egrave;rmotte un mio pour s&eacute; p&acirc;sser l'temps &agrave; La Gabouothell'lie. I' n'est pon sans l'sou, et il a tr&eacute;jous souangni d'ses anciens et il est bein veu d'touos ses va&icirc;s&icirc;ns. Malheutheusement, il est &icirc;nconsolabl'ye d&eacute;pis qu' sa femme est morte et i' s'est m&icirc;ns &agrave; baithe. San fis m'disait &agrave; mat&icirc;n dans la forge qu&eacute; l'docteu l&icirc;'a dit tch'il est conseunmtif et tch'i' faut tch'i' tchitte &agrave; baithe, mais &agrave; la pliaiche d&eacute; tchitter il a pr&icirc;ns un engrout et s'est m&icirc;ns &agrave; baithe qu&eacute; d'pus b&eacute;.</P>

<P> "I' portit ses patates au 'Bridge' hi&egrave;r, et en r'v&eacute;nant viant il arr&ecirc;tit &agrave; l'aub&egrave;rge &agrave; Bieaumont. Mais &agrave; la pliaiche d&eacute; cachi sa vainne dans l'bel d&eacute; l'aub&egrave;rge i' la la&icirc;ssit l'long d'la muth&acirc;le dans la route. Tchique farceux touannit vainne et j'va en sens contraithe - &agrave; fachi la ville - et quand Aaron sortit d'l'aub&egrave;rge, &ecirc;b&eacute;d&eacute; et &agrave; maintchi bada&ucirc;d d'baithe, i' montit sus sa vainne et cache en ville sans s'app&egrave;rch&eacute;ver tch'i' s'en allait en sens contraithe! Ch'tait quand il &ecirc;prouvit &agrave; vendre ses patates sus l' 'Bridge' tch'i' s'app&egrave;rchut qu' ses bathis 'taient vi&egrave;des, et i' s&eacute; r'm&icirc;nt en c'm&icirc;n pour siez-li. Il avait envie d'dormi mais v'l&agrave; tchi n'l&eacute; g&egrave;nit pon car i' savait bein qu' san j'va savait bein san c'm&icirc;n. Ch'tait li, l'pou&ocirc;rre ch&eacute;va, tch'en n'tait &agrave; la dupe, d&eacute; chutte aventuthe, car il eut &agrave; faithe l&eacute; c'm&icirc;n qu&acirc;si deux fais et rentrer tard pour &ecirc;t' abr&eacute;v&eacute; et souangni. Quand nou veint &agrave; penser, il' ont eune duthe vie. ches pou&ocirc;rres ch&eacute;vaux , et i' n'sont pon tr&eacute;jous appr&eacute;ci&eacute;s ni trait&eacute;s tendrement."</P>

<P> "Est-ch' la conseunmtion tch'emportit sa femme?", s'f&icirc;t Manman.</P>

<P> "Nann&icirc;n" Papa nouos d&icirc;t, "ch'tait eune enfliamm&agrave;tion d'poumons &agrave; la siette d'un mauvais fraid. L&eacute; Docteu Beinn'clift f&icirc;t d'san mus pour la sauver, mais ou mouothit qu&acirc;si subitement et l'pou&ocirc;rre Aaron est bein &ecirc;pithot&eacute;. S'i' continnue &agrave; baithe i'n'en &eacute;tha pon pour longtemps."</P>

<P> "Eh bein." s'f&icirc;t Manman, "ch'est pitchiabl'ye d&eacute; vaie un homme souffri d'la manni&eacute;the. Il est pus &agrave; pliaindre qu'&agrave; condamner pour s'&ecirc;t' m&icirc;ns &agrave; baithe, ouaithe qu&eacute; la bouaisson n'a janmais 't&eacute; un r'mi&egrave;de pour autcheune maladie.</P>

<P> "Ch'est dr&ocirc;le, tout d'm&ecirc;me, tch'i y'a tant d'conseunmtion par les c'm&icirc;ns. L&eacute; docteu pathait craithe qu&eacute; ch'est p&ucirc;t&ocirc;t h&eacute;r&eacute;ditaithe dans c&egrave;rtaines fanmil'yes, mais j&eacute; n'sai pon. &Egrave;rgarde l&eacute; cas du janne Augustus Jones qu&eacute; san p'p&egrave;e 'tait soudard. Un gar&ccedil;on d'siex pids deux et bein b&acirc;ti, tchi d'v&icirc;nt fr&eacute;gat&icirc;n. I' faut &ecirc;t' sain assez pour p&acirc;sser l'docteu pour &ecirc;t' fr&eacute;gat&icirc;n, mais v'l&agrave; tchi n'l'a pon emp&ecirc;chi d'aver 't&eacute; lib&eacute;th&eacute; d'la Marinne &agrave; cause d&eacute; la conseunmtion. Il a eune pension pour la vie &agrave; ch't heu, &agrave; ch'qu&eacute; j'ai ou&iuml;."</P>

<P> "En p&acirc;lant du janne Jones," Papa nouos d&icirc;t, "tchi dr&ocirc;le d&eacute; nom &agrave; l&icirc; donner, Augustus, com me s'i' n'v'avait pon assez d'bouans viers <a href="noms1ers.html">noms J&egrave;rriais</a>!"</P>

<P> "Mais," s'f&icirc;t Manman, "ch'n'est pon pi&eacute;the qu&eacute; Adolphus, l&eacute; nom qu'j'avons donn&eacute; &agrave; iun d'nouos gar&ccedil;ons!"</P>

<P> "Eh bein," s'f&icirc;t Papa, "tu sai bein qu&eacute; ch'tait Ann, nouot' grande, tch'en fut la cause viyant qu' oulle avait veu l'nom dans la g&acirc;zette Angliaiche. J'n'en savais rein d'vant nouos m&acirc;ter d'vant l'minnistre &agrave; c&ocirc;t&eacute; du b&acirc;ptist&eacute;the dans l'&eacute;glise. S&eacute;non qu&eacute; j&eacute; n'voulais pon faithe d&eacute; trains dans un sanctuaithe d&eacute; l'&eacute;glyise, j'&eacute;thais emp&ecirc;chi l's&egrave;rvice d&eacute; b&acirc;t&egrave;me d&eacute; continnuer. N&eacute; v'l&agrave; chein tchi s'arrive quand les jannes li&ecirc;sent des dr&ocirc;les d&eacute; noms dans les g&acirc;zettes Angliaiches. Tch'est tch'i' s'en va d&eacute;v'n&icirc;n d'J&egrave;rri si l'affaithe continnue?"</P>

<P> "Mais," s'f&icirc;t Manman, "j'fe&ucirc;nmes acouo chanceux. Ann voulait l&icirc; donner l'nom d' Bl&uuml;cher, un nom Allemand tchi s'prononce "Blo&ucirc;tchoueu" en J&egrave;rriais, et j'en &ecirc;capp&icirc;nmes d'eune belle car au mains l&eacute; nom Adolphus n'est pon si laid comme ch't&icirc;-l&agrave;!"</P>

<I><P> <a href="lefeuvre.html">George d'La Forge</a></I>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="colinmachons.html">L&eacute; sitho d'col&icirc;nmachons</a><p>
<li><a href="cough.html">Johnson's Cough Mixture</a><p>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="arthrite.html">Eune vielle &egrave;rmi&egrave;de pouor l'arthrite</a><p>
<li><a href="ortchies.html">L's ortchies</a><p>
<li><a href="comiere.html">L&eacute; Th&eacute;e d'Comi&egrave;re.</a><p>
<li><a href="vethues.html">Ich&icirc;n nou cache les v&eacute;thues</a><p>
<li><a href="medvoc.html">La m&eacute;d'cinne en J&egrave;rriais</a><p>
</UL>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
