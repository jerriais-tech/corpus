<HTML>
<HEAD>
<TITLE>I' VOULAIT ETRE CHANTGNI.</TITLE>
<META  name="keywords" content="Jerriais, poetry, centenier, honorary police, police honorifique">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>I' VOULAIT ETRE CHANTGNI.</h2>
RACONT&Eacute; PAR SA FEMME.</font></center><p>

<CENTER><TABLE><TR><TD>
<P>Ch'tait not' D&eacute;put&eacute; qui l'i mins chonna dans la t&ecirc;te,<BR>
I' s'mins &agrave; l'i chant&eacute; tout l'honneur qui y'&eacute;thait,<BR>
Et tout l'bein qu'&agrave; sa paraisse i f'thait,<BR>
Tandis que man Fran&ccedil;oies, A la pli&egrave;che d'li dithe "Arr&ecirc;t&eacute;!"<BR>
S&eacute; t'nait l&agrave; &agrave; l'&eacute;cout&eacute;,<BR>
I' finit par l'i d'mand&eacute;:<BR>
........S'i voulait bein &ecirc;tre Chantgni.</P>
<P>"Fran&ccedil;oies, la jument!" j'dis d&egrave;s qu&eacute; j'ou&iuml; la tchestchon,<BR>
"Eche qui n'es pon temps d'li donn&eacute; du fain?"<BR>
(Car j'&eacute;thais voulu vaie l'D&eacute;put&eacute; bein l'yain).<BR>
Man buon homme s'dr&egrave;che et dis: "Tait t&eacute; s'i t'pait Jan'ton,<BR>
Tu n'as pas mal de toup&eacute;,<BR>
D'interrompre Mousieu l'D&eacute;put&eacute;,<BR>
Quand i' m&eacute; d'mande d'&ecirc;tre Chantgni.</P>
<P>J'&eacute;thais voulu en dithe pus long, mais i'falli bein m'taithe;<BR>
Car par siez nous, ou savez, i' n'faut pas d'gnolin.<BR>
Et bein marrie, j'm&eacute; r'mins &agrave; qu&ocirc;tre man d'gheudrin.<BR>
B&eacute;t&ocirc;t i d&ecirc;hall&icirc;tes tchic chose, pour au succ&egrave;s du <a href="roselouothi.html">luothi</a> b&egrave;the;<BR>
"Allons Fran&ccedil;oies, &agrave; ta sant&eacute;,<BR>
A l'assembl&eacute;e tu s'sas propos&eacute;,<BR>
Comme Candidat pour Chantgni."</P>
<P>V&egrave;the d'j&agrave;, ch'tait d'm&ecirc;me qui fidre lus accord;<BR>
Quand i didre "Bon soi&egrave;r," i' pathaissaient bein fiers,<BR>
Car &agrave; la pr&eacute;chaine &eacute;lection; "Les <a href="roselouothi.html">luothiers</a><BR>
Taient seux," disaient-i, "d'mettre les <a href="roselouothi.html">rosiers</a> dehors."<BR>
Bein p'tit man buoun homme savait<BR>
Tout l'embarras qu'il &eacute;thait,<BR>
D&eacute;vant qu'&ecirc;tre Chantgni.</P>
<P>La nouvelle quothit bein vite tout l'tou d'la paraisse,<BR>
Et tuos les si&egrave;rs tchitchuns il arrivait<BR>
Qu'avaient envie d'sav&eacute; si ch&egrave;que ch'tait vrai.<BR>
Fran&ccedil;oies faisait d'san mus, pour lus donn&eacute; d'la graisse<BR>
En form&eacute; d'verres cauds;<BR>
Qu'&eacute;taient tous l'v&eacute;s bein hauts<BR>
A la sant&eacute; du pr&eacute;tendu Chantgni.</P>
<P>Il acati une vaque au buon homme Jean Pin&eacute;,<BR>
Il en p&ecirc;yi bein chi; mais il 'tait seux d'sa voie;<BR>
La b&ecirc;te fut r'vendue buon marchi &agrave; Fr&eacute;d&eacute;ric D&eacute; Faie,<BR>
Qu'a deux fils et chinq n'veurs en &acirc;ge de vot&eacute;.<BR>
Une pathe de bottes i fut qu'mand&eacute;<BR>
Pour la voix du Cordonn'yi av&eacute;.<BR>
Quand veindrait l'temps d'&ecirc;tre Chantgni.</P>
<P>Pour une pathe d&eacute; braies ch'r'fut la m&ecirc;me chose,<BR>
Il en fit faithe une pathe, d&eacute; bein laid b&acirc;zin,<BR>
(Qui n'a pu duth&eacute;) siez le jeune Mess Grandin.<BR>
Mais, h&eacute;las! il avait roubliy&eacute; qu'il 'tait tout-&agrave;-fait Rose,<BR>
Fran&ccedil;oies eut biau torment&eacute;,<BR>
Janmais Grandin n'voulut vot&eacute;<BR>
Pour qu'un Luothi fusse Chantgni.</P>
<P>J'avions une raide belle g&eacute;niche, mais oun'fut pas au "show":<BR>
Ch'tait la pus belle de la paraisse, sans contredit;<BR>
Et pour ne faithe pas tort &agrave; "j'm'ais pas dithe tchi."<BR>
Tout chu jour l&agrave;, la g'niche resti dans not' grand clios.<BR>
I'n'yen 'tait pas d'rein du prix,<BR>
Il aimait mus une voie d'gann'yie;<BR>
Car i VOULAIT &ecirc;tre Chantgni.</P>
<P>Deux-treis Sam'dis d'vant l'&eacute;lection, tout l'tou d'la f&egrave;the<BR>
Ch'tait: "Hello, vier gar&ccedil;on, v&eacute;-t'en par ichin,<BR>
A la RED LION, j'allons b&egrave;the un lermin;"<BR>
Et pis quand veindra l'temps, la voix dit: "Et bein, v&egrave;the"...<BR>
L's'auberges peuvent en profit&eacute;,<BR>
Quand l'candidat veur convi&eacute;;<BR>
Ayant buonne envie d'&ecirc;tre Chantgni.</P>
<P>A la fin la s'maine de l'&eacute;lection arrivi en sen temps;<BR>
J&eacute; n'men vais pas en pal&eacute;, car j'manimethais trop<BR>
En pensant &egrave;s n'yis sans r'pos, quand Fran&ccedil;oies comme un fo<BR>
Me r&ecirc;viyait &agrave; toute heuthe, &agrave; tchique voix r&ecirc;vachant.<BR>
I'passait l'jour &agrave; quorre la p&acirc;raisse,<BR>
Ni&egrave;t et jour ch'tait l'&ecirc;lection sans cesse.<BR>
Avait-t'i envie d'&ecirc;tre Chantgni!</P>
<P>Il y vins &agrave; la fin &agrave; chu poste, au d&eacute;pi&egrave;d des Rosiers;<BR>
Ach't'euthe i'settle les disputes et enforche les loies;<BR>
J'm'accuotume &agrave; oui "L'Chantgni est'i l&agrave; si'ou pla&icirc;t?"<BR>
Et dans la famille j'sommes &agrave; ch't'euthe tous bein fiers<BR>
D'av&eacute; un homme qui faiche san d'v&eacute;.<BR>
I'm semble &agrave; ch't'eu qu'il avait droit<BR>
D'voul&eacute; &ecirc;tre Chantgni.</P>

<I><P><a href="ejluce.html">ELIE.</a></P></I><p>

</TD></TR></TABLE></CENTER>
<i>L'aut' c&ocirc;t&eacute; d'l'histouaithe: <a href="chanmalg.html">CHANTGNI MALGR&Eacute; LUI</a></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="chantnyi.html">Notre Chant'nyi</a><p>
<li><a href="joegabeldu.html">Joe Gabeldu, Chantnyi</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="sausiche.html">Sausiche ou B&acirc;ton d'Justice?</a><p>
<li><A HREF="patriote.html">Sonn&egrave;t au Chant'gni Patriote</A><p>
<li><a href="danielchantgni.html">Daniel, Chant'gni!</a><p>
<li><a href="dialogue1846.html">Dialogue entre Me. Jean et Me. Philippe</a><p>
<li><a href="reponce.html">Reponce a chu Vingtny</a><p>
<li><a href="roselouothi.html">Rose ou Louothi?</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
