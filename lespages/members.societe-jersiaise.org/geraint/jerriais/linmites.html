<HTML>
<HEAD>
<TITLE>Sept noeuds dans la bli&acirc;se</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Sept noeuds dans la bli&acirc;se</h2></font></center><p>
<br/>
<br/>
All'-ous qu&eacute;daine? Assa, i' n'faut pon aller d'eune trop grande i&egrave;rre car un conmit&eacute; pr&eacute;sid&eacute; par l&eacute; Conn&ecirc;tabl'ye d&eacute; <a href="st_jean.html">Saint Jean</a> est &agrave; consid&eacute;ther les l&icirc;nmites dg'i&egrave;rre. Nou-s'a gr&eacute;e un tchestchionnaithe pouor l&eacute; publyi &agrave; seule f&icirc;n d'saver l'avis du monde entouor la qu&eacute;dain'nie. Ch'est-i' qu'nou dait ba&icirc;ssi les l&icirc;nmites dans les villages et en Ville? Et tchi faithe pouor les V&egrave;rtes Ruettes?<br/>
<br/>
Nou sait bein qu&eacute; dans des rues o&ugrave;'est qu'i' y'a des pliaintes entouor les cheins tchi br&ucirc;lent la route, ch'est bein souvent les r&eacute;sidents ieux-m&ecirc;mes tch'y sont les qu&eacute;daineurs. Quand nou conna&icirc;t bein l&eacute; c'm&icirc;n et nou veurt arriver siez s&eacute; d&ecirc;li&ecirc;ment ch'est trop a&icirc;si d'aller d'eune div&egrave;rse i&egrave;rre au d&ecirc;piet des va&icirc;th&icirc;ns. Of&ucirc;che qu'i' vaudrait &icirc;nstaller iun d'ches &ecirc;critchieaux &agrave; sou&ocirc;ri ou &agrave; gr&icirc;ngne dans ches rues.<br/>
<br/>
L&eacute; tchestchionnaithe d&eacute;mande &eacute;tout si ch'est qu'nou-s'est en faveu d'ches &ecirc;critchieaux-l&agrave; tchi pr&eacute;sentent eune fache heutheuse ou tchi lus capent s'lon la vitesse du cacheux tchi p&acirc;sse. V'l&agrave; tch'est psychologique, dgia! Eune sornette &ecirc;lectronnique tch'approuve ou d'sapprouve a un pus fort &ecirc;ffet qu'un &ecirc;critchieau tchi donne ra&icirc;que la l&icirc;nmite - au mains pouor eune pause. Mais nou s'accou&ocirc;teunme &agrave; tout, ouaithe qu'nou s'pliaingne qu'les l&icirc;nmites sont tr&eacute;jous &agrave; changi ch&icirc;n' et l&agrave; ava&ucirc; les c'm&icirc;ns.<br/>
<br/>
Achteu j'avons des l&icirc;nmites dans l'va&icirc;thinn&eacute; d'&ecirc;coles tch'ont &ecirc;ffet ra&icirc;que eune partie d'la journ&eacute;e. Ch'est pus sophistitchi, mais chenna n's&icirc;mplyifie pon l'syst&egrave;me des l&icirc;nmites.<br/>
<br/>
Y'en a tchi voudraient aboli les l&icirc;nmites et lus fier &agrave; l'id&eacute;e qu'les cacheurs peuvent d&eacute;cider ieux-m&ecirc;mes les bouonnes vitesses sus les c'm&icirc;ns s'lon l'temps tchi fait, l&eacute; trafi et la la&icirc;ze d'la route. &Eacute;pis y'a les r&eacute;sidents tchi n'veulent pon aver les boulants &agrave; aller l'dgi&acirc;bl'ye ava&ucirc; lus c'm&icirc;ns. I' n'peuvent pon lus accorder coumme des p'tits couochons, ches'-l&agrave;, mais au mains i' peuvent expr&icirc;nmer lus avis atout l'tchestchionnaithe.<br/>
<br/>
J'&eacute;thons-t-i' des nouvelles l&icirc;nmites dg'i&egrave;rre ou la dg&egrave;rre des l&icirc;nmites?<br/>
<br/>
<i><a href="jerpoem.html">Geraint Jennings</a><br/></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vitesses.html">Les vitesses d&eacute; diff&eacute;thentes choses</a><p>
<li><a href="cachmoto.html">Quand J'fus pour Apprendre &agrave; Cachi un Moto</a><p>
<li><a href="pmspeed.html">Merrienne Gets The Speed Mania...</a><p>
<li><a href="gdfvitesse.html">I' faut molli d'vitesse!</a><p>
<li><a href="reve2016c.html">Un r&ecirc;ve</a><p>
<li><a href="gdfmotos.html">Les motos</a><p>
<li><a href="pmcar.html">Ph'lip wants to buy a car</a><p>
<li><a href="painmotorcar.html">How Piteur buys a motor-car</a><p>
<li><a href="moto1938.html">Eune tou&ocirc;nn&eacute;e en moto en 1938</a><p>
<li><a href="esso.html">Esso</a><p>
<li><a href="minsethes.html">Les Mins&egrave;thes du Jour d'Agni&egrave;t</a><p>
<li><a href="avarie.html">L'Av&acirc;rie</a><p>
<li><a href="pmaccidents.html">Chais Accidents</a><p>
<li><a href="gdfviolence.html">La violence en g&acirc;ngne!</a><p>
<li><a href="pmfo.html">Le monde est fo</a><p>
<li><a href="jvasupersonnique.html">L&eacute; j'va sup&egrave;rsonnique</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
