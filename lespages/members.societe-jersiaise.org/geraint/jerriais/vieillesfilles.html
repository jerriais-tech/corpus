<HTML>
<HEAD>
<TITLE>Les Vieilles Filles</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Vieilles Filles</h2>
Chanson Jersiaise</font></center><p>

<CENTER><TABLE><TR><TD>


Chacun s'moque des vieill's filles!<br/>
Iun dit: &quot;Ils ont l'nez pointu!&quot;<br/>
L'autr': &quot;I' sont trop difficiles,<br/>
Ch'est du vinaigre tout cru!<br/>
Quand i' n'sont pon &agrave; l'&eacute;glise<br/>
I' n'font, pour se passer l'temps,<br/>
Qu'inventer quique sottise,<br/>
Et pis l'mett'nt sus l'co &egrave;s gens!<br/>
Nou dit qu'la langu' des serpents<br/>
Est pointue<br/>
Est pointue<br/>
Mais la leur l'est d'abouon pus!&quot;<p>

V'l&agrave; les biaux discours que font <br/>
Gens malins de coeu' pervers,<br/>
Et pis, les vilains qu'i' sont,<br/>
Ils ajouot'nt: &quot;A qu'est qu'ch'la sert!&quot;<br/>
Pour mai, &egrave;coutant ditet,<br/>
Outr&eacute; de tant d'malveillance.<br/>
Je m'sis dit: &quot;L&egrave;v'-tai, valet!<br/>
Happ' ta plium' pour lus d&eacute;fense!<br/>
Ne pouvant pus prendr' la lance,<br/>
Comme aut'fais,<br/>
Comme aut'fais,<br/>
Du temps des preux chevaliers!&quot; -<p>

Que ch'tait l&agrave; dr&ocirc;l's de temps!<br/>
Chacun, voulant fair' la cour,<br/>
S'capuchait ov' touos venants<br/>
Pour la dame d&eacute; s'n'amour!<br/>
Cheux qui f'raient ditet &agrave; ch't'eu,<br/>
Nou n'en f'rait ni iun ni deux<br/>
Pour lux mettre un Curateu'! -<br/>
P't'&ecirc;t' ben m&ecirc;m' que l'Procureux<br/>
Dirait, en rouolant les yeux,<br/>
&quot;Je conclus,<br/>
Je conclus,<br/>
A ch'que ch&eacute;s gueux saient pendus!&quot;<p>

Mais r'venon' &agrave; nos Br&eacute;bis,<br/>
(Dir' Moutons ne s'rait pas ben,)<br/>
Nou les traite avec m&ecirc;pris,<br/>
Disant qu'i' n'sont bouonn's &agrave; ren!<br/>
Et qui donc fait des bonnets<br/>
Pouor les pou&ocirc;r's &egrave;fants touos nus?<br/>
Et des quair's si ben brod&eacute;es<br/>
Que nou n'&ocirc;s' s'assi&egrave;r' dessus?<br/>
Et pis que nou m'dis' de pus,<br/>
Qu'est qu'les cats,<br/>
Qu'est qu'les cats,<br/>
F'raient si n'y en avait pas?<p>

Car la maison d'la vieill' fille<br/>
Est des cats le paradis,<br/>
L'cat qui l&agrave; trouve un asile<br/>
Peut quitter touos ses soucis!<br/>
Pus d'coups d'pi, ni d'rou&acirc;bleries!<br/>
Pus d'souoris, ni d'lai cailli!<br/>
I' peut passer ses neu' vies<br/>
A ronner, ou &agrave; s'licqui!<br/>
Ben louogi, et ben nouorri,<br/>
Et trait&eacute;,<br/>
Et trait&eacute;,<br/>
Mus que jamais roi n'a 't&eacute;! -<p>

Es vieill's fill's nou fait affront<br/>
D&eacute; ch'qu'i' n's'appell'nt pon Madame!<br/>
Mais si biaucoup d'gens qui font<br/>
Comm' s'i criyaient dans lus &acirc;me<br/>
Qu&eacute; l'mond' s'rait &agrave; la renverse,<br/>
S'il n'laissaient de lur r'jettons. &#8211;<br/>
Au yeu d'fait, ditet commerce,<br/>
Ah! s'i prennaient pour patrons<br/>
Les vieill's fill's et viers gar&ccedil;ons.<br/>
J'n'irions pas, (bis)<br/>
A payi d&eacute; si hauts rats.<p>

Oh! si fillette &eacute;tait sage<br/>
Ou s'tchiendrait tr&eacute;jous hardelle;<br/>
I-l-est aut' chos' dans l'mariage<br/>
Qu&eacute; la g&acirc;che et l'iaux d'cannelle; -<br/>
I n'faut qu'un p'tit d'reflexion<br/>
Pour qu'i paraiss' cliai &agrave; tous<br/>
Qu'un cat donn' mains d'suggestion,<br/>
Fut-i l'pus franc des matous!<br/>
Qu&eacute; l'pus parfait des &eacute;poux:<br/>
Et d's'oisiaux, (bis)<br/>
Qu&eacute; d's'aviers, - m&ecirc;me les pus biaux.<p>

Car si un cat s&eacute; motre tra&icirc;tre.<br/>
Ou qu'un ois&eacute; faich' quiqu' dro<br/>
Nou n'a qu'&agrave; les envoyer paitre<br/>
Ou ofutch' lus turtre l'co !<br/>
Mais un homm' ch'est autre affaire<br/>
Quand nou l'a i faut l'garder ;<br/>
Et si, l's'aviers s'mettent &agrave; braire.<br/>
Nou n'peut pas les &egrave;stouffer!<br/>
Et si, voulant les calmer.<br/>
Non les bat, [bis]<br/>
I n'en font qu&eacute; pus d'sabbat!<p>

Les vieill's fill's grounn'nt bain un p'tit,<br/>
Mais s'i l'font, au main nou peut<br/>
S'en all&eacute;, et les laissi<br/>
Faire l&eacute; trains &agrave; lu tout seu !<br/>
Mais si femme' qui MISSIS est<br/>
A du go&ucirc;t pour picagni,<br/>
S'n'homm' peut dire : &quot;A-d-gieu la paix!&quot;<br/>
Car si l'jour i peut s'cachi,<br/>
I faut bain, la niet, s'couochi,<br/>
Et alors, [BIS]<br/>
I-l-en a tout l'long du corps!<p>

Mais i-l'-ont, dit-on, un tort,<br/>
Tort; qui n'souffre excus, ni r'plique, -<br/>
Sus chu point tous sont d'accord. &#8212;<br/>
Ch'est l'amour d&eacute; la critique !<br/>
Mais, je dis, ch'est un bounheur,<br/>
Et j'l'af&#64257;rme sans malice,<br/>
Car comm' j'avons pon d'censeur,<br/>
Les vieill's fill's en font l'office !<br/>
Et au prix, faut rendr' justice,<br/>
Ma parole, [bis]<br/>
Caton n'tait qu'un' pouorr canole!<p>

Vivent donc les vieilles filles !<br/>
Arri&egrave;re ! chaqu' mauvais pliaisants,<br/>
Laissiz-les vivre tranquilles<br/>
Et soigni lus p'tit boulant. -<br/>
D&eacute; l's'av&eacute; tant attaquies,<br/>
Dit's-m&eacute;, n'&ecirc;t's-ous pon confus?<br/>
J'ai r'fut&eacute; vos calomnies !&#8212;<br/>
I n'y'a qu'pour les nez pointus,<br/>
J'n'ai voulu rain dir' l&agrave; d'sus,<br/>
Car pour ch'la, [bis]<br/>
Ch'est un sujet trop d'licat!<br/>
Trop d'licat, [bis]<br/>
Ch'est un sujet trop d'licat !<p>






<i><a href="marett.html">Laelius</a></i>
<br/>
&nbsp;<p>
&nbsp;<p>
<i>V&egrave;rsion mod&egrave;rn&icirc;s&eacute;e:</i><br/>
<br/>
&nbsp;<p>

<div align="center"><b>Les Vielles Fil'yes</b><br/>
</div><div align="left"><br/>


Ch&acirc;tchun s'moque des vielles fil'yes!<br/>
Iun dit: &quot;Il' ont l'nez pouaintu!&quot;<br/>
L'aut': &quot;I' sont trop difficiles,<br/>
Ch'est du vinnaigre tout cru!<br/>
Quand i' n'sont pon &agrave; l'&eacute;glyise<br/>
I' n'font, pouor s&eacute; p&acirc;sser l'temps,<br/>
Qu'&icirc;nventer tchique sottise,<br/>
Et pis l'mettent sus l'co &egrave;s gens!<br/>
Nou dit qu'la langue des s&egrave;rpents<br/>
Est pouaintue<br/>
Est pouaintue<br/>
Mais la leu l'est d'abouon pus!&quot;<br/>
<br/>
V'l&agrave; les bieaux discours qu&eacute; font <br/>
Gens mal&icirc;ns de tchoeu p&egrave;rv&egrave;rs,<br/>
Et pis, les vilains qu'i' sont,<br/>
Il' ajou&ocirc;tent: &quot;&Agrave; tch'est qu'ch'l&agrave; s&egrave;rt!&quot;<br/>
Pouor m&eacute;, &ecirc;coutant dit&eacute;,<br/>
Outr&eacute; d&eacute; tant d'malveillance.<br/>
J&eacute; m'sis dit: &quot;L&egrave;ve-t&eacute;, valet!<br/>
Happe ta plieunme pouor lus d&eacute;fense!<br/>
N&eacute; pouvant pus prendre la lance,<br/>
Comme aut'fais,<br/>
Comme aut'fais,<br/>
Du temps des preux Chevaliers!&quot; -<br/>
<br/>
Qu&eacute; ch'tait l&agrave; d&eacute; dr&ocirc;les d&eacute; temps!<br/>
Ch&acirc;tchun, voulant faithe la cour,<br/>
S'capuchait auve touos v&eacute;nants<br/>
Pouor la danme d&eacute; s'n amour!<br/>
Cheux tchi f'thaient dit&eacute; achteu,<br/>
Nou n'en f'thait ni iun ni deux<br/>
Pouor lus mettre un Tchuthateu! -<br/>
P't-&ecirc;t' bein m&ecirc;me qu&eacute; l'Protchutheux<br/>
Dithait, en rou&ocirc;lant les yeux,<br/>
&quot;J&eacute; conclius,<br/>
J&eacute; conclius,<br/>
&Agrave; ch'qu&eacute; ches dgeurs saient pendus!&quot;<br/>
<br/>
Mais r'v&eacute;nons &agrave; nos Br&eacute;bis,<br/>
(Dithe Moutons n&eacute; s'sait pas bein,)<br/>
Nou les traite auvec m&ecirc;pris,<br/>
Dithant qu'i' n'sont bouonnes &agrave; rein!<br/>
Et tchi don fait des bonnets<br/>
Pouor les pou&ocirc;rres &ecirc;fants touos nus?<br/>
Et des tcha&icirc;thes si bein brod&eacute;es<br/>
Qu&eacute; nou n'&ocirc;se s'assi&eacute;the dessus?<br/>
Et pis qu&eacute; nou m'diche de pus,<br/>
Tch'est qu'les cats,<br/>
Tch'est qu'les cats,<br/>
F'thaient s'i' n'y'en avait pas?<br/>
<br/>
Car la ma&icirc;son d'la vielle fil'ye<br/>
Est des cats l&eacute; paradis,<br/>
L'cat tchi l&agrave; trouve un asile<br/>
Peut tchitter touos ses soucis!<br/>
Pus d'co d'pids, ni d'rou&acirc;bli&eacute;thies!<br/>
Pus d'souothis, ni d'lait cailli!<br/>
I' peut p&acirc;sser ses NEU vies<br/>
&Agrave; ronner, ou &agrave; s'litchi!<br/>
Bein louogi, et bein nou&ocirc;rri,<br/>
Et trait&eacute;,<br/>
Et trait&eacute;,<br/>
Mus qu&eacute; janmais rouai n'a 't&eacute;!<br/>
<br/>
&Egrave;s vielles fil'yes nou fait affront<br/>
D&eacute; ch'qu'i' n's'appellent pon Madanme!<br/>
Mais si bieaucoup d'gens tchi font<br/>
Comme s'i' criyaient dans lus &acirc;me<br/>
Qu&eacute; l'monde s'sait &agrave; la renv&egrave;rse,<br/>
S'i' n'la&icirc;ssaient d&eacute; lus r'j&eacute;tons. <br/>
Au lieu d'faithe, dit&eacute; conm&egrave;rce,<br/>
Ah! s'i' prannaient pouor patrons<br/>
Les vielles fil'yes et vi&egrave;rs gar&ccedil;ons.<br/>
J'n'&eacute;thions pas,<br/>
J'n'&eacute;thions pas,<br/>
&Agrave; payi d&eacute; si hauts r&acirc;ts.<br/>
<br/>
Oh! si fillette &eacute;tait sage<br/>
Ou s'tcheindrait tr&eacute;jous hardelle;<br/>
Il est aut' chose dans l'mathiage<br/>
Qu&eacute; la g&acirc;che et l'ieau d'cannelle; -<br/>
I' n'faut qu'un p'tit d'r&eacute;flexion<br/>
Pouor qu'i patha&icirc;sse cliai &agrave; tous<br/>
Qu'un cat donne mains d'suggestchion,<br/>
Fut-i' l'pus franc des matous!<br/>
Qu&eacute; l'pus parfait des &ecirc;poux:<br/>
Et d's oua&icirc;sieaux,<br/>
Et d's oua&icirc;sieaux,<br/>
Qu&eacute; d's avi&egrave;rs, - m&ecirc;me les pus bieaux.<br/>
<br/>
Car si un cat s&eacute; m&ocirc;tre tra&icirc;tre.<br/>
Ou qu'un oua&icirc;s&eacute; faiche tchique dro<br/>
Nou n'a qu'&agrave; les envyer pa&icirc;tre<br/>
Ou of&ucirc;che lus teurtre l'co!<br/>
Mais un homme ch'est aut' affaithe<br/>
Quand nou l'a, i' faut l'garder ;<br/>
Et si, l's avi&egrave;rs s'mettent &agrave; braithe.<br/>
Nou n'peut pas les &ecirc;touffer!<br/>
Et si, voulant les calmer,<br/>
Nou les bat, <br/>
Nou les bat,<br/>
I' n'en font qu&eacute; pus d'sabat!<br/>
<br/>
Les vielles &#64257;l'yes gronnent bein un p'tit,<br/>
Mais s'i' l'font, au main nou peut<br/>
S'en aller, et les la&icirc;ssi<br/>
Faithe l&eacute; train &agrave; lus tout seu!<br/>
Mais si femme tchi MISSIS est<br/>
A du go&ucirc;t pouor picangni,<br/>
S'n homme peut dithe : &quot;A-d-gieu la paix!&quot;<br/>
Car si l'jour i' peut s'cachi,<br/>
I' faut bein, la niet, s'couochi,<br/>
Et alors,<br/>
Et alors,<br/>
Il en a tout l'long du corps!<br/>
<br/>
Mais il' ont, dit-on, un tort,<br/>
Tort tchi n'souffre extch&ucirc;the, ni r'plyique, -<br/>
Sus chu pouaint tous sont d'accord <br/>
Ch'est l'amour d&eacute; la critique !<br/>
Mais, j&eacute; dis, ch'est un bonheu,<br/>
Et j'l'af&#64257;rme sans malice,<br/>
Car comme j'avons pon d'censeur,<br/>
Les vielles &#64257;l'yes en font l'office!<br/>
Et au prix, faut rendre justice,<br/>
Ma pathole,<br/>
Ma pathole,<br/>
Caton n'tait qu'eune pou&ocirc;rre cannole!<br/>
<br/>
Vivent don les vielles fil'yes!<br/>
Arri&eacute;the! ch&acirc;que mauvais plia&icirc;thant,<br/>
La&icirc;ssiz-les vivre trantchil'yes<br/>
Et souongni lus p'tit boulant. -<br/>
D&eacute; l's aver tant attatchi,<br/>
Dites-m&eacute;, n'&ecirc;t'-ous pon confus?<br/>
J'ai r'fut&eacute; vos calomnies! <br/>
I' n'y'a qu'pouor les nez pouaintus,<br/>
J'n'ai voulu rein dithe l&agrave;-d'ssus,<br/>
Car pouor ch'l&agrave;,<br/>
Car pouor ch'l&agrave;,<br/>
Ch'est un sujet trop d'licat!<br/>
Trop d'licat,<br/>
Trop d'licat,<br/>
Ch'est un sujet trop d'licat!<br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="viellesfilles.html">Les Vielles Filles</a><p>
<li><a href="gdfchance.html">Quand eune vielle fil'ye vait eune chance...</a><p>
<li><A HREF="reflexf.html">Reflexions d'une Vieille Fille</A><p>
<li><a href="lament2.html">Les lamentations d'eunne vieille fille</a><p>
<li><A HREF="consolf.html">Les Consolations d'une Vieille Fille</A><p>

<li><a href="vieillesfilles.html">Les Vieilles Filles</a><p>
<li><a href="lamentvf.html">Les Lamentations d'une Vieille Fille</a><p>
<li><a href="tante.html">Les piaintes d'une vielle tante a mai</a><p>
<li><a href="regrets.html">La Vie Est Remply&iuml;ei De Regrets</a><p>
<li><a href="ahnan.html">Ah, nan!</a><p>

<li><a href="pmmathie.html">Le pouore homme mathi&eacute;</a><p>
<li><a href="pmhommesfemmes.html">Les Hommes et les Femmes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

