<HTML>
<HEAD>
<TITLE>Ma soupl'ye qu'minze</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Ma soupl'ye qu'minze</h2></font></center><br>
<P>&nbsp;</P>
<CENTER><IMG SRC="cminse.gif" WIDTH=306 HEIGHT=135 alt="la c'm&icirc;nse"></CENTER>
<P>&nbsp;</P>
<CENTER><TABLE><TR><TD>
Une matin&eacute;e ya d'gh&egrave;s-huit mais,<br>
Ch'tait l'jour de la <a href="batfli.html">Bataille de Flieurs</a>,<br>
J'&eacute;tais en ville et j'enhannais<br>
Par l'insupportabl'ye chaleur.<br>
Une d'gh&ecirc;ne emp'z&egrave;e m'&eacute;traignait l'co<br>
La sueur ruisselait souos mes habits<br>
J'en n'tais &agrave; bu, et qu&acirc;si fo -<br>
Et'ous surprins si j'eus envie<br>
D'une soupl'ye qu'minze.<br>

<p>
Yune de ch&egrave;s qu'minzes, moni&egrave;the d'ouvr&egrave;es,<br>
Que l'air peut tr&eacute;jous traverser,<br>
Qui sont bain fra&icirc;ches - sans d'gh&ecirc;ne emp'z&egrave;e,<br>
Ni d'vant trop <I>stiff</I> &agrave; vos badrer.<br>
J'entri don siez un couotuthi,<br>
Qui reste dans la Rue d'Dri&egrave;the,<br>
Et tout d'un embront j'lis d'mandi<br>
Si n'&eacute;thai pon d'tchi m'satisfaithe -<br>
En fait d&eacute; qu'minzes!<br>

<p>
Il en avait une quantit&egrave;!<br>
Des blianches, des grises, des blues rill'yies;<br>
L's'unes de coton, l's'autres de fliannet;<br>
Et qui couothaient dans touos les prix.<br>
J'en cho&ecirc;si yune coumme i' m'fallait,<br>
Ov' une molle d'gh&ecirc;ne qui r'touanne en bas,<br>
Et ov un d'vant qui boutonnait,<br>
Car pour des <I>studs</I>, n'men p&acirc;lez pas<br>
Ov une soupl'ye qu'minze!<br>

<p>
Coumme j'&eacute;tais pus-&agrave;-co pressi<br>
J&eacute; n'p&eacute;yi pon ma qu'minze sus l'coup;<br>
Je d'vais d'aut'chose au couotuthi:<br>
- "J'veindrai, j'lis dis, vos r'p&eacute;yi tout,<br>
Tchic jour quand j'pas'sai par ichin; -<br>
Mettez la bas ov le restant. -"<br>
- "All right, fit-i', j'l&eacute; f'thai m'n'amin."<br>
Et j&eacute; l'tchitti en emportant<br>
Ma soupl'ye qu'minze.<br>

<p>
Un jour, d&eacute; vier treis s'maines opr&egrave;s,<br>
Dans ma pouchette j'avais tchic sous:<br>
J'entri si&egrave;z li coumme je passais<br>
Et, honn&ecirc;tement, j'li p&eacute;yi tout.<br>
Ma qu'minze, &egrave;tou, il avait mins,<br>
Sus l'compte, j'veur dithe, - <I>pas sus san co</I> -<br>
Et coumme i' prenait mes h&egrave;rpins,<br>
I' m'dounna un r'chu - que j'ai oquo<br>
Pour ma soupl'ye qu'minze, etc!<br>

<p>
L'aut' jour j'&eacute;tions en compagnie<br>
Quand nou m'apporte un p'tit billet.<br>
- "Tch'est qu'est chonnechin, secours?" qu&eacute; j'fis!<br>
Tout d'suite l'papi fut d&ecirc;hall&egrave;...<br>
H&eacute;las! jugiz d'ma triste mine,<br>
Ch'tait pas une lettre de tchic janne fille,<br>
Ni carte d'Nou&eacute;, ni valentine,<br>
Ch'tait - assez pour m&eacute; faithe d'la bille -<br>
Un compte pour ma soupl'ye qu'minze!<br>

<p>
Ah! y'en eut-i' d'fait sus man compte,<br>
Quand j'lus dis tch'est qu'&eacute;tait chonna!<br>
- "Ch'est d'm&ecirc;me, s'fit-nou, tu n'as pas d'honte,<br>
Pendard qu&eacute; tu'es! Halle t&eacute; d&eacute; d'l&agrave;!<br>
Va-t-en d'ichin! - Passez l'chap&eacute;!<br>
Faudra lis faithe une souscription<br>
P't&ecirc;tre que nou pouorra collect&egrave;<br>
Assez - ov un mio d'discr&eacute;tion -<br>
Pour p&eacute;yi ma qu'minze!<br>

<p>
J'eus biau lus dithe: "Oul est p&eacute;yie!"<br>
Pas moyen d'les faithe en r'venin<br>
Fallit tchitter la compagnie,<br>
Car j'n'y pouvais vraiment pus t'nin!<br>
J'm'en fus si&egrave;z nous cherchi man r'chu<br>
Et j'l'apporte &agrave; man couotuthi,<br>
J'lis meins souos l'nez - "L&agrave;, m'cr&ecirc;thas-tu?<br>
J&eacute; t'prouvthai par tan propre &ecirc;cri<br>
Que j'paie mes qu'minzes!"<br>

<p>
<i>Et la Morale</i><br>

<p>
Ya une morale &agrave; chaque histoethe;<br>
- Chette-chin n'est pas une exception -<br>
C'hest pour tchi faites coumme vot' grand'p&egrave;the;<br>
Gardez vos r'chus d'chaque transaction,<br>
M&ecirc;me quand ch'es'sait pour une qu&eacute;minze!<br>

<p>
<i><a href="ejluce.html">Elie</a><br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="quminsemagique.html">La Qu'minse Magique</a><p>
<li><a href="habvoc.html">L'habilement en J&egrave;rriais</a><p>
<li><a href="teecorset.html">Les tee-corsets</a><p>


<li><a href="gdfmode.html">&Ecirc;tes-ous &agrave; la mode?</a><p>
<li><a href="gdfhabits.html">L's Habits du temps pass&eacute;</a><p>
<li><a href="couques_milice.html">Trop d'Couques G&acirc;tent la Soupe</a><p>
<li><a href="painhatclub.html">The Ladies are now members of a Hat Club</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
