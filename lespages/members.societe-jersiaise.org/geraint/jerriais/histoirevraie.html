<HTML>
<HEAD>
<TITLE>Une Histoire (vraie)</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Une Histoire (vraie)</h2></font></center><p>

L'Anmin Phlip' tchi d'meutheai &agrave; la campanne, avait un tas d'anmins en ville, et il avait l'habitude de crier &agrave; les vais en passant, yieun de ses grands anmins &eacute;tait un nommai Gaudin, tchi gardai une boutique pas bein lien de la &#8220;F&egrave;the &agrave; B&ecirc;tes;&#8221; &iuml; l'y vendait toutes sortes d'&ecirc;pie'cies, et &iuml; gardait des figues sur san compteux.<br/>
<br/>
L'Anmin Phlip', quand &iuml; viyiait de tchi bon &agrave; manghi opr&egrave;s d'li, ne pouvait pon r&egrave;sist&eacute; &agrave; la tentation d'en prendre pour manghi, ou s'y n'pouvait pon l'manghi sans &ecirc;tre veu y l'mettait dans sa pouchette, pour le manghi pus tard &agrave; s'en d'la&icirc;si. S'en anmin Gaudin s'&eacute;tait bein apperchu d'ses farces, et un jour le v&iuml;ant v'nin de lyien, &iuml; meins sa boi&euml;te &agrave; figues sur l'compteux avec une figue tout pr&egrave;s d'la boi&euml;te. L'Anmin Phlip, &eacute;tant entrai et apr&egrave;s av&eacute; dit &agrave; s'n'anmin le bonjour, s'assid, sans faithe le meinne de rain, opr&egrave;s des figues.<br/>
<br/>
L'Anmin Gaudin, s'ent fut tout expr&egrave;s dans unne autre partie d'sa boutique, tuounnant l'dos &agrave; l'Anmin Phlip'; dans l'entre temps l'Anmin Phlip' avait avisai la figue (il avait les yiers bons et l'nais bein fein) et pront coumme la poudre qu'il 'tait, vite en sans auqun souci ou'd'sendit avaut s'en g&ocirc;zi. L'Anmin Gaudin en arrivant &agrave; san compteux, se meins, <i>apparemment</i> tout g&ecirc;nai, &agrave; cherchi pour tchique chose, &iuml; tuonne et ratounne tout sur l'compteux, tellement que l'Anmin Phlip' l'y d'mandit pour tchest tchil'tait &agrave; cherchi? Mais Mess Gaudin l'y r&ecirc;ponnit bein rupaiement : Laisse m&eacute; en r'pos! et continuit &agrave; cherchi de pus bel; mais l'Anmin Phlip' 'tait g&ecirc;nai et &iuml; f&icirc;t la question une deuxi&egrave;me fais : Mais tchest don qu'tu cherches? S'n'anmin l'y r&ecirc;pondit : &#8220;Je soummes remplis d'rats, et j'avais empoi&egrave;zonnai une figue pour lus dounn&eacute;, j'lavais meinze sur le compteux et j'en' la vai pus! Ah! se f&icirc;t l'Anmin Phlip', &#8220;j'ai manghie!&#8221; Et pis che fut l&agrave; que l'Anmin Gaudin se mins &agrave; battre ses bras, coumme si n'formaient pon partie d'sen corps; ch'tait coumme des ailes de moulin-&agrave;-vent, et y s'meins &agrave; dithe : Ah malheutheux! Ah malheutheux qu&eacute; j'sis! J'veins d'empoi&euml;zonn&eacute; le plus grand anmin qu'j'ai au monde, et, en veint tout au m&eacute;'ses'p&eacute; et se meins &agrave; tapp&eacute; bein d&ucirc; sus s'en'estoma et pis y preins d'un diver embront un tumbler, &iuml; l'y meins d'la moutarde, d'l'huile duouche, du vinaigre, du paivre, du sai, et un tas d'autres ramas'scies, et pis vos tuounnit et ratuounnit tout dans san grand verre, et il 'tait tout pien, et pis y donnit toute la verraie &agrave; s'n'anmin, l'y disant : prends vite, avale tout!<br/>
<br/>
Mais tout l'temps que l'Anmin Gaudin 'tait &agrave; pr&eacute;path&eacute; san <i>stuff</i>; l'anmin Phlip veint a av&eacute; caud &egrave;s ouothelles, et tout muouill&iuml; d'sueu, et bian comme une chique, et quand y l'y d&icirc;t &#8220;avale tout,&#8221; chest que j'vos promets bein qui'n'f&icirc;t pon d'compliements, et <i>down it went</i> avaut sa gorge, <i>clean as a whistle</i>; il &eacute;theai avalait l'verre ait-ou s'il avait fallu, avec la tchulliy. Mais la dose &eacute;tait tellement forte qu'ou 'restait pon longtemps &agrave; bas! &iuml; smeins &agrave; vomi (respect d'vous) et a vomi jusqu'&agrave; qu'la figue erveint; ce fut l&agrave; l'moment que l'Anmin Gaudin pathu contant! t&eacute; v'la sauvait se fit &iuml;, et y n'f&icirc;t que r&eacute;p&eacute;t&eacute; : H&eacute;las! H&eacute;las! si j't'avais empoiezonnai! T&eacute; qu'est man pus grand anmin au monde, j'en m'en sais janmais er-pardonnai!<br/>
<br/>
Inutile de dithe qu'apr&egrave;s chounna l'Anmin Gaudin put bein trust&eacute; l'Anmin Phlip' et y put bein mettre tout chein tchi voulait sur l'compteux, l'Anmin Phlip' pour reim au monde, n'en &eacute;theai pon manghi!!<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="farce.html">Eune farce</a><p>
<li><a href="buonvier.html">Un Buon Vier Jerriais</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

