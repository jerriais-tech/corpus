<HTML>
<HEAD>
<TITLE>Lettre Jerrsiaise Dimanche le 2 d'Mai 1993</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerrsiaise Dimanche le 2 d'Mai 1993</h2></font></center><p>


Bonjour a toups tch&eacute;-coute la lettre a matin, ch&eacute;s Clifford Lainsney tch'al pliaisi d'vos addrechi.<br/>
<br/>
Premiethement une announce. Si ch'est qu'ou s'etes en vos prom'nons dans la contr&eacute;e d'la Trin't&eacute; aniet entre les heuthes de 10.30 et 4.30, ne mantchez pas d'visiter la Salle Paroissalle de Trin't&eacute;, car y'a une magnifiqe exhibition d'Otis d'ferme en minniathuthe construits pas le Sieur Steve Pinel. J'vos r'commande d'y payi une visite. Les proc&eacute;es sonts en faveur de Leukemia et Jersey Mencap, et y m'assuthe qui a'sont a servi de bouons Th&eacute;es d'Cr&ecirc;me a ch't l'ev&eacute;e. L'entr&eacute;e sont 50p.<br/>
<br/>
Ch'tait un pliaisi acquo une fais de vais tant d'gens se reuni dans la Chapelle d'Ebenezer Dinmanche pass&eacute; pour le service anuel de L'Assembli&eacute;e D'Jerriais. J'eumes l'opportunite d'entendre un service conduit en Jerriais, auve des cantiques bein connues, et la congregation avaient l'air de s'r&eacute;joui en participant la Glouaithe de Dgieu. Y faut espether que j'pourrons continu&eacute; chutte celebration speciale dans notre ancienne langue.<br/>
<br/>
Achteu, j'voudrais vos r'cit&eacute; un p'tit accompte d'une visite que j'primes Veronica et m&eacute; y'a tchinze jours. J'vos d'mande extchuse car y'a tchique mots que j'menvais prononcer en anglais a cause de facilit&eacute;. Pour une dgiexiene d'ann&eacute;es un vingtaine de membres de la congregagion de not eglise a St. Ouen ont pass&eacute; une s'm'naine normallement dans les temps d'p&acirc;que a &quot;Spring Harvest&quot;. &quot;Spring Harvest&quot; represente une assembliement d'gens tchi cherche a augmenter lus position comme chr&ecirc;tiens. L'endrait de chutte reunion est situ&eacute; sus iun des fanmeux empliachements a Butlins Holiday Camp a Minehead. Minehead est situ&eacute; sus la cote du cann&eacute; d'Bristol.<br/>
<br/>
Pour tchiqe an&eacute;es plusieurs membres nos ont tempet&eacute;s d'les joindre, mais j'avais trejours la meme extrhuse. &quot;Ch&egrave;s pour les jeunes, pas des veillards comme nous. Enfin ch't'ann&eacute;e j'avons c&egrave;d&eacute;, et comme tchi que je sommes contents d'y'avait t&eacute;.<br/>
<br/>
En arrivont a Eastleigh j'primes un moto a louage auve deux anmins et dans l'cououthant d&eacute; tr&aacute;is heuthes et d'mie j'avaimes arriv&eacute; a not destination. Y'avait envers 9 milles gens sus l'camp et j't'aimes acc'mod&eacute;s dans des chalets. Pas exactment le luxe de l'Hotel Horizon, mais acceptablye. Ch'tait une affaithe pour nous novices de trouver not c'm'nin parmi chu fliochet, mais j'reussimes et dans p'tit temps j'avaimes trouver la tente principal, le restaurant.<br/>
<br/>
Pouvous envisagi 4 Milles personnes assis dans l'restaurant, servis et en route dans l'couothant d'une heuthe. Le service est incriyab'le et l'mangi bouon. Quouqiqu' j'primes des p'tites tourn&eacute;es s's'arlev&eacute;es dans l'moto, la principal raison pour not visite 'tait not concerne envers le peuplye du monde, nos fanmillyes, et l'envithonnement dans tchi que r'vivons. J'voulons que tous-que Dgieu a cr&eacute;er escait preserver et soigni, en ordre que les generations tchi nos suive authont un hethitage de tchi tch'ils ont sethont fiers et ermercient.<br/>
<br/>
Toutes les conferences futes condites par des experts auve l'experience dans lus sujet, et y nos assuthites sans autchune doubtance que pour le Chr&ecirc;tien, la mort n'est pas la fin, et qu'el ciel est une pliaiche r&eacute;al. J'viyons l'avenin d'une diffethente veue qu'el sien tch'in vit que pour le jour. Duthant l'cououthant de deux seth&eacute;es, une collection fut prinse et l'montant de &pound;49000.00 fut collect&eacute; pour etre partigi parmi differentes charit&eacute;es.<br/>
<br/>
Le pays est p'tetre en recession, mais quand la tchestchion s'presente pour aidgi a son pr&ecirc;chain, les gens ne manque pas d'respondre auve lus g&egrave;n&eacute;thosit&eacute;.<br/>
<br/>
En tout, j'passimes une raide bouonne s'm'naine, et malgr&eacute; aver presque perdu nos vouaix a cause d'aver chanter thchoueuthuesement dans les celebrations, j't'aimes hardi contents d'aver 'tait a &quot;Spring Harvest&quot;. Jie r'tour'nons.<br/>
<br/>
J'vos souhaite une bouonne journ&eacute;e,<br/>
<br/>
A La Pr&egrave;chaine.<br/>
<br/>
Clifford Laisney<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

