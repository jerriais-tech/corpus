<HTML>
<HEAD>
<TITLE>La Surpr&icirc;nse</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Surpr&icirc;nse</h2></font></center><p>
<br/>
<br/>
<b>Par <a href="perchard.html">A. L. P.</a></b><br/>

<i>(des pages d&eacute; diff&eacute;thentes v&egrave;rsions d'scrits)</i><br/>
<br/>

<br/>
<br/>
<b>Charact&eacute;thes.</b><br/>
<br/>
<br/>
Missis Lesbith&eacute;<br/>
Janet<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ses deux filles d&ecirc;j&agrave; d'eune certaine &acirc;ge<br/>
Le Sieur Laverty <br/>
<br/>
</div><div align="center"><b>Sc&egrave;ne</b><br/>
<br/>
</div><div align="left">L&eacute; p'tit parleux siez Missis Lesbith&eacute; d&eacute; v&egrave;rs 9 heuthes du s&eacute;, en hiv&eacute;. Les trais femmes sont &agrave; ouvrer etc.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;N&eacute; v'l&agrave; qu'il est temps d'aller s'couochi mes p'tites, va nos faithe eune tass&eacute;e d&eacute; coco t&eacute; Bella, et apporte les mervelles en t'en r'vevant.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va faithe l&eacute; coco t&eacute; Bella, apporte les mervelles Bella, fait choun-ch&icirc;n fait chounna, pourtchi m&eacute;, absolument Janet pourrait bein y aller pour eune fais, &agrave; la plia&icirc;che d&eacute; faithe tr&eacute;jous la danme!<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'ercemenche pas tout chut ni&ocirc;l&icirc;n l&agrave; &agrave; l'heuthe qu'il est, j'sis bein trop l&acirc;ss&eacute;e pour dit&eacute;.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis m&eacute; j'n'y pas j'crai bein! J'ai 't&eacute; &agrave; laver et f&eacute;ther tout l'jour tandis qu&eacute; Janet &agrave; 't&eacute; assise sus san dri&eacute;the &agrave; ouvrer des cauches pour l&eacute; Recteu.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein chut pou&ocirc;rre corps l&agrave; n'&agrave; pas d'femme &agrave; l'y'en ouvrer, et i' m'dit l'autre jour qu'il &egrave;sp&eacute;thait qu&eacute; j'm'en allais en faithe pour l&eacute; baz&acirc;rre car il en &agrave; grand besoin d&eacute; neuves.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu en as d&ecirc;j&agrave; fait six ou sept pathes pour l&eacute; Baz&acirc;rre, absolument i' n's'en va pas user tout ch'l&agrave; dans un an!<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais l&icirc; faithe cadeau d&eacute; ch&egrave;s ch&icirc;n, j'ai d&ecirc;cou'ert qu&eacute; ch'est san jour d&eacute; naissance la s'maine tchi veint.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;L's affaithes en font valet. J'pensais bein qu&eacute; t'avais ieu t'n yi sus li d&egrave;pis qu'sa femme mouothit l'ann&eacute;e pass&eacute;e, i' f'tha mus d&eacute; r'garder &agrave; li valet!<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Janet f'thait eune raide bouanne femme d&eacute; recteu, au mains oulle a des manni&eacute;thes coumme eune d&eacute;moua&icirc;selle, qu'est pas qu&eacute; j&eacute; n'peux en dithe d&eacute; t&eacute;.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ses belles manni&eacute;thes n'l&icirc; servithez pas d'grand chose si faudrait qu'ou s'mett'tait &agrave; netti chutte grand' caserne d&eacute; rectorat l&agrave; toutes les s'maines.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chutte Missis Tracas l&agrave; qui garde maison pour li fait tout chounna.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, &agrave; ch't heu, mais s'i' s&eacute; r'mathie i' n'pou&ocirc;rra pas afforder eune servante constante, rein qu'eune lav'th&ecirc;sse un d'mi&eacute; jour la s'maine.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment qu'tu counnais ses affaithes si bein t&eacute;?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' m'l&agrave; dit &agrave; ch't arl&eacute;v&eacute;e quand 'ous 'taites hortes &agrave; votre r&ecirc;union pour l&eacute; Baz&acirc;rre.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est v'nu ich&icirc;n &agrave; ch't arl&eacute;v&eacute;e!<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et tu n'tais pas l&agrave; t&eacute; Janet, tchi dommage, i' dait aver 't&eacute; d&eacute;chu.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue nouffait, ch'tait m&eacute; qu'i' voulait vaie.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;T&eacute;, tch'est qu&eacute; l'recteu pouvait aver &agrave; t'dithe &agrave; t&eacute;?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu s'sais p't&ecirc;tre ravie!<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Manni&eacute;the d'&icirc;nsolente!<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi qu'il est v'nu?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour m&eacute; d'mander d&eacute; l&icirc; faithe des mervelles et d'la g&acirc;che pour quand sa soeur s'en va v'n&icirc;n pour b&eacute;the du th&eacute;e.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et quand tchi qu'ch'est pour &ecirc;tre chounna?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mardi tchi veint.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;L'anniversaithe d&eacute; san jour d&eacute; naissance.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu f'thas la p&acirc;tich'rie lundi t&eacute; Bella, et Janet pou&ocirc;rra l'emporter auvec l'yi en allant l&icirc; dounner ses cauches.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sus l'autre sens j'pou&ocirc;rrais l'y emporter les cauches en allant auvec les g&acirc;ches.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&icirc;thai m&eacute;, j'aimthais bein ervaie sa soeur, i' m'l'avait &icirc;ntroduite l'ann&eacute;e pass&eacute;e.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, et ou pensit dans l'temps qu'tu 'tais hardi &agrave; teurs, ch'est la pourtchi qui n'y'&agrave; qu'm&eacute; d'&icirc;nvit&eacute;e &agrave; b&eacute;the du th&eacute;e.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est &icirc;ncriyabl'ye! Ma pou&ocirc;rre Janet ch'est un affront &agrave; l&icirc; faithe! Et quant &agrave; t&eacute; tu n'est qu'eune manni&eacute;the d&eacute; souol'v&eacute;e!<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Souol'v&eacute;e, viyant qu&eacute; j'm'en vais b&eacute;the du th&eacute;e auvec l&eacute; Recteu et sa soeur, eh bein n'en v'l&agrave; eune bouanne.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en v'l&agrave; assez, va t'en faithe l&eacute; coco.<br/>
<br/>
(Bella s'en va, mais r'entre aussit&ocirc;t).<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;N&eacute; v'la tchiqu'uns qui tappe &agrave; porte, Janet f'tha mus d'aller la r&ecirc;pondre.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Janet se leve pour d'ver aller r&ecirc;pondre la porte).<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qui peut &ecirc;tre la &agrave; l'heuthe qu'il est.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'sais pas, ma robe est-alle achifonn&eacute;e, j&eacute; veurs pas r&ecirc;pondre la porte ayant l'air coumme un &ecirc;pe&ucirc;thas?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut i' t'la f&eacute;ther tandi qu'tchique pou&ocirc;rre corps est &agrave; g'ler sus l'portico!<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marche Janet, tu pathais magnifique coumme tr&eacute;jous, et t&eacute; Bella va nos faithe not' coco, don.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Janet s'en va r&ecirc;pondre la porte).<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dgieu merci quand l'jour veindra qui y'&eacute;tha aut chose dans ma vie qu&eacute; du coco et du travas.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si tu &egrave;s &agrave; faithe allusion &egrave;s jou&eacute;es du mathiage, tu f'thas mus d'n'y penser pas, car j&eacute; n'sais pas o&ugrave;'est qu'est l'houmme qui pou&ocirc;rrait supporter dit&eacute; coumme t&eacute; &agrave; len'tou d'li.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mercie, mais j'n'ai pas accouo perdu &egrave;sp&eacute;thance.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bella s'en va).<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;L'&egrave;sp&eacute;thance est eune belle chose &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Janet entre suivie par le Sieur Laverty).<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e ch'est Mess Laverty qu'est en embarras.<br/>
<br/>
Mon. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoeur Missis Lesbith&eacute;, j'vos d'mande extchuse pour m'en v'n&icirc;n vos d&ecirc;rangi &agrave; l'heuthe qu'il est, mais j&eacute; n'savais pon iou tou&ocirc;ner pour d&eacute; l'aide aupr&egrave;s aver 't&eacute; si longtemps hors d&eacute; parmi touos vous.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'nos 'taimes bein apperchues qu'ous 'taites ervenus d&eacute; votre viage, et coumment qu'ou vos &ecirc;tes plius au Canada.<br/>
<br/>
Mon. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait bein &icirc;nt&eacute;r&ecirc;ssant, et bein plia&icirc;sant pour m&eacute; d'ervaie mes gens la bas, mais dgiex-huit mais est hardi longtemps &agrave; &ecirc;tre hors d&eacute; siez-s&eacute;.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Etes-ous &agrave; pr&eacute;pather tout pour quand votre soeur s'en va r'arriver &eacute;tout, j'ai bein veu qu'ou n'est pas accouo ervenue lyi?<br/>
<br/>
Mon. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, ou' n's'en r'veint pas, ou' s'mathyi &agrave; un Canadien, y'&agrave; tchiques mais, j'sis tout seu &agrave; ch't heu.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein certainement qu'ous &ecirc;tes en embarras, et ous avez tapp&eacute; &agrave; la bouanne porte, j'counnais tout l'monde par ich&icirc;n et j'sis se&ucirc;se qu&eacute; j'peux vos r'qu&eacute;mander eune femme pour garder maison pour vous.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et dans l'entre temps si j'peux vos rendre s'cours sus autchun sens, ch's'sa un plia&icirc;si pour m&eacute;.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais v&eacute;the Janet tchi bouanne id&eacute;e!<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'vos r'mercie, mais ch'n'est pas l&agrave; la raison qu&eacute; j'sis ich&icirc;n.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan M'm&eacute;e, Mess Laverty n'peut pas entrer siez li, il &agrave; perdu sa cliet.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'l'avais &agrave; la main en amontant l'all&eacute;e du gard&icirc;n, mais j'ai chopp&eacute; sus l&eacute; d'gr&eacute; d'bas du portico et oulle &agrave; vol&eacute; d'entre mes d&eacute;es, j'l'ai ouie tchaie dans la bordeuse &agrave; drouaite d&eacute; la porte.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mess Laverty &agrave; pens&eacute; qu'assez qu&eacute; nos deux maisons sont les m&ecirc;mes, qu'y'&eacute;thait p't&ecirc;tre eune possibilit&eacute; qu&eacute; not' cliet f'thait dans sa s&eacute;the&ucirc;se.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nouffait, ou n'y f'tha pas, j'e&ucirc;mes eune neuve s&eacute;the&ucirc;se d&eacute; m&icirc;nse, y'&agrave; tchiques ann&eacute;es, et ch'n'est pas dutout la m&ecirc;me cliet coumme d&eacute;vant.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'f'thai mus d'aller fou&ocirc;llyi dans la bordeuse pour la meinne don. J'ai ergret d'vos aver d&ecirc;rangies.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'f'thai bein vos aidgi &agrave; cherchi pour.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais nennin, j&eacute; n'voudrais pas vos faithe d&ecirc;haller d'la fraid qui fait, et pis nou n'vait pon la main d'vant s&eacute; d&eacute;hors.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Certainement Janet peut aller vos aidgi, demande &agrave; Bella d'apporter la lanterne et tes galoches. A tchi bouan d'aver des vaisins si n'peuvent pas v'n&icirc;n &agrave; votre s'cours.<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Janet &agrave; la porte).<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bella, apporte m&eacute; la lanterne et mes galoches.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;(appathaissant). Bon, t'en vas tu &agrave; wish-b&agrave;? Oh j'vos d'mande extchuse, j&eacute; n'savais pas qu&eacute; j'ava&icirc;mes d'la visite. Bonsoeur Mess Laverty.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mess Laverty &agrave; laissit tchaie sa cliet dans l'gard&icirc;n et j'm'en vais l'y aidgi &agrave; la trouver.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&egrave;sp&eacute;the qu&eacute; j'allons aver la chance, autrement j&eacute; n'm'en vais pas aver iou couochi &agrave; ces's&eacute;.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou f'thez mus d'erv&eacute;nin ich&icirc;n quand ou l'&eacute;thez trouv&eacute;e, et j'vos f'thai du coco, car ous allez &ecirc;tre gl&eacute;s. Enfliube t&eacute;, t&eacute; Janet, ou tu r'&eacute;thas la roupie au nez demain.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vraiment Bella, en est-che l&agrave; d'tchi dithe!<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle &agrave; raison, ch'est un r'nouv&eacute; d'oui eune fille aussi &agrave; la bouanne fouai et direct coumme Bella.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Au r'nouv&eacute; tout est b&eacute;, quant &agrave; m&eacute; j'ai bein souvent d'la peine &agrave; craithe qu&eacute; Janet et l'yi sont soeurs.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Janet qu'&agrave; m&icirc;ns sa shawl s'appr&ecirc;che).<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis pr&ecirc;te Mess. Laverty, vos plia&icirc;t'i' prendre la lanterne.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu f'thas mus d&eacute; t'n&icirc;n l'bras &agrave; Mess. Laverty, Janet, sustout dans san gard&icirc;n car ch'est du t&egrave;rrain &ecirc;trange.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos en faites pas j'm'en vais sou&ocirc;gni d'Miss Janet. En route don.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Janet et Mons. L. s'en vont).<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' s'en va &ecirc;tre bein plia&icirc;sant d&eacute; r'aver Mess. Laverty siez li aupr&egrave;r si longtemps.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et sans sa soeur, ch'en 'tait t'i' l&agrave; eune manni&eacute;the d&eacute; s&eacute;cr&ecirc;che, s'i' janmais y'en &agrave; ieu ieune.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou s'gardait &agrave; lyi m&ecirc;me ch'est bein se&ucirc;x.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et ou gardait s'n yi sus san fr&eacute;the, i' n'&ocirc;sait pas p&acirc;ler quand ou' 'tait l&agrave;.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' s'peut qu'ou n'avait pas d'sou d'l'yi m&ecirc;me, et qu'oulle avait peux qu&eacute; si san fr&eacute;the s&eacute; mathait qu'oulle &eacute;thait 't&eacute; forchie d&eacute; s'n aller ailleurs et d'gangnyi sa vie.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bella est &agrave; la f'n&ecirc;tre &agrave; &ecirc;pier pour vaie l's autres).<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et assez qu'oulle &agrave; trouv&eacute; un houmme ou' n'est pas g&ecirc;n&eacute;e d'li d'autre. Faudrai qu'ou pou&ocirc;rrait l&eacute; vaie &agrave; ch't heu.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peux tu les vaie?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'i' sont &agrave; faithe?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' sont baissies &agrave; cherfou&ocirc;llyi dans la bordeuse. (en riant). Janet est &agrave; &ecirc;scouer eune main, j'crai bein qu'oulle &agrave; trouv&eacute; eune limache ou tchique salopthie.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh la pou&ocirc;rre fille, v'l&agrave; tchi dait &ecirc;tre &agrave; l&icirc; cou&ocirc;ter tchique chose d'&ecirc;tre &agrave; sallit ses mains d'l&agrave; sorte.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'peux bein l'craithe, l'yi qui n'met janmais l'pid dans l'gard&icirc;n sinon qu&eacute; pour prendre l'air, ou' n'counnais pas eune rose d'auvec du p&icirc;sse-au-liet. Tch'est qu'ou n'f'tha pon pour s'appr&eacute;chi d'un ??? chette-l&agrave;, n'&aacute; pon accouo 't&eacute; &icirc;nvent&eacute;.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si Janet n&eacute; trouve pas un houmme ch'est pon manque d'&ecirc;tre r&eacute;spectabl'ye, et faut qu&eacute; j'd&icirc;che qu&eacute; v'l&agrave; tchi m'enl&eacute;v'thai un grand fard&eacute; s'oulle allait s'mathier, et Mess Laverty s'rait eune bouanne happe. Tch'est qu'i' sont &agrave; faithe &agrave; ch't'heu?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mess. Laverty veint d'l&icirc; frotter la main auvec san mou&ocirc;chet, tandi qu'Janet &agrave; 't&eacute; &agrave; l&eacute; r'garder dans l'i&egrave;rs, la grand' b&ecirc;tasse.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&egrave;sp&eacute;the qu'i' n's'en va pas s&eacute; t'n&icirc;n ich&icirc;n trop longtemps, j'ai besoin d'ma liet, l&eacute; coco est t'i' caud?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais pense &agrave; Janet, tu n'voudrais pas l&icirc; g&acirc;ter ses chances, ch'est l'amour d&eacute;vant tout autres m&ecirc;me tan liet. J'l&eacute; pliains bein l&eacute; pou&ocirc;rre gas.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les v'l&agrave; &agrave; la porte, et dgatte coumment qu'tu p&acirc;le tandi qu'il est ich&icirc;n.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;(en s'n allant). Oui.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ou rencontre Janet et Mess Laverty dans la porte).<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allez vos assi&eacute;the, j'm'en vais apporter l'coco. Dounne m&eacute; la lanterne Mess. Laverty. (Ou s'en va).<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou n'avez pas 'tait longtemps, ou f'thez mus prendre not' lanterne en vos en r'allant en cas d'un autre malheur.<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'avons pas trouv&eacute; la cliet.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, oulle est cans la bordeuse pourtant car j'l'ai entendu quant oulle &agrave; tchaie. J'f'thais mus d&eacute; n'rester pas pour d&eacute; coco car i' faut qu'j'&acirc;lle cherchi un liet d&eacute; tchiquebord.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y'&agrave; pon personne qui loue des chambres ich&icirc;n a'len'tou et la pus pr&egrave;s h&ocirc;tel est &agrave; la Crou&eacute;e d'Bouais.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou n'pouvez pas vos n'aller trais milles &agrave; pid &agrave; l'heuthe qu'il est. M'm&eacute;e, Mess Laverty pou&ocirc;rrait si en cas couochit ich&icirc;n.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais certainement, j&eacute; n'voudrais pas penser d'vos laissi vos n'aller ailleurs. Janet va mettre des l&icirc;ncheurs sus l'liet dans la chambre au haut d'la mont&eacute;e, et met eune boutelle d&eacute;dans pour l&eacute; cauffer.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tout arrangi don, j'm'en vais laver mes mains, vos plia&icirc;t'i' laver les votres &eacute;tout d&eacute;vant souper.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si vos plia&icirc;t, y'avait gentiment d'limaches dans chutte <br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' sont hors laver lus mains, et Janet s'en va mettre des frais l&icirc;ncheurs sus l'liet, i' n'ont pas trouv&eacute; la cliet de m&ecirc;me Mess. Laverty s'en va couochi ich&icirc;n.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Iou?<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Agrave; haut.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein, mais dans la tchelle chambre?<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas &icirc;mportant, va mettre d&eacute; l'ieau &agrave; cauffer pour mettre eune boutelle dans l'liet.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est-che man liet qu'ou y'avez prom&icirc;ns? &#8230; J'&eacute;thais bein deu m'en douter! Eh bein Janet peut l&icirc; dounner l'siein, j'sis enny'aie d'&ecirc;tre &#8220;Joe&#8221; par ich&icirc;n et j&eacute; n'm'en vais pas m'd&ecirc;couochi pour autchun houmme.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais-t&eacute; les v'ch&icirc;n, et n'ai pas l'malheur d'en dithe un mot en d'vant d'li.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Mons. L. entre).<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah du coco, i' sent &agrave; bouan valet, est-che t&eacute; qui l'&agrave; fait Bella?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, l&agrave; assiev'ous, vos plia&icirc;t'i' eune mervelle?<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie. (Il en prend eune bouochie). Umm ch'est des d'lices.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est m&eacute; qui l's &agrave; faites &eacute;tout.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou-est qu'est Janet?<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle est horte mettre la boutelle dans l'liet.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans la chambre au haut d'la mont&eacute;e?<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est man liet ch't'i l&agrave;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Janet entre).<br/>
<br/>
J.&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave; la chambre est pr&ecirc;te quand ou voudrez vos couochi.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie, mais j'n'aime pas penser qu&eacute; j'm'en vais d&ecirc;couochi Bella, j'&eacute;thais bein peut m'allouogni sus l'sofa, il est bein comfortabl'ye.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas du tout, Bella s'en va y couochi, oulle est tr&eacute;jous la pr&eacute;unmi&eacute;the par les c'm&icirc;ns au mat&icirc;n et ou pou&ocirc;rra faithe san tripot sans desterber personne. Eh bein j'm'en vais m'couochi.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et m&eacute; &eacute;tout. (Janet qu'est &agrave; souper va pour s&eacute; l'ver). N'vos d&ecirc;rangez pas Miss Janet j'm'en vais amonter auvec votre m&eacute;m&eacute;e, j'sais bein man c'm&icirc;n.<br/>
<br/>
??&nbsp;&nbsp;&nbsp;&nbsp;&nbsp;&nbsp;&nbsp;&nbsp;?? s'rez mathi&eacute;e. L&agrave; est tu bein?<br/>
<br/>
??&nbsp;&nbsp;&nbsp;&nbsp;&nbsp;&nbsp;&nbsp;&nbsp;?? oh tu n'as pas un br&icirc;n d'natuth&eacute; t&eacute;!<br/>
<br/>
??&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dors-t&eacute;, tu t'en vas en aver bein d'autre &agrave; enduther quand tu s'sas mathi&eacute;e. A d'main.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ou s'en va auvec la vaiselle et d&ecirc;tient la lampe en s'n allant Janet s&eacute; tou&ocirc;nne deux-trais fais et pis la porte ouvre et Mons. Laverty entre).<br/>
<br/>
Jan&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'est la?<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est m&eacute;, j'veurs t&eacute; p&acirc;ler ma chi&eacute;the.<br/>
<br/>
Jan&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh Mess. Laverty.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'peux t'i' entrer?<br/>
<br/>
Jan.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Extchuse m&eacute; &agrave; m'en v'n&icirc;n coumme choun-ch&icirc;n, mais j&eacute; n'm'en vais pas pouver dormi d'penser &agrave; t&eacute; ich&icirc;n bas sus l'sofa. (I' s'assied sus l'bord du sofa). Tu peux bein d'vinner tch'est qu&eacute; j'veurs t&eacute; d'mander &egrave;s-che'pon?<br/>
<br/>
Jan&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu s'sas bein &agrave; t'n aise j't&eacute; promets, j'ai id&eacute;e d'aver eune femme &agrave; garder maison &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bella appathais &agrave; la porte).<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Heh, tch'est y'&agrave; en allant ich&icirc;n! Mess Laverty ou'est qu'est vot' bouan sens &agrave; vos en v'n&icirc;n trouver Janet coumme choun-ch&icirc;n?<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Janet &#8230; mais &#8230; mais j'pensais qu&eacute; ch'tait t&eacute; Bella! Grand p&eacute;the d&eacute; Grace tch'est qu'j'ai fait!<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu pensais qu&eacute; ch'tait m&eacute;, eh bein v'l&agrave; tchi t'sert bein si tu as d'mand&eacute; &agrave; Janet d&eacute; t'mathier par m&ecirc;pr&icirc;nse, tu es trop pr&ecirc;ssi valet.<br/>
<br/>
Jan &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu avais &agrave; qu'faithe d&eacute; t'en v'n&icirc;n d'm&ecirc;me t&eacute; Bella. (Ou plieuthe).<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;(en entrant). Mais tch'est qu'y'&agrave; don, Janet pourtchi qu'tu plieuthe ma p'tite?<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est d'ma faute Missis Lesbith&eacute;, j'm&eacute; sis env'nu &agrave; bas pensant d'trouver Bella sus l'sofa car j'voulais l&icirc; d'mander d&eacute; m'mathier.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bella!<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et ch'tait Janet sus l'sofa!<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sans la veue j&eacute; n'l'ai pas r&ecirc;alis&eacute;.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et as tu dit oui Janet?<br/>
<br/>
Jan&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais pourtchi pas pou&ocirc;rre b&ecirc;te!<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais M'm&eacute;e!<br/>
<br/>
Jan &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'm'&agrave; pas vraiment d'mandait.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, Bella &agrave; entrait justement en temps pour m&eacute; sauver la vie. J'ai ergret Miss Janet.<br/>
<br/>
Jan&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein, mais j'&eacute;thais dit oui ou savez.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sans &ecirc;tre en amour d&eacute; m&eacute; ni rein.<br/>
<br/>
Jan &nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e dit tr&eacute;jous qu&eacute; l'amour veint aupr&egrave;s l'mathiage, mais criy'ous qu'Bella est en amour d&eacute; vous don?<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&egrave;speth&eacute; bein qu'oui, car j'y'sis d'yi et j'ai id&eacute;e d'la mathier.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ma fingre ch'est pas tout qui peuvent dithe qu'ils ont ieut deux offres d'mathiage dans l'm&ecirc;me jour, coumme m&eacute;.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Deux! Ch'est pas par chance l&eacute; bouochi qu'&agrave; ieu l'affront d&eacute; faithe dit&eacute;! I' n'est janmais pr&ecirc;ssi quand i' veint &agrave; ches drain.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, ch'est d'Janet qu'il est en amour pas d'm&eacute;. Ch'est l'Recteu qui m'&agrave; d'mand&eacute; quand il est v'nu.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'y as pas dit oui, as tu?<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Au bonheu, ch'est m&eacute; qu'tu t'en vas mathier.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais dit mercie don Bella.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'm'en vais pas dithe mercie, ni oui, ni nennin pas qu&eacute; j'n'ai fait au Recteu.<br/>
<br/>
Jan&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu r'dotte don, si ch'tait m&eacute; &#8230;<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;(&icirc;nterrompant). Mais ch'n'est pas t&eacute; ch'est m&eacute;.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi qu'tu est &agrave; &ecirc;tre si difficile? J'sis pr&ecirc;t &agrave; t'mathier demain s'tu veurs.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'vai pas ou'est qu'est la pr&ecirc;sse m&eacute;, j'ai ieu deux offres aniet, et coumme nou dit tr&eacute;jous qu'i' n'y'&agrave; janmais deux sans trais ch'est p't&ecirc;tre pas finnit. Sus autchun sens auvec deux offres en main j'peux afforder &agrave; attendre &agrave; vais tch'est qui s'sa l'traisi&egrave;me.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu m&eacute;thite d&eacute; t'trouver rest&eacute;s sus l'ais &agrave; jouer d'itelles gammes. Tu &egrave;s &icirc;nsupportabl'ye.<br/>
<br/>
B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis coumme j'ai 't&eacute; faite et rein m'm&eacute; chang'ra. J'm'en vais s'couochi.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bella s'en va laissant les autres sans mot &agrave; dithe coumme les ridgeaux freunment).<br/>
<br/>
<br/>
<br/>
[...]
<br/>
<br/>
 <br/>
<br/>
???&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;. J'l&eacute; pliains bein l&eacute; pou&ocirc;rre gas!<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;N&eacute; v'la tchiqu'uns &agrave; la porte.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'soummes en ayant de la visite &agrave; ces-s&eacute;. J'm'en vais aller repondre.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bella s'en va).<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qui peut &ecirc;tre la j&eacute; n'sais?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bella r'entre suivie par Lydia).<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos g&ecirc;nez pas Missis Le Sue&ucirc;x, i' n'est pas perdu, et chein qui n'est pas perdu s'ertrouve.<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah Missis Lespith&eacute;, j&eacute; n'sais pas tchi faithe, man pou&ocirc;rre petit cat manque. I' n'tait pas l&agrave; quand j'ai r'arriv&eacute; et bieau qu&eacute; j'l'y ai cri&eacute; i' n's'est pas m&ocirc;tr&eacute;.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'pensaites pas qu'ou l'laissa&icirc;tes d&eacute;hors au s&eacute;.<br/>
<br/>
Lydia &nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, et j'sus se&ucirc;se qu'il 't&eacute; dans sa tchaise quand j'm&eacute; sis env'nue aupr&egrave;s l'th&eacute;e. Ou'&egrave;st qu'i' peut &ecirc;tre chut pou&ocirc;rre petit!<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue i' peut bein souognyi d'li m&ecirc;me, i' n'est pas si p'tit coumme tout chounna, j'l&eacute; vis iun d's autres jours et j'fut ravie d'vaie combein gros qu'il 'tait d&eacute;v'nu derni&eacute;thement.<br/>
<br/>
Lydia &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the il a amand&eacute; hardi &agrave; ches drain, ch'est vrai qu'i' mange coumme un foueux &eacute;tout.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est seux qu'il est arronn&eacute; &agrave; dormi dans tchique coin, il est tout probabl'ye qu'i' s'en va &ecirc;tre l&agrave; quand tu t'en vas r'arriver.<br/>
<br/>
Lydia &nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut l'&egrave;sp&eacute;ther, car ch'est toute ma compangnie! J'en sis vraiment g&ecirc;n&eacute;e dgia, car y'&agrave; tchiquechose d&eacute; dr&ocirc;le en allant par ich&icirc;n.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'ou voulez dithe?<br/>
<br/>
Lydia &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'&ocirc;sais quasiment pas m'en v'n&icirc;n ich&icirc;n car y'&agrave; des raudeurs dans l'gard&icirc;n au Sieur Laverty. J'crai bein qu'i' son ten train d'voler assez qu'la maison est vi&egrave;de.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais est-che qu'ou n'sava&icirc;tes pas qu&eacute; l'Sieur Laverty est erv&eacute;nu?<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, d&eacute; quand tchi?<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' r'vint hi&egrave;r, et ch'est Janet et li qui sont dans l'gardin &agrave; cherchi pour sa cliet, car i' l'&agrave; laissie tchaie par accident.<br/>
<br/>
???&nbsp;&nbsp;&nbsp;&nbsp;&nbsp;&nbsp;&nbsp;&nbsp;??? bein j'n'ai pas rein &agrave; m'g&ecirc;ner don, j'f'thais mus d'm'en d'aller vaie pour man pou&ocirc;rre p'tit cat, ou n'criyis pas qu'i' pou&ocirc;rrait m'aver suivie pus bouanne heuthe et &ecirc;tre fou&ocirc;rr&eacute; tchique bord ich&icirc;n.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'en &eacute;tha&icirc;mes veut tchiquechose, mais s'ou n'pouvez pas l'trouver erv&eacute;nez m&eacute; l'dithe et j'&icirc;thai vos aidgi &agrave; cherchi pour.<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie, mercie bein des fais, j'ai ergret d'&ecirc;tre &agrave; vos d&ecirc;rangi d'la sorte.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein man doue.<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;A d'main accouo eune fais Missis Lesbith&eacute;, n't&eacute; d&ecirc;range pas d&eacute; v'n&icirc;n &agrave; la porte Bella.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lydia s'en va).<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&egrave;speth&eacute; qu'ou n's'en va pas s'en r'v&eacute;n&icirc;n d'autre &agrave; ces's&eacute;, lyi et san fichu cat, oulle est pi&eacute;the qu'eunne mousse!<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tout bein pour t&eacute; d'p&acirc;ler d'm&ecirc;me quand tu as Janet et m&eacute; ich&icirc;n, mais n&eacute; v'l&agrave; vingt ans qu'oulle est toute seule et chut cat l&agrave; est toute sa compangnie. J'&icirc;thai l'y aidgi &agrave; cherchi pour s'i' faut.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va ergarder si Janet et L'Sieur Laverty sont accouo dans l'gard&icirc;n.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bella va &agrave; la f'n&ecirc;tre).<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, i' sont m&acirc;t&eacute;s &agrave; p&acirc;ler.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chutte pou&ocirc;rre fille l&agrave; est capabl'ye d&eacute; happer sa mort, ou-est qu'est lus id&eacute;e d&eacute; rester l&agrave; si longtemps.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si Janet pense qu'oulle est en amour ou n's'en va pas s'apperchever d'la fraid, et ou s'en va en prendre tout l'tou d'san lian tandi qu'oulle &agrave; la chance. Ah i' s'en r'veinnent, i' d&eacute;vent aver trouv&eacute; la cliet.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dgieu merci, l&eacute; coco est t'i' caud?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais t&eacute; et tan coco, y'&agrave; d's heuthes qu'il est caud, l&eacute; lait est fichu d'&ecirc;tre c&acirc;llyi d'dans d&eacute;pis l'temps qu'il est &agrave; trainer.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein va y vaie pust&ocirc;t qu&eacute; d'&ecirc;tre &agrave; j&ecirc;per par la f'n&ecirc;tre.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais faut t'i' &ecirc;tre c'mand&eacute;e tout d'm&ecirc;me!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bella s'en va dans la tchuisine et M.L. paque sa cou&ocirc;tuthe en s'&ecirc;b&acirc;lliant deux-s'trais fais. Janet entre suivie par Mons. L.)<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous avez 't&eacute; eune pose, tu dait &ecirc;tre g'l&eacute;e ma p'tite Janet.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Assi&egrave;v'ous Mess. Laverty. J'n'avons pas trouv&eacute; la cliet.<br/>
<br/>
???&nbsp;&nbsp;&nbsp;&nbsp;&nbsp;&nbsp;&nbsp;&nbsp;??? oh oui.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Extchuse m&eacute; &agrave; m'en v'n&icirc;n coumme choun-ch&icirc;n, mais j&eacute; n'm'en vais pas pouver dormi d'penser &agrave; t&eacute; ich&icirc;n bas sus l'sofa. (I' s'assied sus l'bord du sofa). Ch'n'est pas bein qu&eacute; j&eacute; s'sais &agrave; t'd&ecirc;couochi. Va au liet et j'm'en vais rester ich&icirc;n bas.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai qu'tu est un chi&egrave;r houmme d&eacute; vouler t'd&ecirc;rangi pour m&eacute;.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour l'amour d&eacute; t&eacute;! Mais l&eacute; crai tu vraiment?<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi?<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qu&eacute; j'sus un chi&egrave;r houmme?<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et m&eacute; j'crai qu&eacute; tu es eune chi&egrave;the, ch'est un bouan c'menchement &egrave;s-che'pon? J'veurs c'menchi &agrave; sou&ocirc;gnyi d't&eacute; des &agrave; ch't heu ma p'tite, si tu m'l&eacute; permettras.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y'&agrave; rein qui m&eacute; f'thait pus d'plia&icirc;si.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumme tu m'rends heutheux, ma belle petite chi&egrave;the, donne m&eacute; ta main. (I' prend la main &agrave; Janet et l'&ecirc;mbrache) p'tits d&eacute;es et un p'tit pauchi qui sont coumme du v'lous malgr&eacute; l&eacute; travas qu'i' font. Mais j'veurs changi tout chonna si tu es d'accord.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh Mess Laverty, j'trembl'ye d'jouaie rein qu'd'y penser.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu s'sas bein &agrave; t'n aise j't&eacute; promets, j'ai id&eacute;e d'aver eune femme &agrave; garder maison.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est coumme un r&ecirc;ve.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu peux bein d'vinner tch'est qu&eacute; j'veurs &egrave;s-che'pon?<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the oh v&eacute;the!<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et j'peux bein &ocirc;ser d&eacute; dithe. J'veurs t&eacute; mathier ma chi&eacute;the dis m&eacute; qu&eacute; tu &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bella qu'&agrave; 't&eacute; dans la tchuisine tout l'temps appathais &agrave; la porte).<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;(&icirc;nt&eacute;rrompant). Heh, tch'est qu'y'&agrave; en allant ich&icirc;n! <br/>
<br/>
(Bella va &agrave; la porte qu'ouvre coumme ou l'y arrive et Lydia entre)<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;Extchusez m&eacute; mais j'n'ai pas ieu d'r&ecirc;ponse bieau qu'y'&agrave; tchiques minutes qu&eacute; j'sis &agrave; tapper &agrave; la porte.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein entrez, av'ous trouv&eacute; vot' cat?<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mins&eacute;the d&eacute; la vie oui, ah bonsoeur Mess Laverty, ch'est un plia&icirc;si d&eacute; vos r'vaie.<br/>
<br/>
Mons. L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoeur Missis Le Sue&ucirc;x, mercie, j'sis heutheux d'&ecirc;tre erv&eacute;nu.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi qu'tu es v'nue Lydia, y'&agrave; d's heithes qu&eacute; j'd&eacute;vthais &ecirc;tre entre les l&icirc;ncheurs.<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'voulais vos dithe tch'est qu'en est d'man cat.<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'l&agrave; tch'&eacute;thait peut attendre &agrave; d'main absolument!<br/>
<br/>
Lydia &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais j'en sis si excit&eacute;e qu&eacute; fallait qu&eacute; j&eacute; l'disse &agrave; tchiqu'uns man cat &agrave; ieu eune fourc&eacute;e d&eacute; p'tits cats.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein semn&acirc;ge, vot' catte ou voulez dithe!<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein &#8230; v&eacute;the &#8230; j'crai bein, mais j'pensais qu&eacute; ch'tait un cat. Pensez, y'en a quatre et touos des ni&egrave;rs et bliancs.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni&egrave;rs et bliancs, j'gagrais qu&eacute; ch'est accouo du travas &agrave; tan Miton, Janet.<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enf&icirc;n tout est bein qui fin&icirc;t bein, et quatre chi&egrave;rs petits cats, mais j&eacute; n'sais pas coumment qu'chonna s'est arriv&eacute;.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou n'ergardit pas pour vaie tch'est qu'y'avait d'l'autre bord du foss&eacute;, vot' catte.<br/>
<br/>
Lydia&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'fallait pas, enf&icirc;n a d'main, i' faut qu&eacute; j'&acirc;lle sou&ocirc;gnyi ma p'tite fanmill'ye.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lydia s'en va. M.L. la suit &agrave; la porte).<br/>
<br/>
M.L.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'peux pas enduther eune autre minute d&eacute; tout choun-ch&icirc;n, j'm'en vais m'couochi, et j'&egrave;sp&eacute;the qu&eacute; tu &eacute;thas &egrave;rprins tes sens par demain t&eacute; Bella.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi viv'tha v&ecirc;rra. Et ou n'avez pas qu'faithe d&eacute; m'bouler eune telle pathe d'i&egrave;rs Mess Laverty, j'ai pus d'avis qu&eacute; la catte &agrave; Missis Le Sue&ucirc;x. Allez vos couochi.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ou pousse Mons. L. sou&ocirc;tre sa m&eacute;the et freunme la porte).<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'en est Janet, couoche tu ich&icirc;n ou &agrave; haut?<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;(lermant) V'l&agrave; tchi n'm&eacute; fait d'rein. J'ai l'tchoeu rompu, j'voudrais &ecirc;tre morte.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jusqu'&agrave; la pr&eacute;chaine fais qu&eacute; tchique houmme t&eacute; fait belle minne. Pou&ocirc;rre achocre, si tu n'prennais pas d'avis en ieux au lieu d&eacute; t&acirc;chi d&eacute; l's attither i' s'rest pus &icirc;nt&eacute;r&ecirc;ssis en t&eacute;.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment qu'tu sais chonna?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'fut pas n&eacute;e hi&egrave;r.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&eacute; tch&eacute; d'ieux qu&eacute; tu t'en vas mathier?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni l'un ni l'autre. J'ai m'n yi ailleurs et l's affaithes en font, d&eacute; m&ecirc;me y'en rest&eacute;tha pour t&eacute;.<br/>
<br/>
Janet&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'veurs pas tes restants.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, n&eacute; sais pas si b&ecirc;te, a d'main, et n'oublie pas qu&eacute; des bouans restants valent mus qu'eune mauvaise part.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(arriv&eacute;e &agrave; la porte). Et pis y'&agrave; tr&eacute;jous l'bouochi.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les ridgeaux freunment sus Janet assise sus l'sofa &agrave; frotter ses yeux.<br/>
<br/>
 <br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="thiatre.html">L&eacute; thi&acirc;tre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

