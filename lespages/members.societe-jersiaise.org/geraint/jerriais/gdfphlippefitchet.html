<HTML>
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>

J&eacute; d'mandit au vais&icirc;n Fitchet, l'aut' jour, de v'n&icirc;n m'bailli un coup d'main &agrave; tchithier du fumyi, et i' m'dit qu'i' n'pouvait pas v'n&icirc;n l&icirc;-m&ecirc;me, mais tchi m'envi&ecirc;thait Ph'lippe, le grand d'ses gar&ccedil;ons.<br/>
<br/>
Quand j&eacute; l'dit &agrave; M&eacute;rayeu, ou' m'f&icirc;t mauvaise m&icirc;ne, et m'd&icirc;t qu&eacute; j'lavais &icirc;nvit&eacute; expr&egrave;s pour tch'i' f&icirc;sse la carre a Souky. &quot;Et bein, - tu pouorras tchuithe l&eacute; d&icirc;ner et graie du th&eacute;e t&eacute;-m&ecirc;me, chu jour-l&agrave;, car i' faut qu'j'&acirc;lle en ville aver mes ch'veux cop&eacute;s, - ch'est pourtchi tu pouorras d'd&ecirc;pautchi tout seu, - t&eacute; et tan Ph'lippe Fitchet!&quot; s'f&icirc;t M&eacute;rayeu. <br/>
<br/>
&quot;Coper tes ch'veux?&quot; j'l&icirc; d&icirc;t, &quot;Mais tu l's'eut cop&eacute;s pour le jour del 'an, et m&eacute;, j'ait les meins cop&eacute;s seulement eune fais par mais.&quot;<br/>
<br/>
&quot;Vaithe dgia,&quot; ou' m'r&ecirc;ponnit: &quot;Et tu patha&icirc;t tr&eacute;jous &agrave; un h&eacute;risson! Pour un homme tchi s'vante tch'i' pouorrait &ecirc;tre D&eacute;put&eacute;, t'as &agrave; bein pr&egrave;s autant dordgi de n'appathence comme un ramoneux d'chumn&eacute;es. M&eacute; v'l&agrave;, m&eacute;, &agrave; travailli touos les jours comme une n&eacute;gresse pour garder ta maison propre et prepather tes r'pas, et r'rabilli tes chiques et r'racmoder tes cauches, et j'trouves acouo l'temps d'aver mes ch'veux cop&eacute;s!&quot;<br/>
<br/>
N'y'&agrave; pas mouoyen d'raisonner avec M&eacute;rayeu quand oulle est m&acirc;rrie - oulle es t&ecirc;tue comme eune &acirc;ne, et ardgumenter avec y'&icirc; quand oulle est d'm&ecirc;me est comme d&eacute; s'capuchi la t&ecirc;te contre eune muth&acirc;lle, et j'la laissit bailli d'sa becque &agrave; san tout seu', car j'sentais l'sang m'monter &agrave; la t&ecirc;te et j'voulais pas m'marri. J'sis pus mal&icirc;n qu'ch'la. J'allis vaie Souky, qu'&eacute;tait &agrave; souogni les lap&icirc;ns souos l'shed, et j'l&icirc; d'mandit s'ou' s'sait siez nous Mardi tchi vein: &quot;Mais oui, P'p&eacute;e, j'y s'sait,&quot; ou' m'd&icirc;t. Ch'est pourtchi j'savais bein que M&eacute;rayeu rest&eacute;thait &agrave; la maison &eacute;tou, si Souky 'tait l&agrave;, car oulle &eacute;thait peux que Ph'lippe l&icirc; f'thait la carre s'ou' les laissait touos seurs.<br/>
<br/>
Quand je rentri pour d&icirc;ner, j'vis bein qu'oulle 'tait d'millieuthe humeur, et ou' m&eacute; d'mandit si j'avais veu sus la gazette les noms des siens qu'avaient gagni des sou &agrave; gagi &egrave;s <a href="pmcourses.html">courses</a>. Ou' m'montrit la gazette et j'l&icirc; dit: &quot;Et bein, y'&agrave; un Mess Maugi qu'&agrave; gagni deux &agrave; ieun, mais j'sait pas si ch'est l'sien que j'penses, - y'en a pus d'iun en Jerri!&quot;<br/>
<br/>
&quot;Mais ch'est pas ch't&icirc;-l&agrave; qu'j'entends,&quot; ou' m'd&icirc;t: &quot;Ergarde pus bas.&quot; J'vouos asseuthe que j'fut surpr&icirc;ns quand j'vis l'nom d'Burlington Berty qu&acirc;si au bas d'la liste des gagneurs!<br/>
<br/>
&quot;Tu vait bein qu'i' n'est pas si b&ecirc;te comme tu criyais, l'Mess Berty,&quot; qu'M&eacute;rayeu s'fit: &quot;L&eacute; v'la un homme qui s'conna&icirc;t &agrave; faithe des sou sans aver &agrave; labouother la terre niet et jour.&quot;<br/>
<br/>
&quot;Sans doute,&quot; j'l&icirc; d&icirc;t: &quot;Les deux ou trais ch'lins qu'chut pouorre &ecirc;m&ocirc;nue l&agrave; gagne sus les ch'vaux n'&icirc;'thaient pas bein liein pour t&eacute; coper les ch'veux touos les tch&icirc;nze jours! J'tais &agrave; p&acirc;ler &agrave; iun d'mes am&icirc;ns qu'&agrave; hardi de p'tits boud&icirc;ns dans la t&ecirc;te, et qui gage sus les courses de temps en temps, et i' m'd&icirc;t qu'nou-s-y perd pus qu'nou gagne.&quot;<br/>
<br/>
&quot;L&agrave;, t&eacute; r'v&eacute;l&agrave; &agrave; m'fichi des piques entouorre mes ch'veux&quot; M&eacute;rayeu er'c'menchit &agrave; dithe.<br/>
<br/>
&quot;Mais ma pouore femme,&quot; j'l&icirc; d&icirc;t: &quot;Absol&ucirc;ment tu t'est l'v&eacute;e du mauvais bord &agrave; mat&icirc;n. Nou n'peut pas t'dithe rein, aniet. Donne m&eacute; eune boll&eacute;e d'la bouonne <a href="caboche.html">soupe d&eacute; cabboche</a>, - j'ai l'fi&acirc;tchet et j'pouorrais en mangi plien l's&acirc;cepainne sans arr&ecirc;ter &agrave; torchi ma moustache!&quot;<br/>
<br/>
J&eacute; crait que ch'tait l'Frankie qui nouos r'm&icirc;nt tous d'bouonne humeur, car i' me d'mandit si j'm&eacute; r'souv'nais d'noutr' onclye, qui n'est pus, qui soulait faithe tant d'brit quand i' mangeait sa soupe, pr&icirc;ncipalement quand ch'tait d'la <a href="soupe_d_andgulle1.html">soupe d'andgule</a>, et qu'i' 'tait pr&ecirc;ssi. I' happait sa tchulli avec sa main drouette comme si ch'tait un dippeur, et t'nait sa bolle avec sa main gauche comme s'il avait peux qu'ou' s'sauv&icirc;sse, et ch&acirc;que fais qu'i' l'en avalait eune tchul'l&eacute;e, n'ou s'&eacute;thait dit qu'i' tchilliait eune achie d'plie d'&ocirc;rage! J'nouos m&icirc;nmes tous &agrave; rithe, et m&ecirc;me M&eacute;rayeu n'put pas s'en emp&ecirc;chi.<br/>
<br/>
I' fallait qu'oulle eusse d&ecirc;couvert que Souky m'avait dit qu'ou' s'sait l&agrave; quand Ph'lippe Fitchet veindrait m'a&icirc;dgi, car ou' touonni la conversation &agrave; la s&eacute;th&eacute;e que j'p&acirc;ss&icirc;nmes siez Ph'lippe, et j'vis bein qu'oulle avait tchique pli&acirc;n dans l'id&eacute;e pour m&eacute; d's'encouothagi d'penser &agrave; li coumme bieau-f&icirc;s pr&eacute;tendu: &quot;J'aimes bein l'Ph'lippe, tu sait,&quot; ou' m'd&icirc;t: &quot;Mais ch'est sa m&acirc;ch'chie que j'naimes pas. J'sis tr&eacute;jous obl'y'gie de r'nierchi l'graie opr&egrave;s qu'il est fini d'&ecirc;copi d'dans chaque fait tch'i' veint dans la tchusine, et quand i' r'garde Souky avec s'n'yi drouette, i' m'&egrave;rsemblye que s'n'yi gauche est &agrave; m&eacute; r'garder, - et p&icirc;s ses gambes sont si verques! T&eacute; r'souveins-tu d'la fais qu'il 'tait dans l'bel &agrave; t'aidgi &agrave; &ecirc;cr&eacute;der la vielle qu&eacute;dole qui t'fut laissie dans l'Testament de tan couos&icirc;n qu'avait 't&eacute; en m&eacute;, et qui se r'conna&icirc;ssait pus &agrave; navidgi qu'&agrave; fermer? Ch'tait chutte fais l&agrave; qu'la trie s'&ecirc;cappit et l&icirc; passit entre les gambes sans tch'i' s'en apperch&ucirc;sse! Et il est si tavlinn&eacute;! L'&ecirc;t&eacute; qu'tan fr&eacute;the qui d'meuthe &agrave; <a href="gdfcote.html">la C&ocirc;te</a> v&icirc;nt nouos vaie la prumi&eacute; fais tch'i' l'y vit la fache i' criyait tch'i' n's'&eacute;tait pas lav&eacute; pour tch&icirc;nze jours!&quot;<br/>
<br/>
J'avais qu&acirc;si envie d'rithe m&eacute;-m&ecirc;me, mais quand j'v&icirc;nt &agrave; penser &egrave;s vr&eacute;gies d'bouanne terre qu'ma fille Souky pouorrait h&eacute;thiter en mathiant Ph'lippe, j'm'estchusit et j'm'en allit sus m'nid&eacute;e.<br/>
<br/>
<i><a href="lefeuvre.html">George d'La Forge</a></i><br/>
<i>18/1/1947</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>


<li><a href="mathiage.html">L'amour et l'mathiage en J&egrave;rriais</a><p>
<li><a href="gdfvillais.html">Les d'vis du Bouan'homme George</a><p>
<li><a href="pmmathie.html">Le pouore homme mathi&eacute;</a><p>
<li><a href="pmhommesfemmes.html">Les Hommes et les Femmes</a><p>
<li><a href="painvalentines.html">Who sent those Valentines to Lonore?</a><p>
<li><a href="pmcourting.html">Courting Days</a><p>
<li><a href="sornettes2.html">I' s'trouv'tha!</a><p>
<li><a href="galants.html">Miss Mary Ann et ses galants</a><p>
<li><a href="fille.html">La Fille Amouoreuse</a><p>
<li><a href="tomavry.html">L'Engagement &agrave; Tom Avry</a> <p>
<li><a href="laiesseengagi.html">Laiesse est engagi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

