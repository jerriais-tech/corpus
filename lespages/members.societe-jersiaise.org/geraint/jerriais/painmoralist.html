<HTML>
<HEAD>
<TITLE>Friend Piteur turns moralist</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Friend Piteur turns moralist</h2></font></center><p>

J'v&eacute; qu'y'a hardi de d'vis sus les gazettes entre les siens qui voudraient pou&eacute; forchi l'monde a all&eacute; a la Chapelle du matin au s&eacute;, et les siens qui pretendent qu'ch'est chatchun pour s&eacute;, et qu'chatchun d&eacute;t &egrave;tr' libre de gouv&egrave;rn&eacute; san bat&eacute; coumme y veurt a condition qui n'emp&egrave;che pas san vaisin d'en f&egrave;the autant.<br/>
<br/>
Ch'est m'n'avis otout! Nou laisse les gens libres, &egrave;st-ch pon de nouori lus corps a lus id&eacute;e? et bin! j'maintchins qu'ch'est a chatchun a d&eacute;cod&eacute; pour li m&egrave;me ch'qu'est pus avnant pour sen ame. Ch'est s'n-affaithe! et je n'v&eacute; pon qu'persounne aie drou&eacute;t d'trouv&eacute; a r'dithe si y'en a qui n'se soucient pon d'faithe coumme yeux. Coumme m&eacute; disait l'aut' jour un amin a m&eacute; (il est d'Estats, et voti contre la Hougue Bie) &quot;A les oui pasl&eacute;, nou les prendrait pour des marchands qui r'cliament chatchun pour sa boutique.&quot; &quot;Chatchun d'yeux n'cesse de nos pron&eacute; qu'chest sa marchandise qu'est la pus nouorrissante, qu'ou va pus lien qu'la sienne de l'autre apotre, et qu'les siens qui font affaithe siez yeux s'ont ben pus a lus aise sus lus liet d'mort.<br/>
<br/>
Ch'n'est pas que j'osrais m&eacute; m&egrave;me en dithe autant - j'fut diversement ben &egrave;sdutchi la d'sus dans man jeunne temps - mais y'a du vrai dans ch'qu&eacute; disait m'n'amin. Y hallent trop chatchun d'san bord, les siens qui mettent de si bouonnes lettres sus les gazettes. Coumme disait l'd&eacute;put&eacute; siez tchi j'allons tchiq' fais b&eacute;the du t&eacute;e - pour montrer Lonore a san n'veu - &quot;Y pallent tous coumme f'thait un marchand, pour amn&eacute; des clients a sa boutique.&quot;<br/>
<br/>
Pour en dithe le vrai, bouonnes gens, les temps sont changis, viyous! Nou n'cr&eacute; pus &egrave;s b&eacute;langiers, &egrave;s fant&ocirc;mes, &egrave;s chorchiers, et a un tas d'aut' choses qui faisaient trembli&eacute; d'peux nos vielles gens; et ch'qui y'a d'pus; nou n'y r'cr&eacute;tha jommais. Nos p&eacute;thes ne cryaient pon a ch'que nou faisait cr&eacute;the &egrave;s leurs; nous, je n'cryons pon a ch'que nous avait fait cr&eacute;the &egrave;s notres. Et ch'qui y'a d'pus; a bon d'gens (ch'est m'n'amin qu'a l'toupet dithe cheun'chin) pretendent que ch'qu&eacute; nou voudrait nos faithe cr&eacute;the achteu - ch'est des sornettes!<br/>
<br/>
Mais pour dithe: y'a des gens qu'aimment assez qu'nou lus en conte - des sornettes! J'en sis du nombre! Pus d'eunne fais j'ai 't&eacute; a des pli&eacute;ches ou &egrave;s qu'le sien qui paslait disait des choses que j'savais ben &egrave;tre tout-a-fait fausses. Mais enfin, ch'tait san 'show' a ch't'houmme la. Il 'tait payi pour pasl&eacute; d'm&egrave;me! et viyant qu'tout l'monde l'&egrave;scoutait sans l'contredithe - les s&eacute;rveillant l's'&eacute;thaient betot fliantchi d'hort - chose seuthe qui s'disait que nous 'tait tous d'sen bord.<br/>
<br/>
Pour tch&egrave;che qu'y'a trejous un fliottchet d'gens a djett&eacute; eunne chance d'envi&eacute; des pierres sus lus vaisin? Et tch&egrave;s qu'chest qu'd'&egrave;scrithe des lettres &egrave;s gazettes pour h&eacute;rtchinn&eacute; les siens qui font aut' chose que d'all&eacute; a l'Eglyise le Vendredi Saint sinon envi&eacute; des pierres sus l'vaisin? Tch&egrave; qui lus a dit, a ch&egrave;s bouonnes gens la, qu'nou n'd&eacute;t pon all&eacute; au 'skating' ou ou&eacute; d'la musique certains jours d'la s'maine? et ou-&egrave;s qu'est lus autorit&eacute; pour trouv&eacute;-a-r'dithe sus les siens qui n'sont pon d'lus opinion?<br/>
<br/>
Mais vaut mus s'taithe! Nou n'gagne rin a distchut&eacute; la d'sus. Coumme disait m'n'amin: &quot;Chatchun vante sa marchandise, s'plient des siens qui n'accatent pon; et s'ait ben aise de vaie eunne Lou&eacute; pour forchi les gens a v'n&eacute; a lus boutique.&quot;  Mais apr&egrave;s tout, n'faut pon trop lus en voul&eacute;, &agrave; ch&egrave;s bouonnes gens la. Y vantent lus marchandise: ch'est tout natuth&eacute;t! Seulment, y n'devthaient pon trait&eacute; de peules les siens tchi pr&eacute;f&eacute;thent s'en pass&eacute;. Y sont [...] j'si bin, pour m&eacute; dithe que j'ai un brin d'p&agrave;sle dans la veue; j'pouorrais p't[...] de man cot&eacute;, en cherchant bin, trouv&eacute; eunne pierre-de-h&eacute;che dans la leu', sis tchiq' un m'dounnait des gages pour faithe chu m&egrave;stchi la. Mais j'gagne man pain - et ch'est pourtchi, d'tcherbon pour cauff&eacute; l'feu coumme ou savez, &agrave; &egrave;scrithe de tchi ben pus interessant que [...] la nag'thie d'ches gens la.<br/>
<br/>
<i><a href="brambilo.html">Piteur Pain</a><br/>
The Morning News 11/4/1912<br/></i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfestivities.html">Moralisings on the Seasons Festivities</a><p>
<li><a href="moralisings.html">Moralisings on the Vanity of Riches</a><p>
<li><a href="painidee.html">Une id&eacute;e de P&icirc;teur</a><p>
<li><a href="painevents.html">Piteur's Opinion on Current Events</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

