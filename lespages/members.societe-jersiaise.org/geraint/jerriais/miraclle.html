<html>
<head>
<title>Une Douzaine de Miraclles</title>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>Une Douzaine de Miraclles</h2></font></CENTER><p>

<CENTER><TABLE><TR><TD>

Quand nou verra les cats et tchians<br>
Danser ensemblle en souaie et gants;<br>
Quand pllumes creitront sus les brebis;<br>
Quand les ouaisiaux airont quatr' pids;<br>
Quand chinq fais quatr' f'ront deux fais iune.;<br>
Quand nou f'ra cr&ecirc;pe de la plleine lune;<br>
Quand un homme souls es'sra d'adert;<br>
Quand paissons s'crol'ront dans des bers;<br>
Quand l'grand picot de Jeann'ton l'Dain<br>
Juq'ra sus l'nez d'mousieu l'Doyen;<br>
Quand j'apprendrons &agrave; lliere es viaux<br>
Les fill's laiss'ront les hommes en r'pos:<br>
Mais criyiz me mes chiers &ecirc;fants,<br>
I' s'ront les m&ecirc;mes ocouo longtemps.<p>

&nbsp;<p>

<i>ANONYME.</i><p>
1872
</TD></TR></TABLE></CENTER>

&nbsp;<p>

<i>V&egrave;rsion mod&egrave;rn&icirc;s&eacute;e:</i><br/>
<br/>
<CENTER><TABLE><TR><TD>
<center><font color="#215e21"><h2>Eune Douzaine d&eacute; Mithacl'yes</h2></font></center><p>
<br/>
<br/>
Quand nou v&egrave;rra les cats et tchians<br/>
danser ensembl'ye en souaie et gants;<br/>
quand plieunmes cra&icirc;tront sus les br&eacute;bis;<br/>
quand les oua&icirc;sieaux &eacute;thont quat' pids;<br/>
quand ch&icirc;n fais quat' f'thont deux fais ieune;<br/>
quand nou f'tha cr&ecirc;pe d&eacute; la plieine leune;<br/>
quand un homme so&ucirc;l es'sa d'ad&egrave;rt;<br/>
quand pa&icirc;ssons s'cra&ucirc;l'lont dans des b&egrave;rs;<br/>
quand l'grand picot d&eacute; Jeann'ton l'Dain<br/>
juqu'tha sus l'nez d'Moussieu l'Douoyen;<br/>
quand j'apprendrons &agrave; li&eacute;the &egrave;s vieaux,<br/>
les fil'yes la&icirc;ss'sont les hommes en r'pos.<br/>
Mais criyiz-m&eacute;, mes chi&egrave;rs &ecirc;fants:<br/>
i' s'sont les m&ecirc;mes acouo longtemps.<br/>
<br/>

</TD></TR></TABLE></CENTER>
<br/>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="sonnet.html">L&eacute; sonnet</a><p>
<li><a href="verites.html">Quiques V&eacute;rit&egrave;s</a><p>
<li><a href="resol.html">R&ecirc;solutions</a><p>
<li><a href="satis.html">Chanson du R'nouv&eacute;</a><p>
<li><A HREF="dergny_diton.html">L&eacute; Dergny d&eacute; nos Ditons</A><p>
<li><a href="histouaithenatuthelle.html">Histouaithe natuthelle</a></p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



</body>
</html>
