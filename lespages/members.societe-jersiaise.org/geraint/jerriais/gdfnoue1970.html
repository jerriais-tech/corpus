<HTML>
<HEAD>
<TITLE>Nou&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nou&eacute;</h2></font></center><p>

<font size="-1"><i>San Antonio, Texas,</i><br/>
<i>U.S.A.</i><br/>
<br/>
<i>L&eacute; 19 d&eacute;zembre, 1970.</i><br/></font>
<br/>
Moussieu l'R&eacute;dacteu,<br/>
<br/>
N&eacute; r'v&eacute;ch&icirc;n Nou&eacute; et d&eacute;pis qu&eacute; j'sis trop liain d'J&egrave;rri pour pouver ch&acirc;tchi d'main auve mes anm&icirc;ns en lus souhaitant un Bouan Nou&eacute;, et embraichi en m&egrave;me temps les danmes et d'moua&icirc;selles souos la touffe d&eacute; dgi pendue en d'ssus d'la porte en entrant, j'prends ch't occ&acirc;sion d'vouos souhaiter, par &ecirc;crit, Moussieu l'R&eacute;dacteu, et &agrave; touos vouos lecteurs et &agrave; mes anm&icirc;ns, un raide Bouan Nou&eacute; et eune Nouvelle Ann&eacute;e tchi vouos apport&eacute;tha les choses qu'ou pouorriez d'sither pour vous-m&egrave;mes, et eune bouanne sant&eacute; et tout pliein d'prosp&eacute;thit&eacute;!<br/>
<br/>
Ch't ann&eacute;e n'est pus d'longue duth&eacute;e. Pour nous, en Am&eacute;thique, ou n'nouos a pon 'couo apport&eacute; la paix, mais j'avons un Pr&eacute;sident tch'est &agrave; &ecirc;prouver raide &agrave; nouos l'apporter. I' n'y a pon d'doute qu&eacute; si ch'tait nouos chefs d'arm&eacute;es d't&egrave;rre, des airs et d'la me tch'avaient l'autorit&eacute;, y'a longtemps qu'chutte dg&egrave;rre d&eacute; <a href="vietnam.html">Vietnam</a> es'sait finnie, mais quand ch'est les politciens tchi c'mandent i' n'y a pon d'accord, sustout quand l'Pr&eacute;sident n'est pon du m&egrave;me parti politique comme le Congr&egrave;s. Il est critichi par l&eacute; Congr&egrave;s quand i' fait tchiquechose, et il est crititchi s'i' n'fait pon au go&ucirc;t des S&eacute;nateurs du parti contraithe. &Agrave; m'n id&eacute;e, l&eacute; syst&egrave;me parl&eacute;mentaithe Angliais est bein pus logique. Au mains L'Preunmi&eacute; Minnistre Angliais a l'support d&eacute; san parti.<br/>
<br/>
La dg&egrave;rre Arabe-Isra&euml;lite n'est pon 'couo finnie ni n'tout, et y'&eacute;tha p't &ecirc;t' acouo du feu d'satchi d'vant qu&eacute; l's Arabes r&ecirc;alisent qu' Isra&euml;l n'est pon a&icirc;si &agrave; d&ecirc;truithe!<br/>
<br/>
La tchestchion d'explosion d'population est acouo sus l'tapis par ich&icirc;n, et il est &agrave; noter qu&eacute; l'drein r&eacute;censement nouos donne eune addition tchi met l'total d'habitants &agrave; pus d'deux chents millions. Ch'est seux qu&eacute; L's &Ecirc;tats-Unis et La Russie s'en vont continnuer l'exploration d'l'espace et des plian&egrave;tes, La Russie pour objet militaithe et L'Am&eacute;thique en veue d'les coloniser dans un av'n&icirc;n qu&eacute; j&eacute; n'v&egrave;rrons pon nouos-m&egrave;mes, mais tch'est eune p&ocirc;ssibilit&eacute; pour les g&eacute;n&eacute;th&acirc;tions &agrave; v'n&icirc;n. I' s'pouorrait, &eacute;tout, que l'affaithe d&eacute; trop d'population dans l'monde es'sa r&ecirc;solue par la destruction des peupl'yes s'il arrive eune dg&egrave;rre nucl&eacute;aire. Esp&eacute;thons qu&eacute; ch'la n's'arrivetha pon - y'&eacute;thait pus d'aventuthe &agrave; viagi es aut' plian&egrave;tes qu&eacute; d'&ecirc;t' fricachis en vie sus chutte t&egrave;rre!<br/>
<br/>
L'Assembli&eacute;e des N&acirc;tions Unies n'a pon 'couo r&ecirc;ussi &agrave; uni les n&acirc;tions et &ecirc;tabl'yi la paix sus la t&egrave;rre. Y'a tant d'jannes n&acirc;tions tchi s'd&icirc;sent &icirc;nd&eacute;pendantes mais tchi sont en v&eacute;thit&eacute; des dictatuthes et tchi votent d&eacute; chu c&ocirc;t&eacute;-l&agrave;, qu&eacute; j'sommes tr&eacute;jous appel&eacute;s &icirc;mp&eacute;rialistes ouaithe qu&eacute; ch'est l'pus souvent les sou et l'sou&ocirc;tchein d'L'Am&eacute;thique et d'L'Angli&eacute;t&egrave;rre tchi les gardent en vie! Quand tchi qu'j'allons vaie la Justice couronn&eacute;e? Enf&icirc;n, i' patha&icirc;t qu' L'Assembli&eacute;e des N&acirc;tions Unies vaut la peine d&eacute; continnuer pour l'amour d&eacute; donner eune chance &egrave;s n&acirc;tions d&eacute; d'entr'chicangni l&agrave; &agrave; la pliaiche d&eacute; s'entr'capuchi sus un camp d'bat&acirc;le!<br/>
<br/>
Comme Nou&eacute; est la f&ecirc;te d&eacute; la na&icirc;ssance du Pr&icirc;nce d&eacute; la Paix, n&eacute; v'ch&icirc;n l'temps d'&ecirc;prouver &agrave; l'&ecirc;tablyi. La preunmi&eacute; chose &agrave; faithe d&eacute; chu c&ocirc;t&eacute;-l&agrave; est d'l'&ecirc;tablyi entre les travailleurs et l's &icirc;ndustries, pour emp&ecirc;chi les gr&egrave;ves tchi n'finnissent pon par r&ecirc;soudre autcheune chose. &Agrave; m'n id&eacute;e, un bouan c'menchement es'sait d'passer eune louai pour les aboli, et &ecirc;tablyi un syst&egrave;me arbitral. Un syst&egrave;me d&eacute; m&egrave;me d&eacute;v'thait valer la peine d'&ecirc;prouver pour asseuther l'bein-&ecirc;tre des travailleurs. L'arbitr&acirc;tion pouorrait s'faithe sans la p&egrave;rte des jours d&eacute; travas tch'i' n'ratrappent janmais du point d'veue finnancyi viyant qu&eacute; les pus hauts gages tchi gangnent sont enga&ucirc;m&eacute;s par la renchi&eacute;the d&eacute; la vie tch'est l'r&ecirc;sultat d'ches pus hauts gages-l&agrave;!<br/>
<br/>
Tch'est tchi vouos pend sus la t&ecirc;te en J&egrave;rri dans la nouvelle ann&eacute;e tch'est sus l'pas d'porte? L&eacute; Bouan Dgieu est l'arbitre d'nouos destinn&eacute;es, et i' n'y a qu' Li tchi l'sait. Ch'est seux tch'I' n's'en va pon nouos l'dithe car I' nouos a donner l'pouver d'd&eacute;t&egrave;rminner nouot' mode d&eacute; vie et, si p&ocirc;ssibl'ye, amender l'&ecirc;tat d'nouos vi&egrave;rs jours et nouos m'ner &agrave; eune heutheuse destinn&eacute;e auve l&eacute; passage du temps et au Paradis aupres l'tr&eacute;pas!<br/>
<br/>
Ch'est seux qu&eacute; l't&icirc;ntam&acirc;rre du tourisme s'en va continnuer l'&ecirc;t&eacute; tchi vient, mais j'trouvethai la paix au M&egrave;nage &egrave;s Feuvres &agrave; St. Ou&euml;n si L'Bouan Dgieu m'pr&ecirc;s&egrave;rve pour m'y r'trouver, et quand j'vai l't&icirc;ntam&acirc;rre &agrave; l'entou d'm&eacute; ich&icirc;n et la violence et les meurtres et la tue&ucirc;thie dans les routes par l&eacute; nombre excessif d&eacute; motos par les c'm&icirc;ns, v'la tchi m'fait penser tch'i' y'a des choses acouo pi&eacute;thes qu&eacute; l'tourisme! Y'a quand m&egrave;me eune chose qu&eacute; j'voudrais vaie en J&egrave;rri en 1971. Ch&eacute; s'sait d'tchitter &agrave; b&acirc;ti des maisons ou aboli les conditions tchi perm&egrave;ttent &egrave;s travailleurs d'hors-pays d&eacute; l's otchuper ieux-m&egrave;mes au d&ecirc;pit des vrais J&egrave;rriais, vi&egrave;rs ou jannes, tch'en ont b&eacute;soin!<br/>
<br/>
Pi&ecirc;sse La Nouvelle Ann&eacute;e nouos apporter l'bonheu &agrave; vous, et la paix sus la t&egrave;rre!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="noue/bouannoue.html">Bouan Nou&eacute;!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1976.html">Nou&eacute;</a><p>
<li><a href="noue/gdfnoue2.html">&Agrave; Nou&eacute; l'temps p&acirc;ss&eacute;</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="noue/mangeaille.html">La mangeaille d&eacute; Nou&eacute; d'aut'fais</a><p>
<li><a href="noue/vraimessage.html">L&eacute; vrai message de Nou&eacute;</A><p>
<li><a href="noue/gdfnoue2.html">&Agrave; Nou&eacute; l'temps p&acirc;ss&eacute;</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfcomplyiments.html">Comply&icirc;ments d'la saison!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

