<HTML>
<HEAD>
<TITLE>L'&Icirc;nv&acirc;sion</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L'&Icirc;nv&acirc;sion</h2></font></center><p><br>
<CENTER><TABLE><TR><TD>
Not' &Icirc;le est remplyie d'&ecirc;trangi&egrave;rs <br>
De toutes les nationalit&eacute;s; <br>
Ville ou campangne ch'est bein patheil, <br>
Nou n'counnait pus d'autre ses va&icirc;s&icirc;ns! <br>
Car, millionaithes et travailleurs, <br>
Bouans et mauvais et l'entre-deux <br>
Ont envahi not' p'tit J&egrave;rri <br>
Auve l'id&eacute;e d'y faithe lus siez-ieux.<br>
<br>
Ch'tait mal assez y'a tchiques ann&eacute;es <br>
D'aver les touristes souos les pids, <br>
&Agrave; disteurber la paix d'l'&ecirc;t&eacute;<br>
&Agrave; londgeu d'jour, et souvent d'niet! <br>
&Agrave; cachi coumme des &ecirc;rat&eacute;s<br>
Ava&ucirc; toutes nos p'tites ruettes &ecirc;tranges,<br>
Un tas d'ieux s'trouvent d'vant la Cour, <br>
Et m&ecirc;me tchiquefais dans l&eacute; mortuaithe.<br>
<br>
Ch&eacute; n'tait qu&eacute; l' c'menchement d' l'&icirc;nv&acirc;sion! <br>
&Agrave; ch't heu, coumme des arm&eacute;es d'fr&ecirc;m&icirc;ns, <br>
Il' otchupent l'&Icirc;le pour lus plia&icirc;si <br>
Pour au mains trais-quarts d&eacute; l'ann&eacute;e! <br>
Sachant qu' y'&eacute;thait tout pliein d'tchi faithe <br>
&Agrave; souongni toute chutte client&egrave;le, <br>
D&eacute; touos les pays d&eacute; l'&Ucirc;rope <br>
Sont v'nus les travailleurs d'h&ocirc;tels.<br>
<br>
Et suivant les touristes d&eacute; pr&egrave;s, <br>
Tous trop pi&egrave;rcheurs pour travailli - <br>
V'l&agrave; la r&acirc;caille et les voleurs, <br>
Esp&eacute;thant d'vivre &agrave; bouan marchi! <br>
Un tas d'artistes d&eacute; cabathet, <br>
D'musiciens, en veurs-tu en v'l&agrave;, <br>
N'ont fait qu' d'ag'ver l' &icirc;nmense probl&egrave;me <br>
D&eacute; iou louogi tout chu monde-l&agrave;.<br>
<br>
Les conditions si favorabl'yes <br>
Qu'existent ich&icirc;n pour l&eacute; coummerce, <br>
Ont fait envie &agrave; un tas d'gens <br>
Et il sont v'nus coumme eune av&egrave;rse. <br>
V'l&agrave;-t'i' pon &eacute;tout les m&ecirc;ssieux, <br>
Enf&icirc;n - j'veurs dithe, les gens &agrave; sou <br>
Enn'y&eacute;s d'payi tant d'taxes siez ieux, <br>
Qu'arrivent en cherch-e d'eune ma&icirc;son!<br>
<br>
Auv' tant d'monde sus un p'tit coin d't&egrave;rre <br>
Y'a bein vite fallu des changements, <br>
Et d&eacute;cisions d&eacute; toute esp&egrave;ce<br>
Ont t&eacute; forchies sus nos &Ecirc;tats.<br>
S'il n'sont pon hardi populaithes <br>
Et qu' 'ch&icirc;n et l&agrave; les J&egrave;rriais gronnent, <br>
Coumment qu'il peuvent, les pou&ocirc;rres baloques, <br>
Contenter souoxante milles personnes?<br>
<br>
Qu' J&egrave;rri est prosp&eacute;the n'y'a pas d'doute, <br>
Car les sou font prosp&eacute;thit&eacute;; <br>
Mais v'l&agrave; tchi n'am&egrave;ne pon grand' jouaie<br>
A l'houmme tchi n'a pon iou d'meuther! <br>
Ou tch'est forchi malgr&eacute; li-m&ecirc;me <br>
D&eacute; vivre entourr&eacute; d'ses va&icirc;s&icirc;ns, <br>
Dans des rangies d'ma&icirc;sons &acirc;ffre&ucirc;ses, <br>
Coumme s'il n'taient rein d'pus qu'des lap&icirc;ns!<br>
<br>
L&eacute; temps p&acirc;ss&eacute;, ch'est qu'nos anch&ecirc;tres <br>
'Taient fi&egrave;rs d'aver 't&eacute; n&eacute;s J&egrave;rriais, <br>
Mais s'i' viyaient l'm&ecirc;lange d'&agrave; ch't heu <br>
J'm&eacute; d'mande, ma f&icirc;ngre, tch'est qu'i' dithaient? <br>
Y'a d's Irlandais et des Allemands, <br>
Des Italiens et des Angliais, <br>
Et &agrave; l'av'n&icirc;n touos lus d'scendants <br>
Sans doute s&eacute; compt'tont des J&egrave;rriais!<br>
<br>
Tch'est qu'est la r&ecirc;ponse? J&eacute; n'sai pas! <br>
Ch'est rein qu' l'av'n&icirc;n tchi peut nos l'dithe, <br>
Mais j'crai qu' j'la&icirc;ssons &agrave; nos d'scendants <br>
Eune t&acirc;che tch'est presqu-e imp&ocirc;ssibl'ye, <br>
S'i' veulent garder not' vi&egrave;r J&egrave;rri <br>
Eune pliaiche &agrave; part coumme d&eacute; tout temps; <br>
Car si touos les &ecirc;trangi&egrave;rs restent,<br>
J'crains qu'les J&egrave;rriais s'sont les p&egrave;rdants! <br>
<br>
<I><a href="perchard.html">A.L.P.</a><br></I>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmholiday.html">Merrienne Wants a Holiday</a><p>
<li><a href="moto.html">Des courses &eacute;d moto</a><p>
<li><a href="golfcourse.html">Eun golf-course &egrave;s Creux</a><p>
<li><a href="pmvisitor.html">A Visitor Calls at Portinfer</a><p>
<li><a href="pmvisitors.html">Merrienne on the Visitors</a><p>
<li><a href="tourisme.html">L&eacute; Tourisme en vacanches</a><p>
<li><a href="pmvisitors.html">Merrienne on the Visitors</a><p>
<li><a href="vacances.html">Les Vacances</a><p>
<li><a href="change100.html">Les changements q'ya yieu en Jerri</a><p>
<li><a href="changements.html">Des changements</a><p>
<li><a href="gdfchange.html">Tchi changements!</a><p>
<li><a href="jourdaniet.html">J&egrave;rri au jour d'aniet</a><p>
<li><a href="progres.html">Le Progr&egrave;s</a><p>
<li><a HREF="gdfprogres.html">L&eacute; progr&eacute;s</a><p>
<li><a href="pmroyale.html">Merrienne et la Royale</a><p>
<li><a href="assembliee/tourisme.html">Visite &agrave; l'office du Tourisme</a><p>

<li><a href="horsains2.html">Horsains</a><p>
<li><a href="horsains.html">Les horsains nouos ont envahis!</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
