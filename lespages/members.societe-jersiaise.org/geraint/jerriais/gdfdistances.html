<HTML>
<HEAD>
<TITLE>Les Distances Raccourchent!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Distances Raccourchent!</h2></font></center><p>

<font size="-1"><i>Trenton, Michigan,</i><br/>
<i>U.S.A.</i><br/>
<br/>
<i>L&eacute; 22 d'novembre, 1969.</i><br/></font>
<br/>
Moussieu l'R&eacute;dacteu,<br/>
<br/>
J'rv&icirc;ns du Cannada lundi pass&eacute;. J'cachis les 525 milles en moto dans neuv heuthes! Il avait tchaie d'la n&eacute; l&eacute; sanm'di d&eacute; d'vant, et nou-s-en viyait partout dans les clios et sus les bouais l'long d'la route, mais la route-m&egrave;me 'tait nette et nou pouvait cachi &agrave; septante milles &agrave; l'heuthe, vitesse p&ecirc;rm&icirc;nse dans la grand' route MacDonald-Cartier Freeway tchi va tout l'long du c'm&icirc;n, eune distance d&eacute; 560 milles, d&eacute; Windsor, l'extr&egrave;me c&acirc;rre seur-vou&ecirc;t d'la province d'Ontario, jusqu'&agrave; joindre (allant est) la frontchi&egrave;the d&eacute; la prov&icirc;nce de Tchubec, pas bein liain d'Montr&eacute;al. L&eacute; freeway longe l&eacute; fanmeux Fleuve St. Laurent d&eacute; Kingston, Ontario, &agrave; Valleyfield, Tchubec - eune distance d&eacute; 180 milles. &Agrave; Kingston l&eacute; fleuve d&ecirc;bouche dans l'Lac Ontario.<br/>
<br/>
Quand nou va eune longue distance &agrave; septante milles &agrave; l'heuthe en moto i' faut aver l'yi bouan et l'garder sus la route l'avant &agrave; s&eacute;. Heutheusement, nou n'vait pon fort d&eacute; pi&ecirc;tons - ni en braies ni en mini-jupes - et i' n'y a pon d'raison pour &egrave;rgarder d'trav&egrave;rs comme eune poule tchi s'en va pondre, ou en haut comme eune pithotte tchi sent d'l'or&acirc;ge. Sans doute, l&eacute; long d'la route nou vait des s&icirc;ngnes (nou dithait des poteaux indicateurs en Fran&ccedil;ais) tchi montrent l&eacute; maximum et l'minnimum d&eacute; vitesses autoris&eacute;es (l&eacute; minnumum est d'habitude 45 milles &agrave; l'heuthe), et o&ugrave;'est tch'i' faut molli d'vitesse en appr&eacute;chant des carrefours ou d's entr&eacute;es &egrave;s stations d's&egrave;rvice d&eacute; p&eacute;trole et des restaurants qu&eacute; nou trouve &agrave; bein pr&egrave;s toutes les trente ou quarante milles. I' faut don garder routes et s&icirc;ngnes en plieine veue si nou veurt faithe l&eacute; viage en vitesse et en se&ucirc;thet&eacute;.<br/>
<br/>
J'fa&icirc;sais l'm&egrave;me trajet - ch'est &agrave; dithe d&eacute; Detroit, dans l'Michigan, &agrave; Ottawa, Ontario - y'a quarante-ch&icirc;nq ans, mais tchi diff&eacute;thence dans chu temps-l&agrave;! J'y pensais lundi en rou&ocirc;lant &agrave; septante milles &agrave; l'heuthe sus la surface d'eune route ch&icirc;nment&eacute;e ou tath&eacute;e, et large assez pour trais ou quat' motos c&ocirc;te a c&ocirc;te et divis&eacute;e atout eune lisi&egrave;the d'h&egrave;rbe dans l'mitan pour qu&eacute; la cirtchulation d'l'aut' bord d&eacute; la route sait en sens contraithe pour emp&ecirc;chi qu'nou-s'aie &agrave; rencontrer les motos en direction oppos&eacute;e.<br/>
<br/>
J'm'&egrave;rsouveins qu&eacute; dans chu temps-l&agrave; ch'tait eune aventuthe d'entr&eacute;prandre &agrave; cachi un moto si liain. &Agrave; c'menchi, les motos d'l'&ecirc;poque n'&eacute;taient pon les cheins d'&agrave; ch't heu, et il en fallait un bouan pour aller ch&icirc;nquante milles &agrave; l'heuthe. Les pneus n'duthaient pon longtemps, sustout sus les routes d&eacute; y'a ch&icirc;nquante ans. Il' 'taient &ecirc;traites, ayant 't&eacute; faites pour l&eacute; j'va et l'h&egrave;rnais, et la surface d&eacute; pi&egrave;rres cass&eacute;e et tass&eacute;e au ro&ucirc;leux 'tait p&ucirc;t&ocirc;t rude qu'autr&eacute;ment. Quand i' c'mench&icirc;drent &agrave; l's &ecirc;laisi ch'tait acouo pi&eacute;the, car i' fallait tchiquesfais aller des milles sus la pi&egrave;rre cass&eacute;e tchi n'avait pon 'couo veu l'ro&ucirc;leux. Et pis les d&ecirc;tours! I' fallait souvent aller des milles hors la vaie d&eacute;vant pouver r'joindre la route directe!<br/>
<br/>
Dans chu temps-l&agrave; j'tais l'seul d&eacute; la fanmile tchi d'meuthait en Am&eacute;thique, et i' m'prannait deux jours aller vaie m'm&egrave;e et mes fr&eacute;thes et soeurs &agrave; Ottawa. J'allais jusqu'&agrave; Toronto l'preunmi&eacute; jour et j'passais la niet siez l'Sieur Ouoyamme Coutanche (d&eacute; Sion aut'fais) tchi n'est pus. Pus tard, quand mes fr&eacute;thes John et Percy v&icirc;ndrent en Am&eacute;thique, j'allions deux d'nous &agrave; Ottawa, et nou fa&icirc;sait l'trajet sans arr&ecirc;t &agrave; Toronto car nou pouvait cachi tou a tou et iun pouvait dormi sus l'banc d'dri&egrave;the quandi qu'l'aut' cachait. J'sortais d'l'office &agrave; ch&icirc;ntch heuthes l&eacute; s&eacute;, et fallait croua&icirc;si la rivi&eacute;the d&eacute; Detroit &agrave; Windsor par st&icirc;nme et mett' le moto &agrave; bord. I' fallait passer l'trav&egrave;rs d&eacute; toutes les villes. Hamilton, Ontario, est &agrave; 190 milles d&eacute; Windsor, et j'ai veu passer toute la niet pour y'arriver &agrave; sinne d&eacute; jeu, et arr&ecirc;ter dans la ville et dithe &agrave; Percy, couochi en dri&egrave;the R&ecirc;vill&eacute;-t&eacute;, man gar&ccedil;on, j'sommes &agrave; Hamilton et ch'est tan tou &agrave; cachi! Auve la chance et l'bieau temps, nou-s-arrivait &agrave; Ottawa tard l&eacute; s&eacute;, ayant fait les 300 milles dans 28 &agrave; 30 heuthes. Mais s'i' fallait changi un pneu (eune fais man fr&eacute;the Fra&icirc;nque en changit treize sus la m&egrave;me route) ch'tait eune aut' affaithe! I' fallait en porter plusieurs d'&ecirc;pa&icirc;ngne!<br/>
<br/>
Pus tard acouo, &agrave; m'suthe qu&eacute; les routes amendaient et qu'les motos et pneus 'taient pus se&ucirc;thetabl'yes, en sortant d'l'office &agrave; ch&icirc;ntch heuthes nou pouvait arriver &agrave; Toronto (240 milles) d&eacute; vi&egrave;r ch&icirc;ntch heuthes du mat&icirc;n, et arriver &agrave; Ottawa en temps pour baithe du th&eacute;e l'm&egrave;me jour, ayant fait l'trajet dans 24 heuthes.<br/>
<br/>
Il a pass&eacute; un tas dg'ieau par La Corbi&egrave;the d&eacute;pis chu temps-l&agrave;. &Agrave; ch't heu nou peut trav&egrave;rser la rivi&egrave;the d&eacute; Detroit par l&eacute; pont en d'ssus ou la tonnelle en d'ssous, et ch'n'est rein d'faithe l&eacute; m&egrave;me trajet dans neuf ou dgiex heuthes. Nou s'pliaint dans des temps qu&eacute; l'progr&egrave;s g&acirc;te tout, mais il a c&egrave;rtainement amend&eacute; l'comfort et avanchi la vitesse du viageux!<br/>
<br/>
<i><a href="lefeuvre.html">George d'La Forge.</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdf7heuthes.html">Dans sept heuthes!</a><p>
<li><a href="gdfvitesse.html">I' faut molli d'vitesse!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

