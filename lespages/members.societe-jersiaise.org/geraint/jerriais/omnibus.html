<HTML>
<HEAD>
<TITLE>Dans un omnibus</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dans un omnibus</h2></font></center><br>
<CENTER><TABLE><TR><TD>
Dans le temps que je d'meurais hors ville<br>
Je vins un Samedi d'Nou&eacute;,<br>
Par un affreux temps d'pllie et d'grille,<br>
En ville me prom'n&eacute;.<br>
<p>
J'ramonti la <a href="rueddriethe.html">rue d'dri&egrave;re</a>,<br>
Et &agrave; l'tou du marchi;<br>
Pis, comme la ni&egrave;t dev'nait naire,<br>
I' fallit m'rappr&eacute;chi.<br>
<p>
Je m'en vins aupr&egrave;s de l'auberge<br>
Ou&egrave;qu' la 'bus s'arr&ecirc;tait,<br>
Mais oulle avait d&eacute;ja sa charge,<br>
Et je n'pus pon mont&eacute;.<br>
<p>
J'attendis l'tour de la pr&eacute;chaine,<br>
Et d&egrave;s qu'oulle arrivit,<br>
Apr&egrave;s bain d's efforts et d'la peine,<br>
Dans un coin je m'couli.<br>
<p>
Apr&egrave;s une grande pous'sie, -<br>
L's uns assis, l's autres d'but, -<br>
Chacun, comme une pouque mouillie,<br>
S'pli&eacute;chi du mus qu'i' pu.<br>
<p>
Ch'&eacute;tait un bouon moyen pratique<br>
Pour &eacute;prouv&eacute; l'effet<br>
Que l'gaz acide carbonique<br>
Produit sus l'cherv&eacute;.<br>
<p>
Dans chu temps-l&agrave;, les crinolines<br>
Prenaient un bain grand run,<br>
Et causaient dans les mousselines<br>
Un divers d&eacute;sarrun.<br>
<p>
Ch'tait quand la 'bus &eacute;tait remplie<br>
Qu'nou les viyait d'travers,<br>
Et - quand l'affaire &eacute;tait pressie -<br>
Prendrent des pli&eacute;s divers.<br>
<p>
Tous avaient, pour comble d'mins&egrave;re,<br>
Un tas de grand pagniers;<br>
Nou n'savait pon iou s'assi&egrave;re<br>
Quand nou v'nait les derniers.<br>
<p>
Dans les bras d'une pouorre femme<br>
Un baby se d'battait;<br>
Et, catin&eacute; sus une damme,<br>
Un p'tit tchian s'&eacute;puchait.<br>
<p>
Deux hommes p&acirc;laient l'un &agrave; l'autre<br>
De banques et d'banquiers;<br>
Se disait iun: "Ch'est dans la n&ocirc;tre<br>
Qu'les profits sont bain cliairs."<br>
<p>
L'autre - un fermi - ch&acirc;quait la t&ecirc;te;<br>
I' n' viyait pon comment,<br>
En menant un commerce honn&ecirc;te,<br>
Nou faisait guix du chent.<br>
<p>
I' p&acirc;lait d'acatee d'la rente,<br>
Mais le pr&eacute;mi li dit:<br>
"J'avons quiqu's actions en vente,<br>
Je peux vouos en fourni."<br>
<p>
"Je vouos prie d'voulai bain m'craire,<br>
Et d'en faire l'acat;<br>
La banque abonde en num&eacute;raire,<br>
Et jamais ou n'droqu'ra."<br>
<p>
"J'avons des hommes &agrave; la t&ecirc;te<br>
Qui sont d'grands financiers;<br>
Souos lus soins la banque ne pr&ecirc;te<br>
Qu'&agrave; d'grands particuliers."<br>
<p>
"Lus actions sont honorables,<br>
Et portent le cachet -<br>
Empreint en traits ineffa&ccedil;ables -<br>
De la moralit&eacute;."<br>
<p>
"En outre, ils ont d'la conscienche,<br>
Et n'sont pas pour tromp&eacute;;<br>
I' nouos montrent par lus balanche<br>
Que tout va tr&eacute;jous drait."<br>
<p>
"Dans lus transactions, j'observe<br>
Qu'i' gna rain de cachi;<br>
Tout est expliqui sans r&eacute;serve,<br>
Et sus l'livre aligni."<br>
<p>
"Ils ont deux fonds qui vont d'conserve;<br>
Iun donne un biau r&eacute;tour,<br>
L'autre est un grand fond de r&eacute;serve<br>
Qui s'accrait d'jour en jour."<br>
<p>
"Ch'nest pas comme ches compagnies<br>
Qui n'ont que du passif,<br>
Et qui pour cachi lus folies,<br>
Portent tout &agrave; l'actif."<br>
<p>
"Dans nouos affaires tout prosp&egrave;re<br>
Jamais i' ne s'ra dit,<br>
Que devant l'Juge-Commissaire<br>
Not' banque se traini."<br>
<p>
L'fermi dit: "L'affair' parait belle,<br>
J'm'en vais l'dire &agrave; Bett&eacute;;<br>
Demain, en sortant d'la chapelle,<br>
Je pouorrons en r'p&acirc;l&eacute;."<br>
<p>
Un homme, plien de mouill&eacute;ture,<br>
Au m&ecirc;me instant entrit:<br>
Il 'tait chergi d'huile et d'peinture,<br>
Mais personn' ne s'carri.<br>
<p>
En s'touonnant, une crinoline<br>
Le happi par le pid,<br>
Et sus les gnouors de sa vaisine<br>
San pagni s'renversi.<br>
<p>
Ou s'&eacute;criyi: - "Maufait achocre!<br>
Ou-z-&ecirc;trueullez sus m&eacute;<br>
Vot parafine et vot' jaun' d'ochre,<br>
Tout mon fait est ruin&eacute;!"<br>
<p>
Deuss' trais &eacute;gouffirent de rire;<br>
Mais l'pouorr' corps, tout confus<br>
Et ne sachant pon trop bain qu'dire,<br>
Ramassi tout d'san mus.<br>
<p>
A la fin, bain engni&eacute;s d'attendre -<br>
Presqu' &ecirc;touff&eacute;s l&agrave; d'dans -<br>
La voix du cacheux s'fit entendre,<br>
Et j'partim's &agrave; l'instant.<br>
<p>
<i><A HREF="jeromedelile.html">J&eacute;r&ocirc;me de l'Ile</A><p></i><br>
<p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="viagebus.html">Un viage par 'bus'</a><p>
<li><a href="suslesbeusses.html">Sus Les Beusses</a><p>
<li><a href="transport.html">L&eacute; transport</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
