<HTML>
<HEAD>
<TITLE>La f&ecirc;te au mougni</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La f&ecirc;te au mougni</h2></font></center><p>

J'sis m&acirc;rri quant au boss qui n'mint pon sus la gazette touos mes d'vis &agrave; l'entouor d'la f&ecirc;te au mougni de <a href="la_trinnete.html">la Trinit&eacute;</a>.<br/>
<br/>
P't'&ecirc;tre qu'anni&egrave;th y s'ra d'milleur humeuthe viyant qu'il a ieu l'mal de mer en s'n'allant &agrave; St. Brieuc et que n'v'la qui l'y aura ramoner la bile mus qu'une bouct&eacute;e d'ieau de canelle ou de tch&eacute; Chambart!<br/>
<br/>
Faut vos dithe qu'a chutte f&ecirc;te nous avait un aeriel-railway mais les siens qui eutes la job de mettre &agrave; haut l'wire f'ront bien d'aller l'ann&eacute;e tchi vint &agrave; la f&ecirc;te de Vinchelez pour apprendre couomment faithe une autre fais.<br/>
<br/>
La Missis de John du Bouley, la sienne qui soigne de l'Eglise, ne lus baillera pon de f&eacute;licitations sus lus travas, pour seur. Oulle &eacute;prouvi d'aver une ride sus l'wire et oulle resti &agrave; mi k'min! Tch&egrave;s qu'nous pouver faithe? Charlie ly s'en alli ramasser un b&ecirc;que pour &eacute;prouver a faithe slider la Missis mais tchi affront d'&ecirc;tre enviaie &agrave; l'autre but &agrave; coup de b&ecirc;que! Ch'tait &ecirc;tre la risel&eacute;e de tout l'monde et la Missis &agrave; John en fut fort m&acirc;rrie. Si Charlie avait &eacute;t&eacute; un miot pus grand il aurait &eacute;t&eacute; coudepis&eacute; &agrave; la t&ecirc;te car ch'est qu'oulle en donni des coups d'pids pour essayi d'slider de l'autre but et Charlie qui resti l&agrave;, quassiment dessous les pids, pour ercever la Missis dans ch&egrave;s bras si oulle s'&egrave;tait laiss&eacute;e tch&egrave;s bas. Nice job, n'est-che pon Charlie?<br/>
<br/>
Jack, la tie-pin de la Boucterie, fut happ&eacute; d'm&ecirc;me &egrave;tout, mais mon Jack si jamais tu r&eacute;prouve dith&egrave;t sport y faudra apporter du fort fi et une aidjuile dans tes pouchettes pour &ecirc;tre seur de n'pon perdre tes boutons d'braies couomme &agrave; la f&ecirc;te du mougni!<br/>
<br/>
J'esp&egrave;the mon Jack que tu n'as pas ieu une su&eacute;e d'frai opr&egrave;s &ecirc;tre resti jutchi d'm&ecirc;me sus l'wire.<br/>
<br/>
L'pouor Jack failli &egrave;ttout &ecirc;tre &eacute;cras&eacute; par deux couples qu'il tait a balanchi quand l'affaithe capsysi et notre Jack fut prins dessous!<br/>
<br/>
J'pourrais vos en raconter tchicques autres p'tits buts sus chutte f&ecirc;te, mais couomme avec touotes les vendues y n's'en va pas y aver grand run dans la gazette et que j'veur raconter tchicque p'tites sc&egrave;nes qui se sont pass&eacute;es dans les paraisses d'amont, y faut mus taithe ma becque.<br/>
<br/>
* * *<br/>
<br/>
Il y a tchicques semains de chunna, les siens du carnava en la paraisse du buan bergi ieutes un meeting pour saver tchi faithe chutte ann&eacute;e.<br/>
<br/>
Ch'tait Fred qui pr&eacute;sidait l'meeting et couomme il avait &agrave; tchoeur l'succ&egrave;s d'la f&ecirc;te, deux ou trais jours de d'vant il alla ver ses ammins pour lus d'mander d'v'nir au meeting.<br/>
<br/>
Nos gens d&eacute;cidites d'nommer Fred Pr&eacute;sident et Jim fut r&eacute;-&eacute;lu s&eacute;cr&eacute;taithe, mais tchi surprinse quand Jim prins la pathole et dit a nos gens: J'vos r'mercie Messieurs, mais je r&eacute;signe. Je ne r'fuse pon pour une autre ann&eacute;e mais pour achteu y faudra cherchi un autre secr&eacute;taithe!<br/>
<br/>
Et pourtchi dith&egrave;t d'vis d'la part de Jim qui &eacute;tait un raide buan secr&eacute;taithe? Pourtchi? D'mandez ly, car ce n'est pon m&eacute; qui va vous l'dithe, pour seur, mais j'sais bein m&eacute; tch&egrave;s qu'en pense Jim.<br/>
<br/>
* * *<br/>
<br/>
A la f&ecirc;te du mougni de Vinchelez nos gens d'vaient aver un tug of war avec les siens d'la paraisse au buan bergi. L'affaithe avait &eacute;t&eacute; arrangie avec Winter qui avait accept&eacute; la callenge.<br/>
<br/>
Philippo, l'captain, avait ramassi un team des pus grands hommes de paids d'la paraisse et l'Mardi au s&eacute;, pour &ecirc;tre seur que son team &eacute;tait pr&ecirc;t y'eut une pratique, Jack d'la Cache ayant ramassi un team &egrave;ttout.<br/>
<br/>
L'pouorre Philippo, qu'&eacute;tait seur d'aver les milleurs et pus solides gars d'la paraisse fut fort surprins d'vais que la job de haller l'team a Jack d'la Cache &eacute;tait si duthe car nos gens tiraient sus la corde d'lus mus et les vi&egrave;rs n'bougeaient pon. Mais &egrave;ttout, pour les faithe bougi il aurait fallu h&acirc;ler l'bouais iou qu'ieun du team &agrave; Jack avait amath&eacute; l'but d'la corde!!<br/>
<br/>
Quand vint l'jour, les siens d'la paraisse au buan bergi n'montrites pon lus nez. Nous s'd'mandait s'ils avaient bolet&eacute; opr&egrave;s av&eacute;r accept&eacute; la callenge.<br/>
<br/>
Viyant chunna, Charles le St. Jeannais, proposi d'ramasser un team et opr&egrave;s deux ou trais pulls nos gens fumites les cigares qu'nous avait pour prix.<br/>
<br/>
D'pis, Philippo voudrait bein sav&eacute;r tch&egrave;s qu'est l'sien qui t&eacute;l&eacute;phoni &agrave; Winter de n'pas amener son team viyant que l'match n'aurait pon lieu; Chein qui surprins fort Winter qui criyait que l'team a Philippo avait bolet&eacute;.<br/>
<br/>
Tout d'm&ecirc;me, n'v'la qui n'est pas des farces &agrave; faithe.<br/>
<br/>
* * *<br/>
<br/>
Dans la paraisse au Maistre des Pr&eacute;s, j'ai oui pasl&eacute; d'une p'tite sc&egrave;ne qui s'passi dans l'Parish Hall &agrave; l'entouorre d'un tchan, mais couomme j'sais bein que Francis du Boulivot en est fort m&acirc;rri et qu'il a &eacute;t&eacute; v&eacute;r des grands d'Hill Street, j'aime mus taithe ma becque.<br/>
<br/>
J'crais quassiment qu'nous en entendra p&acirc;rler d'ichin p'tit d'temps.<br/>
<br/>
Qui vivra verra!<br/>
<br/>
<i><a href="gwdec.html">Caouain</a><br/>
Les Chroniques de Jersey 16/9/1922</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="cahouain_mounieth.html">La f&ecirc;te au mouni&egrave;th d'la Trinit&eacute;</a><p>
<li><a href="piebal.html">Les St. Jeannais s'en vont aver un bal</a><p>
<li><a href="pmbataille1953.html">La Bataille de Flieurs</a><p>
<li><a href="pmcarnival.html">Merrienne goes to Carnival</a><p>

<li><a href="painbattle.html">How Mister Pain saw the Battle</a><p>
<li><a href="pmbataille.html">Ph'lip va &agrave; la Bataille</a><p>
<li><a href="rouaisouns2002.html">La F&ecirc;te Nouormande 2002</a><p>
<li><a href="bazaar.html">Le Bazaar</a><p>
<li><a href="cahouain_whew.html">Whew! Whew!</a><p>

<li><a href="fetemunicipale.html">F&ecirc;te Municipale Jeudi au-s&eacute;</a><p>
<li><a href="mangnistou.html">Au Mangni d'St. Ouen</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
