<HTML>
<HEAD>
<TITLE>La St. Br&eacute;lade</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La St. Br&eacute;lade</h2></font></center><p><br>
<br>
<a href="st_brelade.html"><IMG SRC="st_brelade.jpg" WIDTH=65 HEIGHT=87 ALIGN="left" border=0 alt="St Br&eacute;lade"></a>

L&eacute; dgi&ecirc;x-neuf d&eacute; Janvyi est la St. Br&eacute;lade, et nou-s'esp&eacute;the vaie toutes les carp&eacute;leuses transfidguth&eacute;es en papillotes chu jour-l&agrave;! Ch'est en tchi eune carp&eacute;leuse est l'<a href="paraisses_menoms.html">m&ecirc;nom traditionnel</a> pouor les cheins d'<a href="st_brelade.html">St. Br&eacute;lade</a>, la seule p&acirc;raisse tchi n'a raiqu'un va&icirc;s&icirc;n. Nou n'dithait pon qu'les St. Br&eacute;ladais n'aiment pon les va&icirc;s&icirc;ns, ch'est tout s&icirc;mpli&eacute;ment eune tchestchion d'g&eacute;ographie, s&eacute;non d'entonmologie.<br>
<br>
<a href="verrinnebrelade1.jpg"><img src="verrinnebrelade1.jpg" border="0" height="350" alt="Saint Br&eacute;lade" title="" align="right" /></a>
Ch'est seux qu'l&eacute; mouaine Branwaladr, d'la fanmil'ye rouoyale Br&eacute;tonne ou Cornouaillaise &agrave; chein qu'nou dit, trouvit la beinv'nue dans la p&acirc;raisse quand i' d&ecirc;b&egrave;rtchit au si&ecirc;xi&egrave;me si&egrave;cl'ye. Ch'est du nom Celtique Branwaladr qu'nou-s'a r'chu la v&acirc;ri&acirc;tion Br&eacute;lade &#150; v'l&agrave; tch'est pus a&icirc;si &agrave; dithe, valet!<br>
<br>
S'lon la l&eacute;gende d'la b&acirc;tithie d'l'&eacute;glyise p&acirc;roua&icirc;ssiale, les <a href="faitchieaux.html">p'tits fa&icirc;tchieaux</a>, ieux, 'taient mains atchilyants quand nou c'menchit les fond&acirc;tions, car les p&acirc;ra&icirc;ssiens avaient d&eacute;cid&eacute; d'construithe lus templ'ye sus un site pa&iuml;en s&acirc;cr&eacute; des p'tits fa&icirc;tchieaux. Et ches p'tits fa&icirc;tchieaux n'voulaient pon aver d'va&icirc;s&icirc;ns Chr&ecirc;tchiens nitout, auve lus chant'tie d'cantiques et sonn'nie d'clioches. Ch&acirc;que mat&icirc;n l's ouvri&egrave;rs r'trouv&icirc;tent lus &ocirc;tis et les mat&eacute;thiaux amouoch'l&eacute;s pus liain par la gr&egrave;ve. Ayant r'hal&eacute; tout, i' r'trouv&icirc;tent l&eacute; lendemain la m&ecirc;me tureluthe. &Agrave; la f&icirc;n nou d&eacute;cidit d'la&icirc;ssi les p'tits fa&icirc;tchieaux en paix en b&acirc;tissant l'&eacute;glyise o&ugrave;'est qu'nou la vait au jour d'aniet. Nou peut dithe qu'les p'tits fa&icirc;tchieaux avaient fait la preunmi&eacute; objection contre eune proposition d'pliann'nie dans l'histouaithe d&eacute; J&egrave;rri.<br>
<br>
J&eacute; souhaitons eune bouonne f&ecirc;te &agrave; touos les St. Br&eacute;ladais, &egrave;s carp&eacute;leuses et &egrave;s p'tits fa&icirc;tchieaux &#150; et m&ecirc;me &egrave;s va&icirc;s&icirc;ns. Bouonne St. Br&eacute;lade!<br>
<br>
<i><a href="jerpoem.html">Geraint Jennings</a><br></I>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="st_brelade.html">St Br&eacute;lade</A><p>
<li><a href="gjsaintbrelade.html">La Saint Br&eacute;lade</a><p>
<li><a href="brelade_legende.html">La l&eacute;gende d&eacute; l'&eacute;glyise d&eacute; St Br&eacute;lade</a><p>
<li><a href="brelade.html">L'Eglise d&eacute; St.-Brelade et Maistre Wace. - A.D. 1111.</a><p>
<li><a href="gdfbrelade.html">L'&Eacute;glyise d&eacute; St. Br&eacute;lade</a><p>
<li><a href="helier.html">Saint H&eacute;lyi</a><p>
<li><a href="stjean2.html">La St. Jean en J&egrave;rri aut'fais</a><p>
<li><a href="st_ouen2005.html">La Saint Ou&euml;n</a><p>
<li><a href="saintgeorge.html">La Saint George</a><p>
<li><a href="saintandre.html">La Saint Andr&eacute;</a><p>
<li><a href="saintpatrice.html">La Crouaix d'St. Patrice</a><p>
<li><a href="saintdavi.html">La Saint D&acirc;vi</a><p>
<li><a href="swithin.html">St. Swithin</a><p>
<li><a href="matthieudegruchy.html">Saint Matthieu de Gruchy</a><p>
<li><a href="meen_marcou.html"> Saint M&eacute;en et Saint Marcou</a><p>
<li><a href="aubert.html">Saint Aub&egrave;rt et l'Mont Saint Mich&eacute;</a><p>
<li><a href="stpierre.html">Saint Pi&egrave;rre</a><p>
<li><a href="saintmiche2015.html">Et y'eut eune dg&egrave;rre au ciel</a><p>
<li><a href="dunstan.html">L&eacute; f&eacute; d&eacute; j'va</a><p>
</UL>
</FONT>



&nbsp;<p

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
