<HTML>
<HEAD>
<TITLE>L'&eacute;lection pour S&eacute;nateurs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&eacute;lection pour S&eacute;nateurs</h2>
Tch&egrave;squ'est d&eacute;v'nu d'not'e &#8220;J.J&#8221;.?</font></center><p>


<i>&agrave; Portinf&eacute;, Saint Ou, Vendr&eacute;di au s&eacute;.</i><br/>
<br/>
Moussieu l'Editeu,<br/>
<br/>
Eh bein, apr&egrave;s tout, Moussieu, i' n'y a que chinq candidats pour le poste de S&eacute;nateur, apr&egrave;s qu'nou-s-avait ou&iuml; que y'en &eacute;thait b&eacute;t&ocirc;t une do&ucirc;zaine. Si le D&eacute;put&eacute; Rumfitt n'avait pas dit oui &agrave; sa d&eacute;put&acirc;tion, les &eacute;lecteurs &eacute;thaient 't&eacute; d&eacute;priv&eacute;s d'l&ucirc;s drouait d'voter, car les quatre vacances &eacute;thaient 't&eacute; remplies sans l&ucirc;s assistance. Y'a, &agrave; qu'menchi, le &#8220;Bill&#8221; Perchard, tchi r'prend et, &agrave; ma veue, i' n'a rein &agrave; craindre. Epis y'a l'Ph'lip Rom'thi, d'Saint Jean, le D&eacute;put&eacute; L'Br&ocirc;, d'Saint Cli&eacute;ment, le D&eacute;put&eacute; Dupr&eacute;, d'la Ville, et l'S&eacute;nateur Rumfitt. Ne v'l&agrave; les chinq, et ch'est &agrave; l's &eacute;lecteurs de d&eacute;cider tch&egrave;squ'i' s'en va tchais de d'sous. J'crais que j'pou&ocirc;rrais le nommer &agrave; ch'teu', et la Merrienne est d'la m&ecirc;me opinion, mais rein n'est certain dans chais &eacute;lections, et l'p&ucirc;s mal&icirc;n pou&ocirc;rrait s'tromper. Accordant l'temps, et comme j'nos trouv'thons quand veindra l'jour, je rest&eacute;thons siez-nous, car au moment j'avons perdu hardi de l'int&eacute;th&ecirc;t qu'j'avions. Hier au s&eacute;, la Merrienne r'v&icirc;nt sus l'sujet, et m'dis qu'ou n'comprenait pas pourtchi que n'y avait pas tchiques femmes parmi les candidats, mais quand j'li d'mandis tch&egrave;sque les deux femmes tchi sont dans la Chambre &agrave; ch'teu' avaient fait, ou n'savait pas tchi dithe.<br/>
<br/>
  &#8220;Chein tchi faudrait l&agrave;,&#8221; je m'fis, &#8220;che s'sait des femmes avec un fliantchet d'mousses et sachant comment pr&eacute;pather d's ormers ou fricachi une tranche de gras lard : en un mot des femmes comme t&eacute;, ma vielle. Si y'avait &eacute;tout tchiques jeunes hardelles j'si seux que l's affaithes ithaient m&ucirc;s.&#8221;<br/>
<br/>
  &#8220;Y'&eacute;tha p&ucirc;s d'candidats b&eacute;t&ocirc;t, quand les membres s'sont payis,&#8221; ou s'fit, &#8220;et hardi p&ucirc;s d'&eacute;lections contest&eacute;es.&#8221;<br/>
<br/>
   &#8220;Sans doute,&#8221; j'li dis, &#8220;mais chu jour-l&agrave; n'est pas ocquo arriv&eacute;. Tu as veu, sans doute, que l's Etats ont rej't&eacute; l'id&eacute;e chutte semaine.&#8221;<br/>
<br/>
   &#8220;O v&eacute;the,&#8221; ou dit, &#8220;mais par quatre vouaix seulement, et ch'n'est pas grand'chose que quatre vouaix. La pr&eacute;chaine fais ch' pou&ocirc;rrait &ecirc;tre l'contraithe. Tu avais tr&eacute;jous dit que nou n'v&eacute;rrait pas chonna dans notre vivant, mais en es-tu aussi seux &agrave; ch'teu'?&#8221;<br/>
<br/>
  &#8220;Ecoute Merrienne,&#8221; j'li dis, changeant d'sujet, &#8220;peux-tu m'dithe tch&egrave;sque'est d&eacute;v'nu d'not'e &acute;<a href="jjlemarquand.html">J.J</a>&acute;? Aut'fais nou l'viyait partout, et ch'est seux que s'i' 'tait ocquo inter&ecirc;ssi dans la politique nou l'&eacute;thait veu parmi les candidats pour S&eacute;nateur, et p&ucirc;s qu'chonna, il &eacute;thait 't&eacute; seux d' v'n&icirc;n. <br/>
<br/>
 &#8220;J'comprends,&#8221; ou s'fit, &#8220;tch'il est ocquo &agrave; &eacute;tudier pour Avocat, mais que jusqu'ich&icirc;n i' n'a pas peut p&acirc;sser ses examens. Ch'est grand dommage car ch'est un homme bein capablye et i' n'est pas d&ecirc;j&agrave; tout jeune. J'n'avons jamais yeu un caract&eacute;the comme li dans l's Etats, et quant &aacute; m&eacute; j'voudrais li r'vaie.&#8221;<br/>
<br/>
  &#8220;Et m&eacute; &eacute;tout,&#8221; j'li dis, &#8220;car nos Etats ont grand besoin d'un change. Le 'J.J.' quand i' 'tait l&agrave;, disait tr&eacute;jous sa pens&eacute;e, et n'avait absol&ucirc;ment peux d'personne. Une qualit&eacute; tchi n'li mantchait jamais ch'tait l'couothage, mais enfin, i' s'garde &agrave; san tout seu chais jours, et j'n'avons autchun drouait d'nos m&ecirc;ler d'ses affaithes.&#8221;<br/>
<br/>
  J'n'ai pas grand'chose d'autre &agrave; vos dithe agniet, Moussieu, sinon que j'pliains hardi nos pou&ocirc;res tchultivateurs, tchi n'ont pas yeu autchune chance avec l&ucirc;s tomates. Tchi triste saison pour yeux, les pou&ocirc;res balloques! A ch'teu', pour en fini, Moussieu, j'pense bein qu'ou n'aviez jamais ou&iuml; p&acirc;sler d'un p'tit vieau d'onze semaines export&eacute; d'l'Ile dans une boua&icirc;te. Il est hardi &agrave; esp&eacute;ther que chutte p'tite g'niche f'tha bein dans l'ile de Man. &Agrave; la s'maine tchi veint. <br/>
<br/>
<a href="lebrocq.html">PH'LIP</a><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pm3candidat.html">Ph'lip et un traisi&egrave;me candidat</a><p>
<li><a href="senateur1954.html">Un candidat pour S&eacute;nateur</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

