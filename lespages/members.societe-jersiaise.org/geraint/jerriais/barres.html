<HTML>
<HEAD>
<TITLE>L&eacute; Jeu des Barres</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Jeu des Barres</h2></font></center><p><br>
<br>
<br>
Un r'cit du jeu comme il 'tait jou&eacute; &agrave; l'&Ecirc;cole Wesleyenne d&eacute; <a href="st_ouen.html">St. Ou&euml;n</a> quand j'tais mousse 'l'y'a souaixante ans. Dans chu temps-l&agrave; l&eacute; nom J&egrave;rriais du jeu 'tait d&eacute;j&agrave; oubli&eacute; et l'nom Angliais, &quot;Rounders&quot;, 'tait fait s&egrave;rvi par touos les mousses, mais &agrave; St. Ou&euml;n l'temps p&acirc;ss&eacute;<sup><a href="#1">1</a></sup> nou disait &quot;Jouer &egrave;s Barres&quot;. Certains nouos ont dit qu&eacute; dans lus temps nou disait &#147;Jouer &egrave;s Buttes&quot;. Dans l'&Ecirc;st, i' patha&icirc;t, nou disait p't-&ecirc;tre &eacute;tout &quot;l&eacute; jeu des Rond&eacute;es&quot; car l&eacute; bouonhomme Moussieu Eug&egrave;ne Bouillon<sup><a href="#2">2</a></sup>, d&eacute; Pasp&eacute;bia, &agrave; La C&ocirc;te, un vi&egrave;r J&egrave;rriais d'n&eacute;nante ans, natif d&eacute; St. Sauveux, l'appelait par chu nom-l&agrave;.<br>
<br>
L&eacute; jeu peut &ecirc;t' jou&eacute; dans un clios ou dans un bel. &Agrave; l'&Ecirc;cole Wesleyenne l&eacute; bel d&eacute; la &quot;grande &eacute;cole &quot; (les touos jannes 'taient dans eune aut' partie d'l'&ecirc;cole appel&eacute;e &quot;la p'tite &eacute;cole&quot; et jouaient dans un bel &agrave; part) 'tait just&eacute;ment grand assez pour eune gamme d&eacute; six ou sept d&eacute; ch&acirc;que c&ocirc;t&eacute;. L&eacute; nombre tchi peut jouer n'est l&icirc;nmit&eacute; qu&eacute; par la grandeu d'l'empliaichement.<br>
<br>
Tout ch'tch'i' fallait pour jouer &egrave;s barres 'tait eune balle tchi n'tait pon trop duthe et tchi r'b&icirc;ndait bein. I' n'fallait pon qu'ou f&ugrave;sse trop duthe pour faithe du ma &agrave; un mousse quand nou l'astitchait atout eune balle d&eacute; &quot;tennis&quot; 'tait bein conv'nabl'ye.<sup><a href="#3">3</a></sup><br>
<br>
Dans l'mitan du bel 'l'y'avait eune &quot;grille&quot; tchi couvrait un &ecirc;gout tch'allait &agrave; la route. Ch'tait l&agrave; qu&eacute; l&quot;'s&egrave;rvice&quot; s&eacute; faisait. Nou-s appelait chutte pliaiche-l&agrave; &#147;La Butte&quot;. Ch'tait la pliaiche la pus &icirc;mportante du jeu, viyant tch'i' fallait c'menchi &agrave; cou&ocirc;rre l&eacute; tou des barres d&eacute; l&agrave;, et y finni la ronde eune fais toutes les barres p&agrave;ss&eacute;es.<br>
<br>
L&eacute; long des muth&acirc;les &agrave; l'entou du bel nou m&egrave;rtchait &quot;les barres&#148;, un rond ou un carr&eacute; just&eacute;ment grand assez pour qu'eune p&egrave;rsonn p&ucirc;sse s&eacute; t'n&icirc;n d'but d'ssus. 'L'y'avait du run pour chinq ou siex barres dans l'bel. La preunmi&eacute;the 'tait la pus pr&egrave;s d'la butte, et i' fallait cou&ocirc;rre &agrave; chette-l&agrave; preunmi&eacute;thement et continnuer la ronde d&eacute; toutes les barres, ieune aupr&egrave;s l'autre, jusqu&agrave; la dreine, et finni &agrave; la butte.<br>
<br>
L&eacute; groupe d&eacute; joueurs s&eacute; divise en deux c&ocirc;t&eacute;s - l&eacute; c&ocirc;t&eacute; d'service et l'c&ocirc;t&eacute; d'la ronde des barres. Deux des pus grands gar&ccedil;ons, accept&eacute;s d'accord mutuel comme chefs ou cap'taines, pattaient pour l&eacute; privil&egrave;ge d&eacute; preunmi&eacute; chouaix et l'chein tchi g&acirc;ngnait chouaisissait l'miyeu joueux pour san c&ocirc;t&eacute;, et pis ch'tait l'tou &agrave; l'aut' cap'taine &agrave; chouaisi. Chouaisis iun d'ch&acirc;que c&ocirc;t&eacute; &agrave; la fais, les deux c&ocirc;t&eacute;s finnissaient &agrave; bein pr&egrave;s &eacute;gaux. Eune fais les c&ocirc;t&eacute;s choua&icirc;sis, les deux cap'taines pattent pour d&ecirc;t&egrave;rminner tchi c&ocirc;t&eacute; tchi s'en va faithe l&eacute; tou l'preunmyi. L&eacute; chein tchi g&acirc;ngne &agrave; patter fait san chouaix - d'habitude i' chouaisit d'faithe l&eacute; tou, et l'aut' c&ocirc;t&eacute; fait l's&egrave;rvice.<br>
<br>
L&eacute; c&ocirc;t&eacute; tchi s'en va faithe l&eacute; tou des barres s&eacute; range, ch&acirc;tchun c&ocirc;te &agrave; c&ocirc;te en draite l&icirc;ngne, d'un c&ocirc;t&eacute; d'la butte, en fache des barres, &agrave; trais ou quat' pids d'la butte. L&eacute; preunmyi d'l'aut' c&ocirc;t&eacute; choua&icirc;si pour faithe l&eacute; s&egrave;rvice s&eacute; m&acirc;te sus la butte m&ecirc;me, fache &agrave; la rangie et balle en main. Les aut' membres du c&ocirc;t&eacute; tchi fait l's&egrave;rvice lus mettent en pliaiche individuellement &agrave; l'entou du bel, &agrave; bein pr&egrave;s &agrave; maintchi c'm&icirc;n entre la butte et ch&acirc;que barre, pr&ecirc;ts &agrave; r'ch&eacute;ver la balle d&eacute; la butte ou d'iun ou l'aut' d&eacute; lus c&ocirc;t&eacute; en autchun temps.<br>
<br>
Il faut d&eacute;cider, d'accord d&eacute; parti, l&eacute; &quot;hors du ji&quot; du t&egrave;rrain ou bel ou empliaichement, et si la balle est pitchie hors du ji, par accident ou autr&eacute;ment ou par autcheune p&egrave;rsonne, oulle est hors du ji, et la p&egrave;rsonne est &#147;horte&quot; s'oulle est du c&ocirc;t&eacute; tchi couort l&eacute; tou des barres et qu'oulle a tap&eacute; la balle hors du ji quand ou li'a 't&eacute; s&egrave;rvie d'la butte. Si la balle est pitchie hors du ji par iun du c&ocirc;t&eacute; d's&egrave;rvice la gamme arr&ecirc;te jusqu'&agrave; qu'la balle sait ram&acirc;ss&eacute;e, et tout l'monde restent sus les barres jusqu'&agrave; qu'la balle sait r's&egrave;rvie.<br>
<br>
L&eacute; &quot;s&egrave;rvice&quot; est l'action d&eacute; pitchi ou env'yer la balle d&eacute; la butte au preunmyi d'la rangie tchi s'en va faithe la ronde ou l'tou des barres. Ch't&icirc;-l&agrave; la tape atout sa main dans la direction en d'vant d'li - la direction des barres. Il &ecirc;prouve &agrave; la faithe aller aussi liain qu'possibl'ye sans l'env'yer hors du ji. En m&ecirc;me temps, il &ecirc;prouve &agrave; la faithe aller bas assez pour qu'ou n'pi&ecirc;sse &ecirc;t' attrap&eacute;e en vol &agrave; la main a&icirc;siement. S'oulle est attrap&eacute;e en vol d&eacute;vant touchi &agrave; terre par l&eacute; chein tchi fait l's&egrave;rvice, ou par autchun membre du c&ocirc;t&eacute; d's&egrave;rvice, l&eacute; chein tchi l'a tap&eacute;e est &quot;hors&quot; et i' tchitte l&eacute; jeu jusqu'&agrave; qu'san c&ocirc;t&eacute; sait tout &quot;hors&quot; et qu'nou change d&eacute; c&ocirc;t&eacute;s. S'i' manque la balle quand ou li'est s&egrave;rvie, ou s'i' la tape, i' faut cou&ocirc;rre dans autchun des deux cas, &agrave; la preunmi&eacute; barre - et i' n'peut pon &eacute;t' m&icirc;ns hors d&eacute;vant y'arriver, ni &ecirc;t' emp&ecirc;chi d'y cou&ocirc;rre.<br>
<br>
Faithe &#147;l&eacute; tou des barres&quot; veurt dithe qu'aupr&egrave;s aver tap&eacute; la balle tchi li'est s&egrave;rvie d'la butte, l&eacute; chein tchest &agrave; cou&ocirc;rre fait l'tou d&eacute; barre en barre et finnit &agrave; la butte, &egrave;rprannant pliaiche comme l&eacute; drein d'la rangie arr&ecirc;tant pour l&eacute; s&egrave;rvice s'il a la chance d&eacute; finni la ronde sans &ecirc;t' astitchi par la balle en c'min.<br>
<br>
Eune fais la balle s&egrave;rvie et tap&eacute;e par l&eacute; chein tchi c'menche l&eacute; tou des barres, oulle est ram&acirc;ss&eacute;e par autchun membre du c&ocirc;t&eacute; d's&egrave;rvice. S'il y'a autchun joueux &agrave; cou&ocirc;rre entre les barres il &ecirc;prouve &agrave; l'astitchi atout la balle d&eacute; l&agrave; iou tch'il est d'but. I' n'peut pon cou&ocirc;rre ou bouogi d'pliaiche atout la balle en main - la r&egrave;gl'ye est stricte et autcheune p&egrave;rsonne tchi marche ou bouoge d&eacute; pliaiche atout la balle en main n'est pon p&egrave;rm&icirc;nse d&eacute; s'en s&egrave;rvi - i' faut l'env'yer &agrave; un autre.<br>
<br>
S'il est tap&eacute; ou astitchi atout la balle entre les barres, ou entre la dreine barre et la butte, l&eacute; couotheux est hors et i' n'peut pon prendre part d'autre dans la gamme d&eacute;vant qu'tous saient hors et qu'l'y'ait changement d'c&ocirc;t&eacute;s.<br>
<br>
La balle est env'y&eacute;e d'iun &agrave; l'aut' ich&icirc;n et l&agrave; par les cheins du c&ocirc;te d's&egrave;rvice pour &ecirc;prouver &agrave; astitchi les couotheurs d'eune barre &agrave; l'autre, et oulle est tr&eacute;jous renv'y&eacute;e &agrave; la butte pour continnuer l's&egrave;rvice.<br>
<br>
I' n'est pon p&egrave;rmins d'y'aver deux ou pus d'joueurs sus eune barre en m&ecirc;me temps. l' faut qu&eacute; l'couotheux dgette sa chance pour cou&ocirc;rre sus eune barre tch'est vi&egrave;de. Eune fais arriv&eacute; sus la barre i' n'peut pon &ecirc;t' astitchi atout la balle et m&icirc;ns hors quandi tch'il est d'ssus, mais viyant qu'deux n'peuvent pon otchuper autcheune barre en m&ecirc;me temps, i' sont tous forchis d'cou&ocirc;rre d&eacute; barre en barre ch&acirc;que fais qu'un nouvieau couotheux arrive &agrave; la preunmi&eacute;the.<br>
<br>
Eune fais qu'tchitch'un est astitchi atout la balle, oulle est renv'y&eacute;e &agrave; la butte et s&egrave;rvie au pr&eacute;chain d'la rangie d'vant la butte.<br>
<br>
Si un couotheux peut cou&ocirc;rre sus eune barre dri&eacute;the li tch'est vi&egrave;de il a l'drouait d&eacute; l'faithe quand m&ecirc;me tch'i' l'ait otchup&eacute;e d'vant, mais i' faut tch'i' r'p&agrave;sse sus ses pas et r'continnue sa ronde l&eacute; tou des barres ieune aupr&egrave;s l'aut' jusqu'&agrave; la dreinne et finni &agrave; la butte.<br>
<br>
L&eacute; chein tchi fait l's&egrave;rvice peut astitchi un couotheux entre les barres li-m&ecirc;me &agrave; la pliaiche d&eacute; p&acirc;sser la balle &agrave; iun d'ses parchonni&egrave;rs, pour bein tch'i' garde un pid sus la butte, mais i' n'peut pon bouogi d'sa pliaiche pour l&eacute; faithe. Il peut r'ch&eacute;ver la balle d'un parchonnyi d'san c&ocirc;t&eacute; en autchun temps, et i' peut la p&acirc;sser ou l'env'yer &agrave; un aut' en autchun temps, mais ch&acirc;que fais qu'ou change d&eacute; main v'l&agrave; tchi donne eune chance &egrave;s couotheurs d&eacute; cou&ocirc;rre eune barre. L&eacute; chein tchi fait l's&egrave;rvice peut faithe l&eacute; malin &eacute;tout-i' peut faithe la minne d&eacute; s&egrave;rvi et n'la&icirc;ssi pon cou&ocirc;rre la balle d&eacute; sa main, et si les couotheurs n&eacute; l'dgettent pon d'assez pr&egrave;s et c'menchent &agrave; cou&ocirc;rre, il peuvent &ecirc;t' attrap&eacute;s entre les barres et astitchis atout la balle.<br>
<br>
Quand les couotheurs sont tous hors, les c&ocirc;t&eacute;s changent d&eacute; pliaiches et ch'est l'tou au c&ocirc;t&eacute; tch'&eacute;tait ds&egrave;rvice &agrave; faithe la ronde des barres.<br>
<br>
Si les joueurs veulent garder compte, 'l'y'a mouoyen d&eacute; jouer pour des points - un point &eacute;tant allou&eacute; pour ch&agrave;que tou des barres fait par ch&acirc;que couotheux sans &ecirc;t' m&icirc;ns hors. Pour saver tch'est qu'a g&acirc;ngni il faut aver l'temps pour qu&eacute; ch&acirc;tchun des deux c&ocirc;t&eacute;s pi&ecirc;sse aver san tou &agrave; cou&ocirc;rre les barres. Comme ch'tait souvent dans l'heuthe du diner qu'nou jouait &agrave; l'&ecirc;cole nou n'avait pon grand temps &agrave; p&egrave;rdre et nou n's'emb&eacute;tait pon la t&ecirc;te d&eacute; compter d'points !<br>
<br>
L&eacute; chein tch'est ench&egrave;rgi d'faithe l&eacute; s&egrave;rvice &agrave; la butte est eune affaithe d'accord entre les joueurs du c&ocirc;t&eacute; d's&egrave;rvice. L&eacute; m&ecirc;me peut l'faithe tout l'temps ou i' peuvent l&eacute; faithe ch&acirc;tchun &agrave; tou ou changi d'temps en temps comme il en est accord&eacute; parmi ieux.<br>
<br>&nbsp;<p>
<br>
<i><a href="lefeuvre.html">G. F. Le Feuvre</a><br>
<br>
San Antonio, Texas, U.S.A.<br>
Janvyi, 1959.<br></i>
<br>&nbsp;<p>
<br>
<i>Notes d&eacute; FLM:</i><br>
<br>
<ol type="1">
<a name="1"></a>	<li> Jusqu'&agrave; bein pr&egrave;s la fin du 19e si&egrave;cl'ye<p>

<a name="2"></a>	<li> Chu charmant vi&egrave;r corps, qu&eacute; j'e&ucirc;nmes l&eacute; plia&icirc;si d'aver en compangnie au c'menchement d'l'&ecirc;t&eacute;, 1958, est mort au mais d'Avri, 1959.<p>

<a name="3"></a>	<li> Un autre vi&egrave;r jeu J&egrave;rriais tchi r'sembliait hardi &agrave; ch't&icirc;-chin &eacute;tait &quot;les longues barres&quot; - esp&egrave;ce d&eacute; &#147;rounders&quot; et &#147;cricket&quot; m&ecirc;l&eacute;s. Mais i' n'faut pon confondre auve acouothe un aut' jeu qu&eacute; nou-s-appelait &eacute;tout &#147;Jouer &egrave;s barres&#148; et &agrave; tchi qu' nou jouait &agrave; l'&Ecirc;cole Wesleyenne jusqu'&agrave; dans les 1930. Evidemment les noms des jeux lus sont tchiquefais trouv&eacute;s m&ecirc;l&eacute;s ou changis, peut-&ecirc;tre selon l's &ecirc;coles, ou auve les diff&eacute;thentes g&eacute;n&eacute;th&acirc;tions d'avi&egrave;rs.<p>
</ol>

&nbsp;<p>
&nbsp;<p>

<FONT SIZE=2>
<i>Viyiz</i>:<p>
<ul>
<li><a href="jeux.html">Les jeux J&egrave;rriais du temps p&acirc;ss&eacute;</a><p>
<li><a href="gammvoc.html">Des gammes</a><p>
<li><a href="tireli.html">L&eacute; Jeu du Tireli</a><p>
<li><a href="doque.html">Jouer &agrave; doque</a><p>
<li><a href="sautemouton.html">L&eacute; Jeu d&eacute; Saute-Mouton</a><p>
<li><a href="football.html">L&eacute; football</a><p>
<li><a href="choule.html">La Choule</a><p>
<li><A HREF="haln.html">Haler &egrave;s noeuds</A><p>

<li><a href="gdfmarbres.html">Les d'vis du Bouan'homme George</a><p>
<li><a href="gdfjeux.html">Jeux du temps jadis</a><p>
<li><a href="cartevoc.html">Jouer &egrave;s cartes en J&egrave;rriais</a><p>
</ul>
</FONT><p>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
