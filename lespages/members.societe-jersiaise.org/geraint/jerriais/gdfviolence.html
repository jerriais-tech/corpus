<HTML>
<HEAD>
<TITLE>La violence en g&acirc;ngne!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La violence en g&acirc;ngne!</h2></font></center><p>

<font size="-1"><i>Trenton, </i><br/>
<i>Michigan, USA. </i><br/>
<i>L&eacute; 13 d&eacute; juin, 1981.</i> <br/></font>
<br/>
Moussieu l'R&eacute;dacteu, <br/>
<br/>
J'viens d'&egrave;rch&eacute;ver la g&acirc;zette d&eacute; J&egrave;rri du 23 d'avri, et j'ai r'gret d'vaie qu'les nouvelles d&eacute;dans n'sont pon d'la sorte tchi f'thaient un J&egrave;rriais ordgilleux d&eacute; s'n &icirc;le natale. La preunmi&eacute; page nouos annonce qu'un agent d'police fut assaut&eacute; et rendu sans conna&icirc;ssance par des malfaiteurs. La grand' honte est qu'des villains &icirc;ndividus assautent la police atout des boutelles. V'l&agrave; tchi montre qu&eacute; la bouaisson est hardi la cause d&eacute; chutte mauva&icirc;tchi. Et acouo l's aub&egrave;rges m&ecirc;nagent &agrave; aver p&egrave;rmission d'b&acirc;ti ou agrandi lus pr&eacute;misses appathemment aisiement, quandi qu'eune p&egrave;rsonne ordinnathe a l'dgi&acirc;bl'ye &agrave; conf&ecirc;sser pour aver p&egrave;rmission d'b&acirc;ti eune maison d'habit&acirc;tion!<br/>
<br/>
Eune aut articl'ye, dans la m&ecirc;me page etout, nouos dit qu'un brave petit tchian v&icirc;nt en a&icirc;gue quand un fripon attatchi eune femme par dri&eacute;the en ville et la m'nichit auve un cout&eacute;. Chu p'tit tchian fit &ecirc;videmment peux au fripon d'&ecirc;t' mordu et sauvi sa maitr&ecirc;sse d'&ecirc;t' vol&eacute;e, et p't-et assaillie. <br/>
<br/>
Acouo eune aut' articl'ye dans la m&ecirc;me preunmi&eacute; page, nouos dit qu'un visiteur eut san b&icirc;ssa  et appatheil et gr&ecirc;ment photographique vol&eacute;s en pliein jour quand il 'tait en train d'prendre des portraits, &agrave; West Park, du <a href="lizabeth.html">Ch&acirc;t&eacute; &Ecirc;lizab&eacute;</a>. Un peuille l&eacute; t&icirc;nt quandi qu'deux autres fichaient l'camp atout s'n appatheil. Et san p&acirc;sseport est hors auve san b&icirc;ssa. <br/>
<br/>
Mais ch'n'est pon l&agrave; tout l'malheu annonc&eacute; dans la preunmi&eacute; page d&eacute; la g&acirc;zette. Un &icirc;ndividu est arr&ecirc;t&eacute; pour aver assailli un autre homme dans Hope Street au D&icirc;nmanche. Il est souos caution d&eacute; deux chents louis pour s&eacute;n appathence d&eacute;vant Justice. Ch'est seux tch'i' n'&egrave;rv&eacute;naient pon d'l'&eacute;glyise, ches deux-l&agrave;, ouaithe qu&eacute; ch'tait D&icirc;nmanche! <br/>
<br/>
N'est-i' pon grand temps qu&eacute; l's autorit&eacute;s lus d'mentent d'y porter r'mi&eacute;de, &agrave; ch't &ecirc;tat violent tchi c'menche &agrave; faithe peux au monde d&eacute; marchi dans les rues d'la ville, m&ecirc;me en pliein jour? N'est-i' pon temps d'r&egrave;tablyi l'&ucirc;sage d&eacute; la ba&iuml;ette? Et d'faithe la peine d&eacute; prison eune vraie peine auve travaux forchis, &agrave; la plia&igrave;che d'un r'pos dans eune prison mod&egrave;rne tchi r'pr&eacute;sente pus d'confort qu&eacute; j'n'avons nouos-m&ecirc;mes connu dans nouot' janne temps? <br/>
<br/>
La deuxi&eacute;me page d&eacute; la g&acirc;zette est &agrave; ma&icirc;ntchi couv&egrave;rte d&eacute; lettres d&eacute; vouos lecteurs tch'attithent attention &agrave; la d&eacute;t&eacute;rior&acirc;tion d'la qualit&eacute; d'la vie d'&agrave; ch't heu dans l'&Icirc;le. Y'a au main siex lettres au sujet, et un aut' trais tch'attithent l'attention au fait qu'les trottouaithes d&eacute; la ville sont tath&eacute;s d'figue d&eacute; tchian et qu'ch'est d&ecirc;gouotant pour l&eacute; pi&eacute;ton d'aver &agrave; y marchi.<br/>
 <br/>
La traisi&egrave;me page nouos dit qu&eacute; la grand' f&eacute;te d&eacute; P&acirc;ques fut g&acirc;t&eacute;e par l&eacute; nombre d'accidents d'motos dans les routes d&eacute; l'&Icirc;le. Un tas des vict&icirc;nmes d&eacute; ches av&acirc;ries d'la route e&ucirc;drent &agrave; &ecirc;t' hospitalis&eacute;s, et huit motos 'taient si endommagis tch'i' n'valent pon la peine d'&egrave;rgraie. V'l&agrave; tchi m'fait penser au nombre d'muth&acirc;les qu&eacute; nou vait &ecirc;t' en partie abattues dans les campangnes et tch'ont b&eacute;soin d'&ecirc;t' &egrave;rb&acirc;ties. Eune chose &egrave;rm&egrave;rquabl'ye au sujet d'ches accidents d'motos est la jann&egrave;che des dgiex p&egrave;rsonnes mentionn&eacute;es comme cacheurs et passagi&egrave;rs. Y'en a trais tch'ont 20 ans, trais tch'en ont 24, et les quatre autres 26, 27, 28 et 29 respectivement. <br/>
<br/>
Ch'est seux tch'i' y'a bein trop d'motos par les c'm&icirc;ns en J&egrave;rri et qu'ch'est ieune des causes d'accidents, mais &agrave; la pliaiche d&eacute; t&acirc;chi d'garder l'nombre &agrave; bas l's autorit&eacute;s encouothagent l'agrandissement du nombre par &eacute;la&icirc;zi les routes, et continnuer &agrave; b&acirc;ti des garages &agrave; multipl'yes &ecirc;tages. Et eune pliainte qu&eacute; j'vai dans la g&acirc;zette est tch'il est probabl'ye qu'eune belle rangie d'arbres au Rouoge Bouillon s'en va &ecirc;t' abbattue pour en acc'moder acouo pus! Peut-i y'aver rein d'pus n&acirc;vrant pour l'esprit cons&egrave;rvateur? <br/>
<br/>
Heutheusement, y'a au mains tchiquechose d&eacute; pliaisant dans la g&acirc;zette pour en finni. La pr&eacute;chaine page nouos montre un bieau portrait du Docteu &Egrave;rtu C. Mouothant sus l'haut du Pinnacl'ye &egrave;s Landes &agrave; St. Ou&euml;n. Un mangnifique accomplyissement pour l&eacute; fanmeux docteu consid&eacute;thant tch'il a septante-sept ans. J'm&eacute; sis souvent d'mand&eacute; si les J&egrave;rriais savent appr&eacute;cier qu'J&egrave;rri a produit un moussieu d'sa capacit&eacute; extraordinnaithe. Chirurgien et Docteu en M&eacute;d'cinne, arch&eacute;ologue et aut' qualific&acirc;tions tchi mettent eune longue rangie d'lettres majuscules au but d'san nom, il est iun des grands savants du monde. Il est un mangifique type d&eacute; vi&egrave;r J&egrave;rriais et aussi charmant comme il est capabl'ye, et J&egrave;rri dait &ecirc;t' ordgilleux d'aver un fis d'san calibre. <br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="crinme.html">L&eacute; cr&icirc;nme et la louai</a><p>
<li><a href="gdftroublye.html">L'troubl'ye en g&acirc;ngne!</a><p>

<li><a href="gdfmoeurs.html">Autres temps - autres moeurs</a><p>
<li><a href="gdfauttemps.html">Aut' temps, aut' moeurs</a><p>
<li><a href="gdfdrogues.html">&Agrave; bas, l'trafi des drogues!</a><p>
<li><a href="gdfreglye.html">R&egrave;gl'ye duthe mais d&ecirc;r&egrave;gl'ye n'duthe pas!</a><p>
<li><a href="gdfmefaits.html">M&ecirc;faits et finnances</a><p>
<li><a href="pmaccidents.html">Chais Accidents</a><p>
<li><a href="gdfvitesse.html">I' faut molli d'vitesse!</a><p>
<li><a href="gdfmotos.html">Les motos</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

