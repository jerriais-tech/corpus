<HTML>
<HEAD>
<TITLE>Vaut mus couoyer qu'd&ecirc;penser!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Vaut mus couoyer qu'd&ecirc;penser!</h2></font></center><p>

<font size="-1"><i>Trenton, Michigan,</i><br/>
<i>U.S.A.</i><br/>
<br/>
<i>L&eacute; 16 mai, 1970.</i><br/></font>
<br/>
Moussieu L'R&eacute;dacteu,<br/>
<br/>
L's &Ecirc;cossais ont tr&eacute;jous ieu la r'nomm&eacute;e d'&ecirc;t' aggrav&eacute;s, mais j'en ai connu et rencontr&eacute; un tas dans l'couothant d'ma vie, et j&eacute; l's ai trouv&eacute;s tout aussi g&eacute;n&eacute;theurs comme d'aut' gens. Y'en avait parmi nous &agrave; la dg&egrave;rre d&eacute; 1914-18 quand j'tais soudard dans les r&eacute;dguli&egrave;rs, et j'n'en ai janmais rencontr&eacute; iun tchi n'&eacute;thait pon donn&eacute; sa c'm&icirc;nse &agrave; un parchonnyi tch'en &eacute;thait ieu b&eacute;soin - sustout s'oulle 'tait la d'meuthe d'eune fanmile d&eacute; pou&egrave;rs! V'la tchi m'ram&eacute;mouaithe qu&eacute; j'avions un offici &Ecirc;cossais tchi 'tait l'contraithe des tas qu'j'ai mentionn&eacute; comme &eacute;tant g&eacute;n&eacute;theurs. Y'en avait tchitchuns d'm&egrave;me - comme nou-s-en trouv&eacute; dans toutes les races. Nouos aut' offici&egrave;rs env'yaient lus c'm&icirc;nses en dri&eacute;the du camp d'bat&acirc;le pour les aver lav&eacute;es quand l'occasion s'pr&eacute;sentait, mais l'nouotre fa&icirc;sait l'soudard tchi li s&eacute;rvait d'domestique (appel&eacute; l' ordonnance dans l'arm&eacute;e Fran&ccedil;aise, et Batman sans l'arm&eacute;e Anglia&icirc;che) laver les siennes, et ch'tait bein difficile d&eacute; les mett' &agrave; s'tchi sans attither l'attention d's Allemands d' l'aut' c&ocirc;t&eacute; d'nouos tranchies et &icirc;nviter eune achie d'balles d&eacute; lus arm&eacute;s!<br/>
<br/>
Un bouan jour, s&eacute;n ordonnance nouos dit : J'm'en vais l'jouer, l'baloque, et l'faithe env'yer sa c'm&icirc;nse &agrave; laver la pr&eacute;chaine fais! I' ram&acirc;ssit eune fanmile ou deux d'pou&egrave;rs d&eacute; d'dans sa propre c'm&icirc;nse et les m&icirc;nt dans la c'm&icirc;nse d&eacute; s'n offici aupr&egrave;s l'aver lav&eacute;e et s'tchie. Quand i' vit l'offici l'lendemain, il 'tait &agrave; s'teurter d'un c&ocirc;t&eacute; et d'l'autre et &agrave; &ecirc;prouver &agrave; s'gratter o&ugrave;'est tch'i' n'pouvait pon aveindre et i' dit &agrave; s'n ordonnance d'env'yer ses c'm&icirc;nses &agrave; laver &agrave; l'av'n&icirc;n!<br/>
<br/>
Et pis y'avait l'jour qu&eacute; j'tais en &Ecirc;cosse et qu&eacute; j'viyais un homme &agrave; j'va tch'appr&eacute;chait d'l'aut' but d'la route. J'n'y prenais pon fort d'avis &agrave; c'menchi, mais &agrave; m'suthe tch'il' appr&eacute;chaient j'm'app&egrave;rchus qu&eacute; j'viyais la t&ecirc;te du j'va, tchi fa&icirc;sait des saluts en marchant, mais qu&eacute; ch'tait l'dos et l'dri&eacute;the d&eacute; la t&ecirc;te d&eacute; l'homme tch'&eacute;tait d'ssus qu&eacute; j'viyais. Il 'tait assis &agrave; r'tchulons sus l&eacute; j'va et li r'gardait l'dri&eacute;the &agrave; la pliaiche d&eacute; la t&ecirc;te! Bon! j'li dis en p&acirc;ssant, estch&ucirc;sez-m&eacute;, j'sis tchuthieux d'ma sorte, ayant h&eacute;thit&eacute; ch'l&agrave; du c&ocirc;t&eacute; m&acirc;ternel, mais pourtchi qu'ou-s-allez &agrave; j'va &agrave; r'tchulons? <br/>
<br/>
Eh bein, i' m'dit, j&eacute; n'l&eacute; fais pon d'habitude, mais j'p&egrave;rdis un douze sou dans l'tro quand j'y m&icirc;ns l'fain pour l&eacute; j'va hi&egrave;r au s&eacute;!<br/>
<br/>
Quand j'tais siez man fr&eacute;the Sydney &agrave; Ottawa au Cannada la s'maine p&acirc;ss&eacute;e i' m'en contit eune bouanne entouorre iun d'ses anm&icirc;ns &Ecirc;cossais tchi d'meuthait dans une p&eacute;tite bijuque &agrave; des chents milles dans l'bouais du Nord du Cannada, et tchi n'savait pon li&eacute;the ni &ecirc;crithe. Eune fais, un minnistre Presbyt&eacute;rien tch'&eacute;tait missionnaithe allit l'visiter. N'ayant pon ieu d'visiteurs dans sa bijuque pour tchiques ann&eacute;es, il 'tait si content d'vaie l'missionnaithe tch'i' d&ecirc;halit eune boutelle d&eacute; litcheu tch'il avait gard&eacute; pour en cas d'maladie ou d'mordeuse d&eacute; tchilieuvre, et l&icirc; dit : &Eacute;th'ous un l&egrave;rm&icirc;n dg'ieau-d'vie, ou vouos plia&icirc;thait-i' eune t&acirc;ss&eacute;e th&eacute;e? <br/>
<br/>
Eh bein, l'minnistre l&icirc; dit, j'pouorrais bein super l&eacute; p'tit l&egrave;rm&icirc;n dg'ieau-d'vie en attendant qu&eacute; l'th&eacute;e s'faiche!<br/>
<br/>
Assis dans la seule tcha&icirc;se tch'ornait la bijuque, l&eacute; minnistre, en supant san l&egrave;rm&icirc;n et r'gardant l'th&eacute;e s'faithe, s'app&egrave;rchut tch'i' viyait un bieau grand portrait du Pape pendu sus l'ch&acirc;chais endrait li! Bon!, i' dit &agrave; l'&Ecirc;cossais comment qu' ch'l&agrave; s'fait qu'un bouan presbyt&eacute;rien comme vous veint &agrave; aver un portrait du Pape d&eacute; Rome sus l'ch&acirc;chais &agrave; la pliaiche d&eacute; iun d'Moussieu Calvin?<br/>
<br/>
L&eacute; pouorre bouanhomme &Ecirc;cossais faillit &agrave; la&icirc;ssi couorre san pot &agrave; th&eacute;e en s'touannant d'bord et r'gardant l'portrait et l'minnistre en m&egrave;me temps! Eh bein, i' li dit, j&eacute; n'conna&icirc;trais pon Moussieu Calvin si j&eacute; l'viyais, ni l'Papa d&eacute; Rome ni n'tout, mais j'voudrais r'vaie l'tout-au-trav&egrave;rs tchi m'vendit chu portrait-l&agrave;! I' m'dit qu&eacute; ch'tait un portrait d&eacute; Bobbie Burns dans ses robes et &acirc;tivelles d'office quand il 'tait Grand Ma&icirc;tre des Franc-machons d'&Ecirc;cosse!<br/>
<br/>
Quant &agrave; m&eacute;, j'peux dithe que j'n'ai janmais veu un &Ecirc;cossais r'f&ucirc;ser d'faithe un plia&icirc;si - sustout si v'l&agrave; tch'i' n'li cou&ocirc;tait rein. Ch'est vrai tch'i' sont r'gardants, l's &Ecirc;cossais, mais i' faut qu' j'avoue qu' j'y sis &eacute;tout m&eacute;! Et ch'n'est pon un vice. Si l'monde d'&agrave; ch't heu 'taient aussi r'gardants comme l's anciens J&egrave;rriais y'&eacute;thaient dans lus temps, y'&eacute;thait pus d'sou dans des cauches qu&eacute; dans les banques - et mains d'craintes d&eacute; banqueroutes! &Ecirc;tre &egrave;rgardant n&eacute; veurt pon dithe &ecirc;tre aggrav&eacute;, et l's anciens savaient bein tch'i' faut couoyer pour duther!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="sousvoc.html">L&eacute; vocabulaithe des sou en J&egrave;rriais</a><p>
<li><a href="gdfcouoyer2.html">I' faut couoyer pour duther!</a><p>
<li><a href="gdfsou2.html">Un sou &ecirc;pa&icirc;ngni est un sou g&acirc;gni</a><p>
<li><a href="gdfenrichi.html">Nou n'peut pon enrichi un publyi!</a><p>
<li><a href="gdfdepenses.html">Tchi d&ecirc;penses!</a><p>
<li><a href="gdftasdsou.html">Les d'vis du Bouan'homme George</a><p>
<li><a href="gdfsou.html">Les d'vis du Bouan'homme George</a><p>
<li><a href="painliving.html">Mrs Pain Discourses on the Cost of Living</a><p>
<li><a href="pmcost.html">The cost of living</a><p>
<li><a href="gdfrichesse2.html">Contentement p&acirc;sse richesse</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

