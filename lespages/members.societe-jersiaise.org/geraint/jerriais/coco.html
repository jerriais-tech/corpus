<HTML>
<HEAD>
<TITLE>Cocolincheux</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<font color="#215e21"><center><h2>Cocolincheux</font></h2></center><br>
<CENTER><TABLE><TR><TD>

Dans l'&eacute;t&eacute; d&egrave;s sign' de jeu<br>
D'vant qu'nou vaie rein du solet,<br>
D&egrave;s qu&eacute; l'prumi&eacute; mio-d'couleu<br>
S'montre au d'sus du haut foss&egrave;<br>
D'vant que l'ombre d'la ni&egrave;t s'sait horte<br>
J'l'entends chanter d'sa vouaix forte<br>
Cocolincheux<br>
<p>

La brise, en faisant trembl'yer<br>
L'herbe qu'a cru dans l'vier gl'yi<br>
Ne manque pas d'en rapporter<br>
L'&ecirc;cho d'pus d'un poulaill'yi<br>
Car quand l'z'&ecirc;telles dispathaissent<br>
Les co's chantent la prumi&eacute; messe.<br>
Cocolincheux<br>
<p>

Le v'la, grimp&eacute; sus l'jutcheux<br>
R&eacute;vill'yi l&eacute; prumi&eacute; d'tous,<br>
I' se r'dr&egrave;che en cl'yin'tant d's'yeux<br>
Ses pl'yumes erlisent comme du v'loux.<br>
I's'crainche et l&eacute; v'lo qui chante<br>
Entendous sa vouaix perchante<br>
Cocolincheux<br>
<p>

Ach'teu ch'est un vrai concert,<br>
Y'a des r&eacute;ponses de toutes parts<br>
D's'&ecirc;tourniaux dans les tchierthiers<br>
Et des mouessons dans l'h&ocirc;gard<br>
De ch&acirc;que bouais et d'ch&acirc;que &eacute;pine<br>
Mais la vouaix du co' domine<br>
Cocolincheux<br>
<p>

Fermi, fermi&egrave;the, et valets,<br>
D&ecirc;hallent, enfin, s'frottant l's'i&egrave;rs,<br>
Le bri des cannes et boutchets<br>
A vite &ecirc;motchi l'z'avi&egrave;rs<br>
Qui galopent neux pids dans l'aithe,<br>
Tandis qu'lus gens sont &agrave; traithe.<br>
Cocolincheux<br>
<p>

Pustard quand la fille s'en veint,<br>
Pour soigni glinnes et poulets<br>
Avec san d'vant&eacute; plien d'grain<br>
R'gardez si l'co sait tch'est qu'ch'est,<br>
D&egrave;s qu'ou crie "Petit-Petit"<br>
I' l'y' am&egrave;ne t'ses poules vite<br>
Cocolincheux<br/>
<br/>
N&eacute; v'lo l'jour qu'est bein qu'menchi,<br/>
I' s'en va gratter dans l'clios,<br/>
Et m&ecirc;me sus la maie d'fumi<br/>
Cherchant pour de p'tits fricots,<br/>
Et quand i n'trouv'thait des miettes,<br/>
Il y convie ses poulettes<br/>
Cocolincheux<br/>
<br/>
Et pus tard, sus l'haut du jour,<br/>
L'avous jamais ou&iuml; cacqu'ter,<br/>
Quand i trouve caboche ou chour,<br/>
Pour ses glinnes &agrave; fricoter,<br/>
Avous veu comme les poules veinnent<br/>
D&egrave;s qu'i ouaient l's'abba qui m&egrave;ne <br/>
Cocolincheux<br/>
<br/>
Parfais quand un &ecirc;trangi<br/>
Ecapp&eacute; d'si&egrave;z un vaisin,<br/>
Sus notr' foss&egrave; veint s'jutchi<br/>
Coumme i' l'fait changi d&eacute; qu'min!<br/>
Ply'umes dr&eacute;chies et la t&ecirc;te haute<br/>
Ah qu'i' l'fait cliergi la c&ocirc;te <br/>
Cocolincheux<br/>
<br/>
Quand d&eacute; s'n'aile i' bat ses fliancs,<br/>
Et qui s'l&egrave;ve sus ses ergots,<br/>
Ergardez-l&eacute; s'dand'linnant<br/>
Coumme s'il 'tait Rou&eacute; des Ouaissiaux<br/>
Sa cr&ecirc;te en couronne se dr&eacute;che<br/>
Et pour tr&ocirc;ne i' l'a la h&ecirc;che <br/>
Cocolincheux<br/>
<br/>
Combein souvent que j'l'ai veu<br/>
Quand une poulette ch&egrave;rchait l'nid,<br/>
Ov, sa becque arrange l'oeu<br/>
Coumme pour lis dithe ac-cluicque-t-y<br/>
Et pus tard quand la poule chante<br/>
I' la joint d'sa vouaix galante <br/>
Cocolincheux<br/>
<br/>
Mais quand l'solet s'quouche au ser<br/>
Faut l'vaie couorre en touos les sens<br/>
Pressi et g&ecirc;n&eacute; d'ram'ner<br/>
Poules et poulettes par d&eacute;dans,<br/>
Et ach'teu i' dort trantchille<br/>
La t&ecirc;te souos l'aile, en famille <br/>
Cocolincheux<br/>
<br/>

<i><a href="ejluce.html">Elie</a></i><br>
</TD></TR></TABLE></CENTER><br/>
<br/>



  
<i>V&egrave;rsion mod&egrave;rn&icirc;s&eacute;e:</i><br/>
<br/>


<CENTER><TABLE><TR><TD>
<div align="center"><b>Cocol&icirc;ncheux</b></div><br/>
<br/>
Dans l'&Ecirc;t&eacute; d&egrave;s sinne d&eacute; jeu,<br/>
d'vant qu'nou vait rein du sol&eacute;;<br/>
d&egrave;s qu&eacute; l'preunmi&eacute; mio d'couleu<br/>
s'montre au d'ssus du haut f&ocirc;ss&eacute;;<br/>
d'vant qu&eacute; l'ombre d'la niet s'sait horte;<br/>
j'l'entends chanter d'sa vouaix forte:<br/>
Cocol&icirc;ncheux!<br/>
<br/>
La brise, en fa&icirc;sant tremblier<br/>
l'h&egrave;rbe tch'a cr&ucirc; dans l'vi&egrave;r glyi,<br/>
n&eacute; manque pas d'en rapporter<br/>
l'&eacute;cho d'pus d'un poulailli.<br/>
Car quand l's &ecirc;tailes dispatha&icirc;ssent<br/>
Les cos chantent la preunmi&eacute; m&ecirc;sse:<br/>
Cocol&icirc;ncheux!<br/>
<br/>
L&eacute; v'l&agrave;, gr&icirc;mp&eacute; sus l'jutcheux,<br/>
r&ecirc;vilyi l&eacute; preunmi&eacute; d'tous,<br/>
i' s'&egrave;rdr&egrave;che en clyinn'tant d's yeux.<br/>
Ses plieunmes erl&icirc;thent comme du v'lous.<br/>
I' s'cra&icirc;nche et l&eacute; v'lo qu'i' chante.<br/>
Entend'-ous sa vouaix p&egrave;rchante?<br/>
Cocol&icirc;ncheux!<br/>
<br/>
Achteu ch'est un vrai conc&egrave;rt.<br/>
Y'a des r&ecirc;ponses d&eacute; toutes parts:<br/>
D's &ecirc;tournieaux dans les tchi&egrave;rtchi&egrave;rs<br/>
et des mouessons dans l'ha&ucirc;gard;<br/>
D&eacute; ch&acirc;que bouais et d'ch&acirc;que &ecirc;p&icirc;ngne,<br/>
mais la vouaix du co donminne:<br/>
Cocol&icirc;ncheux!<br/>
<br/>
F&egrave;rmyi, f&egrave;rmi&eacute;the, et valets,<br/>
d&ecirc;halent, enf&icirc;n, s'frottant l's i&egrave;rs.<br/>
L&eacute; brit des cannes et boutchets<br/>
a vite &ecirc;mo&ucirc;tchi l's avi&egrave;rs<br/>
tchi galopent nueux-pids dans l'aithe,<br/>
tandi qu'lus gens sont &agrave; traithe.<br/>
Cocol&icirc;ncheux!<br/>
<br/>
Pus tard quand la fil'ye s'en veint,<br/>
Pouor souogni glinnes et poulets<br/>
avec san d'vant&eacute; pliein d'grain,<br/>
r'gardez si l'co sait tch'est qu'ch'est.<br/>
D&egrave;s qu'ou crie &quot;P&eacute;tit'-P&eacute;tit'&quot;<br/>
I' li'am&egrave;ne d'ses poules vite.<br/>
Cocol&icirc;ncheux!<br/>
<br/>
N&eacute; v'lo l'jour tch'est bein c'menchi,<br/>
i' s'en va gratter dans l'clios,<br/>
et m&ecirc;me sus la maie d'feunmyi<br/>
ch&egrave;rchant pour d&eacute; p'tits fricots,<br/>
et quand i' n'trouv'thait des miettes,<br/>
il y convie ses poulettes:<br/>
Cocol&icirc;ncheux!<br/>
<br/>
Et pus tard, sus l'haut du jour,<br/>
l'av'-ous janmais ou&iuml; caqu'ter,<br/>
quand i' trouve caboche ou chour,<br/>
pour ses glinnes &agrave; fricoter.<br/>
Av'-ous veu comme les poules veinnent<br/>
d&egrave;s qu'i' ouaient l'sabbat qu'i' m&egrave;ne:<br/>
Cocol&icirc;ncheux!<br/>
<br/>
Parfais quand un &ecirc;trangi<br/>
&ecirc;capp&eacute; d'siez un va&icirc;s&icirc;n,<br/>
sus not' f&ocirc;ss&eacute; veint s'jutchi<br/>
Comme i' l'fait changi d&eacute; c'm&icirc;n!<br/>
Plieunmes dr&eacute;chies et la t&ecirc;te haute<br/>
ah qu'i' l'fait cli&egrave;rgi la c&ocirc;te:<br/>
Cocol&icirc;ncheux!<br/>
<br/>
Quand d&eacute; s'n aile i' bat ses fliancs,<br/>
et qu'i' s'l&egrave;ve sus ses &egrave;rgots,<br/>
&egrave;rgardez-l&eacute; s'dand'linnant<br/>
comme s'i' 'tait Rouai des Oua&icirc;sieaux.<br/>
Sa cr&ecirc;te en couronne s&eacute; dr&egrave;che<br/>
et pour tr&ocirc;ne il a la h&ecirc;che:<br/>
Cocol&icirc;ncheux!<br/>
<br/>
Combein souvent que j'l'ai veu<br/>
quand une poulette ch&egrave;rchait l'nid,<br/>
auve sa becque arrange l'oeu<br/>
comme pour l&icirc; dithe &quot;accluique-t'y&quot;,<br/>
et pus tard quand la poule chante,<br/>
i' la jouaint d'sa vouaix galante:<br/>
Cocol&icirc;ncheux!<br/>
<br/>
Mais quand l'sol&eacute; s'couoche au s&eacute;<br/>
faut l'vaie cou&ocirc;rre en touos les sens<br/>
pr&ecirc;ssi et g&ecirc;n&eacute; d'ram'ner<br/>
poules et poulettes par d&eacute;dans,<br/>
et ach'teu i' dort trantchil'ye<br/>
la t&ecirc;te souos l'aile, en famil'ye. <br/>
Cocol&icirc;ncheux!<br/>
<br/>

</TD></TR></TABLE></CENTER>


&nbsp;<p>
<center><img src="co.jpg" width=144 height=195 alt="un co"><p>
<font size=2>un co</font><p></center>
&nbsp;<p>

<FONT SIZE=2>
<I>Viyiz &eacute;tout:</I><p>
<UL>
<li><a href="concert.html">L&eacute; Conc&egrave;rt du Mat&icirc;n</a><p>
<li><a href="matin2.html">Le matin</a><p>
<li><a href="matin.html">L&eacute; Mat&icirc;n</a><p>
<li><a href="cocolincheux.html">Le Co-co-lincheux</a><p>
<li><a href="gdfcocolincheux.html">Cocol&icirc;ncheux!</a><p>
<li><A HREF="nickless.html">Nickless et ses Poules</A><p>
<li><A HREF="nospoules.html">Nos poules</A><p>
<li><a href="vierco.html">Not' Vier Co</a><p>
<li><a href="cockfight.html">A Cockfight and its Moral</a><p>
<li><a href="glinnes.html">Une tchestchon d'Glinnes et d'Cocos</a><p>
<li><a href="2glinnes.html">Convers&acirc;tion entre deux Glinnes</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
