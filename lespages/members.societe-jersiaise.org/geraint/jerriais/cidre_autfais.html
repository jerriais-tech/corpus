<HTML>
<HEAD>
<TITLE>Quand nou fa&icirc;thait l'cidre en J&egrave;rri aut'fais</TITLE>
<META  name="keywords" content="Jèrriais, language, langue normande, cider press, cidre, apples, pommes, apple orchards, pommiers, Channel Islands, îles anglo-normandes, Normandy, Normandie, minority languages, langues régionales, langues d'oïl, romance philology">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


 <center><font color="#215e21"><h2>Quand nou fa&icirc;thait l'cidre en J&egrave;rri aut'fais</h2></font></center><p>

<P>&nbsp;</P>

<a href="preinseu.html"><img src="cidre_cabot.jpg" width="381" height="300" align="left" border=0 alt="La C'meune &agrave; La Trinnet&eacute;"></a>



La f&egrave;rme d'La C'meune &agrave; <a href="la_trinnete.html">La Trinnet&eacute;</a>, un bou&ocirc;n vi&egrave;r m&ecirc;nage du temps p&acirc;ss&eacute;, du seizi&egrave;me si&egrave;cl'ye, i' patha&icirc;t, 'tait ieune des pus grand's pliaiches o&ugrave;'est qu' nou fa&icirc;thait l'cidre en gros aut'fais, l&eacute; m&ecirc;nage d&eacute; la fanmil'ye Cabot. P&eacute;the et fis f&ucirc;drent des grands f&egrave;rmi&egrave;rs atout un grand troup&eacute; d'bestchias et plusieurs ch&eacute;vaux.<p>

Mais ch'est comme fa&icirc;theurs d&eacute; cidre sustout qu&eacute; nou veurt &egrave;rcorder tchiquechose entouor. <p>

Dans san temps, Jean Wesley Cabot, l&eacute; p&eacute;the, g&acirc;ngnit des m&eacute;dales - trais en or, sept en argent et ieune en bronze, et des dipl&ocirc;mes, pouor san cidre et ses pommes &agrave; cidre &egrave;s exhibitions &agrave; Paris, Marseilles, Lyon, et c&eacute;t&eacute;ra, et &agrave; la grande Exhibition des &Icirc;les de La Manche en 1871. Et toute chutte mangnifique collection a 't&eacute; pr&eacute;sent&eacute;e par san fis, John Ernest, &agrave; La Soci&eacute;t&eacute; Jersiaise.<p>

Un temps fut nou-s-avait tout pliein d'pommes dans l'&Icirc;le, les miyeuthes &eacute;tant du France, du Doux Rom'thi, Gros et P'tit Loum&eacute;, des Belles Fil'yes, des Douoches Danmes, mais sustout du Caplyi, ches'-ch&icirc;n &eacute;tant consid&eacute;th&eacute;es absolument sp&eacute;ciales pouor l&eacute; cidre &agrave; boutilyi. Quand s'v&icirc;nt un temps, dgia, tch'i' y'avait d&eacute; mains en mains d'pommes en J&egrave;rri nou-s-eut &agrave; les faithe v&eacute;n&icirc;n d'France. Nou-s-&ecirc;tampait (fa&icirc;thait l'cidre) au mais d'novembre et d'vant Nou&eacute; - dans l'tou en pi&egrave;rre d&eacute; Chaus&eacute; et dans l'preinseu en bouais. D&eacute; la tchue souos l'amet l&eacute; pur jus 'tait hal&eacute; et v&egrave;rs&eacute; dans un tonn&eacute; d&eacute; mille pots ou pus, et la&icirc;ssi &agrave; bouoilli. L&eacute; mar &eacute;tait fait s&egrave;rvi comme engrais dans les clios.<p>

D&eacute;vant la Preunmi&eacute; Dg&egrave;rre l&eacute; Sieur J. E. Cabot fit v'n&icirc;n d'Allemangne un preinseu "hydraulique", la chose la pus mod&egrave;rne d&eacute; chu temps-l&agrave;, et d&eacute; France et d'Angli&eacute;t&egrave;rre deux tonnieaux atout l&eacute; d'dans en v&egrave;rre tchi cont'naient, iun chent b&acirc;rritchies et l'aut' septante-ch&icirc;nq b&acirc;rritchies d'cidre.<p>

Dans chu-temps-l&agrave; &eacute;tout, et d'vant sans doute, les navithes &agrave; vailes emportaient l'cidre fait &agrave; La C'meune &agrave; Pli&eacute;mue dans des tonnieaux d&eacute; huit chents pots. Ches navithes &egrave;rv&eacute;naient atout d's &ecirc;cales d'h&icirc;tres pouor br&ucirc;ler dans l'fourn&eacute; &agrave; caux &agrave; La C'meune, et nou r'vendait ch'la pouor s&egrave;rvi comme d'la caux.<p>

<img src="cidre1.jpg" width="404" height="200" align="right" alt="L&eacute; tou d'preinseu"><p>

Des gens d'partout l'&Icirc;le v'naient atout h&egrave;rnais et j'vaux qu'si du cidre d&eacute; d'dans l'grand b&acirc;tisse &agrave; La C'meune. L&eacute; ch'lyi n'&eacute;thait pon 't&eacute; grand assez! Les pus grands acateurs d&eacute; cidre &eacute;taient les marchands L&eacute; Tch&ecirc;ne, Orviss et autres d&eacute; la Ville, et des grand's quantit&eacute;s allaient &eacute;tout au coll&egrave;ge d&eacute; "Highlands" et aut's d&eacute; la r'ligion catholique romaine dans l'&Icirc;le. Et pis duthant la Preunmi&eacute; Dg&egrave;rre les Cabots fournissaient la dg&egrave;rn&icirc;thon d'soudards Angliais &agrave; Bouonne Niet. Y'avait tr&eacute;jous gentiment d'cidre boutilyi &eacute;tout, bein seux, et vendu comme ch'la.<p>

Eh bein, ch'est tout d'tchi tch'a dispathu, comme bein d'aut's choses qu&eacute; nou-s-a connu en J&egrave;rri aut'fais. Tout ch' tch'i' reste &agrave; La C'meune d&eacute; chutte vie du temps p&acirc;ss&eacute; est l'preinseu, atout eune date d&eacute; 1838, et partie du fourn&eacute; &agrave; caux.<p>

&nbsp;<p>

<i>"St. Ouonnais"<br>
<font size="1">(auve un mio d'r&ecirc;daction)</font></i><p>
 

<P>&nbsp;</P>
<P>&nbsp;</P>

<FONT SIZE=2>
<i>Viyiz &eacute;tout</i>:
<ul>
<li><a href="baithe.html">Baithe en J&egrave;rriais</a><p>

<li><A HREF="cidre_sanmathes.html">La faith'thie d'cidre au Mangni d'Sanmath&egrave;s</A><p>

<li><a href="hamptonne.html">La Section d&eacute; la Langue J&egrave;rriaise et Hamptonne</a><p>
<li><a href="hamptonne2024.html">Hamptonne</a><p>

<li><a href="cidre.html">L&eacute; Cidre</a><p>
<li><a href="gdfcidre.html">Eune modgie d'cidre!</a><p>
<li><A HREF="cidre2.html">Le Cidre</A><p>
<li><a href="cidre4.html">L&eacute; cidre</a><p>
<li><a href="cidre3.html">L&eacute; cidre - deux p'tits v&egrave;rsets</a><p>
<li><a href="gjtou.html">L&eacute; tou du tou</a><p>
<li><a href="poumme.html">La mort de la Reine La Poumme</a><p>

<li><a href="sornettes4.html">Le Mogue</a><p>

<li><a href="modgie.html">Ma Modgie d'Cidre</a> - Little Brown Jug<p>
<li><a href="littlebrownjug.html">La P'tite Breune Djougue</a> - Little Brown Jug<p>
<li><a href="bouonbaithe.html">L&eacute; bou&ocirc;n baithe</a><p>
<li><a href="modghie.html">Ma Modghie d'Cidre et ma Pip&egrave;e de P'tun</a><p>

<li><a href="pomme.html">La Pomme</a><p>

<li><a href="pommiers.html">Les Pommi&egrave;rs</a><p>

<li><a href="pommes_chouaix.html">Faites vot' chouaix</a><p>

<li><a href="becdunez.html">Bec du Nez</a><p>
<li><a href="castlegunner.html">Castle Gunner</a><p>

<li><a href="versemeeunepinte.html">V&egrave;rse-m&eacute; eune p&icirc;nte</a><p>
<li><a href="cidre2016.html">La Fa&icirc;s'sie d'Cidre 2016</a><p>
<li><a href="cidre2005.html">La Fa&icirc;s'sie d'Cidre 2005</a><p>
<li><a href="cidre2010.html">La Fa&icirc;s'sie d'Cidre 2010</a><p>
<li><a href="cidre2015.html">La Fa&icirc;s'sie d'Cidre 2015</a><p>
<li><a href="preinseu.html">L&eacute; preinseu</a><p>

<li><a href="bouaissons.html">B&eacute;vons &agrave; la Nouormande!</a><p>

<li><a href="kir.html">L&eacute; Kir Nouormand</a><p>

<li><a href="gdfbouaisson.html">La bouaisson tue</a><p>
<li><a href="calvados.html">La Distil'lie d'Calvados</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
