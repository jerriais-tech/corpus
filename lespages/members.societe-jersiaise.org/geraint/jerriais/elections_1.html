<HTML>
<HEAD>
<TITLE>Mister Pain on current events</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mister Pain on current events</h2></font></center><p>

S'lon toutes les appathences, nos v'la rou&ocirc;l&eacute;s en fait d'Election pour Juge. A bon d'monde - j'pou&ocirc;rais quazi dithe, tout l'monde - s&eacute; fiaient la d'sus pour nos a&icirc;dji a roubli&eacute; chutte fichue dj&egrave;rre, et nos v'la tous d's'appoint&eacute;s. Mais tchez qu'ou voulez quand les candidats d'ach't'heu n'ont pon pour deux liards de &quot;pluck&quot;! Je m'faisais seux qu'Moussieu l'Cornu s'n'allait nos protchuth&eacute; la jou&eacute;e d'vot&eacute; pour li; car, ne vos y trompez pas, ch'tait la l'candidat d'man chou&ecirc;x! Ch'est la l'houmme pour tchi j'&eacute;thais vot&eacute;, a drouette, a gauche, sus toute les cou&ocirc;tuthes. Et pis, a la derni&eacute; minute, apr&egrave;s av&eacute; 't&eacute; &egrave;s frais d'met eunne belle anonce sus les gazettes, i' fiche san camp, sans dithe pourtchi ni pourtch&ecirc;che, just&eacute;ment coumme j'm'&eacute;tais d&eacute;cid&eacute; a met' toutes mes capacit&eacute;s a san s&eacute;rvice! J'n'app&egrave;le pas ch'la jonnie de sa part. Et tch&egrave;s qu'en est d'san coummit&eacute; et les nombreux &eacute;l&eacute;cteurs qui y'avaient d'mand&eacute; en grace de s'met' sus les rangs?<br/>
<br/>
Ch'est pas qu'j'aie rin a r'dithe contre le <a href="connetable.html">Counn&egrave;stablye</a> Pepin, bin au contraithe. Moussieu Pepin est un bouon vier Jerriais &quot;en tchi n'y'a point d'fraude,&quot; coumme il est dit dans la <a href="biblye.html">Biblye</a>, et d'un sens j'sis bin aise que j'sait li qu'aie la djob. Mais j'avais fait man compte qu'y'&eacute;thait eunne &eacute;l&eacute;ction! J'm'&eacute;tais fi&eacute; d'all&eacute; oui des &quot;speech&quot;, j'avais compt&eacute; sus &quot;open-house&quot; dans toutes les paraisses, ov toute la calfait'tie du temps pass&eacute;. Les gazettes sont tr&eacute;jous a nos dithe que ch&eacute;st un grand privilege que j'avons en Jerri, d'&egrave;slithe nos Juges. Justement! Mais quand n'y'a pas d'&eacute;l&eacute;ction tch&egrave;s qui d'vint d'nos privileges? Ch'est de ch'la que j'me pliens; ch'est coumme si nou m'vollait tchiq'chose!<br/>
<br/>
Ou'&egrave;s qu'sont les temps pass&eacute;s? Ch't'ait la l'bouan temps! Y'avait tr&eacute;jous deux ou tr&egrave;s candidats pour chaque poste; vos en souv'nous? Y'avait des r&eacute;unions dans toutes les paraisses, des carosses a touos les car'fours, du jambon, d'la musique, et souvent des coups d'b&acirc;ton, et, en fin d'compte, ch'tait tr&eacute;jous un houmme de grande capacit&eacute; qui v'nait preumi, et les gazettes chantaient ses louanges, et nos disaient que, au bu du compte, les electeurs de Jerri 'taient boustr&eacute;ment pus int&eacute;lligents qu'nou n'l&eacute; dithait a vaie lus fache.<br/>
<br/>
&quot;N'y'a pon d'elections parc'que n'y'a pas d'candidats,&quot; m'dithous? &quot;Nous a bieu lus dithe que la pli&eacute;che de Juge est tout ch'qu'i' y'a d'pus distindji (sans p&acirc;sl&eacute; d'all&eacute; en carosse &egrave;s frais d'l'&icirc;le et &egrave;s <a href="minquiers.html">Mintchiers</a> dans l'Duc) les balloques n'en veulent pon.&quot; H&eacute; bin! d'pis qu'ch'est d'm&ecirc;me, faut les forchi, gasd&eacute;ou&eacute;lle! Nou forche bin les paraissiens d'&ecirc;tre Inspecteurs des C'm&icirc;ns ou Officiers de Police, et d'm&ecirc;me! Pourtchi pas servi les Juges de la m&ecirc;me moni&eacute;the? M&eacute; m&ecirc;me, y'a bin d's autres, la Cour me cond&acirc;mni a tchiq'chose coumme sept louis d'frais viyant qu'j'avais r'fus&eacute; d'&ecirc;tre Inspecteur des C'm&icirc;ns, et j'en ai veu d'autres servis d'la m&ecirc;me moniethe pour av&eacute; r'f&ucirc;s&eacute; d'&ecirc;tre Offici d'Police. H&eacute; bin! Tch&egrave;s qu'emp&ecirc;che d'en agi d'm&ecirc;me quand i' s'ajit d'un Juge? Si nou peut noumm&eacute; un Offici d'Police contre sa volont&eacute;, j'propose que nous en fa&icirc;che autant pour un Juge. &quot;J't'avons chou&eacute;zi pour &ecirc;tre Juge, man fiston,&quot; nou lis dithait, &quot;et Juge tu t'en vas &ecirc;tre le restant d'tes jours, ou s&icirc;non....&quot; Et si ch'est sept louis d'amende pour un Inspecteur des C'm&icirc;ns qui r'f&ucirc;se d'inspect&eacute;, h&eacute; bin, ch&eacute; s'ait tchiq' chose coumme deux chents louis pour un Juge qui r'f&ucirc;s'sait d'jugi. Y'a ti du bon dans m'n'id&eacute;e?<br/>
<br/>
<i><a href="brambilo.html">Piteur Pain</a><br/>
16/9/1916<br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_34.html">Deux d'gouts d'jerriais</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>


<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>

<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
</ul>
</font>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
