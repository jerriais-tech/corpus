<HTML>
<HEAD>
<TITLE>La Nou&ocirc;rrituthe d&eacute; l'&acirc;me</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Nou&ocirc;rrituthe d&eacute; l'&acirc;me</h2></font></center><p>

<i> L'Abbaye de La Lucerne <br/>
 en Normandie <br/>
 L&eacute; 21 d'ao&ucirc;t, 1976 <br/></i>
<br/>
Moussieu l'R&eacute;dacteu, <br/>
<br/>
 Quand j'tais mousse dans l'&Ecirc;cole du D&icirc;nmanche d&eacute; St Georges &agrave; St Ou&euml;n y'a qu&acirc;si huiptante ans, l&eacute; prix dans la classe des p'tits &agrave; la f&icirc;n d'la preunmi&eacute;the ann&eacute;e 'tait La Litourgie d'l'&Eacute;glyise. &Agrave; la f&icirc;n d'la deuxi&egrave;me ann&eacute;e ch'tait eune bibl'ye. Quand v'nait la tra&icirc;si&egrave;me ann&eacute;e, nouos pathents nouos disaient tch'l'fallait d'mander pour un livre d'pri&eacute;the tch'avait nom &quot;La Nourriture de l'Ame&quot;. Ch'tait un livre qu&eacute; l's anciens aimaient hardi, et y'en avait iun dans bein des m&ecirc;nages du temps p&acirc;ss&eacute;. Manman soulait li&eacute;the des pri&eacute;thes d&eacute; d'dans, en haut, touos les jours et quand y'avait des d&eacute;c&egrave;s dans l'va&icirc;thinn&eacute; j'm'&egrave;rsouveins d'ieune qu'ou r'citait tr&eacute;jous. Les mots, autant comme j'peux m'en r'souv'n&icirc;n 'taient:- <br/>
<br/>
<CENTER><TABLE><TR><TD>
<i>&quot;Adieu mes tr&egrave;s chers parens, mes amis pr&eacute;cieux: <br/>
 Je monte &agrave; notre Dieu, je monte &agrave; notre P&egrave;re. <br/>
 Mes combats sont finis: je sors de la mis&egrave;re, <br/>
 Et j'&eacute;change aujourd'hui la terre pour les cieux.&quot; <br/></i>
<br/>
</TD></TR></TABLE></CENTER>
 L&eacute; fait qu&eacute; l'd&eacute;c&eacute;d&eacute; n'&eacute;tait pon pathent n&eacute; fa&icirc;thait pon d'diff&eacute;thence car l'v'nait dans la cat&eacute;gorie d' &quot;ami pr&eacute;cieux&quot;. <br/>
<br/>
 J'ai souvent ou&iuml; du monde dithe qu&eacute; nou n'g&acirc;ngne rein d'prier pour les morts, mais l&eacute; fait qu&eacute; Manman l'fa&icirc;thait m'fait penser qu&eacute; ch'tait p't-&ecirc;t' eune vielle cou&ocirc;teuneme d&eacute; l'&Eacute;glyise tchi n'avait pon 't&eacute; absol&ucirc;ment &ecirc;ffachie par l&eacute; Calvinisme. <br/>
<br/>
 Eh bein, ich&icirc;n en Nouormandie, l'<a href="gdflucerne.html">Abbaye d&eacute; La Luc&egrave;rne</a> est eune vrai &quot;Nou&ocirc;rrituthe d&eacute; l'&acirc;me&quot;. Et ches jours qu&eacute; la tendence est d&eacute; prendre avantage d&eacute; touos les mouoyens tchi donnent l'aise et l'pliaisi au corps, l&eacute; b&eacute;soin d'nou&ocirc;rri l'&acirc;me en est d'autant pus n&eacute;cessaithe viyant qu&eacute; l'vrais bonheu n'est pon possibl'ye si l'&acirc;me (ou l'esprit &#8212; tch'est la m&egrave;me chose) est troubli&eacute;e. <br/>
<br/>
 La trantchilit&eacute; r&egrave;gne dans l'abbaye et ses alentours. L&eacute; cliochi d&eacute; s'n &eacute;glyise est un monument d'Chr&eacute;tchiennet&eacute; tchi pointe v&egrave;rs l&eacute; Ciel et tch'est orn&eacute; par les bouais tchi sont l'tou d'li et tchi pointent au Ciel &eacute;tout. Ses clioches annoncent l&eacute; c'menchement du jour Chr&ecirc;tchien en sonnant l'Ang&eacute;lus pour appeler les gens du va&icirc;thinn&eacute; &agrave; la pri&eacute;the. La vouaix des clioches, &quot;sonore&quot; et vibrante &agrave; c'menchi dispatha&icirc;t un mio &agrave; la fais comme s'ou montait v&egrave;rs les nues, et finnit comme un doux g&eacute;missement dans la grand' distance. Et pis nou ouait les vouaix des pr&ecirc;tres et chantres dans l'chant gr&eacute;gorien des &quot;Laudes&quot; d&eacute;mandant au Bouan Dgieu d'b&eacute;ni Ses fid&egrave;les et tout San monde sus la t&egrave;rre. Peut-i' y'aver eune miyeu manni&eacute;the d&eacute; c'menchi l'jour et nou&ocirc;rri l'&acirc;me d&eacute;vant d&ecirc;jeuner pour nou&ocirc;rri l'corps? <br/>
<br/>
 L'Ang&eacute;lus appelle &agrave; la pri&eacute;the trais fais par jour, mat&icirc;n, m&eacute;jeu et s&eacute;, et j'voudrais ou&iuml; les clioches d&eacute; toutes nouos &eacute;glyises en J&egrave;rri l'sonner touos les jours en m&ecirc;me temps. V'la tchi nouos f'thait du bein &agrave; tous d'nouos arr&ecirc;ter un moment &agrave; dithe eune pri&eacute;the &agrave; s'n appel, comme nou vait les travailleurs l&eacute; faithe dans les clios dans le portrait peint par l&eacute; fanmeux Jean Francois Millet. <br/>
<br/>
 La trantchilit&eacute; d'la champagne l&eacute; tou d'l'abbaye a&icirc;gue sans doute &agrave; trantchil&icirc;ser l'souci d'la vie d'touos les jours: L&eacute; chant des oua&icirc;sieaux, l&eacute; be&ucirc;lement des vaques dans lus p&acirc;tuthes et la veue des cyngnes fliottant majestueusement dans l'vivyi d'la ma&icirc;son abbatiale, et des cannards atout lus p'tits cannots &agrave; l'entou d'ieux caqu'tant comme s'il 'taient &agrave; p&acirc;ler &agrave; lus m&eacute;thes &#8211; toutes des vouaix d'la natuthe, rempliaichant l't&icirc;ntamarre d&eacute; la vie mod&egrave;rne ou touristique qu&eacute;, nou-s-a la&icirc;ssi dri&eacute;the s&eacute;. Mais l&eacute; grand &ecirc;v&egrave;nement du jour est la c&eacute;l&eacute;br&acirc;tion solonnelle d&eacute; la Sainte C&egrave;ne tchi nouos apporte l&eacute; Pain du Ciel tch'est v&eacute;thitabli&eacute;ment la nou&ocirc;rrituthe d&eacute; l'&acirc;me et la prom&ecirc;sse d&eacute; la vie &ecirc;t&egrave;rnelle. <br/>
<br/>
 J'sai bein, sans doute, qu&eacute; comme nouos l'dit l'vi&egrave;r diton &quot;Touos l's i&egrave;rs n&eacute; vaient pon d'eune sorte&quot;, mais l's otchupants d's abbayes, monast&eacute;thes et couvents l'savant bein &eacute;tout, et lus mission dans la vie est d'prier pour les cheins tchi n'prient pon ieux-m&egrave;mes. Ou m'dithez p't-&ecirc;t' qu&eacute; ch'est du temps p&egrave;rdu, d'prier pour d'autres. Mais quand nou-s-y pense, nou-s-est tr&eacute;jous &agrave; faithe tchiquechose pour d'autres. La p&acirc;raisse par exampl'ye, donne d&eacute; vouos sou &egrave;s cheins tchi n'en g&acirc;ngnent pon ieux-m&egrave;mes. L'Arm&eacute;e du Salut nou&ocirc;rrit un tas d'gens tchi n'peuvent pon s'nou&ocirc;rri, et nou peut continnuer &agrave; mentionner un tas d'cas o&ugrave;'est qu'les gens ou ma&icirc;sons charitabl'yes soulagent des p&egrave;rsonnes tchi sont dans l'b&eacute;soin. Est-ch' don si dr&ocirc;le d&eacute; penser qu' des gents tchi consacrent lus vie au s&egrave;rvice du Bouan Dgieu craient qu' ch'est lus mission et lus d'v&eacute; d'prier pour les cheins tchi n'prient pon ieux-m&egrave;mes? <br/>
<br/>
 L&eacute; chant des V&ecirc;pres tchi siet la vouaix des clioches d&eacute; l'Ang&eacute;lus du s&eacute; est un r'm&eacute;rc&icirc;ment solonnel au Bouan Dgieu pour la paix, l'bein-&ecirc;tre et la trantchilit&eacute; du jour tchi s'p&acirc;sse,et eune pri&eacute;the pour asse&ucirc;ther la niet d&eacute; r'pos si n&eacute;cessaithe pour la sant&eacute; du corps et la nou&ocirc;rrituthe d&eacute; l'&acirc;me. <br/>
<br/>
<i><a href="lefeuvre.html">George d'La Forge</a></i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="erligion.html">L'&egrave;rligion en J&egrave;rriais</a><p>
<li><a href="gdfrligion.html">La R'ligion</a><p>
<li><a href="gdfhviii.html">Henri VIII et l'Eglyise d'Angli&eacute;t&egrave;rre</a><p>
<li><a href="gdfhenriviii.html">Henri VIII et l'&Eacute;glyise Anglyicanne</a><p>
<li><a href="gdfrome.html">Cantorb&eacute;ry et Rome</a><p>
<li><a href="gdfquoac.html">Des Quoac Quoacs</a><p>
<li><a href="gdfecc.html">Affaithes eccl&eacute;siastiques</a><p>
<li><a href="gdfecc2.html">Affaithes ecclesiastiques</a><p>
<li><a href="gdfpilote.html">L&eacute; Pilote</a><p>
<li><a href="gdffreunmer.html">Voul'-ous freunmer l's &eacute;glyises?</a><p>
<li><a href="gdfbiblyique.html">Eune le&ccedil;on biblyique</a><p>
<li><a href="gdfbiblyique2.html">L'autorit&eacute; biblyique d&eacute; l'Eglyise</a><p>
<li><a href="gdftouannement.html">N'y'a rein d'nouv&eacute; souos l'touannement du sol&eacute;!</a><p>
<li><a href="gdfexam.html">Examens et s&egrave;rmons</a><p>
<li><a href="coutances.html">La Cath&eacute;drale de Coutances</a><p>
<li><a href="gdfsalut.html">L'Arm&eacute;e du Salut</a><p>
<li><a href="gdfsalut2.html">Les d'vis du Bouan'homme George</a><p>
<li><a href="gdflucerne.html">En Nouormandie</a><p>
<li><a href="gdfcathedrales.html">Les d'vis du Bouan'homme George</a><p>

<li><a href="jesuites1873.html">Je sis un vier Jerriais!</a><p>
<li><a href="lettre1880.html">Eune lettre d&eacute; 1880</a><p>
<li><a href="lettre1902.html">Eune lettre d&eacute; 1902</a><p>
<li><a href="lettre1847.html">Eune lettre dans Le Constitutionnel 1847</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

