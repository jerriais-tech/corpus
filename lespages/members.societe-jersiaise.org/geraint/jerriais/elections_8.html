<HTML>
<HEAD>
<TITLE>Tchi s&egrave;rt l&eacute; publyi s&egrave;rt un ingrat</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchi s&egrave;rt l&eacute; publyi s&egrave;rt un ingrat</h2></font></center><p>

<i>San Antonio, Texas,<br/>
U.S.A.<br/>
L&eacute; 31 d'janvyi, 1970.<br/></i>
<br/>
Moussieu l'R&eacute;dacteu,<br/>
<br/>
J'ai ieu la chance chutte s&eacute;maine. J'ai r'chu trais g&acirc;zettes de J&egrave;rri! La cheinne du onze d&eacute;zembre est v'nue la preunmi&egrave;the, et comme la dreine &egrave;rchue au c'menchement d'chu mais 'tait du v&icirc;ngt d'novembre, j'm&eacute; d'mandais tch'&eacute;tait d&eacute;v'nu des g&acirc;zettes du 27 novembre et 4 d&eacute;zembre quand, &agrave; ma grand' jouaie, l'porteux d'lettres m'a pr&eacute;sent&eacute; ches deux-l&agrave; en m&egrave;me temps!<br/>
<br/>
Comme j&eacute; n'sai pon 'couo tch'est tch'a gangni l's &ecirc;lections pour D&eacute;put&eacute;s, j'ai pens&eacute; en viyant la cheinne du onze d&eacute;zembre qu&eacute; j'allais vaie les r&ecirc;sultats, mais j'ai 't&eacute; d'sappoint&eacute;. J'tais quand-m&ecirc;me int&eacute;r&ecirc;ssi dans l'articl'ye d'fond au sujet, et j'sis absol&ucirc;ment du m&ecirc;me avis qu&eacute; ch&eacute; s'sait danmage d&eacute; vaie un fliotchet d'D&eacute;put&eacute;s &ecirc;lus en blio pour &eacute;rpr&eacute;senter eune c&egrave;rtaine section d'la popul&acirc;tion. Y'en a tchi s'appellent &quot;D&eacute;mocratiques&quot;. Ches gens-l&agrave; ont-i' janmais r&ecirc;alis&eacute; tch'i' y'a toutes sortes d'int&egrave;rpr&eacute;t&ecirc;tions pour dithe tch'est qu&eacute; l'mot d&eacute;mocratique veurt dithe? Eune chose &egrave;rm&egrave;rquabl'ye est qu'les Russes et les Chinnouais l'aiment hardi, chu mot-l&agrave;, et tchi'i' n'y a pon rein d'pus autocratique qu&eacute; lus gouvern&eacute;ments! Nouos <a href="etats.html">&Ecirc;tats</a> n'sont pon l&agrave; pour l&eacute; b&eacute;n&eacute;fice d'un c&egrave;rtain parti ou groupe d&eacute; p&egrave;rsonnes. I' sont l&agrave; pour l&eacute; bein et l'gouv&egrave;rn&eacute;ment d'tout l'monde!<br/>
<br/>
V'la tchi m'amuse tr&eacute;jous quand j'vai l's ardg&ucirc;ments qu'un ouvriyi n'peut pon affa&ucirc;rder &agrave; si&eacute;gi dans L's &Ecirc;tats. Pour tchi raison tch'i' veurt y'&ecirc;tre? S&eacute; donner pus d'gages? Ou pus d'sou pour mains d'heuthes d&eacute; travas? Eune fais assis dans La Chambre L&eacute;gislative i' n'li prendrait pon longtemps &agrave; d&ecirc;couvri qu'la l&eacute;gislation est eune affaithe tchi couvre un tas d't&egrave;rrain, et qu&eacute; l'bein-&ecirc;tre d&eacute; l'entchi d'l'&Icirc;le est d&eacute; pus grand &icirc;mportance qu&eacute; l's ambitions d'c&egrave;rtains &icirc;ndividus ou d'partis! Et les gens tchi lus pliaingnent qu&eacute; ch'est des conm&egrave;r&ccedil;ants et des gens d'bein tchi si&eacute;gent dans L's &Ecirc;tats f'thaient-i' mus s'i' y'&eacute;taient ieuxm&ecirc;mes? I' d&eacute;v'thaient &ecirc;t' &egrave;rconna&icirc;ssants tch'i' y'a assez d'ches m&ecirc;ssieux-l&agrave; tchi sont pr&ecirc;ts &agrave; donner lus temps pour rein pour donner lus temps pour rein pour donner un parl&eacute;ment &icirc;nd&eacute;pendant &agrave; l'&Icirc;le!<br/>
<br/>
Si j'tais en J&egrave;rri et qu&eacute; j'p&acirc;l'lais d'partis politiques, y'en a sans doute tchi m'dithaient - et auve raison - qu&eacute; j'm&eacute; sis tr&eacute;jous vant&eacute; d'&ecirc;t' du parti du Louothi &agrave; <a href="st_ouen.html">St. Ou&euml;n</a>! Ch'est vrai. Ch'tait eune affaithe d&eacute; fanmile quand j'tais mousse. &Agrave; mais qu'les pathents f&ucirc;ssent des vieaux, nou 'tait n&eacute;s dans eune fanmile d&eacute; <a href="roselouothi.html">Louothi&egrave;rs ou d'R&ocirc;si&egrave;rs</a>, et ch'tait eune affaithe d'honneu d'&ecirc;t' louoya au parti d'la fanmile. Mais l'affaithe n'allait pon pus liain qu'la p&acirc;raisse. I' s'trouvait tr&eacute;jous des gens d'qualit&eacute; comme candidats - comme i' s'en trouve acouo aujourd'aniet, et des gens comme les m&ecirc;ssieux L'Ch&egrave;r, d'Auv&egrave;rgne, Ph'lippe John Le Feuvre, Francis Ph'lippe H&acirc;cou et san fis George, Francis Le Boutilyi et James Le Bro, ouaithe tch'il' 'taient Louothi&egrave;rs ou R&ocirc;si&egrave;rs en temps d'&ecirc;lection, &egrave;rpr&eacute;sentaient touos les parouaissiens en affaithes d&eacute; p&acirc;raisse et dans L's &Ecirc;tats. J&eacute; n'mentionne pon les dreins Conn&ecirc;tabl'yes viyant qu'les partis 'taient dans l's oubliettes quand il' ont 't&eacute; &ecirc;lus, mais i' sont des gens d'qualit&eacute; comme lus pr&eacute;d&eacute;cesseurs.<br/>
<br/>
Enf&icirc;n, j&eacute; n'sai pon tch'est tch'a gangni l's &ecirc;lections ouaithe qu&eacute; nouos v'l&agrave; qu&acirc;si dans l'mais d'f&eacute;vri, mais la pr&eacute;chaine g&acirc;zette qu&eacute; j'&egrave;rch&eacute;v'thai m'donn'na les r&ecirc;sultats, et i' faut qu&eacute; j'p&acirc;ciente en attendant.<br/>
<br/>
Y'en ati' &agrave; li&eacute;the des d&eacute;lib&eacute;th&acirc;tions dans L's &Ecirc;tats, quand nou r'chait trais g&acirc;zettes en m&ecirc;me temps! Ieune des choses tchi m'frappe est l'couothage du S&eacute;nateu Cyril L&eacute; M&egrave;rquand. Il a &agrave; combattre touos les pr&eacute;sidents d'conmit&eacute;s. I' lus faut des sou pour toutes sortes d'b&eacute;souains et d'entr&eacute;pr&icirc;nses, et touos l's ans il est oblyigi d'&ecirc;prouver &agrave; les faithe d&ecirc;penser mains et d'v&egrave;rti La Chambre qu&eacute; les gros d&ecirc;pens n'peuvent pon continnuer sans aver &agrave; augmenter la tax&acirc;tion. L'app&egrave;rchu d'&agrave; ch't heu est formidabl'ye! Ch'est des millions d'louis. Quand j'tais mousse, chent mille louis &eacute;thait 't&eacute; &ecirc;pouvantabl'ye! L&eacute; temps d'l'app&egrave;rchu dans L's &Ecirc;tats m'fait tr&eacute;jous penser au Juge Francis Vibert Le Feuvre d&eacute; m&eacute;mouaithe respect&eacute;e, l&eacute; p'p&egrave;e &agrave; Mdlle. D&eacute;put&eacute; Enid Le Feuvre. Les Juges si&eacute;geaient dans La Chambre dans san vivant, et il aimait hardi &agrave; &ecirc;pinnotchi les chiffres sugg&eacute;th&eacute;s par les conmit&eacute;s pour lus d&ecirc;penses. I' laissait la d&eacute;lib&eacute;th&acirc;tion continnuer jusqu&eacute; pr&eacute;squ'&agrave; sa f&icirc;n sans dithe un mot, et pis just&eacute;ment d'vant l'appel nominal i' disait san p'tit but et v'l&agrave; tchi m'ttait tchiquesfais l'b&acirc;ton dans les reux. Comme m&eacute; disait eune fais l'Sieur Edmond Delaquaine dans san vivant &quot;L&eacute; Juge Le Feuvre est malin comme eune chouette!&quot; Ches bouans vi&egrave;rs J&egrave;rriais-l&agrave; avaient appr&icirc;ns &agrave; couoyer d&egrave;s lus p'tits jours, et i' n'oubliyaient pon qu'ch'est l'publyi tchi fournis les sou qu&eacute; L's &Ecirc;tats d&ecirc;pensent!<br/>
<br/>
<i><a href="lefeuvre.html">George d'La Forge</a><br/></i>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>


<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
