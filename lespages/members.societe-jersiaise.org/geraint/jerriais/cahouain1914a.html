<HTML>
<HEAD>
<TITLE>La djerre &eacute;tait d&ecirc;cliath&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La djerre &eacute;tait d&ecirc;cliath&eacute;e</h2></font></center><p>

Hi! gar&ccedil;ons, tch'est qu'ou z-&ecirc;tes &agrave; faithe, don? Touos les jours, i' m'arrive des pliaintes entouor vous. Ch'est assez dr&ocirc;le, mais achteu, quand i' y-a tchiquechose qui n'va pas bein, les gens m'&ecirc;crivent ou bein i' veinnent me trouver, me suppliant de publier lus diff&eacute;thents griefs dans ch&eacute;s colonnes ichin.<br/>
<br/>
Le public c'menche &agrave; aver une diverse confiance en m&eacute; et je vos asseuthe que j'en sis ordgilleux. Des vieilles gens, viers gar&ccedil;ons, vieilles filles, gens mathi&eacute;s, jeunes gar&ccedil;ons, et m&ecirc;me les jeunes filles veinnent me consult&eacute; quand i' sont dans le moindre embarras et i' s'fient tous sus m&eacute; pour lus donner d'bouans avis ou d'les tither d'lus diffitchult&eacute;.<br/>
<br/>
Eh bein, pour en arriver &agrave; la cause en main, i' patha&icirc;t que tout chu temps ichin i' y-a des Visites du Branquage dans les diff&eacute;thentes p&acirc;rraisses de l'&icirc;le et qu'ou z-&ecirc;tes tous bein embarrass&eacute;s &agrave; &ecirc;monder vos bancs d'&ecirc;pines et vos f&ocirc;ss&eacute;s.<br/>
<br/>
Nou m'dit qu'ou faites chenna, pas tant dans l'int&eacute;th&ecirc;t public, mais qu'ch'est pus pour &ecirc;viter les amendes que la louai impose sus les siens qui n&eacute;gligent de tailli lus f&ocirc;ssis, etc. Que votre motif es'sait chein qu'i voudra, ch'la ne me r'garde pas, mais je sis inform&eacute; que, sans compter tchiques exceptions, ou z-en faites un vraie couochon'nie.<br/>
<br/>
Pourtchi djantre qu'ou n'ramassez pas vos pitchets d'&ecirc;pines et d'ronches bein proprement avec une bringe?<br/>
<br/>
Nou m'dit qu'les routes en sont faites et qu'ch'est impossiblye de s'promener en <i>bike</i> acheteu sans attraper une douzaine de <i>punctures</i> sus un mille de qu'min.<br/>
<br/>
Le r&ecirc;sultat en est qu'i' faut aller &agrave; la boutique les faithe ergrais ou bein les racc'moder s&eacute;-m&ecirc;me le long d'la route, chein qui cause bein de l'inconv&eacute;nient et d'la mauvaise humeur.<br/>
<br/>
La jeune fille arrive tard &agrave; l'&ecirc;cole, l'homme qu'a tout pliain d'affaithes &agrave; souogni manque &agrave; ses appointements, et ch'est enfin un d&ecirc;rangement g&eacute;n&eacute;ral.<br/>
<br/>
Ah &ccedil;a, gar&ccedil;ons, i' faut qu'chenna finisse. Faites-nous don vaie un p'tit d'bouanne volont&eacute; et ramassez une bringe pour qui&egrave;rgi ches pitchets-l&agrave;.<br/>
<br/>
<div align="center">* * *</div><br/>
<br/>
Tchiqu'uns savent-i' pourtchi que Pouoret&eacute; a tchitt&eacute; &agrave; faithe la collecte &agrave; la chapelle?<br/>
<br/>
I' patha&icirc;t qu'i s'est boud&eacute; par sus tchique affaithe, car i' y-a tchique temps, quand le R&eacute;vd. Pasteur Granit-Couogn&egrave;t &ecirc;tait &agrave; pr&ecirc;chi, quand vint l'temps d'la collecte, i' s'aperchu que personne ne bouogeait pour ramasser les sous par les bancs et il en fit la r'merque.<br/>
<br/>
Pouoret&eacute;, li, qu'avait l'habitude de faithe chu p'tit service-l&agrave;, restit m&acirc;t&eacute; dans san banc, aussi immobile comme la femme de Lote, et Granit-Couogn&egrave;t fut obligi de d'mander &agrave; un jeune homme qu'&eacute;tait l&agrave; de vouler bein entreprendre la fonction.<br/>
<br/>
Bein seux qu'i ne f'tha pas grand' vouaix pour Chantnyi s'i' prend une attitude comme chette-l&agrave;.<br/>
<br/>
<div align="center">* * *</div><br/>
<br/>
Hi! gar&ccedil;ons, tch'est qu'tout chennechin veur dithe, don?<br/>
<br/>
Est-che qu'ou z-allez vos battre?<br/>
<br/>
Ch'est-i' m&eacute; qu'eut peux M&ecirc;credi au s&eacute;!<br/>
<br/>
J'&eacute;tais dans la campagne jutchi sus un binot d'avaine &agrave; &ecirc;natchi un mulot que je v'nais justement d'attraper, quand j'entendi des pas dans la route.<br/>
<br/>
Je voltigi jusque dans la braique du clios pour vaie tch'est qui passait et j'vis que ch'tait un sergent qui pathaissait diversent pr&ecirc;ssi. Je dis &agrave; m&ecirc;-m&ecirc;me: Caouain, i' y-a tchiquechose en allant; si&egrave;t-l&eacute;.<br/>
<br/>
Quand il arrivi dans l'village, i' s'mint &agrave; tapper &egrave;s portes des maisons et pis i' criyait: <i>Are you there, Jim?</i> ou bein <i>Wake up, Tom!</i> Et pis, je l'ou&iuml; lus dithe: <i>To-morrow at two o'clock with all your kit.</i><br/>
<br/>
En me mettant &egrave;s &ecirc;coutes, j'apprin enfin que la djerre &eacute;tait d&ecirc;cliath&eacute;e de tchique quarre &agrave; l'&ecirc;trangi et qu'la Milice s'en allait &ecirc;tre mobilis&eacute;e pour prot&eacute;gi J&egrave;rri contre l'ennemin.<br/>
<br/>
Tout l'monde &eacute;tait divers&eacute;ment excit&eacute;.<br/>
<br/>
A bein des maisons les femmes vinrent sus lus nerfs et supplyirent lus hommes de n'aller pas s'exposer au dangi.<br/>
<br/>
Enfin, Jeudi matin, toute l'&icirc;le &eacute;tait anim&eacute;e, et dans l'arl&eacute;vaie che n'tait qu'soudards partout.<br/>
<br/>
Jamais je n'aithais creu que J&ecirc;rri poss&eacute;dait une telle forche militaithe et j'ai ou&iuml; qu'un espion qu'&eacute;tait v'nu d'Autriche pour vaie tch'est que j'nos allions faithe, fut si ravi d'vaie nos gar&ccedil;ons avec lus gros canons, qu'i' s'en r'fut bein dans san pays pour lus dithe que sus toutes choses qu'i' n'fallait pas penser &agrave; s'en v'nin prendre J&ecirc;rri, car che s'sait justement sacrifier lus arm&eacute;e par pliaisi.<br/>
<br/>
Je sis oquo trop boulevers&eacute; pour vos en compter bein long sus chein qui s'est arriv&eacute; jusqu'&agrave; chu moment ichin, mais je n'crai pas qu'i' y-ait auchune raison de s'alarmer trop, car il est probablye que la prompte action de nos autorit&eacute;s militaithes en mettant d'm&ecirc;me la milice sus pid, s'en va &ecirc;viter une djerre europ&eacute;enne.<br/>
<br/>
D'ichin Samedi tchi veint, nou verra tch'est qui s'arrivetha et p't-&ecirc;tre que j'&eacute;thai tchiquechose &agrave; dithe sus la situation.<br/>
<br/>
<div align="center">* * *</div><br/>
<br/>
<i>Ra&icirc;ponses &egrave;s Correspondants.</i><br/>
<br/>
St. Ouennais. - Man gar&ccedil;on, i' faut aver un p'tit pus d'respect pour chu boustre de Caouain. tchi gniollin que de me d'mander si un av&eacute; peut v'nin dans chu monde de minz&egrave;thes avec des bottes et d'la barbe.<br/>
<br/>
Candidat. - V&egrave;the, l'aute s&eacute;, j'ou&iuml; Watty qui s'faisait &agrave; un grand d'la p&acirc;raisse de St. Ou: V'nez baithe une feis ov' m&eacute;, et qui lis dit oppr&egrave;s: Ou' savez bein qui m'ont d'mand&eacute; de prendre pour Chentnyi et que je n'-peux pas erfuser. D'ichin l&agrave;, Watty &agrave; l'temps de changi d'vis.<br/>
<br/>
<i><a href="gwdec.html">Caouain</a> </i><br/>
<i>La Chronique de Jersey 1/8/1914</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="sympathie.html">Sympathie</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="prussien.html">Le Proc&egrave;s du Prussien</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="ladies1914.html">Both Ladies Offer their Services</a><p>
<li><a href="soudardes1916.html">Our Patois Letter</a><p>
<li><a href="pains_bill.html">The Pains discuss the Bill</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cahouain1914espions.html">Espions Allemands</a><p>
<li><a href="cahouain1914armes.html">Aux armes, citoyens!</a><p>
<li><a href="cahouain1914volontaithes.html">Ertroussez vos manches de qu'minse gar&ccedil;ons</a><p>
<li><a href="cahouain1914bailli.html">L'&egrave;rtou du Bailli et la dg&egrave;rre</a><p>
<li><a href="1914gj.html">L&eacute; r&ecirc;sultat d&eacute; chutte dg&egrave;rre-ch&icirc;n</a><p>

<li><a href="greenfieldsoffrance.html">Les v&egrave;rts clios d'France</a><p>
<li><a href="dgerre.html">La dg&egrave;rre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

