<HTML>
<HEAD>
<TITLE>Deux d'gouts d'jerriais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Deux d'gouts d'jerriais</h2></font></center><p>

Ch'n&eacute; s'sa pas ocquo pour chutte fais. Apr&egrave;s av&eacute; vi&eacute;dji ma jougue par tr&egrave;s fais, manji douze livres de &quot;lunch&quot; galettes, feumm&eacute; tr&egrave;s bou&euml;t&eacute;es d'cigares &agrave; trente-siex sous l'chent; apr&egrave;s av&eacute; trillyi l'tapis &agrave; La&iuml;z&eacute;, enfuntchi ses ridjeaux, &egrave;sbr&eacute;dl&eacute; chinq tumbleurs, &egrave;sdg&eacute;th&eacute; chinq (pourvu qu'i' n'les aient pon empaut&eacute;s) tchulliers &agrave; t&eacute;e, et consumm&eacute; tout l'chucre que La&iuml;z&eacute; avait coy&eacute; contre la saison des g'l&eacute;es, touos ch&egrave;s peules-l&agrave; - pour les app'ler par lus loms - La&iuml;esse Bilo, Freinque Pod&egrave;stre, Cliem Ernon, et l's'autres, ont laissi m'n'&egrave;sl&eacute;ction d'en-par-o&ugrave; &agrave; la derni&eacute; minute. J'n&eacute; s'sait pon Juge ocquo chutte bord&eacute;e ichin, et l'Banc d'la Justice a perdu un bel ornement.<br/>
<br/>
Et les pamph&egrave;ques pr&eacute;tendent qu'y'a des comptes &agrave; payi! Des comptes de taxi, d'auberge, de t&eacute;l&eacute;phone, tch'est qu'j'en sait! Ch'est bin seux pas m&eacute; qui m'en vais les payi, ch&egrave;s comptes-l&agrave;! ch'est bin assez des frais et des d'gats qu'j'avons yeu siez nous - sans p&acirc;sl&eacute; d'Lonore qui n'en dort de d&egrave;spi&eacute; - sans av&eacute; &agrave; d&egrave;sbours&eacute; d'bouans sous pour les frais d'un tas d'pe&ucirc;les qui n'pensent qu'a lus boudin.<br/>
<br/>
I' pr&eacute;tendent m'av&eacute; laissi cou&ocirc;re parc'que j'n'&eacute;thais pon yeu d'chance contre Moussieu Rossigno! Tch'est qu'a dit cheunna? Estch' que nou sait jommais d'tchi bord que l'vent s'en va souffli&eacute;? M'n'id&eacute;e est que l'publyi &eacute;thait 't&eacute; solide pour les Pains. Quand ch'n'&eacute;thait 't&eacute; qu'pour faithe pliaisi &agrave; Lon&ocirc;re! chutte chiethe &egrave;sfant s'faisait eunne telle jou&eacute;e d'&ecirc;tre b&eacute;t&ocirc;t fille de Juge! Oulle avait d&eacute;j&agrave; dounn&eacute; l'sac au p'tit pr&egrave;cheux qui v'nait tchiq' fais siez nous l's&eacute;, jou&eacute; d'la fliute; sa m&eacute;the et yi avaient dounn&eacute; lus d&eacute;mission d'la Chapelle et p&acirc;slaient d'joindre le chant &agrave; l'Eglyise et m&eacute;-m&ecirc;me, j'avais fait des d&egrave;smarches pour d&eacute;v'nin membre du Clob des &ecirc;scrivains, et... Et voulous m'n'id&eacute;e? Ch'est ocquo ch't'ou&egrave;z&eacute; d'Caouin qu'est au fond d'tout! Jaloux d'nous, qu'il est! jaloux d'ma fille qui p&egrave;se le double de la sienne; jaloux d'ma femme viyant qu'ou peut chant&eacute; trais notes pus haut qu'la sienne; jaloux d'm&eacute; viyant qu'j'ai t&eacute; faithe man dv&eacute; dans les tranchies. Ch'est ch't'ou&egrave;z&eacute; l&agrave; qui nos a foui souos l'pid, j'en mettrais la main &agrave; ma femme dans eunne ticlyie d'ieau bouolliante.<br/>
<br/>
<i><a href="brambilo.html">Piteur Pain</a></i><br/>
<i>Les Chroniques de Jersey 4/4/1917 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pain1917a.html">Deux d'gouts d'jerriais</a><p>
<li><a href="pain1917b.html">Deux d'gouts d'jerriais</a><p>
<li><a href="pain1917c.html">Deux d'gouts d'jerriais</a><p>


<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>
<li><a href="painelections.html">Piteur discourses on elections</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

