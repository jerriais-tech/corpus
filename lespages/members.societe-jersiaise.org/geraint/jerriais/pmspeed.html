<HTML>
<HEAD>
<TITLE>Merrienne Gets The Speed Mania...</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne Gets The Speed Mania...</h2>
...And Poor Ph'lip Suffers<br/></font></center><p>
<br/>
Moussieu l'Editeu,<br/>
<br/>
Je sis dans la mins&eacute;the et ch'est la faute &agrave; chutte fichue course des m&ocirc;teurs la s'maine p&acirc;ss&eacute;e.<br/>
<br/>
Si la Merrienne avait rest&eacute; ichin comme je voulais j'n'&eacute;thais pas yeu tout l'embarras tchi m'a tchais s&ucirc;s l'co, mais oulle est t&ecirc;tue comme une &acirc;ne chutte femme-l&agrave;, et j'fut forchi d'accat&eacute; deux si&eacute;ges, et d'en p&eacute;yi p&ucirc;s d'sous que je n'pouvions afford&eacute;, et d'm'en all&eacute; &ocirc;v l'yi de bouonne heuthe pour &ecirc;tre se&ucirc;x d'&ecirc;tre en temps.<br/>
<br/>
Ch'tait notre p'tit-fils, le traisi&egrave;me au Bram tch'y nos y portit dans l'm&ocirc;teur que san p&eacute;the avee yeu, presque neu, pour djais louis l'ann&eacute;e qu'le Rou&euml; et la Reine vintes en J&eacute;rri. Il est en d'lacre et nou l'ouai v'nin d'un mille au lien, mais y v'a ocquo par bord&eacute;e, et heutheusement j'arriv&icirc;mes l&agrave; sans autchune av&acirc;rie.<br/>
<br/>
J'en e&ucirc;mes pour p&ucirc;s d'une heuthe &agrave; attendre, mais &agrave; la fin les v'la hors, et grand do&ucirc;x d'la vie, tchi brit. Si l'ancien pr&eacute;dicateur avait tait l&agrave; il &eacute;thait ben peu dithe &quot;tchi patafi&acirc;s, mes fr&egrave;res.&quot;<br/>
<br/>
Au qu'mench'ment la Merrienne tremblyiait d'pe&ucirc;x. &quot;Oh,&quot; comme ou s'faisait, &quot;v&eacute;'t'en Ph'lip, tout-d'suite. J'pouvons saut&eacute; par dessus la muth&acirc;ille et nos en r'all&eacute; par la gr&eacute;ve. Ben se&ucirc;x tch'y s'en vont s'rompre l'co, et je n'veur pas vais ditet. H&eacute;las, que j'voudrais &ecirc;tre dans ma tchu&icirc;sine &agrave; rabillyi ta qu'm&icirc;nse.&quot;<br/>
<br/>
&quot;Tu f'thas chonna d'main,&quot; j'l'y dit. &quot;T'as voulu v'nin; ach'teu rest trantchille et n'fait pas d'ta b&ecirc;te. Le monde s'en vont craithe que ch'est une &ecirc;capp&eacute;e d'l'&acirc;sile que j'ai am'n&eacute; ichin. Si tu continue d'm&ecirc;me tu t'trouv'thas &agrave; la st&acirc;tion. comporte-t&eacute;.&quot;<br/>
<br/>
Ma fingre un mio &agrave; la fais j'r&eacute;ussit &agrave; la trantchil&icirc;s&eacute;, et quand vint un temps ou qu'menchit &agrave; s'excit&eacute;. &quot;N'en v'la yun tch'y va qu&eacute;dainne,&quot; comme ou s'faisait, et &quot;Oh, r'garde ch't'yl&agrave;, pourtchi qu'y n'va pas p&ucirc;s vite?&quot; B&eacute;t&ocirc;t n'y'en avait pas yun tch'allait vite assez. Ou m'nichait ch&acirc;tchun tch'y passait avec san parapluie, criyant que ch'tait une course et pas un ent&ecirc;rrement.<br/>
<br/>
Quand j'fut tout fini j'nos en r'all&icirc;mes, mais l'pou&ocirc;re Bram en attrapit tout l'long du qu'min. Ch'n'tait pas d'sa faute que dan vier tchithiot n'pouvait pas faithe p&ucirc;s d'sept &agrave; huit milles &agrave; l'heuthe, mais toutes les fais qu'tchiquechose nos passait s&ucirc;s la route ou y'en chantait.<br/>
<br/>
Quand, au bas d'Biaumont un g&acirc;s avec un hernais not fit un brai pour l'y faithe du run, ou n'eut que d'capuchi s&ucirc;s l'pou&ocirc;re laiduthe, et je n'fut pas &ecirc;tonn&eacute; quand je r'v&icirc;mes dans notre bel, de l'vais r'f&ucirc;s&eacute; d'entr&eacute; pour b&eacute;the une t&acirc;sse de tais.<br/>
<br/>
Ach'teu, Moussieu, chen que j'veur vos dithe ch'est qu'siez-nous d'pis chu jour-l&agrave; tout marche &agrave; la grande vitesse. N'y'a autchun r'pos pour personne.<br/>
<br/>
Ch'est &quot;D&ecirc;p&ecirc;che-t&eacute;, don, Ph'lip,&quot; et &quot;Mais bouoge-t&eacute;, don, Ph'lip,&quot; et &quot;Va p&ucirc;s vite, don Ph'lip,&quot; le long des jours. Quand j'vais r'nu&eacute; les vaques ou veur sav&eacute; si ch'est pour agniet ou pour la s'maine tchi veint, et hier matin, quand j'crou&ecirc;sais l'bel avec la chivi&eacute;the, ou m'criyit d'la porte de m'd&ecirc;carr&eacute; parque y'avait un colimachon &agrave; ma drouaite tchi tait pr&ecirc;ssi et voulait m'p&acirc;ss&eacute;.<br/>
<br/>
Dans la maison ch'est la m&ecirc;me chose. Ou m'donne djais minutes pour d&ecirc;jeun&eacute;, un quart-d'heure pour din&eacute;, et pour man tais une p'tite d&eacute;m'ieuthe. M&ecirc;me au liet ou gigotte, de tchi qu'&agrave; trais heuthes &agrave; matin j'm&eacute; s&icirc;s trouv&eacute; tout man long s&ucirc;s l'plianchais.<br/>
<br/>
Et tout chonna &agrave; cause de chutte maudite course. Nou m'a dit tch'y p&acirc;slent d'en av&eacute; yunne autre l'ann&eacute;e tchi veint. Eh ben, si ch'est d'm&ecirc;me quand veindra l'jour, j'attrap'thai un but d'corde, et j'am atth'thai la Merrienne &agrave; un bouais, et fiche du restant!<br/>
<br/>
<a href="lebrocq.html">Ph'lip</a><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmdrive.html">Merrienne wants a drive</a><p>
<li><a href="vitesses.html">Les vitesses d&eacute; diff&eacute;thentes choses</a><p>
<li><a href="cachmoto.html">Quand J'fus pour Apprendre &agrave; Cachi un Moto</a><p>
<li><a href="linmites.html">Sept noeuds dans la bli&acirc;se</a><p>
<li><a href="gdfvitesse.html">I' faut molli d'vitesse!</a><p>
<li><a href="gdfmotos.html">Les motos</a><p>
<li><a href="pmcar.html">Ph'lip wants to buy a car</a><p>
<li><a href="painmotorcar.html">How Piteur buys a motor-car</a><p>
<li><a href="moto1938.html">Eune tou&ocirc;nn&eacute;e en moto en 1938</a><p>
<li><a href="esso.html">Esso</a><p>
<li><a href="gdfdistances.html">Les Distances Raccourchent!</a><p>
<li><a href="minsethes.html">Les Mins&egrave;thes du Jour d'Agni&egrave;t</a><p>
<li><a href="reve2016c.html">Un r&ecirc;ve</a><p>
<li><a href="avarie.html">L'Av&acirc;rie</a><p>
<li><a href="pmaccidents.html">Chais Accidents</a><p>
<li><a href="pmfo.html">Le monde est fo</a><p>
<li><a href="jvasupersonnique.html">L&eacute; j'va sup&egrave;rsonnique</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
