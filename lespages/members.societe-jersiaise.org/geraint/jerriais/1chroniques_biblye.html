<HTML>
<HEAD>
<TITLE>L&eacute; Preunmi&eacute; Livre des Chroniques</TITLE>
<META  name="keywords" content="Jerriais, jersiais, language, langue, Bible, religion">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Preunmi&eacute; Livre des Chroniques</h2></font></center>

<center><font color="#215e21"><h3>Chapitre 5, v&egrave;rset 21</h3></font></center>
Et il' en pr&icirc;ndrent lus bestchias: ch&icirc;nquante mille chanmeaux, deux chents ch&icirc;nquante mille br&eacute;bis, et deux mille &acirc;nes, et chent mille hoummes.<br/>
<br/>
&nbsp;<p>
&nbsp;<p>


<center><font color="#215e21"><h3>Chapitre 11, v&egrave;rsets 1-9</h3></font></center>

&Eacute;pis tout Isra&euml;l s'rassemblyit siez D&acirc;vi &agrave; H&eacute;bron et dit, &quot;V&eacute;the, j'sommes t&eacute;n os et ta chai. Au temps p&acirc;ss&eacute;, quand Sa&ucirc;l 'tait l'rouai, ch'tait t&eacute; tchi m'nait Isra&euml;l quand i' lus d&ecirc;halaient ou rentraient; et l'Seigneu tan Dgieu t&eacute; dit, 'Tu s'sas l'gardeux d'br&eacute;bis, d'man peupl'ye Isra&euml;l, et lus gouv&egrave;rneux'.&quot; Touos les vi&egrave;rs d'Isra&euml;l v&icirc;ndrent don siez l'rouai &agrave; H&eacute;bron et D&acirc;vi fit eune alliance auve ieux &agrave; H&eacute;bron l'avant au Seigneu, et il' onguenn&icirc;drent D&acirc;vi et l'fit rouai sus Isra&euml;l, coumme l&eacute; Seigneu avait dit par Samuel. &Eacute;pis D&acirc;vi et tout Isra&euml;l lus en f&ucirc;drent &agrave; J&eacute;thusalem (tch'est J&eacute;bus) et les J&eacute;busiens, l's habitants du pays, 'taient l&agrave;. Et les gens d'J&eacute;bus d&icirc;drent &agrave; D&acirc;vi, &quot;Tu n'entr&eacute;thas pon par ich&icirc;n!&quot;<p>

Tout coumme, D&acirc;vi gaffit l'fort d'Sion, tch'est la ville d&eacute; D&acirc;vi. Et D&acirc;vi dit, &quot;L'preunmyi tchi b&acirc;dra eune sl&icirc;ndge&ucirc;the contre les J&eacute;busiens s'sa l'chef et l'cap'taine!&quot; Et Joab fis Z&eacute;ruia montit l'preunmyi et d'v&icirc;nt chef. Et D&acirc;vi gaffit la tou pouor sa d'meuthe, v'l&agrave; tch'est coumme tchi oulle a nom la ville d&eacute; D&acirc;vi. Et il entanmit la b&acirc;tithie d'la ville tout l'tou, &agrave; c'menchi d'Millo, et Joab arreunit l'restant d'la ville. Et D&acirc;vi d'v&icirc;nt d'abouan pus pi&ecirc;ssant, viyant qu'l&eacute; Seigneu d's arm&eacute;es 'tait acant&eacute; li.<br/>
<br/>
&nbsp;<p>
&nbsp;<p>

<center><font color="#215e21"><h3>Chapitre 11, v&egrave;rsets 17-19</h3></font></center>
Et D&acirc;vi en eut grand affit et dit, &quot;J'voudrais bein qu'nou m'donne &agrave; baithe d&eacute; ieau d'la fontaine d&eacute; B&eacute;thl&eacute;hem du bord d'la porte d'la ville!&quot;<p>

&Eacute;pis l'Trio f&icirc;drent eune br&egrave;cque dans l'arm&eacute;e des Philist&icirc;ns et puch&icirc;drent d&eacute; l'ieau d'la fontaine d&eacute; B&eacute;thl&eacute;hem tch'est du bord d'la porte d'la ville et en remport&icirc;drent &agrave; D&acirc;vi. Mais D&acirc;vi r'nonchit &agrave; en baithe et l'a v&egrave;rsit au Seigneu, et dit, &quot;Man Dgieu, qu&eacute; j&eacute; n'faiche pon d'it&eacute;! Coumme tchi qu&eacute; j'baithais l'sang d'ches hoummes-ch&icirc;n tch'ont ristchi lus vie pouor m&eacute;?&quot; Et i' n'en but pon don. Ch'tait l'Trio d'dg&egrave;rri&egrave;rs tchi f&icirc;drent ches choses-ch&icirc;n.<p>
&nbsp;<p>
&nbsp;<p>
<center><font color="#215e21"><h3>Chapitre 14, v&egrave;rset 1</h3></font></center>
Et Hiram, l'rouai d'Tythe, env'yit d's hoummes &agrave; D&acirc;vi auve du bouais d'c&egrave;dre, et des machons et des tch&egrave;rpentchi&egrave;rs pouor la b&acirc;tithie d'sa ma&icirc;son.<p>

&nbsp;<p>
&nbsp;<p>
<center><font color="#215e21"><h3>Chapitre 14, v&egrave;rsets 3-7</h3></font></center>
Et quandi qu'i' d'meuthait &agrave; J&eacute;thusalem, D&acirc;vi s'mathyit auve acouo des femmes et nou&ocirc;rrit acouo des fis et des fil'yes - et n&eacute; v'ch&icirc;n les noms des mousses qu'il eut &agrave; J&eacute;thusalem: Sammuah, Sobab, Nathan, Salomon, Ibhar, &Eacute;lichuah, Elp&eacute;let, Nogah, N&eacute;pheg, Japhiah, &Eacute;lichamah, B&eacute;eliada, et &Eacute;liphelet.<p>
&nbsp;<p>
&nbsp;<p>

<center><font color="#215e21"><h3>Chapitre 17, v&egrave;rset 4 </h3></font></center>
Va dithe &agrave; Dav&icirc; man s&egrave;rveux, 'L'Seigneu dit, &quot;Tu n'dai pon m'graie eune maiethon pouor y d'meuther d'dans&quot;.'<p>
&nbsp;<p>
&nbsp;<p>

<center><font color="#215e21"><h3>Chapitre 19, v&egrave;rsets 4-5</h3></font></center>
Hanun don blioutchit les s&egrave;rvants d'D&acirc;vi et les fit r&acirc;ser et fit raccourchi lus cotelles pouor en mouontrer l'tchu et l's env'yit s'tchi, et d'm&ecirc;me i' lus en f&ucirc;drent. Quand nou rapportit &agrave; D&acirc;vi chein qu'ses hoummes e&ucirc;drent &agrave; suff&acirc;tchi, i' lus env'yit des m'sagi&egrave;rs car il' en 'taient d'sahont&eacute;s. Et l'rouai dit, &quot;D'meuthez &agrave; J&eacute;rico entr&eacute;-ch&icirc;n qu'vos barbes &egrave;rcra&icirc;ssent, &eacute;pis r'v&eacute;nez.&quot;<p>
&nbsp;<p>
&nbsp;<p>

<center><font color="#215e21"><h3>Chapitre 28, v&egrave;rset 8</h3></font></center>
Gardez auve soin les c'mandements d&eacute; l'Et&egrave;rnel vot' Bouon Dgieu  <br/>
&nbsp;<p>


<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="1chron10.html">1 Chroniques: 10</a><p>
<li><a href="1chron29.html">1 Chroniques: 29</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
