<HTML>
<HEAD>
<TITLE>La Bouonne Nouvelle s'lon Luc, Chapitre 7</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Luc, Chapitre 7</h2></font></center><p>

<center><font color="#215e21"><h3>V&egrave;rsets 1-10</h3></font></center><p>
Assa quand il avait ag'v&eacute; touos ses d'vis &agrave; l'&ecirc;cout d'l'assembli&eacute;e du peupl'ye, il entrit dans Capharna&uuml;m. L&eacute; s&egrave;rveux d'un c&egrave;rtain chent'nyi, tchi l'aimait hardi, 'tait malade et sus l'pus. Quand i' ou&iuml;t p&acirc;ler d'J&eacute;s&ucirc;, il li'env'yit l's anciens des Juis &agrave; seule f&icirc;n d&eacute; l'talb&acirc;ter pouor qu'i' v&icirc;nsse &egrave;rdg&eacute;thi san s&egrave;rveux. Quand i' v&icirc;ndrent &agrave; J&eacute;s&ucirc;, i' l'talb&acirc;t&icirc;drent d&eacute; siette et l&icirc; d&icirc;drent, &quot;Il est d&icirc;ngne, l&eacute; chein pouor tchi qu'tu'accord&eacute;tha d'm&ecirc;me. Ch'est en tchi il aime not' n&acirc;tion, et i' nos a fait b&acirc;ti eune s&#375;nnagogue.&quot;<br/>
<br/>
J&eacute;s&ucirc; s'en fut acant&eacute; ieux, mais coumme i' s'appr&eacute;chait d'la ma&icirc;son, l&eacute; chent'nyi li'env'yit tche&ucirc;rre d's anm&icirc;ns pouor l&icirc; dithe, &quot;Seigneu, n&eacute; t'emb&acirc;te pon! J&eacute; n'sis pon d&icirc;ngne qu&eacute; tu'entre souos man lief. V'l&agrave; tch'est pouortchi j&eacute; n'v&icirc;ns pon &agrave; t&eacute;, viyant qu&eacute; j'n'en sis pon d&icirc;ngne, m&eacute;. Di ra&icirc;que eune pathole, et man s&egrave;rveux s'sa r'dg&eacute;thi. M&eacute;, j'sis un houmme tch'est accou&ocirc;teunm&eacute; &agrave; la c'mande, et j'ai des soudards souos ma c'mande: si j'dis &agrave; l'iun, &quot;Va!&quot; - il &icirc;tha; si j'dis &agrave; l'aut', &quot;V&eacute;-t-en!&quot; - i' veindra; et si j'dis &agrave; man s&egrave;rveux, &quot;Fai chenna!&quot; - i' l&eacute; f'tha.&quot;<br/>
<br/>
Quand J&eacute;s&ucirc; ou&iuml;t chennech&icirc;n, i' fut ravi, et s'&egrave;rtou&ocirc;nnit et dit &egrave;s cheins tchi l'si&eacute;thaient, &quot;J'vos dis qu'j'n'ai pon trouv&eacute; eune itelle fouai, v&eacute;the, et chenna partout Isra&euml;l.&quot; Et les cheins tch'avaient 't&eacute; env'y&eacute;s lus en r'f&ucirc;drent &agrave; la ma&icirc;son et y r'trouv&icirc;drent l&eacute; s&egrave;rveux tch'avait 't&eacute; malade entchi&eacute;thement r'dg&eacute;thi.<br/>
<br/>
&nbsp;<p>

<center><font color="#215e21"><h3>V&egrave;rsets 11-17</h3></font></center><p>
Et i' s'adonnit qu'aupr&egrave;s eune pause i' s'en fut &agrave; eune ville tch'avait nom Nain, et ses discipl'yes lus en f&ucirc;drent acant&eacute; li et un fi&egrave;r fliotchet d'monde &eacute;tout. Quand i' s'appr&eacute;chit d'l'entr&eacute;e d'la ville, nou 'tait &agrave; emporter un mort, l'seul fis d'sa m&eacute;the, tchi 'tait veuve, et acant&eacute; chette-ch&icirc;n y'avait un fi&egrave;r fliotchet d'villais. Quand l'Seigneu la vit, il en eut pitchi et l&icirc; dit, &quot;N'sai pon triste!&quot; Et i' s'appr&eacute;chit et touchit l'c&ocirc;ffre et les porteurs lus arrou&icirc;drent. Et i' dit, &quot;Janne houmme, j't&eacute; dis: L&egrave;ve-t&eacute;!&quot;<br/>
<br/>
Et l'mort s&eacute; l'vit et s'&ecirc;cantit &agrave; p&acirc;ler. Et i' l'baillit &agrave; sa m&eacute;the. Et touos ieux i' f&ucirc;drent &ecirc;ffrit&eacute;s, &eacute;pis i' louang&icirc;drent l&eacute; Bouan Dgieu et d&icirc;drent, &quot;Un grand proph&egrave;te est parmi nous!&quot; et &quot;L'Bouan Dgieu a fait du bein a san peupl'ye.&quot; Et ch't' histouaithe entouor li fut contep&eacute;t&eacute;e partout la Jud&eacute;e et l's envithons.<br/>
<br/>



<br/>&nbsp;<p>

<center><font color="#215e21"><h3>V&egrave;rsets 18-35</h3></font></center>
Jean ou&iuml;t entouor tout chennech&icirc;n d'ses approtis, et il en envyit deux au Seigneu &agrave; seule f&icirc;n d&eacute; d'mander, &quot;Ch'est-i' qu'tu'es l'chein tch'est pouor v'n&icirc;n, ou j'sommes-t-i' pouor esp&eacute;ther un aut'?&quot; Et quand i' v&icirc;nt &agrave; J&eacute;s&ucirc; i' d&icirc;drent, &quot;Jean l'Laveux nos a envy&eacute; &agrave; t&eacute; pouor d'mander chennech&icirc;n: Ch'est-i' qu'tu'es l'chein tch'est pouor v'n&icirc;n, ou j'sommes-t-i' pouor esp&eacute;ther un aut'?&quot;<br/>
<br/>
Et &agrave; chu temps-l&agrave; i' r'dg&eacute;thit un tas d'monde d'lus maux. Il en cachit des mauvais esprits et r'baillit la veue &agrave; d's aveugl'yes. I' r&ecirc;ponnit &egrave;s approtis d'Jean, &quot;R'allez don rapporter &agrave; Jean chein qu'ous avez veu et chein qu'ous avez ou&iuml;: les aveugl'yes &egrave;rvaient, les hampions r'marchent, les l&ecirc;preurs sont r'dg&eacute;this, les ouait-gouttes &egrave;rouaient, les morts &egrave;rvivent, et les pou&ocirc;rres gens ont r'chu la bouonne nouvelle. Beinheutheux s'sa l'chein tchi n'a pon d'doutanches d&eacute; m&eacute;!&quot;<br/>
<br/>
Un co qu'les hoummes envy&eacute;s par Jean &egrave;rf&ucirc;drent hors, i' s'&ecirc;canchit &agrave;pr&ecirc;chi au monde entouor Jean: &quot;Pouor tchi vaie qu'ou vos en f&ucirc;dres au d's&egrave;rt? Ch'tait-i' pouor vaie des ros &agrave; cra&ucirc;ler au vent? S&eacute;non pouor tchi vaie qu'ou vos en f&ucirc;dres? Un houmme tout att&icirc;nf&eacute; d'falbalas? Ch'est en tchi nou trouve les att&icirc;nf&eacute;s et les mangeurs d'fricots dans les palais &egrave;s rouais. Pouor tchi vaie don qu'ou vos en f&ucirc;dres? Un proph&egrave;te? V&eacute;the, j'vos l'dis: bein pus qu'un proph&egrave;te. Ch'est ch't&icirc;-ch&icirc;n entouor tchi l's &Ecirc;crituthes ont racont&eacute;: 'Viy'-ous, j'envy&ecirc;thai man s&egrave;rveux l'avant &agrave; vous, &agrave; graie l&eacute; c'm&icirc;n l'avant &agrave; vous'. J'vos dis, n'y'a fis d'houmme n&eacute; d'femme pus grand qu'Jean, tout coumme l&eacute; chein tch'est l'drein du rouoyaume du Bou&ocirc;n Dgieu est pus grand qu'li.&quot;<br/>
<br/>
Et tout l'monde et chenna auve les tche&ucirc;teurs d&eacute; taxe tch'avaient r'chu la lav'thie d'Jean, ayant ou&iuml; chennech&icirc;n, louang&icirc;drent l&eacute; Bou&ocirc;n Dgieu. Mais les Pharisiens et les ma&icirc;t's d'la Louai avaient eune hyie contre l&eacute; propos du Bou&ocirc;n Dgieu, ch'est en tchi i' n'avaient pon r'chu la lav'thie d'Jean.<br/>
<br/>
J&eacute;s&ucirc; lus dit, &quot;Coumme tchi qu'i' sont, &agrave; m'n avis, les gens d'achteu? &Agrave; tchi qu'i' r'sembl'yent? I' sont coumme des mousses assis dans l'marchi &agrave; lus entr&eacute;-braithe: 'J'avons jou&eacute; la fli&ucirc;te pouor vous tout coumme ou n'dans's&ecirc;tes pon. J'avons chant&eacute; des lament&acirc;tions tout coumme ou n'plieuth'th&ecirc;tes pon.' Ch'est en tchi Jean l'Laveux n'tait pon pouor mangi du pain ni pouor baithe du v&icirc;n quand i' v&icirc;nt et ou d&icirc;tes, 'V'l&agrave; tch'il a un mauvais esprit.' Mais n&eacute; v'ch&icirc;n l'Fis d'l'houmme tch'est v'nu fricoter et ou d&icirc;tes, 'Tchi m&acirc;freux, tchi goudalleux! Et v'l&agrave; tch'il accou&ocirc;thinne des tche&ucirc;teurs d&eacute; taxe et des p&eacute;cheurs!' Mais quand nou fait chein tch'est bein, v'l&agrave; tchi justifyie la sagesse des c'mandes du Bou&ocirc;n Dgieu.&quot;<br/>
<br/>
<br/>



&nbsp;<p>

<center><font color="#215e21"><h3>V&egrave;rsets 36-50</h3></font></center><p>
<a href="verrinnehoppids.jpg"><img src="verrinnehoppids.jpg" width="120" height="350" alt="" title="" border="0" align="right" /></a>
Et iun des Pharisiens l'&icirc;nvitit &agrave; d&icirc;nner siez li. Et i' s'en fut siez l'Pharisien et s'y'attablyit. Et y'avait eune femme dans la ville tchi 'tait eune p&eacute;ch'r&ecirc;sse et quand ou ou&iuml;t qu'i' 'tait un &icirc;nvit&eacute; siez l'Pharisien ou pr&icirc;nt eune bo&ecirc;t&eacute;e en alb&acirc;tre d'onguent et y'entrit et v&icirc;nt aupr&egrave;s d'ses pids en plieuthant d&eacute; sorte qu&eacute; ses pids f&ucirc;drent lav&eacute;s atout les l&egrave;rmes d&eacute; ses i&egrave;rs, et ou les s'tchit atout ses g'veux, et ou ba&icirc;sit ses pids en l's onguennant. Assa quand l'Pharisien siez tchi qu'i' 'tait vit chenna, i' s'dit, &quot;Ch't houmme, s'i' 'tait un proph&egrave;te, li, saithait bein tchi manni&eacute;the d&eacute; femme qu'oulle est tchi l'pa&ucirc;tr&icirc;ngue d&eacute; m&ecirc;me et qu'oulle est eune p&eacute;cher&ecirc;sse.&quot;<br/>
<br/>
Et J&eacute;s&ucirc; l&icirc; r&ecirc;ponnit, &quot;Simon, j'dai t'dithe d&eacute; tchi.&quot;<br/>
<br/>
Et i' l&icirc; dit, &quot;Di-m&eacute;, Ma&icirc;t'.&quot;<br/>
<br/>
Et i' dit, &quot;Deux hoummes d&eacute;vaient des sou &agrave; un marchand: l'iun avait eune dette d&eacute; ch&icirc;n chents sous et l'aut' ch&icirc;nquante. Quand i' n'pouvaient pon r'payi lus dettes, i' r'nonchit les dettes &agrave; touos les deux. L&eacute;tch&eacute; dg'ieux don l'aimait l'mus?&quot;<br/>
<br/>
Simon r&ecirc;ponnit coumme chennech&icirc;n, &quot;M'est avis l'chein tch'avait la pus grande dette.&quot; Et i' l&icirc; dit, &quot;V&eacute;the.&quot; Et i' s'&egrave;rtou&ocirc;nnit &agrave; la femme et dit &agrave; Simon, &quot;Vai-tu chutte femme-ch&icirc;n? J'sis v'nue siez t&eacute;; tu n'm'a pon donn&eacute; d&eacute; l'ieau pouor mes pids, mais ou m'a lav&eacute; les pids atout les l&egrave;rmes d&eacute; ses i&egrave;rs, et l's a s'tchi atout ses g'veux. Tu n'm'a pon off&egrave;rt un ba&icirc;si, mais d'pis qu&eacute; j'entris oulle a 't&eacute; &agrave; m'ba&icirc;si les pids. Tu n'm'a pon onguenn&eacute; la t&ecirc;te, mais ou m'a onguenn&eacute; les pids. Et don j't&eacute; dis: oulle &eacute;tha du pardon pouor des offenses d&eacute; tchi y'a un amas, viyant san grand amour, mais l'chein tchi n'a pon hardi d'b&eacute;souain d'pardon offre bein p'tit d'amour.&quot; Et i' l&icirc; dit, &quot;Tes offenses sont pardonn&eacute;es.&quot;<br/>
<br/>
Et les cheins tchi 'taient attabli&eacute;s auve li lus d&icirc;drent, &quot;Tchi qu'il est, ch't&icirc;-ch&icirc;n tchi pardonne les offenses d&eacute; m&ecirc;me?&quot;<br/>
<br/>
Et i' dit &agrave; la femme, &quot;Par ta fouai, tu'as l'salut, va en paix.&quot;<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="luci1.html">La Bouonne Nouvelle s'lon Saint Luc, chapitre iun, v&egrave;rsets 1-4</a><p>
<li><a href="luci3.html">La Bouonne Nouvelle s'lon Luc, Chapitre 1, v&egrave;rsets v-xxv</a><p>
<li><a href="luci.html">L'&Ecirc;vangile s&eacute;lon Saint  Luc, chapitre iun, v&egrave;rsets 26-38</a><p>
<li><a href="lucib.html">L'&Ecirc;vangile s&eacute;lon St.-Luc: chapitre 1 vers&ecirc;ts xxvi &agrave; xxxviii</a> - eune aut' v&egrave;rsion<p>
<li><a href="luci2.html">L'&Ecirc;vangile s&eacute;lon Saint Luc, chapitre iun, v&egrave;rsets 26-38</a> - eune aut' v&egrave;rsion<p>
<li><a href="lucic.html">La Bouonne Nouvelle s'lon Luc, Chapitre 1, v&egrave;rsets 39-56</a><p>
<li><a href="luciib.html">L'&Ecirc;vangile s&eacute;lon St.-Luc: chapitre 2 vers&ecirc;ts i &agrave; vii</a><p>
<li><a href="luciib2.html">L'&Ecirc;vangile s&eacute;lon St.-Luc, Chapitre deux, V&egrave;rsets 1 &agrave; 7</a>- eune aut' v&egrave;rsion<p>
<li><a href="lucii.html">L'&Ecirc;vangile s&eacute;lon Saint Luc, chapitre 2, v&egrave;rsets viii &agrave; xx</a><p>
<li><a href="luciic2.html">L'&Ecirc;vangile s&eacute;lon St.-Luc, Chapitre deux, V&egrave;rsets 8 &agrave; 20</a>- eune aut' v&egrave;rsion<p>
<li><a href="luciic.html">L'&Ecirc;vangile s&eacute;lon St.-Luc: chapitre 2, vers&ecirc;ts viii &agrave; xx</a> - eune aut' v&egrave;rsion<p>
<li><a href="luciic3.html">L'&Ecirc;vangile s&eacute;lon St.-Luc: Chapitre 2, Vers&ecirc;ts 8 &agrave; 20</a> - eune aut' v&egrave;rsion<p>
<li><a href="luciie.html">La Bouonne Nouvelle s'lon Luc Chapitre 2, V&egrave;rsets 21-24</a><p>
<li><a href="luciid.html">La Bouonne Nouvelle s'lon Luc, Chapitre 2, v&egrave;rsets 25-33</a><p>
<li><a href="luc3_biblye.html">La Bouonne Nouvelle s'lon Luc: 3</a><p>
<li><a href="luciii.html">La Bouonne Nouvelle s'lon Luc, Chapitre 3, v&egrave;rsets 23 &agrave; 38</a><p>
<li><a href="luc4_biblye.html">La Bouonne Nouvelle s'lon Luc: 4</a><p>
<li><a href="lucviii5.html">La Bouonne Nouvelle s'lon Luc, Chapitre 8</a><p>
<li><a href="luc9_biblye.html">La Bouonne Nouvelle s'lon Luc: 9</a><p>
<li><a href="luc10_biblye.html">La Bouonne Nouvelle s'lon Luc: 10</a><p>
<li><a href="samaritan.html">L&eacute; Bou&ocirc;n Samathitain</a><p>
<li><a href="luc12_biblye.html">La Bouonne Nouvelle s'lon Luc: 12</a><p>
<li><a href="lucxiii.html">La Bouonne Nouvelle s'lon Luc: 13</a><p>
<li><a href="lucxiv.html">Luc: 14</a><p>
<li><a href="lucxv.html">La Bouonne Nouvelle s'lon Luc, 15 iii-vi</a><p>
<li><a href="lucxv2.html">La Bouonne Nouvelle s'lon Luc, Chapitre 15, v&egrave;rsets viii-x</a><p>
<li><a href="prodigue.html">L'&Ecirc;fant Prodigue</a><p>
<li><a href="luc17_biblye.html">La Bouonne Nouvelle s'lon Luc: 17</a><p>
<li><a href="luc18_biblye.html">La Bouonne Nouvelle s'lon Luc: 18</a><p>
<li><a href="lucxix.html">La Bouonne Nouvelle s'lon Luc, Chapitre 19</a><p>
<li><a href="lucixxa.html">La Bouonne Nouvelle s'lon Luc, chapitre 19, v&ecirc;rsets 1-10</a><p>
<li><a href="lucixx.html">L'&Ecirc;vangile s&eacute;lon Saint Luc, chapitre 19, v&egrave;rsets 42-44</a><p>
<li><a href="luc20_biblye.html">La Bouonne Nouvelle s'lon Luc: 20</a><p>
<li><a href="lucxx.html">La Bouonne Nouvelle s'lon Luc, Chapitre 20, v&egrave;rsets 20-26</a><p>
<li><a href="luc21_biblye.html">La Bouonne Nouvelle s'lon Luc, Chapitre 21</a><p>
<li><a href="luc22_biblye.html">La Bouonne Nouvelle s'lon Luc: 22</a><p>
<li><a href="luc23_biblye.html">La Bouonne Nouvelle s'lon Luc, Chapitre 23</a><p>
<li><a href="lucxxivb.html">La Bouonne Nouvelle s'lon Luc, Chapitre 24</a><p>
<li><a href="lucxxiv.html">La Bouonne Nouvelle s'lon Saint Luc, chapitre 24, v&egrave;rsets 36-43</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

