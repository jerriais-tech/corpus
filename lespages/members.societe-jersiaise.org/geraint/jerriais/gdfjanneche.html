<HTML>
<HEAD>
<TITLE>M&eacute;mouaithes d&eacute; jann&egrave;che</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;mouaithes d&eacute; jann&egrave;che</h2></font></center><p>

<br/>
<br/>
<i><font size="-1">Fort Lauderdale, Florida,<br/>
U.S.A.<br/>
L&eacute; 11 d'avri, 1970<br/></font></i>
<br/>
Moussieu l'R&eacute;dacteu,<br/>
<br/>
&quot;Papa,&quot; j'l&icirc; dis un sanm'di mat&icirc;n dans la forge quand j'tais mousse, &quot;pourtchi qu'chu dri&eacute;the d&eacute; h&egrave;rnais-l&agrave; a un vitchet?&quot;<br/>
<br/>
&quot;Tchi dri&eacute;the d&eacute; h&egrave;rnais?&quot; i' m'dit.<br/>
<br/>
&quot;Eh bein,&quot; j'l&icirc; dis, &quot;ch't&icirc;-l&agrave; tch'est qu&acirc;si muchi en dri&eacute;the des vielles f&eacute;th&acirc;l'lies dans l'appentis d'la forge!&quot;<br/>
<br/>
&quot;Bon!&quot; Papa m'dit, &quot;tu'as l's i&egrave;rs partout, et tu'es tr&eacute;jous &agrave; fou&ocirc;illi partout, et tu'es tr&eacute;jous &agrave; fou&ocirc;illi parmi l'vi&egrave;r f&eacute;. J'avais m&ecirc;me oubli&eacute; tch'il 'tait-l&agrave;, m&eacute;.&quot;<br/>
<br/>
&quot;Ch'est qu&eacute; j'tais &agrave; ch&egrave;rchi pour vaie si j'trouvethais un vi&egrave;r cro pour man c&egrave;rcl'ye,&quot; j'l&icirc; dis, &quot;viyant qu'j&eacute; n'voulais pon t'donner la peine d&eacute; m'en faithe un neu.&quot;<br/>
<br/>
&quot;Mais j't'en f&icirc;t un neu la s'maine pass&eacute;e,&quot; j'l&icirc; dis, &quot;et ch'est pour ch'la qu&eacute; j'n'&ocirc;sais pon t&eacute; d'mander d'm'en faithe un autre. J'ai ieu l'mein vol&eacute; &agrave; l'&ecirc;cole. J'l'avais pourtant muchi dri&eacute;the ma grand' c&acirc;saque quand j'l'avais pendue dans l'portico tch'est dans l'grand bel d&eacute; l'&ecirc;cole. J'ai eune id&eacute;e tch'est qu'est l'baloque tchi m'la pr&icirc;ns. J'crai qu'ch'est un fis d'Fran&ccedil;ais tch'est tr&eacute;jous &agrave; &ecirc;prouver &agrave; s'mett' du rang des J&egrave;rriais, mais il est bein pus grand qu'm&eacute; et j&eacute; n'crai pon qu&eacute; j'pou&ocirc;rrais l&icirc; bailli eune sl&icirc;ndgeuse. Mais arr&ecirc;te quand j&eacute; s'sai pus grand! J'm'en vais c'menchi par d&eacute;mander &agrave; Mess John &Ecirc;llis d&eacute; La Ville La Bas, tch'est dans les fr&eacute;gates, d&eacute; m'donner des l&eacute;&ccedil;ons &agrave; 'boxer'. Il est l'champion d'sa fr&eacute;gate! Ch'est sa m'm&egrave;e tchi m'l'a dit.&quot;<br/>
<br/>
&quot;Eh bein,&quot; Papa m'd&icirc;t, &quot;ch'est eune bouanne chose d&eacute; saver s'mannier pour pouver s&eacute; d'fendre. Mais i' n'faut pon porter rantcheune. Ch'n'est pon un bouan trait d'caract&eacute;the. Les Saintes &Ecirc;crituthes nouos d&icirc;sent m&egrave;me tch'i' faut r'touanner l'bein pour l&eacute; ma. &Agrave; ces s&eacute;, ouvre ta Litourgie &agrave; la page souoxante-six et tu v&egrave;rras qu'l'&ecirc;pitre d&eacute; l'Ap&ocirc;tre St. Paul &egrave;s Romains, chapitre douze, nouos dit: 'B&eacute;nissez ceux qui vous pers&eacute;cutent'!&quot;<br/>
<br/>
&quot;Bon!&quot; j'l&icirc; dis, &quot;tu d&eacute;v'thais don b&eacute;ni Ma&icirc;t' Douard Maugi viyant tch'i' t'&icirc;nsulte toutes les fais qu'tu marche sus tan r'li&eacute; d'f&ocirc;ss&eacute; tch'est dans san clios?&quot;<br/>
<br/>
&quot;Eh bein... v&eacute;the... pour en dithe la v&eacute;thit&eacute;,&quot; Papa m'd&icirc;t, &quot;et j'esp&eacute;the qu&eacute; l'Bouan Dgieu m'pardon'na. Un r'li&eacute; est l&agrave; pour qu&eacute; nou pi&ecirc;sse marchi d'ssus pour &ecirc;monder l'f&ocirc;ss&eacute;, et ch'n'est pon pour s'y promener, mais Mess Maugi a tr&eacute;jous pr&eacute;tendu qu'ch'est &agrave; li l'f&ocirc;ss&eacute; ouaithe qu&eacute; nouot' contrat d'atch&ecirc;t prouve l&eacute; contraithe. I' n'est pon m&ecirc;chant, l'bouanhomme Mess Maugi, mais il est t&ecirc;tu comme eune mule et j'ai 't&eacute; forchi d'marchi sus l&eacute; r'li&eacute; pour souot'nin ma r'cli&acirc;me qu&eacute; ch'est l'n&ocirc;tre. I' n'est pon seulement t&ecirc;tu, mais il est court d&eacute; p&eacute; et i' s'm&acirc;rrit pour un rein. I' m'nichit m&egrave;me d&eacute; m'assommer la s'maine pass&eacute;e si j&eacute; r'mettais l'pid dans san clios. Ch'est eune bouanne chose pour m&eacute; tch'i' n'y &ecirc;prouvit pon, car ch'est un p'tit bouanhomme et j'sis pus grand et bein pus fort qu&eacute; li et si j'm'&eacute;tais r'b&icirc;nfr&eacute; j'l&icirc; &eacute;thais fait du ma et j'm'en s'sais r'penti l'restant d'mes jours!&quot;<br/>
<br/>
&quot;J'ai quand m&egrave;me pens&eacute; &agrave; tchiquechose tchi pou&ocirc;rrait p't &ecirc;t' l&eacute; faithe changi d'id&eacute;e. Ouaithe tch'i' r'cli&acirc;me qu&eacute; ch'est san f&ocirc;ss&eacute;, i' n'a janmais ouff&egrave;rt d&eacute; l'&ecirc;monder et j'l'ai &ecirc;monde m&eacute;-m&egrave;me des deux c&ocirc;t&eacute;s touos l's ans. L'ann&eacute;e tchi veint, j'l&icirc; dithai qu&eacute; d&eacute;pis tch'i' crait qu'ch'est l'sien, tch'i' veinge l'&ecirc;monder d'nouot' c&ocirc;t&eacute;, et qu&eacute; j'li don'nai p&egrave;rmission d'marchi dans nouot' clios pour l&eacute; faithe!&quot;<br/>
<br/>
&quot;Mais, Papa,&quot; j'l&icirc; dis, &quot;tu n'm'as pon 'couo dit pourtchi tch'i' y'avait un vitchet dans l'dri&eacute;the d&eacute; h&egrave;rnais.&quot;<br/>
<br/>
&quot;Eh bein,&quot; i' m'd&icirc;t, &quot;quand j'tions &agrave; d&ecirc;foui l'aut' jour, tu vis bein qu&eacute; j'm&icirc;nmes les patates en bathis et tch'i' f&ucirc;drent port&eacute;s en ville dans la vainne &agrave; Mess Coutanche, nouot' vaieth&icirc;n. Eh bein, l'temps pass&eacute; - d&icirc;sons y'a eune tch&icirc;nzaine d'ann&eacute;es ou pus - nou n'viyait pon fort d&eacute; vainnes par les c'm&icirc;ns et nou-s-allait boultchi es patates &agrave; la ch&egrave;rge d'h&egrave;rnais au bat&eacute;, et l'h&egrave;rnais avait un dri&eacute;the atout un vitchet &agrave; l'expr&egrave;s. J'n'ai janmais seu &agrave; tchi qu&eacute; l'chein tch'est dans l'appentis parmi l'vi&egrave;r d&eacute; appartcheint. Il 'tait dans la p'tite forge aupr&egrave;s d'La Ronde cotte quand j'la faithais valer, et j'l'am'nis ich&icirc;n quand la forge fut b&acirc;tie en cas qu'tchitchun l&eacute; r'cli&acirc;misse, mais nou n'vait pon d'it&eacute; par les c'm&icirc;ns &agrave; ch't heu pour dithe.&quot;<br/>
<br/>
&quot;Nou cr&eacute;thait pourtant qu&eacute; l'vitchet s'sait c'mode,&quot; j'dis &agrave; Papa. &quot;P't &ecirc;t' bein pour c&egrave;rtaines choses,&quot; i' m'dit, &quot;mais en g&eacute;n&eacute;ral j&eacute; n'crai pon tch'i' s'sait fort d&eacute; grande utilit&eacute;. V'la tch'allait bein pour des patates tchi sont p'tites en compatha&icirc;son, mais quand i' faut d&ecirc;ch&egrave;rgi des navets ou des raves, par exempl'ye, ch'est bein pus a&icirc;si d'renv&egrave;rtchi l'h&egrave;rnais, et v'la tchi va bein pus vite. Mais n&eacute; v'la qu'l'heuthe du d&icirc;ner s'appr&eacute;che: Va don dithe &agrave; Manman qu'ou n's&eacute; pr&ecirc;sse pon d'mett' la tabl'ye, car i' m'faut acouo eune bouanne d&eacute;mi-heuthe pour finni d'f&eacute;ther chutte reue 'ch&icirc;n, et j'l'ai prom&icirc;nse &agrave; Mess Le Boutilyi, John Wesl&eacute;, pour eune heuthe!&quot;<br/>
<br/>
<i><a href="lefeuvre.html">George d'La Forge</a></i><br/>
<i>Jersey Weekly Post 7/5/1970</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfepoque.html">Une &ecirc;poque m&eacute;morablye</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="gdfgvetres.html">G'v&ecirc;tres et Licos</a><p>
<li><a href="gdfsouvnins.html">Souv'n&icirc;ns du temps p&acirc;ss&eacute;</a><p>
<li><a href="vainne.html">La vainne et l&eacute; h&egrave;rnais</a><p>
<li><a href="brancage2.html">L'originne d&eacute; nos routes, nos foss&eacute;s et l'brancage</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

