<HTML>
<HEAD>
<TITLE>L&eacute; Tchoeuryi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Tchoeuryi</h2></font></center><p>
&nbsp;<p>

Un vi&egrave;r fermyi et sa bouonnefemme avaient, au bas d'lus t&egrave;rre, un gard&icirc;n &agrave; pommes pliein d'arbres &agrave; fruit.  Ilo i'y avait un tchoeuryi tchi 'tait si bieau au r'nouv&eacute; qu&eacute; touos les va&icirc;sins v'naient l'vaie en flieur.  Mais d'pis tchiques ann&eacute;es, i'y avaient des chentaines d'&ecirc;tournieaux tchi mangaient touos les tchoeurs jusqu'au d&egrave;rnyi.  I' n'y laiss&icirc;tent rein !<p>
La bouonnefemme, Mathie, 'tait hardi m&acirc;rrie , mais ou n'savait pon tchi faithe.  Ou tou&ocirc;nnit tout dans sa t&ecirc;te, viyant qu'ou 'tait avis&eacute;e, et aupr&egrave;s tchique temps, ou disait &agrave; s'n homme ;  &#171; Chutte fais, j'crai qu&eacute; j'sais tchi faithe, j'n'allons pon vaie not' tchoeuryi plieunm&eacute; comme tous l's ans d&eacute; d'vant.  &Ecirc;coute-m&eacute; bein ; au lieu d'tither &agrave; drouaite et &agrave; gauche avec tan f&ucirc;si, tuer deux'trais &ecirc;tournieaux et d'vaie &egrave;rv&eacute;n&icirc;n deux'trais chents eune minnute aupr&egrave;s, tu t'en vas faithe chein qu&eacute; j'vais t'dithe. &#187;<p>
L&eacute; bouonhomme Ph'lippe r&ecirc;ponnit, &#171; Bein, don', dis-m&eacute; tch'est qu'i' faut qu&eacute; j'faiche. &#187;<p>
&#171; Tu vas v'n&icirc;n en ville, y acater chent livres d' la pus gliunmeuse, la pus forte cliute, et pis du coupet jusqu'au pid du tchoeuryi, j'allons beurrer toutes les branques, les grosses et les p'tites, auvec la cliute.  Aupr&egrave;s, tu'ithas dans l'galetas auvec tan f&ucirc;si, attendre qu&eacute; l's &ecirc;tournieaux arrivent.&#187;<p>
Tout 'tait pr&ecirc;t, et l'p&egrave;the gr&icirc;mpit l&agrave;-haut, pr&ecirc;t &agrave; tither.  Au but d'ch&icirc;n' minnutes, v'l&agrave; l&eacute; nouage d'oua&icirc;sieaux tchi s'pose.  Ph'lippe attendit iun ou deux minnutes pour qu'lus pattes saient bein pr&icirc;nses, pis PAN ! I' tithit un coup d'arme dans l'mitan d'ieux.<p>
Aupr&egrave;s, nous &eacute;thait entendu eune mo&ucirc;que voler, mais rein d'aut' du galetas !  Un coup d'f&ucirc;si seulement.<p>
Dans l'galetas, Ph'lippe s'd&eacute;cidit &agrave; d'cendre, mais i' n'avait pon la minne contente.  Sa femme n'tait pon contente nintout.  Ou li fit ; &#171; Mais pourtchi qu'tu n'as tith&eacute; qu'eune seule fais ? &#187;<p>
&#171; Tu m'as d&ecirc;j&agrave; fait faithe du ma &#187; i'r&ecirc;ponnit.<p>
&#171; Tu m'as pon &egrave;rponnu !  Pourtchi qu'tu n'as tith&eacute; qu'eune seule fais ? &#187;<p>
&#171; J'ai fait comme tu m'as dit, j'ai tith&eacute; dans l'mitan dans l'fliotchet d'oua&icirc;sieaux.  I'y en avait tchiques'uns tchi sont morts, mais i'y avait des chents tchi 'taient acouo vivants.  Il' 'taient si bein cliut&eacute;s qu'il ont envol&eacute;s, i' sont partis ----- et not' tchoeuryi &eacute;tout !!!! &#187;<p>
<br>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="bouaisvoc.html">Les bouais</a><p>
<li><a href="loveliestoftrees.html">L'pus bieau des bouais, l'tchoeuryi achteu</a><p>
<li><a href="hewittload.html">D'main ch'est d'tchilyi l'avo&ucirc;t d'pommage</a><p>
<li><a href="kiwi.html">Tchi qu'a ou&iuml; du kiwi?</a><p>
<li><a href="gjbloches.html">Eune bahou&eacute;e d'bloches, tchilyies d'sus du ni&egrave;r prun</a><p>
<li><a href="fritvoc.html">Les frits</a><p>

</ul>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
