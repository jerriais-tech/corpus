<HTML>
<HEAD>
<TITLE>Piteur Pain on duty again</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur Pain on duty again</h2></font></center><p>

Si je n'tait ma machou&egrave;the qui r&eacute;st&eacute;tha avr&ocirc;n&eacute;e l'restant d'ma vie - a ch'qu&eacute; dit l'docteu - nou n's'app&eacute;rchevthai pon for du t&eacute;rribye accident qu'a fait perdre tchiq' sous a la gazette et faillyi faithe eunne veuve d&eacute; La&iuml;z&eacute;. Je sis sus pi; m's'id&eacute;es qu'menchent a r'v&eacute;nin; et l'Bos dit qu'ses lecteurs calfaitent pour qu&eacute; j'continue a lus &egrave;scrithe en jerriais.<br/>
<br/>
Quand j'tais au piethe, y'a huit ou djix jours, et qu'l&eacute; baroumet qu&eacute; l'docteu m'avait fou&ocirc;rr&eacute; souos la langue mertchait chent ven' tr&egrave;s degr&eacute;es a l'ombre, j'l'entendi dithe a La&iuml;z&eacute;: &quot;You better prepare for the worst, Missus Pain. I'm afraid Mister Pain is going to heaven.&quot; J'm'attendais qu'a chutte triste nouvelle, La&iuml;z&eacute; s&eacute; s'sait &egrave;sgouff&eacute;e a plieuth&eacute; et a faithe v'n&eacute; Lonore pour m&eacute; liethe un Chapitre en attendant la v'nue du recteu. Pas l'moindr&eacute;ment! Quou&eacute; qu'j'eusse les yeux freumm&eacute;s et l's ou&iuml;es bouchies ov du ouadinne, j'l'entendi ouvri la porte et dithe a sa fille qu'etait a ou&ocirc;l&eacute; des lincheurs pour san trouss&eacute; - ou'l a tr&eacute;jous 't&eacute; pour &ecirc;tre tr&eacute;jous pr&ecirc;te a l'avanche, ma Lonore: coumme ou m'd&icirc;sait y'a tchiq' temps. Tch&egrave;s qui sait, pep&eacute;e! Si un contre ma&icirc;tre de navithe m&eacute; viyait a l'Eglyise; si m&eacute; d'mandais en mathiage tr&egrave;s jours apr&egrave;s; et si j'disais oui; et si m'disait d'&ecirc;tre pr&egrave;te pour embertchi dans san navithe apr&egrave;s d'main? Tu comprends, p&eacute;p&eacute;e, pourtchi j'veur avanchi sus mes lincheurs!<br/>
<br/>
Ou-&egrave;s qu'j'en tais? Ah, v&eacute;the! Quand l'docteu eut dit a ma femme qu&eacute; j'tais au pus bas; a la pli&egrave;che d&eacute; dithe a Lonore d&eacute; v'n&eacute; liethe eunne priethe pour les siens qui sont en danji sur la m&eacute;, ou lis dit: Lonore! l'docteu cr&eacute; qu&eacute; l'bouonhoumme est path&eacute;? Va t'en a haut d&egrave;shall&eacute; a n&eacute;the robe qu'j'eut pour le deu de m'n'onclye Anice, et r'garde pour man vier bonnette de cr&egrave;pe dans la bou&euml;te d'la bouonne-chambre; j'cr&eacute; qu'en l'faisant r'trim&eacute; ov eune verge d&eacute; cr&egrave;pe y pou&ocirc;rra oquo servi eunne bord&eacute;e.<br/>
<br/>
Hein! Tch&egrave;s qu'ous en dites? N'en v'la ieunne, au mains, qui prend ses pr&eacute;cautions a l'avanche - ch'est tr&eacute;jous d'm&egrave;me dans la famille d&eacute; ma femme, eunne Bigth&eacute;. Ou savez bin? les Big&eacute;thios d'la Hanni&eacute;the qui f&icirc;tes fortune a stchi d'la pl&icirc;se pour stoff&eacute; des fonds d'tchaise - Mais ou s'est trop pr&egrave;ssie chutte fais, La&iuml;z&eacute; Bigth&eacute;. Djeu merci, j&eacute; n'envais pon oquo la iou qu&eacute; l'docteu disait; et j'&eacute;spethe bin, dans huit ou djix jours, r'&egrave;tre sus pi et pou&eacute; all&eacute; d'un bord et l'autre tcheut&eacute; des histouethe &quot;pour votre &egrave;sdification&quot; coumme disait man conducteur-d&eacute;-classe quand j'tais d'la Chapelle mais qu&eacute; j'fut forchi d'tchitt&eacute; viyiant qu'y'avait trop souvent des collectes. Tou&ocirc;s les Dinmanches par les bancs; sans p&acirc;sl&eacute; des siennes qui v'naient faithe siez nous - pour b&acirc;ti des lieux d'tchulte en Kabylie; pour payi l'viage d&eacute; la soeur qui s'n'allait doctrinn&eacute; les Chinou&ecirc;ses; pour annonc&eacute; la Bouonne Nouvelle &egrave;s sauvages du Br&eacute;zi; et pour &eacute;rpaintuth&eacute; l'portico du pasteur du Camp Collin! N'y'avait fin ni but a lus collectes. J'avais bieau forgi forgethas-tu: n'y'avait pon assez d&eacute; f&eacute; dans ma forge pour subv&eacute;n&eacute; a toutes lus collectes!<br/>
<br/>
Ous avez r'mertchi qu&eacute; j'nos n'allons d'meuth&eacute; dans Halket Place; la ou&egrave;s qu'chu pou&ocirc;re British Press s&eacute; ruinit. Ch'est d'pis qu'les Pains sont dans l'Morning News que l'Bos a d&eacute;cid&eacute; cheunna. N'y 'avait d&egrave;ja pon trop d'run la ou-&egrave;s qu&eacute; j'soummes pour faithe la gazette. et pis, dans Halket Place, j'&eacute;thons l'Solet l'vant dans nos chambre a couochi; et Lonore avait d&egrave;ja qu'menchi a s'pia&icirc;ndre qu'oul avait peine a s'v&eacute;e dans l'mitheux quand ou br&icirc;njeait ses g'veux.<br/>
<br/>
<i><a href="brambilo.html">Piteur Pain</a></i><br/>
<i>Morning News 4/11/1911</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfragment.html">A Fragment in the Patois</a><p>
<li><a href="painrtou.html">Mess Pain est d&eacute; 'r'tou</a><p>
<li><a href="painlarmor.html">Larmor ch&egrave;s preumi S'tembre, 1911</a><p>
<li><a href="paindrubbing.html">How Piteur takes a drubbing</a><p>
<li><a href="painnavidgi.html">L'Morning News n'peut pon Navidgi sans nous</a><p>

<li><a href="painrvint.html">Mait' Piteur s'en r'vint</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

