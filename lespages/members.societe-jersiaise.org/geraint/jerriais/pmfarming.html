<HTML>
<HEAD>
<TITLE>Is Farming Worthwhile?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Is Farming Worthwhile?</h2>
Ph'lip and Merrienne provide the answer<br></font></center><p>

Moussieu l'Editeu<br>
<br>
Hier au s&eacute; le Fr&acirc;inque, man n'veu, vint nos annonc&eacute; la nouvelle tch'il avait-d&eacute;cid&eacute; de tchitt&eacute; l'fermage.<br>
<br>
&#147;J'm'en r'vais a man m&ecirc;tchi,&#148; y dit. &#147;Y'a tr&eacute;jous du trav&acirc;s pour un bouon tch&eacute;rpentchi, et au mains je s'sait m&acirc;itre dans ma maison.&#148;<br>
<br>
&#147;Mais man pou&ocirc;re &eacute;fant,&#148; s'fit la Merrienne, &#147;n'y'a qu'trais ans qu'tu y'est. Tu  perds couothage ben vite y m'semblye. Tu n't&eacute;  d&ecirc;shall'l&acirc;s jamais si tu continue d'm&ecirc;me. As-tu une b&acirc;ille de trais ans?&#148;<br>
<br>
&#147;Oui&#148; dit l'Fr&acirc;inque, &#147;j'finis a Nou&euml;. J'&eacute;thai une vendue au S'tembre et v'la tchi m'donn'tha tchiques sous pour m&eacute;ttre a c&ocirc;t&eacute;.&#148;<br>
<br>
&#147;Et, j'avais tr&eacute;jous pens&eacute;,&#148; je r'mertchit, &#147;qu'tu faisais assez ben. Extch&ucirc;se que j'te d'mande,  mais as-tu p&eacute;yi tan loyer?&#148;<br>
<br>
&#147;Ben seux que j'l'ai p&eacute;yi,&#148; y raiponnit. &#147;Je n'dait pas un sou a personne, mais j's'y absol&ucirc;ment d&ecirc;couoragi. J'n'ai pas un mio d'chance.&#148;<br>
<br>
&#147;Er'garde l'ann&eacute;e pass&eacute;e,&#148; y continuit. &#147;J'avais un bieau b&eacute;tchet d'tomates en saison et j'eut ben d'la peine a p&eacute;yi mes frais&#148;.<br>
<br>
&#147;Ch'tait d'ta faute,&#148; j'l'y dit. J't'avais donn&eacute; en avis d'les pliant&eacute; un mais p&ucirc;s tard, et si tu m'avais &ecirc;cout&eacute;, tu'&eacute;thais fait des sous. Mais est-che la tout?&#148;<br>
<br>
&#147;Grand do&ucirc;x n&acirc;nin, ch'n'est pas tout,&#148; y dit. &#147;A qu'menchi, quand j'print la ferme j'n'avais autchunne id&eacute;e que y'&eacute;thait d's'inspecteurs &agrave; ma porte, dans mes clios, &agrave; pilv&acirc;tchi mes patates, &agrave; m'donn&eacute; d's'ordres, &agrave; toutes les heuthes du jour. Y'en eut m&ecirc;me yun tch'y vint capuchi a la f'n'&ecirc;tre a onze heuthes du s&eacute; pour sav&eacute; tch&eacute;sque j'avais fait du couochon qu'j'avais yeu dans la cotte&#148;.<br>
<br>
&#147;Est-y possiblye?&#148; s'fit la Merrienne.  &#147;Tchi toup&eacute;!&#148;<br>
<br>
&#147;J'te crai, ma tante,&#148; y dit, &#147;mais y'a autre chose. Quand j'montrit yunne des miyeu g'niches que j'aie jamais veu au show des Trais P&acirc;raisses, les juges me dites que ch'tait une k&eacute;dolle, a peine bouonne assez pour le bouochi. Et quand j'm'en fut au bridge l'autre matin aves ma preumi&eacute; ch&eacute;rge - &eacute;pis d'belles patates - y vouiaient m'renvie, disant tchi n'taient pas a maintchi v'nues. J'eut ben d'la chance d'en attrap&eacute; trent-neuf ch'lins, et j'eut l'ordre de n'defoui pas une seule vigne pour un autre tchinze jours.&#148;<br>
<br>
&#147;J't'avais  dg&eacute;rni tchi n'taient pas &agrave; maintchi v'nues,&#148; j'l'y'dit. &#147;Tu'&eacute;thais deu attendre un mio, comme m&eacute;, mais pour dithe vrai, man Fr&acirc;inque tu'est trop t&ecirc;tu.&#148;<br>
<br>
&#147;Allons, &ecirc;coute, man garcon,&#148; dit Merrienne, &#147;Le Ph'lip et m&eacute; j'avons tait dans l'fermage toute notre vie, et j'y sommes acouo. N'sait pas si b&ecirc;te comme de tchitt&eacute; ach'teu. Tu'&eacute;thas p't'&ecirc;tre des mauvaises ann&eacute;es, mais tu'en &eacute;thas d'bouonnes &eacute;tout. Si nou conte tout, y'a pi&eacute;the que la ferm&eacute;thie. Continue pour une autre b&acirc;ille, et tu veindras me r'merci&eacute; p&ucirc;s tard.&#148; <br>
<br>
Et quand Fr&acirc;nque eut bu trais ou quatre t&acirc;sses de th&eacute;e et aval&eacute; la maintchi d'une g&acirc;che, y print san chap&eacute; et s'en r'fut pour dithe a sa femme tch'il avait changi d'id&eacute;e.<br>
<br>
&nbsp;<p>
<i><a href="lebrocq.html">Ph'lip</a></i><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmfermyi.html">La Vie d'un Fermyi</a><p>
<li><a href="pmgrim.html">The &quot;grim picture&quot;</a><p>
<li><a href="pmlait.html">Les fermi&egrave;rs et lus lait</a><p>
<li><a href="pmfermyi2.html">Le fermyi et l'marchand</a><p>
<li><a href="fermi.html">Les Mins&eacute;thes d'un Fermi</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="lettre1963.html">Eune lettre d&eacute; 1963</a><p>
<li><a href="agricultuthe.html">L'Agricultuthe</a><p>
<li><a href="painfermiers.html">P&icirc;teur et les Fermi&egrave;rs</a><p>
<li><a href="painheartless.html">Heartless conduct of Jersey farmers</a><p>
<li><a href="gdfenhanne.html">L'f&egrave;rmyi enhanne tr&eacute;jous!</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
