<HTML>
<HEAD>
<TITLE>AU TEMPS PASS&Eacute;</TITLE>
<META  name="keywords" content="Jèrriais, Jersey language, langue normande, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie, Newfoundland">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>AU TEMPS PASS&Eacute;</h2></font></center><p>
<CENTER><TABLE><TR><TD>

J'm'en vais vos dithe comment qu' les gens<br>
Vivaient fort bein, y'a si longtemps,<br>
Quant qu&acirc;si tous p&acirc;laient l'<a href="jerriais.html">J&egrave;rriais</a><br>
Et pas l'galimatchias Angliais.<p>

Les dames avaient des cauches de laine<br>
Et 'taient pinchies d'corsets d'baleine ;<br>
Lus robes dans la poussi&eacute;the tra&icirc;naient<br>
Et bann&egrave;te d'indgienne i' portaient.<br>

<p>
Vais&icirc;ns allaient &egrave;s enterrements<br>
Avec des tappeurs et des gants ;<br>
Et pis, en sortant du chinm'tchi&eacute;the,<br>
Nou lus donnait eune fais &agrave; b&eacute;the.<p>

Les hommes pouvaient s&eacute; d'shabilyi<br>
Dans des machinnes d'vant lus bangni,<br>
Mais n'y'avait pas d'femmes &ecirc;tendues<br>
L&agrave; sus l'sablion - et presque nues .<p>

Pour &ecirc;tre <a href="connetable.html">Conn&ecirc;tabl'yes</a> ou Chent'ni&egrave;rs,<br>
I' fallait &ecirc;tre <a href="roselouothi.html">Rose ou Louothi&egrave;rs</a><a href="#notes">*</a> ;<br>
Mais ch'tait &egrave;s hommes d'&ecirc;tre candidats -<br>
Les femmes de ch'la ne s'm&eacute;laient pas.<p>

Les grand'tch&eacute;thues 'taient en Janvi<br>
(Quand i' fallait bein travailli):<br>
Et pis quand v'nait sept heuthes du s&eacute;<br>
L'fermi donnait un bouon souper.<p>

En la Terre-Neuve Robin-Collas<br>
Avaient tchiques chents J&egrave;rriais l&agrave;-bas ;<br>
I' falla&icirc;t rester l&agrave; chinq ans<br>
Pour &ecirc;tre pay&icirc; rein que mille francs.<p>

Aupr&egrave;s l'&eacute;glyise les vi&egrave;rs criaient<br>
Qu'au cliai d'la leune nou pouvait vaie<br>
Tchiquefais des morts d'la terre sortis,<br>
Dans lus lincheurs sembliant en vie.<p>

A <a href="nouevoc.html">Nou&eacute;</a> toutes les clioches nou sonnait<br>
Et &agrave; P&acirc;ques des <a href="fliottes.html">fliottes</a> nou mangeait,<br>
Mardi Gras donnait des <a href="crepes_jerriaises.html">cr&ecirc;pes</a> pour "lunch",<br>
A la St. Jean ch'tait "<a href="milkepantch.html">milk-o-punch</a>".<p>

Toutes les bouonnefemmes du sno prenaient,<br>
D'la Verte Porte de Simonnet<a href="#notes">*</a> ;<br>
Et touos les hommes, ou jeunes ou vi&egrave;rs,<br>
D'aver braies &agrave; pliatchet 'taient fi&egrave;rs.<p>

Ch'est seux qu' y'a ieu bein des changements<br>
Ich&icirc;n en J&egrave;rri dans chent ans :<br>
Ma&icirc;s pour ma part j'sis satisfait<br>
De vivre p&ucirc;t&ocirc;t au jour d'aniet .<p>
&nbsp;<p>

<i><a href="pwluce.html">P. W. Luce</a><br></i>
</TD></TR></TABLE></CENTER>
<FONT SIZE=2>
<i><a name="notes">*</a> Partis politiques d'aut'fais.<p>

* Marchand d&eacute; p'tun, &agrave; La Verte Porte, La Grand' Rue, St. H&eacute;lyi.</i><p></FONT>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><A HREF="viertemp.html">Viers Temps</A><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li> <a href="temps_passait.html">Le temps p&acirc;ssait</a><p>
<li> <a href="temps_paset.html">Le temps p&acirc;set et achteu</a><p>
<li><a href="vierstemps.html">Les bouans viers temps</a><p>
<li><a href="vierstempsflm.html">Les Vi&egrave;rs Temps</a><p>
<li><a href="progres.html">Le Progr&egrave;s</a><p>
<li><a href="chiffres.html">Des chiffres du passer</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfjep75.html">L&eacute; Passage du temps</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><A HREF="100ans.html">Y'a chent ans</A><p>
<li><a href="memouaithes.html">M&eacute;mouaithes d'Aut'fais</a><p>
<li><a href="change100.html">Les changements q'ya yieu en Jerri</a><p>
<li><a href="reveelie.html">L&eacute; R&ecirc;ve</a><p>
<li><a href="gdfchange.html">Tchi changements!</a><p>
<li><a href="pmgoodold.html">The Good Old Days</a><p>
<li><a href="assembliee/tchians1975.html">J&egrave;rri s'en va &egrave;s tchians</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="gdfphlippe.html">Hommage &agrave; la m&eacute;mouaithe d&eacute; Ph'lippe d&eacute; Port&icirc;nf&eacute;</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="betteroue.html">La Sornette de Bett&eacute; Rou&eacute;</a><p>
<li><a href="milkepantch.html">Du Milk-&eacute;-Pantch</a><p>
<li><a href="vierstempsflm.html">Les Vi&egrave;rs Temps</a><p>

<li><a href="gdfstouen.html">&Agrave; St. Ouen l'temps p&acirc;ss&eacute;</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
