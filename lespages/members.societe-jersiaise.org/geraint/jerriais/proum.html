<HTML>
<HEAD>
<TITLE>Not' p'tite proum'nade &agrave; la Campagne</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Not' p'tite proum'nade &agrave; la Campagne</h2></font></center><br>
<CENTER><TABLE><TR><TD>
L'aut' jour quand-i qu'i faisait b&eacute;,<br>
Et profitant du bia&ucirc; sol&egrave;t,<br>
J&eacute; fimes unn' tou&ocirc;n&egrave;e, <a href="ejluce.html">Elie</a> et m&eacute;,<br>
Dans un p'tit v&eacute;hic'ye emprunt&egrave;.<br>

<p>
Ch'tait l'arl&eacute;v&egrave;e - l'aut' M&ecirc;scr&eacute;di -<br>
La v&eacute;ture n'&eacute;tait ni phaeton ni chaise,<br>
Et l&eacute; bidet 'tait ossi dr&ocirc;ll'ment mertchi<br>
Coumme tchiq's'unnes des biches sus la falaise -<br>

<p>
Une fais mont&egrave;s et &agrave; peine assis,<br>
I dansit la Polka en st&egrave;rtant,<br>
Mais ch'tait pour dig&eacute;rer d'l'herbe esrachie<br>
Au f&ocirc;ss&eacute; en nos' attendant -<br>

<p>
Elie cachait... ma f&eacute;, sans fouet,<br>
Mais chounna n&eacute; l'g&ecirc;nait pon trop;<br>
Un coup ov les qu'mandes, et un coup d'suffli&egrave;t,<br>
Et le p'tit ch'va allait bouan trot!<br>

<p>
Car i cache bein, l'ammin Elie:<br>
Vos tou&ocirc;ne t'i rond'ment les carrefours!<br>
Nou dirait qu'i l'y faisait sa vie,<br>
Et s'proum'nait en carosse tou&ocirc;s les jours!<br>

<p>
J&eacute; r'mertchi qu'i 'l'est raide bein counnu,<br>
Car coummunes gens, ou principa&ucirc;x,<br>
En p&acirc;ssant l'i faisaient un bia&ucirc; salut -<br>
Tchi hall'rie d'tunettes et d&eacute; chapia&ucirc;x!<br>

<p>
J'pensions, nos deux, en nos proum'nant<br>
D'examiner les patates, ichin et l&agrave;,<br>
Pour pouver rasse&ucirc;rer l&eacute; G&eacute;rant,<br>
Entou&ocirc;re l&eacute; prospec' et tout chounna -<br>

<p>
J'en v&icirc;mes d&eacute; belles sus c&ocirc;til et pliaine,<br>
Mais quand j'en trouvions d&eacute; bein faillyies<br>
J&eacute; pensions en li, et &agrave; sa peine:<br>
Quand comptes d&eacute; Gazette n'sont pon payis!<br>

<p>
Elie en a t'i d&eacute; l'information!<br>
Ch'est charmant que d&eacute; s'proum'ner ov li;<br>
Car en p&acirc;ssant un' belle maison<br>
Voul'ous saver tch'est qu'i m'montri?<br>

<p>
Li tchi counnait fable et histouaire,<br>
Et admire tr&eacute;jous l&eacute; bia&ucirc; trav&acirc;s,<br>
- "<a href="picot.html">J.P.</a>" s'fit-i, "ergarde... v'la la m&acirc;choire<br>
"D'la baleine qu'avalit Jonas!" -<br>

<p>
Et j&eacute; n'en avais pas l&eacute; moindre doute!<br>
Mais j'allions en ava' - un raide qu&eacute;min -<br>
Et d'peux d'en desfoncer un mio d'la route,<br>
J'n'm&icirc;mes pon d'<I>break</I> ou d&eacute; <I>patin</I>.<br>

<p>
D&eacute; tout not' viage pas un' seule fais<br>
J&eacute; n'ou&iuml;mes l&eacute; coucou - m&acirc;le ou f&eacute;melle -<br>
Et j'avais bia&ucirc; ergarder j&eacute; n'put pas vais<br>
Pas ma&icirc;me la plieume d'unn' hirondelle.<br>

<p>
Mais j'vit d'belles tulipes dans un gardin,<br>
Elie, en passant, m&eacute; dit tout b&acirc;s:-<br>
- "Ch'est l&agrave;, tou&ocirc;s l's'ans, que notre ammin,<br>
"Veint s'ext&acirc;zier sus les big&ocirc;nias!" -<br>

<p>
Enfin j'n'e&ucirc;mes ni accident ou aventure -<br>
V'l&agrave; tchi tr&eacute;buque l&eacute; plia&icirc;si quand nou deshalle.<br>
J&eacute; n'b&ucirc;ch&icirc;mes pon d'moteurs, ou d'a&ucirc;tre v&eacute;ture,<br>
Pour en faire deux mots pour unn' "Locale" -<br>
Nan dji&agrave; - j&eacute; r'vimment si&egrave;z nous bravement:<br>
J'avions p&acirc;ss&egrave; l's auberges sans y'i'entrer,<br>
Car sus tout l'traj&egrave;t pas seulement<br>
Corps d'&acirc;me n'offrit d&eacute; nos convier!<br>

<p>
<a href="picot.html">J.P.</a><br>


</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="campangne.html">La camp&acirc;ngne</a><p>
<li><a href="hive_syvret.html">La campangne en hiv&eacute;</a><p>
<li><a href="flmnatuthe.html">La Natuthe</a><p>
<li><a href="samdi.html">L'Samdi d'Nou&eacute;</a><p>
<li><a href="maufant.html">Eune promenade d'un quart d'heuthe - dans Maufant</a><p>

<li><a href="moto1938.html">Eune tou&ocirc;nn&eacute;e en moto en 1938</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
