<HTML>
<HEAD>
<TITLE>The cost of living</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The cost of living</h2>
<br/>
Ph'lip fills in the form</font></center><p>


Moussieu l'Editeu,<br/>
<br/>
Y'a un coupl'ye de s'maines je r'chut par la poste une forme officielle avec des tchestchons au sujet d'combain tchi nos cou&ocirc;tait, la Merrienne et m&eacute;, la s'maine pour vivre. N&eacute; v'chin la ra&icirc;ponse qu&eacute; j'ai renvi&eacute;.<br/>
<br/>
M&ecirc;ssieux -<br/>
<br/>
&quot;Avec tout l'respect que j'vos dait, y faut que j'vos diche que ma femme et m&eacute; j'sommes d'avis qu'ou d&eacute;v'thiez trouv&eacute; tchiquechose p&ucirc;s utile &agrave; faithe que d'vos mettre &agrave; emb&ecirc;t&eacute; les gens d'la sorte.<br/>
<br/>
Si j'avais &ecirc;cout&eacute; la bouonnefemme, votre lettre &eacute;thai fait servi &agrave; allum&eacute; l'feu, mais j's'y v'nu &agrave; vais qu'un homme de ma p&ocirc;sition, tch'avait pr&egrave;sque tait Chantgni dans l'temps du Conn&ecirc;table Dauvergne et tch'est pathent &agrave; toutes les bouonnes familles de la p&acirc;raisse, dait s'comport&eacute; comme un moussieu dans toutes circonstances, ch'estentchi j'men vais faithe de man m&ucirc;s pour ra&icirc;pondre de vos tchestchons.<br/>
<br/>
&quot;Au sujet d'la n&ocirc;uorituthe. Eh ben, j'avons trais r'p&acirc;s par jour - le d&ecirc;jeun&eacute;, l'd&icirc;n&eacute; et l'tais. En outre, j'entre pour une bouochie &agrave; djais heuthes et d'mie, et la Merrienne a une t&acirc;sse de coco et une be&ucirc;rr&eacute;e. A trais heuthes y'a une t&acirc;sse de tais et un gob&icirc;n d'g&acirc;che. Epis d'vant nos couochi la bouonne femme pr&eacute;pathe un p'tit fricot, car ou dit qu'nou n'dev'thait jamais s'mettre au liet avec l'estouma vi&egrave;de.<br/>
<br/>
&quot;Ou verrez par chonna, m&ecirc;ssieux, que je n'sommes pas grands mangeux, et ch'est p't'&ecirc;tre pour chonna que j'me trouve si faillyi pr&egrave;sque touos les jours que je m'couoche pour une heuthe ou deux dans l'&ecirc;tablye s&ucirc;s un ballot d'fain.<br/>
<br/>
&quot;Quand au cou&ocirc;tage, je n'peux pas ben caltchul&eacute; chonna &agrave; un liard pr&egrave;s, mais, &agrave; prendre yun dans l'autre, je crai que, si j'mais une couplye de ch'l&icirc;ns ch&acirc;tchun, pour nous, djais-huit sous pour la catte, v&icirc;ngt-deux sous pour le tchan, et un liard et d'mi pour le canarien, j'n'en s'sait pas d'lien.<br/>
<br/>
&quot;Ach'teu, pour la b&eacute;thie. Ch'est accordant, car quand la Merrienne se fiche au liet pour une semaine ou d'm&ecirc;me et que j'peux m'&ecirc;capp&eacute; par bord&eacute;e, j'avoue que l'compte est assez haut, mais quand oulle est par les qu'm&icirc;ns n'y'a pour en ben dithe rain &agrave; mettre bas. Il est vrai qu'je b'vons un pot d'lait ou d'm&ecirc;me ch&acirc;tchun, mais comme dit la Merrienne, v'la tchi n'concerne personne. Le be&ucirc;rre, eh ben, il est vrai &eacute;tout qu'j'en faisons tchiques livres la s'maine, mais ch'n'est pas pour nous, car je n'sommes pas b&ecirc;tes assez d'mangi du be&ucirc;rre quand j'pouvons en av&eacute; d'jais ch'l&icirc;ns la livre.<br/>
<br/>
&quot;Ach'teu, et pour en fini, la tchestchon d'habits. J'acatit un fa l'ann&eacute;e que l'Rou&eacute; George, tch'est mort ach'teu, v&icirc;nt nos vais en Jerri, et y sert ocquo. J'ai deux vieilles pathes de bottes et d'viers chabots, et la Merrienne a ses bottes de larstick pour le d&icirc;manche, et une pathe de chavettes pour s&ucirc;s s'maine.<br/>
<br/>
&quot;Mais y'a tr&eacute;jous tchique p'tite chose &agrave; accat&eacute;, et un louis n'va pas ben lien au jour d'agniet. Si j'dis sept ch'l&icirc;ns et d'mi pour nos deux la s'maine ch'ne s'sa pas mal appr&eacute;chi.<br/>
<br/>
&quot;N&eacute; v'la man caltchul, m&ecirc;ssieux, et j'esp&egrave;he qu'ous en s'saient satisfaits.&quot;<br/>
<br/>
Tch&ecirc;sque ous en criyiz, moussieu l'Editeu, d'chutte lettre-l&agrave;.<br/>
<br/>
<i><a href="lebrocq.html">Ph'lip</a></i><br/>
<i>Morning News 27/9/1947</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painliving.html">Mrs Pain Discourses on the Cost of Living</a><p>
<li><a href="painwages.html">Higher Wages All Round - and the Result!</a><p>
<li><a href="pain40million.html">Forty Million Pounds</a><p>
<li><a href="painincome.html">Futile Attempts to Live Up to their Income</a><p>

<li><a href="gdftasdsou.html">Les d'vis du Bouan'homme George</a><p>
<li><a href="gdfsou.html">Les d'vis du Bouan'homme George</a><p>
<li><a href="pmfinances.html">Les finances en embarras</a><p>
<li><a href="pmfinances2.html">Ph'lip et les finances</a><p>

<li><a href="sousvoc.html">L&eacute; vocabulaithe des sou en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

