<HTML>
<HEAD>
<TITLE>La d&ecirc;compt'tie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La d&ecirc;compt'tie</h2></font></center><p>

<CENTER><TABLE><TR><TD>

Dgix! Ch'est pouor y'aller; j'avons la v&egrave;rte veue,<br/>
l'eng&icirc;n abr&eacute;v&eacute;, l's &icirc;nstruments ladgis,<br/>
et nou-s'est pouor d'senchorch&eacute;ler achteu.<br/>
C'menchons pouor la dreine fais la d&ecirc;compt'tie!<br/>
<br/>
Neu! Chu nouvieau-n&eacute; n'es'sa janmais vyi<br/>
tch'atchil'ye la niv'lot'tie &agrave; preunmi&eacute; veue;<br/>
un neu neunm&eacute;tho tchi n'est dg&eacute;the me&ucirc;thi,<br/>
net coumme un sou, tch'est nobl'ye et tch'a l'tchoeu neu.<br/>
<br/>
Huit! Ch'est un neunm&eacute;tho tr&eacute;jous d'accord;<br/>
tch'est pouor et janmais contre dans touos les d'bats.<br/>
Chu neunm&eacute;tho vote tr&eacute;jous du bou&ocirc;n bord;<br/>
auve un huit &agrave; l'ou&iuml;e n'y'a janmais d'&egrave;rtas.<br/>
<br/>
Sept! S'i' n'tchait pon d'la plyie, i' f'tha bein s&eacute;.<br/>
Un tch&eacute;tha&ucirc;d charme l&eacute; temps coumme un marcou<br/>
et les sept b'lettes s'saient b&eacute;t&ocirc;t &icirc;nfect&eacute;es:<br/>
chenna sent la pouque et pique coumme un poux.<br/>
<br/>
Six! L'd&eacute; est pitchi et au pil&ocirc;si;<br/>
chein tch'est &ocirc;s&eacute; veindra en beheindaine.<br/>
Ch'n'est pon un neunm&eacute;tho chanceux tch'est l'six;<br/>
ch'est ra&icirc;que la ma&icirc;ntchi tch'est eune d'mi&eacute;-douzaine.<br/>
<br/>
Ch&icirc;n! N&eacute; v'ch&icirc;n toute eune pouongnie d'chein qu'nou-s'a;<br/>
eune pouongnard pouor ass&acirc;sinner C&eacute;sar.<br/>
Et t&eacute;, Brute? V&eacute;the, ch't'&icirc;-ch&icirc;n 'tait un bruta,<br/>
et j'l&icirc; flianqu'thais un mouoch&eacute; &agrave; ch&icirc;n carres.<br/>
<br/>
Quat'! &Egrave;s carres du monde, nou-s'&icirc;tha en viage<br/>
pouor vaie des b&ecirc;tes exotiques &agrave; quat' pids;<br/>
et v'l&agrave; tch'est mus d'les vaie siez ieux qu'en cage:<br/>
des couochons d't&egrave;rre, llamas et okapis.<br/>
<br/>
Trais! Tchiques m&ecirc;nages vont bein mus en trio:<br/>
j'aime chette-ch&icirc;n et chette-l&agrave; est m'n amouotheuse.<br/>
Un trais-carres &agrave; faithe la carre en avo;<br/>
ches'-ch&icirc;n sont seurs d'l'aimer s'oulle en est seuse.<br/>
<br/>
Deux! Tch'est qui sauve? D&eacute; vrai, la m&egrave;rqu&eacute;thie.<br/>
J&eacute; n'conna&icirc;ssons ni deux paids ni deux m'suthes.<br/>
Quand j'avons &agrave; m'suther, i' faut d'l'avis:<br/>
eune cabiche vaut la ma&icirc;ntchi d&eacute; deux huthes.<br/>
<br/>
Ieune! Ch'est qu'nou-s'est au d'sans &agrave; san tout seu<br/>
&agrave; jouer des gammes d&eacute; solitaithe d&eacute; siette.<br/>
Eune chandelle n'&ecirc;cliaith'tha pon la ni&egrave;rcheu;<br/>
sans pouver vaie nou joue l'as ou l'ouinnette.<br/>
<br/>
Z&eacute;ro! L'affaithe est lanchie en f&icirc;n d'compte,<br/>
et nou-s'en a d&ecirc;compt&eacute; jusqu'&agrave; rein;<br/>
v'l&agrave; la fou&acirc;le satchie et la f&icirc;s&eacute;e monte.<br/>
Nou-s'en fit l'caltchul atout ses deux mains.<br/>
<br/>
<i><a href="jerpoem.html">Geraint Jennings</a></i><br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="combein_niolin.html">Combein? un mio d'niol&icirc;n</a><p>
<li><a href="vaques76.html">Les vaques savent compter jusqu'&agrave; septante-six</a><p>
<li><a href="caltchuls.html">Des caltchuls statistiques</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

