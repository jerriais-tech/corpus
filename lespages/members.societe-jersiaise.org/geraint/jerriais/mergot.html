<HTML>
<HEAD>
<TITLE>Mergot</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Mergot</h2></font></center><p>

<CENTER><IMG SRC="mergots.jpg" WIDTH=108 HEIGHT=104 ALT="des m&egrave;rgots"><BR>
<FONT SIZE=2>des m&egrave;rgots</FONT></CENTER><p>

<CENTER><TABLE><TR><TD>

I' ya une fieur, une petite fieur<br>
Ov une couronne dor&eacute;e;<br>
Et l'tou d'sa t&ecirc;te, signe de bonheur,<br>
L'aur&eacute;ole argent&eacute;e.<br>
Ou'l est si &eacute;l&eacute;gante, si belle,<br>
Chutte fille de la chaleur,<br>
Q'la brise d&eacute; s'n'haleine tchedde l'appelle<br>
La reine d&eacute; toutes les fieurs.<br>
<br>
Ou la verrez dans les grande pr&eacute;s<br>
O&ugrave;est q'l'herbe cra&icirc;t fraiche et verte;<br>
Ou la trouvrez sus les foss&eacute;s:<br>
Sans yi les routes s'raient d'sertes.<br>
La rous&eacute;e duoches la couvre la niet,<br>
L'arrouse, la rafraichie.<br>
Et l'solet: &agrave; peine s'est i' l'v&eacute;<br>
Qui l'a vite embrachie.<br>
<br>
Nou v&eacute; sa fache dans l'maie d'Avri,<br>
S'&ecirc;panni tout duochment;<br>
&#147;F'chin l&eacute; r'nouv&eacute;,&#148; tout bas ou dit,<br>
&#147;N'en &ecirc;tous pas content?<br>
&#147;Comme j'ai souffert ch't'iv&eacute; d'la n&eacute;<br>
&#147;Et d'la p'lie et d'la g'l&eacute;e<br>
&#147;J'cryais d'&ecirc;tre morte, et ben noufait<br>
&#147;L'solet m'a ranim&eacute;e.&#148;<br>
<br>
Les p'tits &ecirc;fans en font lus jou&eacute;e<br>
Ou lus suorit des pr&eacute;s<br>
Ils en ramassent des biaux touff&eacute;s<br>
Pour donn&eacute; &agrave; lus m'm&eacute;e.<br>
Les p'tits agneaux galoppent dessus<br>
Ils en brinottent les fielles,<br>
Ch'est l&agrave; la fieur qu'ils aiment le mus<br>
Ou lus para&icirc;t si belle.<br>
<br>
Piumtholles et g'zettes dans le' r'nouv&eacute;<br>
Sus les foss&eacute;s fieuthissent;<br>
Et ch&acirc;que c&ocirc;ti d'pipos est d'ghai,<br>
Toutes les &ecirc;pines bianchissent.<br>
Mais ch'n'est pas tout car y'a oquo,<br>
L'long d'la route, dans chaque pr&eacute;<br>
Sus san pi d'&eacute;m&eacute;raude mergot,<br>
Qu'&ecirc;pannis au sol&egrave;t.<br>
<br>
G'zettes et pipos bet&ocirc;t s'en vont<br>
Les piumtholles suivent lus pas<br>
Nou v&eacute; lus fielles en passant l'long<br>
Mais n'ya pus d'fieurs h&eacute;las!<br>
Mais du r'nouv&eacute; jusqu'&agrave; l'hiv&eacute;<br>
L's'&ecirc;fans qui jouent, qui rient,<br>
N's&eacute; lasse pas d'vaie et d'admith&eacute;<br>
Mergot lus fieur ch&eacute;rie.<br>
<br>
Messieux et dames passent &agrave; c&ocirc;t&eacute;,<br>
Mais y n'la r'gardent pas;<br>
S'i connaissaient toute sa biaut&eacute;,<br>
Ah! ils en f'raient pus d'cas.<br>
Dans lus gardins ils n'veulent pas vaie<br>
Mergot puor' p'tite fieuthette;<br>
N'importe pourtant l&agrave; o&ugrave;est qu'ou cra&icirc;t<br>
Partout oul est parfaite.<br>
<br>
Les papillons lus r'posent dessus,<br>
Ou fournis l'bourdon d'mi.<br>
Not puor p'tit mergot fait d'san mus<br>
Pour faire &agrave; tous pliaisi.<br>
Et m&eacute; quand j&eacute; n'tch&egrave;ns pus &agrave; rein<br>
Et qu'tout est contre m&eacute;.<br>
Oh! ch'est alors que j'ai du bein<br>
D'la vaie en haut r'gard&eacute;.<br>
<br>
Ah! ch'n'est pas yi qui r'garde la terre<br>
Ou cherche miyeu q'chonna,<br>
Tr&eacute;jous en haut san p'tit r'gard erre<br>
Bel exemple pour nous l&agrave;.<br>
Eh! Lecteur si comme yi j'faisons<br>
Dans la joie, dans l'malheur,<br>
J'&eacute;rons apprins une buonne le&ccedil;on<br>
D'une modeste p'tite fieur.<p>
&nbsp;<p>

<i>Le Po&euml;te &#147;Des Ruettes&#148;</i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mergotflieuri.html">Mergot Flieuri</a><p>
<li><a href="mergots2.html">Les Mergots</a><p>
<li><a href="mergot2.html">L&eacute; M&egrave;rgot</a><p>
<li><a href="pliantes.html">Les pliantes</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
