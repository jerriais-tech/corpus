<HTML>
<HEAD>
<TITLE>Piteur comments on the new departure</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur comments on the new departure</h2></font></center><p>


Ch'est coumme nou vos l'dit sus la gazette de Mardi, la p'tite fille a prins sa grand'm&egrave;the souos l'bras; la pus jeunne gazette de l'Ile s'en va port&eacute; s'cours a la pus ancienne. Les roeux d'la bouonne vielle Chronique c'menchaient a se roui et a grinchi p&eacute;niblement. Pensez donc! Pus d'chent ans d'travas: v'la tchi compte! quand vint ch't'&acirc;ge la, nous a bin drou&eacute;t de s'senti un mio lass&eacute;e, et de r'gard&eacute; atouore de s&eacute; pour tchi' chose a s'appi&eacute; contre.<br/>
<br/>
Ch'est-tant-tchi, nous qui soummes jeunes, et forts, et desli&eacute;es, et terribliement up-to-date, j'nos n'allons lis ballyi un solide coup d'main, a la bouonne vielle camarade. J'avons ichin un tas d'belles neuves machines qui peuvent imprim&eacute; des nouvelles rin qu'en touonant eunne chainolle: j'avons un t&eacute;l&eacute;phone qui nos dit tout ch'qui s'passe partout rin qu'en souffliant d'dans. Npt' office se trouve dans la pus belle situation d'la ville, nos compteurs sont en m&eacute;hogenn&eacute; ov tout plien d'run d'sous pour met' vos patchets l'Samdi en attendant la bus. J'palons d'av&eacute; eunne bouete a sno sus l'conteux, et l'jour vindra p't'&egrave;tre que les femmes de nos abonn&eacute;s pouorront ramont&eacute; a haut s'brinji les g'veux et b&eacute;the eunne tass&eacute;e d't&eacute;e ov ma Laiz&eacute;. Et pis, y'a not' moto-car pour port&eacute; la Chronique siez vous en m&egrave;me temps que l'Morning News, sans qui vos en couote un sou d'pus qu'd'amor. J'ne s'sais pas ravi qu'la Chronique vos s'ait port&eacute;e siez vous l'Sam'di coumme le M&egrave;scredi - ous &eacute;thaites le temps d'la li&eacute;the tandi qu'vot valet s'ait a li&eacute; l'querre pour v'n&eacute; apport&eacute; l'beurre au marchi.<br/>
<br/>
Y n'a pon oquo t&eacute; d&eacute;cid&eacute; tch&egrave;s qu'nou f'thait d'Samuel: si nou l'gard&eacute;tha sus l'staff ou si nou l'flianq'tha a la porte. J'ai pasl&eacute; deux mots pour li (j'soummes un mio pathents, du bord des Bilos) et l'Bos s'ait assez de ch't'avis la - a condition que j'm'otchupe de li et que j'soigne qui rentre le s&eacute; a des heuthes respectables. J'pouoraimes au besoin l'prendre en pension avec nous si promettait fiablement de n'rentr&eacute; pon caud d'b&eacute;the pus d'eunne fais la s'maine: y prendrait ses r'pas ov nous apr&egrave;s s'&eacute;tre ben lav&eacute; les mains et brinji les g'veux, et nou pouorait lis mont&eacute; eunne couochette dans la mansarde ou-&egrave;s qu'j'mettons l'tcherbon. Y nos paiethait tant par mais: Laiz&eacute; lis rabil'lai san linge et oul l'enmen'nait ov yi a la Chapelle l'Dinmanche au s&eacute;, et tchiq' fais sus la s'maine a la pratique.<br/>
<br/>
Tout chenna, ch'est des arrang'ments qu'nou f'thait pus tard: si par chance ch'est un garcon arrangeant et qui voudrait aidji a pl&eacute; les poum'terres pour din&eacute;, nou n'l'escorchethait pon sus l'prix: m&egrave;me que si ch'tait un raide bouan garcon et pon trop bete, j'lis montrethais a &egrave;scrithe en jerriais les s&eacute;th&eacute;es d'hiv&eacute;; et si s'comportait tout a fait bin, nou l'alouothait dans l'parleux l'Dinmanche au s&eacute; pour chant&eacute; des Cantiques ov Lonore tandi que j'hot'tias dans man fauteuil.<br/>
<br/>
Enfin, nou verra! Pour ach'theu j'soummes ben ambarass&eacute;s a faithe nos arrang'ments ov la Chronique, a pass&eacute; des comptes, a esvalu&eacute; l'fond d'coummerce, a desm&ecirc;nagi les machines, et met' tout en bouon allant pour pus tard.<br/>
<br/>
Mais tchi travas j'nos n'allons av&eacute; a faithe! Ch'est niet et jour qui s'en va fall&eacute; s'moustr&eacute;! Car je voulons tachi qu'touos les siens qui li&egrave;sent le 'Morning News' li&egrave;sent &eacute;tou la Chronique. Et pis, en l'heu, ous allez vaie du nouv&eacute; - dites que - j'vos l'dit. J'nos n'allons met' du 'steam' dans la Vielle; ou s'en va r'v&eacute;n&eacute; desli&eacute; coumme dans san jeune temps, et j'espethe qui n'y'etha pon eunne famille Jerriaise sans yeunne ou l'autre (ou m&egrave;me les deux) d'nos gazettes.<br/>
<br/>
<i><a href="brambilo.html">Piteur Pain</a></i><br/>
<i>1912</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfgaz3.html">La Bouanne g&acirc;zette d&eacute; J&egrave;rri</a><p>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgaz5.html">Dans la g&acirc;zette</a><p>
<li><a href="gdfgaz7.html">Dans la g&acirc;zette...</a><p>
<li><a href="gdfweekly.html">La Bouanne 'Jersey Weekly Post'!</a><p>
<li><a href="gdfjep75.html">L&eacute; Passage du temps</a><p>
<li><a href="gazelie.html">La Gazette!</a><p>
<li><a href="abonnes.html">Est abonn&eacute;es et non abonn&eacute;es</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="marchandise.html">Marchandise bain vant&eacute;e</a><p>
<li><a href="echeeunoubli.html">Eche eun oubli?</a><p>
<li><a href="qumode.html">Qu'ch'est qu'mode!!!</a><p>
<li><a href="bureau.html">Au bureau de la "Nouvelle Chronique"</a><p>
<li><a href="chroniquedejersey.html">La Chronique de Jersey</a><p>
<li><a href="nouvchron.html">La Nouvelle Chronique de Jersey - annonce</a><p>
<li><a href="assembliee/gazette1978.html">Visite &agrave; la g&acirc;zette</a><p>
<li><a href="xyz.html">L'Annonce X. Y. Z.</a><p>
<li><a href="annoncejp.html">L'Annonce</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

