<HTML>
<HEAD>
<TITLE>L'Eglise d&eacute; St.-Brelade et Maistre Wace. - A.D. 1111.</TITLE>
<META  name="keywords" content="JÃ¨rriais, poetry, Wace, Roman de Rou, anglo-norman literature, Normandy, Normandie, langue normande">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Eglise d&eacute; St.-Brelade et Maistre <a href="wace.html">Wace</a>. - A.D. 1111.</h2></font></center><br>
<CENTER>

<img src="noue/carte1.jpg" height="300" alt="" title="" border="0" /><br>

<TABLE><TR><TD>
<div align="center">I</div><br>

Salut, bieau vi&egrave;r Cliochir!<br>
Salut, &ocirc; vieille Eglise!<br>
J&eacute; sis v'nu t&eacute; cherchir,<br>
Pour qu'un s&eacute;gret tu m'dise:<br>
As-tu veu z-un esfant<br>
Sur les fonts du bast&ecirc;sme,<br>
A l'yi z esbliouissant,<br>
Au r'gard noble et supr&ecirc;sme?<br>
<p>
<div align="center">II<br></div>
<p>
L'as-tu veu v'nin pus tard,<br>
S'ag'nouillir &agrave; la messe:<br>
L'as-tu veu par hasard<br>
A la main du vier <a href="wace.html">Wace</a>?<br>
Sa prumieth' commugnion,<br>
Chu pas b&eacute;astifique,<br>
Du Ciel le lumignon,<br>
L'fist-ti souos tan portique?<br>
<p>
<div align="center">III<br></div>
<p>
Pus tard en r'venant d'Caen,<br>
Quand ti v'nait vais sa m&egrave;the,<br>
V'nait-ti d'un coeur ardent<br>
T'adr&egrave;chir sa pri&egrave;the?<br>
V'nait-ti z-a tan austet,<br>
Condit par iun des prestres,<br>
Ov un chant solemnet,<br>
Prier pour ses anchestres?<br>
<p>
<div align="center">IV<br></div>
<p>
I r'chut le sait bast&ecirc;me<br>
D'un vier prestre pesquoeur,<br>
Sa commugnion du m&ecirc;sme,<br>
Mais z-il tait esfant d'choeur,<br>
En r'touonant du col&egrave;ge,<br>
I r'venait avec feu,<br>
Ch'tait pour baillir un pli&egrave;ge<br>
A m'n austel, &agrave; san Gieu.<br>
<p>
<div align="center">V<br></div>
<p>
I vint ov un' couronne<br>
De louothi sus san front,<br>
Ov l'air que Succ&egrave;s donne<br>
Au fils stugioeux, profond,<br>
De la fest' solemnelle<br>
I r'vint, chergi de prix,<br>
R'mercier Gui z-ovec z&egrave;le<br>
Au pid du crucifix!<br>
<p>
<div align="center">VI<br></div>
<p>
Quand-ti fut consacrai,<br>
Quand-ti d'vint un bouan pr&ecirc;stre,<br>
A tan temple sacrai<br>
Vint-ti pour t'erconna&icirc;tre?<br>
Sa m&egrave;the au coeu joyioeux,<br>
Vint ovec san chier p&egrave;the<br>
Quand-ti chantait es Cioeux<br>
Sa messe et sa pri&egrave;the.<br>
<p>
<div align="center">VII<br></div>
<p>
Quand Henri le grand Roy<br>
Le minst au pid d'san trosne,<br>
Le fist chanter sa foy,<br>
Son pay&iuml;s, sa couronne,<br>
Ah! Gerry tressailli:<br>
Et dist que: "Gieu le garde!"<br>
Et i s'esnorguillit<br>
De san fils d&eacute;v'nu Barde.<br>
<p>
<div align="center">VIII<br></div>
<p>
Quand-ti fut de Bayeux<br>
Consacrai grand Canoine,<br>
I vint dans tes saints lioeux<br>
Donner la sainte sc&egrave;ne,<br>
I vint tout d&eacute;cothai<br>
Dans ses habits de Prince,<br>
Et i fut procliasmai<br>
Le Roy de la Province.<br>
<p>
<div align="center">IX<br></div>
<p>
La p'tite Isle en enquir<br>
De s'nesfant orguilloeuse,<br>
Vint-alle t'invoqui<br>
D'unne ardeu g&eacute;n&eacute;theuse?<br>
Oui! z-ou vint d'un bouan coeur,<br>
Dans ses hardes de faste,<br>
Mettre &agrave; san fils vainquoeur,<br>
Un Louothi sus la teste.<br>
<p>
<div align="center">X<br></div>
<p>
Ch&eacute; fut un jour glouothioeux,<br>
Pour notre Isle, sa M&egrave;the,<br>
Qui dans chu jour joyoeux<br>
Le surnommit Hom&egrave;the.<br>
V'l&agrave; qui resjou&iuml;t l'coeur<br>
Quand un fils de noutre Ile,<br>
Par talent, par laboeur,<br>
Devaint un grand Virgile!<br>
<p>
<div align="center">XI<br></div>
<p>
Pus tard i vint en Barde,<br>
Ovec sa Lyre en main,<br>
Invoquir Saint-Brolarde,<br>
Li baillir z'un refrain.<br>
I vint r'mercier san Gui,<br>
Quand san &acirc;sme ravie<br>
Vint chanter san agui<br>
D'vant quitter chutte vie.<br>
<p>
<div align="center">XII<br></div>
<p>
I laissit un grand r'nom<br>
Bain merqui dans l'histouaithe,<br>
Henry gravit san nom<br>
Au temple de m&eacute;mouaithe!<br>
Le <a href="rou.html">Rou</a>, san grand roman,<br>
Son Brut De l'Anglieterre,<br>
Sont un ram&eacute;moithement<br>
De nouotre grand Trouv&egrave;re.<br>
<p>
<div align="center">XIII<br></div>
<p>
Esl'vons un monueusment<br>
Et gravons, tant que j'sommes,<br>
Sus un bel ornement<br>
Les noms de nouos grands hommes.<br>
<a href="wace.html">WACE</a> et FALLE et PIERSON,<br>
LE GEYT, DUMARESQ, JEUNE,<br>
CAP'LAIN, MILLAIS et DON,<br>
F'ront l'honnoeu d'nouot qu&eacute;meune.<br>
<p>
<div align="center">XIV<br></div>
<p>
Allons, Gerriais, m'sesfants,<br>
Donnons &agrave; nouot jennesse<br>
Des conseils incessants,<br>
Instruisons-l&agrave; sans cesse.<br>
Chessa pour nouot payis<br>
Un honnoeu, z-une glouaithe,<br>
Pour parents et ammis<br>
Une grande victouaithe.<br>
<p>
<I><a href="sullivan.html">Om&eacute;ga</a><br>
St.-Sauveur, 10 Juin 1864<br>
</I>

</TD></TR></TABLE></CENTER>
&nbsp;<p>

<FONT SIZE=2>
<i>Viyiz &eacute;tout</i>:
<ul>
<li><a href="wace.html">Maistre Wace</a><p>
<li><A HREF="wace_monument.html">L&eacute; Mon&ucirc;ment-Wace</A><p>
<li><a href="wace2.html">Robert Wace</a><p>
<li><a href="brelade_legende.html">La l&eacute;gende d&eacute; l'&eacute;glyise d&eacute; St Br&eacute;lade</a><p>
<li><a href="fouai.html">La Fouai</a><p>
<li><A HREF="st_brelade.html">St Br&eacute;lade</A><p>
<li><a href="chapelleespetcheurs.html">La Chapelle &egrave;s P&ecirc;tcheurs</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>
</BODY>
</HTML>
