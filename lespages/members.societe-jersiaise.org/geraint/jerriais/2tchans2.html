<HTML>
<HEAD>
<TITLE>Les Deux M&ecirc;mes Tchans</TITLE>
<META  name="keywords" content="Jerriais, oetry, dogs, canine, animaux, animals, chiens">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Deux M&ecirc;mes Tchans<br></h2></font></center>

&nbsp;<p>
<CENTER><img src="tchian.jpg" WIDTH=150 HEIGHT=137 alt="un tchian"><br>
<FONT SIZE=2>Ch'est un tchian</FONT><br>
<A HREF="tchian.wav"><IMG SRC="ecoute.jpg" WIDTH=25 HEIGHT=23 border=0 alt="clyiquez pouor ou&iuml; les mots"></A>
</CENTER><p>
<CENTER><TABLE><TR><TD>
J'vos racontais l'autr'jour en vers<br>
Un incident qui m'tchi souos l's'i&egrave;rs<br>
Quand je m'prom'nais le long d'une route...<br>
Ou' vos en rappel'lez, sans doute,<br>
Deux tchans, sus un lopin d'bannelais,<br>
L'un avec l'autre distchutaient<br>
L'ordre du jour: la grand' renchi&eacute;the<br>
Sus tout ch'qui faut mangi et baithe,<br>
Et partitchuli&eacute;th'ment sus l'lait,<br>
Qu'les marchands avaient augment&egrave;<br>
D'un sou la pinte, livr&eacute; en ville<br>
Et port&egrave; jusqu'&agrave; domicile. -<br>
L'un s'en plaignait avec d&ecirc;pi&egrave;<br>
L'autre en 'tait aussi satisfait<br>
Coumme du vi&egrave;r prix, car, pour san compte,<br>
I' savait bein que ch'est une honte<br>
D'&ecirc;tre injuste envers les fermi&egrave;rs<br>
Qu'ont d'l'embarras pardessus l'si&egrave;rs<br>
A payi ch't'ann&egrave;e lus fermage<br>
Sans p&acirc;ler d'un tas d'arri&egrave;thages.<br>
Et i' pensait, avec raison,<br>
Qu'la dgh&egrave;rre a fait la position<br>
Difficile pour l'agricultuthe<br>
Qui nos fournit la nouorrituthe.<br>
<p>
Huit jours opr&egrave;s, les deux m&ecirc;mes tchans<br>
Se rencontraient, en s'&ecirc;battant,<br>
Dans les clios, s'lon lus habitude,<br>
En b&ecirc;tes qui n'ont pas d'inqui&eacute;tudes.<br>
Se fit au tchan de l'homme de rein<br>
Le sien qu'&eacute;tait &agrave; l'homme de bein:<br>
- "Eh bein, man vieux, dis, tch'est qu'tu'en pense?<br>
Les villais n'aiment pas la d&ecirc;pense<br>
Et, en r'fusant pour deux trais jours<br>
D'avair du lait, ont cop&egrave; court<br>
A la tentative de renchi&eacute;the<br>
Et j'rai achteu du lait &agrave; baithe!"<br>
<p>
Le tchan de l'homme qui n'avait rein,<br>
Et qu'avait yeu bein souvent faim,<br>
Le r'gardant ov un yi tranchille:<br>
"Vaithe, vous, dit-i', qu'&ecirc;tes de la ville,<br>
Pourvu qu'ou' seyiz rassassi&egrave;s<br>
Ou s's&egrave;z tr&eacute;jous bein satisfaits.<br>
Huit jours tu'as plieuth&egrave; de minz&egrave;the<br>
Car tu n'avais pon d'lait &agrave; baithe!<br>
Mais si tu'&eacute;tais un pouorre &ecirc;fant,<br>
Comme i'y'en a par si&eacute;z nos gens,<br>
Tu'&eacute;thais apprins que ch'est une faute,<br>
Un crime, de n'penser qu'&agrave; sa paute<br>
Et, respect, &agrave; sen estoma'<br>
Quand nou n'a ni mahan, ni ma'!<br>
Ne f'chin m'n'avis, qu'ou f'thaites mus d'suivre:<br>
"I' faudrait vivre et laissi vivre!"<br>
<p>
<I><a href="ejluce.html">Elie</a><br>
1915<br></I>
</TD></TR></TABLE></CENTER>

&nbsp;<p>
<FONT SIZE=2>
<i>Viyiz &eacute;tout:</i><p>
<ul>
<li><a href="2tchans1.html">Les Deux Tchans</a><p>
<li><A HREF="ptittchan.html">Man p'tit tchan</A><p>
<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>
<li><a href="gdftchet.html">La tch&eacute;thue &agrave; tchians</a><p>
<li><a href="chan.html">Homme et Chan</a><p>
<li><a href="aleptchian.html">Ch'n'est pon un tchian - ch'est un ph&eacute;nom&egrave;ne</a><p>
<li><a href="ponto.html">"Ponto" fait des r'merques</a><p>
<li><a href="crufts1909.html">Crufts 1909</a><p>
<li><a href="painslowly.html">How Lon&ocirc;re seems to improve slowly</a><p>
<li><a href="gdftchians2.html">Les d'vis du Bouan'homme George</a><p>
<li><a href="gdftchians3.html">Les d'vis du Bouan'homme George</a><p>
<li><a href="gdffidele.html">L&eacute; fid&egrave;le anm&icirc;n d'l'homme</a><p>
<li><a href="sugarcards.html">Sugar Cards</a><p>
<li><a href="dreg_honts.html">Les &#147;Dreg Honts&#148;</a><p>
<li><a href="annima.html">Les annimaux en J&egrave;rriais</a><p>
<li><a href="annipale.html">Comment p&acirc;ler &egrave;s annimaux en J&egrave;rriais</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
