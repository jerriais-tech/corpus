<HTML>
<HEAD>
<TITLE>La Politique, les louogements et l's &ecirc;coles</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Politique, les louogements et l's &ecirc;coles</h2>
Epis l&eacute; fameux boeu<br/></font></center><p>
<br/>
<font size="1"><i>&Agrave; Portinf&eacute;, Saint Ou<br/>
Jeudi au s&eacute;.</i><br/></font>
<br/>
Moussieu l'Editeu,<br/>
<br/>
J'ai dit bein des fais que les temps sont changis, et &agrave; ch'teu nou n'peut pas s'en douter. Nou-s-avait tr&eacute;jous comprint qu'apr&egrave;s trais blianches gel&eacute;es nou-s-&eacute;thait d'la plyie. Et bein, pour chinq jours de siete tout a 't&eacute; blianc par ichin et par chein qu'nou-s-entend, dans toutes les autres parties de l'Ile &eacute;tout. Heutheusement, je n'souffrons par d'la fraid dans notre tchuisine car la Merrienne s'en va dans l'hangar touos les matins pour scier assez d'bouais pour l&eacute; jour. Ch'n'est pas d'agniet Moussieu, que j'ai seu que ma bouonnefemme a d'la forche dans ses bras!<br/>
<br/>
Comme je m'y'attendais, l&eacute; Chantgni Vautchi a 't&eacute; chouaisi &agrave; <a href="la_trinnete.html">la Trin't&eacute;</a> pour D&eacute;put&eacute; et chonna sans opp&ocirc;sition. Nou n'sait pas tch&egrave;squ'i' s'en va faithe dans l's <a href="etats.html">Etats</a> mais nou peut &ecirc;tre bein seux tch'i' rest&eacute;tha pas silencieux, car ch'n'est pas l'habitude des Vautchi&egrave;rs. Il a promint tch'i'vot'tait tr&eacute;jous contre le gaspillement des souos du publyic et nou peut s'fier tch'i' tcheindra &agrave; sa pathole.<br/>
<br/>
Les grandes tchestchions au moment ch'est la tchestchion des louogements pour les pou&oacute;res gens et la tchestchion des neuves &eacute;coles que l'John L&eacute; M&egrave;rquand voudrait b&aacute;ti. Quant &egrave;s louogements, i' y'en a tchi voudraient vaie les gens qu'ont tout-plien d'sous en d&eacute;gorgi assez pour aidgi &egrave;s pauvres, et j'esp&egrave;the que nou les v&eacute;rra l'faithe mais nou n'peut pas oublier que les richards ont l'habitude de t'nin &agrave; l&ucirc;s sous comme un b&eacute;ni s&ucirc;s un rotchi. Entre nous, Moussieu, et pour &ecirc;tre compli&egrave;tement franc, j'n'en crais pas grand'chose de chu projet-l&agrave;.<br/>
<br/>
A ch'teu' pour les &ecirc;coles. Ichin la 'Post' n'a pas mantchi l&eacute; S&eacute;nateur John L&eacute; M&egrave;rquand, en disant tchi faut que touos l's &ecirc;fans aient une bouonne &ecirc;duc&acirc;tion, mais qu'une &ecirc;cole ne d&eacute;v'thait pas &ecirc;tre un palais. L&eacute; John a tr&eacute;jous fait comme il a voulu jusqu'ichin et dans l's Etats i' n'a jamais rencontr&eacute; autchune opposition. La 'Post' dit tch'il est grand temps de crier halte au immense cou&ocirc;tage et que chais ultra-modernes &ecirc;coles peuvent faithe p&ucirc;s d'ma que d'bein &egrave;s mousses tchi veinnent des familles tchi n'peuvent pas garder l&ucirc;s mins&eacute;thablyes louogements en autchun &ecirc;tat de r'path&acirc;tion et ont bein d'la peine &agrave; vivre. Les neuves &eacute;coles que l'S&eacute;nateur envisage ne sont pas ocquo baties!<br/>
<br/>
En mentionnant les sujets d'importance, Moussieu j'oubliais pour le moment le c&eacute;l&egrave;bre boeu au John Le Ruez, tch'il a vendu au r'pr&eacute;sentant d'la Reine et tchi part pour sa nouvelle destination par chein qu'j'en comprends la s'maine tchi veint. Jamais dans toute la vie du Herd Book a un boeu 'tait visit&eacute; par des gens si distinguis comme ch't ichin. L&eacute; <a href="gouverneux.html">Gouverneux</a> a 't&eacute; l'vaie et d'autres grandes gens. Nou p&acirc;sle m&ecirc;me de l'ex-Bailli Coutanche et du pr&eacute;sent Bailli et bein d'autres. Etant tchuthieux d'ma sorte j'fus l'vaie hier et chein que j'peux dithe du John ch'est tch'il a l'miyeu suit d'b&ecirc;tes dans ses etablyes que j'ai jamais veu dans l'couothant d'ma vie. Ses etablyes sont plienes et l' n'y'a pas un coin pour un autre anima. S'i' s'd&eacute;cidait de vendre le lot, i'n'&eacute;thait pas d'peine &agrave; vivre en moussieu pour le restant d'ses jours, mais au moment ch'est seux tch'i' n'a pas ch't' id&eacute;e-l&agrave; dans la t&ecirc;te.<br/>
<br/>
P&acirc;slant ocquo du temps, Moussieu, y'a ocquo tchiques vieillards tch'i' se r'souveinnent du grand hiv&eacute; de nonante-six quand pour siez s'maines de temps tout 'tait g'l&eacute;, et nou n'pouvait pas mettre un &ocirc;ti dans la t&egrave;rre. La grande gel&eacute;e vint tout soudainement dans l'mitan d'janvyi, et une bouonne maintchi des patates que les fermiers avaient gard&eacute; pour la s'menche fut ruin&eacute;e. A <a href="ste_mathie.html">Sainte Mathie</a> et p't'&ecirc;tre dans l'autres p&acirc;raisses, les morts 'taient gard&eacute;s dans la Salle Paroua&icirc;ssiale, parsque i' 'tait impossiblye de cre&ucirc;ser pour des tombieaux dans les chim'thi&egrave;thes pour les ensev'li. Y'avait des patineurs &agrave; la Mathe au Seigneur, &agrave; Bieaumont et partout ailleurs ou&egrave;squ'i' avait une bouonne mathe d'ieau.<br/>
<br/>
A ch'teu' pour nos tchultivateurs. Ch'est bein seux que le temps que j'avons yeu chais jours n'a pas fait d'bein &egrave;s br&eacute;colis sinon pour le grand nombre tch'ont 't&eacute; pliant&eacute;s tard: et nou peut garanti &eacute;tout que si J&eacute;rri a souffert l'Angli&eacute;t&ecirc;rre et la France en ont attrap&eacute; p&ucirc;s qu'nous. I' semblye que la Providence nos preserve tr&eacute;jous quand j'sommes en dangi, et que j'sommes hardi privilegi&eacute;s.<br/>
<br/>
La Merrienne me d'mandit hier au s&eacute; quand j'avions soup&eacute; tch&egrave;squ'i' s'en allait s'arriver quand l'fameux rapport du Comit&eacute; d'Agritchultuthe veindra d'vant l's Etats.<br/>
<br/>
&quot;Quant &agrave; chu rapport&quot; j'li dis &quot;y'a deux choses tchi d&eacute;v'thaient &ecirc;tre certaines. Yunne est que l's Etats n'accept&eacute;thont pas l'ins&eacute;mination artificielle et l'autre qu'un fermyi rest&eacute;tha maitre de san boeu pour bein d's ann&eacute;es. Le restant du rapport n'est pas p't'&eacute;tre de grande importance mais la grande m&aacute;jorit&eacute; des fermiers sont drait contre les deux r'qu&eacute;mend&acirc;tions que j'ai mentionn&eacute; et si l'Comit&eacute; persiste i' pou&ocirc;rrait s'trouver bein vite en embarras. Apr&egrave;s tout, ch'est l's hommes tchi gardent des b&ecirc;tes tchi d&eacute;v'thaient saver tch&egrave;sque est l'm&ucirc;s pour yeux&quot;.<br/>
<br/>
&quot;Oh, v&egrave;the, sans doute&quot; ou s'accordit, &quot;mais l's Etats n'ont pas tr&eacute;jous agi comme s'i criyaient que les gens ordinaithes d&eacute;v'thaient &eacute;tre consult&eacute;s.<br/>
<br/>
&quot;Eh bein&quot; ou continuit &quot;il est grand temps tch'i' changent d'opinion. J'n'ai jamais cru comme y'en a tchi voudraient dithe que la vouaix du peuplye est la vouaix du Bouon Dieu car chonna ch'est du gniolin mais ch&acirc;que homme et ch&acirc;que femme sont mints s&ucirc;s la t&eacute;rre pour tchiquechose, et ch'n'est pas pour &ecirc;tre gouvern&eacute;s par un p'tit nombre ou un seul individu comme <a href="hitleur.html">Hitler</a> et Stalin. Quand un homme veur aller trop lien, tchiquechose arrive pour l'arr&eacute;ter. J'n'ai jamais r'oublier l&eacute; bouonhomme Jean Lucas, le pr&eacute;dicateur local, tchi pr&eacute;chait tr&eacute;jous s&ucirc;s l'texte, 'Mes petits enfants, aimez-vous les uns les autres', et tchi 'tait bein aim&eacute; dans toutes nos chapelles.&quot;<br/>
<br/>
&quot;Ch'n'est pas facile d'aimer tout l'monde, ma vielle&quot; j'li dis &quot;I m'veint &agrave; la m&eacute;mouaithe tchiques individus tchi n'sont pas du nombre de m's amins d'un bieau but. Y'a ocquo hardi de fripons dans l'monde, et je n'peux pas craithe que j'd&eacute;v'thais &ecirc;tre forchi de l's aimer. Pense au voleux tch'accatit mes patates s&ucirc;s l'Bridge chutte bord&eacute;e-l&agrave; et tchi fichit san camp l'pr&eacute;chain jour avec mes sous et la femme &agrave; yun d's autres marchands.&quot;<br/>
<br/>
&quot;Oublie chonna&quot; ou s'fit &quot;et sais seux qu'ichin ou dans l'pr&eacute;chain monde il &eacute;tha sa r&eacute;compense&quot;.<br/>
<br/>
Apr&egrave;s chonna, Moussieu, j'nos en f&ucirc;mes nos couochi. A b&eacute;t&ocirc;t.<br/>
<br/>
<i><a href="lebrocq.html">Ph'lip</a><br/>
<br/>
</i>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="pmlouages.html">Les probl&egrave;mes des louages et du trafic</a><p>
<li><a href="eduvoc.html">L'&ecirc;duc&acirc;tion</a><p>
<li><a href="education2.html">J&egrave;rriais dans les &ecirc;coles - apr&egrave;s un trimestre</a><p>
<li><a href="education3.html">L'Enseign'ment d&eacute; la langue J&egrave;rriaise</a><p>
<li><a href="teaching.html">Teaching L&eacute; J&eacute;rriais</a><p>
<li><a href="painherdbook.html">Mister Pain Betrays Herd Book Secrets</a><p>
</UL>
</FONT>
<br>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
