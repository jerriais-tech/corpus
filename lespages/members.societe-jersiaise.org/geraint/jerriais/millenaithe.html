<HTML>
<HEAD>
<TITLE>L'Ann&eacute;e au suaithe</TITLE>
<META  name="keywords" content="Jèrriais, language, langue, millennium poem, millénaire, poème, poésie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Ann&eacute;e au suaithe</h2></font></center>

<CENTER>
<TABLE>
<TR>
<TD>
Les vi&egrave;rs bouais craquent. Les fielles chuchottent, "B&eacute;t&ocirc;t m&icirc;nniet<br>
Auve ses douze vouaix d'm&eacute;ta procli&acirc;m'tha l'mill&eacute;naithe."<br>
Les langues des clioches battent ch&acirc;tcheune des s'gondes lib&eacute;th&eacute;es:<br>
"Mil neu chents n&eacute;nante neu es'sa b&eacute;t&ocirc;t au suaithe!"<p>

M&icirc;nniet veint vyi et b'sant, ch&egrave;rgi d'deux mille m&eacute;mouaithes<br>
D'ann&eacute;es oublieuses, d'hoummes trop pr&ecirc;ss&eacute;s, d'femmes affaith&eacute;es.<br>
Les s'gondes tchi veinnent es'sont &ecirc;cliaithies et ligi&eacute;thes,<br>
Les jours d'la s'maine &egrave;rfaits et les heuthes &egrave;rnouv'l&eacute;es.<p>

I' faut netti nos tchoeurs, nos mains, nos bouoches, et ouaithe<br>
Qu'nou n'faiche janmais s&egrave;rvi nos langues en v&eacute;thit&eacute;,<br>
V&eacute;the, i' faut la procli&acirc;mer - ou acouo mus s'taithe<br>
Et atchilyi les douze vouaix d&eacute; deux mille en paix.<p>

Souos les vi&egrave;rs bouais, j'viyons d&eacute; tchi extraordinnaithe:<br>
L'ann&eacute;e d'ach'teu, la faux l&eacute;v&eacute;e, tch'est &agrave; s'm&ecirc;faithe.<br>
Pr&eacute;pathons san ni&egrave;r suaithe, et lavons-la d&eacute; bi&eacute;the,<br>
D&eacute; v&icirc;n et d&eacute; champangne.... B&eacute;vons au Mill&eacute;naithe!<p>

&nbsp;<p>

<I><a href="jerpoem.html">Geraint Jennings</a><br>
D&eacute;zembre 1999</I><p>
</TD>
</TR>
</TABLE>
</CENTER><p>
<a href="millenaithe2.html">Acouo un v&egrave;rset par Tony Scott Warren</a><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="res2000.html">La R&ecirc;solution du Mill&eacute;naithe</a><p>
<li><a href="a2kgrisventre.html">L&eacute; Mill&eacute;nium d&eacute; J&eacute;s&ucirc;-Christ</a><p>
<li><a href="a2kvill.html">L&eacute; Village du Mill&eacute;naithe</a><p>
<li><a href="cartea2k.html">Qu'la leunmi&eacute;the sait</a><p>
</ul>
</font>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
