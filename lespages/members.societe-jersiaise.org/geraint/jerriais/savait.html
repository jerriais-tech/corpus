<HTML>
<HEAD>
<TITLE>Tchest qu'en savait l'pus des deux?</TITLE>
<META  name="keywords" content="JÃ¨rriais, poetry, education, enseignement, spelling, orthographe, langue normande,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Tchest qu'en savait l'pus des deux?</h2></font><p>

<i>(Deux treis vers faits sus une petite sc&egrave;ne qui fut racont&eacute;e un jour dans l'bureau d'la "Nouvelle Chronique.")</i></P></center>
<CENTER><TABLE><TR><TD>
<P>Le mousse arrive siez li, briyant,<BR>
"Tchest qu'tu'as man p'tit canard?"<BR>
Demande sa chi&egrave;ze memm&eacute;e.<BR>
- "Une partie d'la sez&eacute;e<BR>
L&eacute; ma&icirc;tre, jusqu'&agrave; bein tard,<BR>
M'a gard&eacute; ov' li par'd&eacute;dans<BR>
A &ecirc;p'ler d'mauvais mots."</P>
<P>Ne p'ieuze pas d'autre, man p'tit poulet,<BR>
S'fait la bouanne fenme, qu'affolle,<BR>
En l'y'essuy'ant les yi&egrave;rs;<BR>
"Que j'pliains les pouors avi&egrave;rs<BR>
Qui faut qu'&acirc;gent &agrave; d's'&ecirc;coles<BR>
Ou&egrave;st qu'nou les garde quand i n'ont fait<BR>
- Qu'&ecirc;p'ler mal deux-treis mots.</P>
<P>V&eacute; t'en, man p'tit, l'ma&icirc;tre est mauvais<BR>
D&eacute; t'garder comme chonna;<BR>
N&eacute; v'l&agrave; un sou, prend l&eacute;. -<BR>
- Chu pouore petit av&eacute; -<BR>
Ah! si j&eacute; t'nais ch't'homme l&agrave;<BR>
Deux-treis p'tis mots vite j'li dithais<BR>
Sans cherchi &agrave; l'z'l'&ecirc;p'ler.</P>
<P>"Tch'est qui t'disait?" s&eacute; r'fait la m&egrave;the.<BR>
Qu&eacute; j'avais biau &ecirc;p'ler<BR>
Sus mille diff&eacute;thents sens,<BR>
J'trouvais bein touos les plians<BR>
Sinon l'sien qui fallait!<BR>
Pourtant, i' n'avait qu'une mani&egrave;the .<BR>
Et m&eacute; j'en avais vingt!!</P>
<P>"Oh bein, s'fait alle," ch'l&agrave; montre bein<BR>
L'tch&egrave;t d'vous tch'est l'pus savant<BR>
Tu'as vingt mani&egrave;thes, et li,<BR>
L'embl'yemme, n'a r&eacute;ussi<BR>
A &ecirc;p'ler qu'sus un sens!<BR>
I'n'f'thait qu'un failli &eacute;crivain,<BR>
S'i n'peut faize pus qu'chonna.<P>
&nbsp;<p>
<P><i>THOMAS LAIDUZE.</i></P>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mannzafou.html">L'Inspecteu' et les Mannz-&agrave;-fou!</a><p>
<li><a href="leconjp.html">La L&eacute;&ccedil;on</a><p>
<li><a href="ecole1937.html">L&eacute; Ma&icirc;t' d'&Ecirc;cole</a><p>
<li><a href="eduvoc.html">L'&ecirc;duc&acirc;tion</a><p>
<li><a href="maitredamian.html">Ma&icirc;tre Damian</a><p>
<li><a href="jourg.html">L&eacute; grand jour</a><p>
<li><A HREF="escollyi.html">Les pouchettes d'un escollyi</A><p>
<li><A HREF="tchittai.html">Quand j'tchit'tai l'ecole</A><p>
<li><a href="compteur.html">Un Trepid d'Compteur</a><p>
<li><a href="collibets1.html">Collibets</a><p>
<li><a href="collibets2.html">Choses et Autres</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
