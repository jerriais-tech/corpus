<HTML>
<HEAD>
<TITLE>How the Dear Child Never Did It!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How the Dear Child Never Did It!</h2></font></center><p>

Lais&eacute; en r'gagne tout l'temps! N'ya pour dithe pus d'enflieunme dans sa gambe, et, bouan sinne! ou s'est r'minse a fredounn&eacute; des Cantiques a yi m&ecirc;me pour se pass&eacute; l'temps quand nous est oblyijis d'la laissi tchiq' temps toute seule.<br/>
<br/>
Ch'est-tan-tchi apr&egrave;s y'av&eacute; mins ch'qui lis fallait sus eunne tchaise a la t&ecirc;te de san liet - d'l'ieau pann&eacute;e, eune souos-tass&eacute;e d'riz d'avant hier, un couplye d'cartelles d'orange, et san Cantique - j'm'en fut, hier l'arlev&eacute;e, proumn&eacute; ma fille au <a href="eisteddfod.html">Ested</a>... <a href="eisteddfod1912.html">Hitsed</a>... <a href="eistann.html">Stedfo</a>... enfin, au Show du Doyen.<br/>
<br/>
Y'avait un peupye! Des femmes, des filles, des veuves! des <a href="chapenancy.html">chapiaux</a>, des <a href="bannete.html">bonettes</a>, des capottes! et oquo d'autres filles et d'femmes et d'veuves! Man p&eacute;the benin! je n'm&eacute; sentais pas a m'n'aise. Les tablyes 'taient couertes de brod'die, de scalleupes, de djodrins, de gouochets: y'avait d'la sou&eacute;e, du vlous, du coton, d'la telle, d'l'Irish, du flianet, du nanci-ouilci... et j'apperchu Nancy Ouitte qu'etait a admith&eacute; des poupettes habilyis a la mode du temps pass&eacute;. Apr&egrave;s av&eacute; fait deux fais l'tou d'la Salle ov Lonore a man bras, et r&egrave;spounnu &quot;ou va sus l'mus&quot; &egrave;s gens qui nos d'mandaient des nouvelles de d'siez nous, j'dit a Lonore: J'ai affaithe dehort pour un p'tit quart-d'heuthe; continue a t'proumn&eacute; 'up an down' a r'gard&eacute; les portraits pendus a la path&eacute; - j'nos entre r'trouv'thons dans l's'envithons d'la tabye a g&acirc;che.<br/>
<br/>
Quand j'rentri, j'm'en fut dr&eacute;t a la g&acirc;che; et, 'sure enuff' Lonore 'tait la, ov un troup&eacute; d'femmes agroup'l&eacute;es autou d'yi, a caq't&eacute; toutes ensembye en angliais coumme a eunne couotuthe! Je n'fut pas long, en m'aidjant des coudes a m'pouss&eacute; un c'min a travers chu troup&eacute; d'femmes la! j'mins man bras atouore la talle a ma fille, qui plieuthait d'peux, la chiethe innocente, et je n'fut pas long a lus dithe m'n'avis la d'sus! Eunne Pain! eunne Piteur! atchus&eacute;e d'av&eacute; accapath&eacute; (j'fais eunne grande diff&eacute;thence entre accapath&eacute; et vol&eacute;, compren-ous!) un fichu minz&eacute;thablye shucrin! Mais r'gardez la ma fille! Fouollyis la, fouollyis nous touos les deux! R'gardez dans sa bouoche - ouvre ta bouoche, ma fille, que j'dit a m'n'&ecirc;sfant. Sentez me s'n'halleine! V'la tchi sent i' a chucrins? ch't'halleine la? I' convintes toutes que nenn&icirc;n, et s'tchullites toutes lien d'nous; et m&eacute;, apr&egrave;s av&eacute; j'lus dit: Quar'ous que j'passe! et j'nos en fumes en emportant eunne g&acirc;che que tchiq'un dounni a Lonore pour tachi d'la r'consol&eacute;. Pas mauvaise, la g&acirc;che!<br/>
<br/>
Lonore avait quazi pens&eacute; comp&eacute;t&eacute; pour le Chant. Mais ou n'avait pas pratichi pus d'tr&egrave;s fais, que l'Bos ramonti li m&ecirc;me nos dithe qu'il avait grand r'gret, mais qui' n'pouait Lonore de chant&eacute; au d'sus d'l'office. Il avait trouv&eacute; les clerques ov lus t&ecirc;tes hors les f'n&ecirc;tres, a &ecirc;scout&eacute;; l's'imprimeurs dans nos d'gr&egrave;s; et tous n'cessaient d'fr&eacute;dounn&eacute; la chanson a Lonore, du matin au s&eacute; - l'travas en 'tait tout d&egrave;srangi.<br/>
<br/>
L'Preumi&eacute; Prix d'Chant s'a don pour tchiq' autre - mais ous avez perdu un 'treat'! Dites que j'vos l'dit!<br/>
<br/>
<i><a href="brambilo.html">Piteur Pain</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="eisteddfod.html">L&eacute; J&egrave;rriais &agrave; l'Eisteddfod</a><p>
<li><a href="eisteddfod2008.html">Eisteddfod 2008</a><p>
<li><a href="eisteddfod2000.html">L'Eisteddfod 2000</a><p>
<li><a href="eisteddfod1998.html">L'Eisteddfod 1998</a><p>
<li><a href="djonnie.html">Not'e Djonnie chante &agrave; l'Eisteddfod</a><p>
<li><a href="painentertains.html">How Lonore Entertains her Mother</a><p>
<li><a href="eisteddfod1926.html">Eisteddfod 1926</a><p>
<li><a href="galimatias.html">J'avons en Jerri un tas de gens pourtchi notre vi&egrave;rr patois est un galimatias</a><p>
<li><a href="eisteddfod1912.html">Eisteddfod 1912</a><p>
<li><a href="dgerrecaouain.html">L&eacute; Caouain, la dg&egrave;rre et l'Eisteddfod</a><p>
<li><a href="paineisteddfod.html">Why the Ladies Kept Away from the Eisteddfod</a><p>
<li><a href="pmeisteddfod.html">Merrienne goes to the Eisteddfod</a><p>
<li><a href="couotvoc.html">La cou&ocirc;tuthe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
