<HTML>
<HEAD>
<TITLE>Les farces bouannes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les farces bouannes</h2></font></center><p>

<font size="-1"><i>Ottawa, Ontario,</i><br/>
<i>Cannada.</i><br/></font>
<br/>
<i>L&eacute; 17 d'mai, 1975.</i><br/>
<br/>
Moussieu l'R&eacute;dacteu,<br/>
<br/>
J'pense bein tch'i' y'a des farceurs dans toutes les fanmil'yes. La meine n'est pon l'exception. Y'en a deux d'dans, mes fr&eacute;thes Sydney et Fra&icirc;nque. V'la tchi n'veurt pon dithe tch'il' ont fait d'ma &agrave; p&egrave;rsonne duthant lus longues vies. ch'tait des farces bouannes tch'i' jouaient &egrave;s gens. Il' ont touos les deux d&ecirc;p&acirc;ss&eacute; la huiptantaine, et i' sont la bouant&eacute; m&egrave;me. L'&acirc;ge et l'p&acirc;ssage du temps les a trantchilis&eacute;s hardi, ouaithe tch'il' ont acouo l'dgi&acirc;bl'ye dans l'corps d&eacute; temps en temps.<br/>
<br/>
Pour l&eacute; moment j'sis en visite siez Sydney &agrave; <a href="gdfottawa.html">Ottawa</a>, et ouaithe tch'i' m'a racont&eacute; un tas d'ses farces pus d'eune fais, y'en a tchi sont si risibl'yes qu&eacute; j'l&eacute; fais m'les raconter. La cheinne du p'tit Alfred Halt et l'pa&icirc;sson en est ieune.<br/>
<br/>
Alfred Halt 'tait haut comme un pot d'cidre. Ch'tait &agrave; peine s'i' d&ecirc;p&acirc;ssait les ch&icirc;n pids d'haut, et comme touos les p'tits hommes il 'tait affront&eacute; comme un cotchet quand il avait &agrave; s&eacute; d'fendre contre les r'm&egrave;rques et moqu'sies des pus grands &agrave; s'n &ecirc;gard. I' travaillait comme &icirc;mpr&icirc;nmeur en m&egrave;me temps qu'man fr&eacute;the Sydney dans l&eacute; &quot;Bureau&quot; d'&icirc;mpr&icirc;nmethie du Gouv&egrave;rn&eacute;ment du <a href="cannada.html">Cannada</a>, et comme Sydney et un tas d'aut' travailleurs, i' prannait la beusse pour aller et v'n&icirc;n d'siez li dans l'hiv&eacute; quand y'avait un pid ou pus d'n&eacute; dans les rues.<br/>
<br/>
Eune s&eacute;th&eacute;e d'hiv&eacute; en tchittant l'&quot;Bureau&quot;, eune dga&icirc;ngue d&eacute; ieux 'taient rangis sus l'trottouaithe &agrave; attendre pour la beusse. Alfred Halt 'tait en d'vant d'Sydney auve san dos touann&eacute; pour monter d'dans quand oulle arrivit, et Sydney av&icirc;sit un pa&icirc;sson d'neuf ou dgiex pouces d&eacute; long au bord du trottouaithe dans la n&eacute; o&ugrave;'est qu'oulle est &ecirc;gliamie et sale pour aver 't&eacute; fliantchie l&agrave; par les reues d'motos et camions en p&acirc;ssant dans la rue.<br/>
<br/>
Sans fa&icirc;sant la minne d&eacute; rein, Sydney s'ba&icirc;ssit et ram&acirc;ssit l'pa&icirc;sson et l'm&icirc;nt, bein douochement, dans la pouchette d&eacute; grand' c&acirc;saque &agrave; Alfred th'&eacute;tait grande ouv&egrave;rte viyant tch'i' n'avait pon boutonn&eacute; la c&acirc;saque. La coue du pa&icirc;sson (tch'avait probabli&eacute;ment tchaie d&eacute; d'dans l'pannyi d'tchique p&ecirc;tcheux) montrait en d'ssus d'la pouchette &agrave; Alfred, tchi n'en savait rein, et l'monde dans la beusse sou&ocirc;riaient en l'viyant. I' criyait tch'il' 'taient &agrave; li faithe bouanne minne, et il en 'tait content!<br/>
<br/>
Sydney d'scendit d'la beusse d&eacute;vant li, et ch'tait l'pr&eacute;chain jour tch'i' ou&iuml;t l'r&ecirc;sultat d'l'&ecirc;v&egrave;nement quand Alfred portit pliainte au ma&icirc;tre d&eacute; l'&icirc;mpr&icirc;nmethie, criyant qu&eacute; ch'tait l&agrave; qu'san troubl'ye avait c'menchi.<br/>
<br/>
&Agrave; cause du fraid d'hiv&eacute; au Cannada, les ma&icirc;sons sont ca&ucirc;ff&eacute;es. En arrivant siez li, Alfred pendit sa grand' c&acirc;saque dans l'all&eacute;e sans aver veu l'pa&icirc;sson dans la pouchette. Quand il 'tait &agrave; souper un anm&icirc;n l&icirc; t&eacute;l&eacute;phonit l&icirc; d'mandant d'sorti auve li d'tchiquebord. San r'pas finni, Alfred dit &agrave; b&eacute;t&ocirc;t &agrave; sa bouanne femme et s'en fut dans l'all&eacute;e mett' sa grand c&acirc;saque, et quand i' m&icirc;nt sa main dans la pouchette pour ram&acirc;sser san gant, i' la fouorrit dans eune pouchette toute mouoillie et gra&icirc;sseuse et plieine d'un objet fraid et mo comme eune tripe, car l&eacute; pa&icirc;sson - g'l&eacute; et raide en l&eacute; m'ttant d'dans - avait d&ecirc;gel&eacute; dans la chaleu d'la ma&icirc;son!<br/>
<br/>
Il 'tait comme un fo! &quot;Tchique salope dans l' 'Bureau' m&icirc;nt un pouorri et gra&icirc;sseux pa&icirc;sson dans ma pouchette d&eacute; c&acirc;saque hi&egrave;r au s&eacute; et la ruinnit, et man gant est ruinn&eacute; &eacute;tout,&quot; i' dit au ma&icirc;tre &icirc;mpr&icirc;nmeux dans l'office l&eacute; lendemain. &quot;Et j'&icirc;nsiste tchi sait peunni!&quot;<br/>
<br/>
&quot;Eh bein,&quot; li dit l'ma&icirc;tre,&quot; dis m&eacute; l'tch&eacute; qu'ch'est, et i' s'sa peunni comme i' faut!&quot;<br/>
<br/>
Sans doute, i' n'pouvait pon nommer l'farceux, mais sa pliainte fit la farce &agrave; conna&icirc;tre &agrave; touos l's &icirc;mpr&icirc;nmeurs dans l' &quot;Bureau&quot; et les survivants du p&acirc;ssage du temps d'pis en risent acouo au jour d'aniet. Et l'pouorre Alfred est mort et ent&egrave;rr&eacute; sans aver connu l'farceux!<br/>
<br/>
Eune aut' farce qu&eacute; l'Sydney jouit 'tait r&icirc;sibl'ye &eacute;tout. Iun d'ses compangnons d'travas dans l'Impr&icirc;nmthie - un Cannadgien-Fran&ccedil;ais - m&acirc;chait d'la gomme (&quot;chewing gum&quot; en angliais). Il en m'ttait deux-s'trais barres dans sa bouoche en m&egrave;me temps pour en faithe un bouan gros tchias. Il aimait &agrave; sorti prendre l'air d&eacute; temps en temps, et d'vant sorti i' halait l'tchias d&eacute; d'dans sa bouoche et l'cliutait souos l'bord d&eacute; sa tabl'ye d'travas. Eune fais Sydney ram&acirc;ssit l'tchias quandi tch'il 'tait houors, l&eacute; copit en deux atout sa brioche et m&icirc;nt un gob&icirc;n d'savon dans l'mitan et l&eacute; r'freunmit bein.<br/>
<br/>
Quand l'bouanhomme erv&icirc;nt et r'qu&eacute;menchit &agrave; m&acirc;chi san tchias, l'savon fa&icirc;sait des boursouflieuthes et des leunes l&eacute; tou d'sa bouoche, et d&ecirc;gr&icirc;ngolait ava san moton et sus sa c&acirc;saque, et il &ecirc;copissait et r'n&acirc;tchait et fa&icirc;sait des teurbleudes en m&ecirc;me temps! Et quand il eut m&ecirc;nagi &agrave; laver sa bouoche i' c&egrave;rtifyit &agrave; tout l'monde tch'i' pouvait y'aver un si mauvais go&ucirc;t sus la t&egrave;rre, et tch'il 'tait pr&ecirc;t &agrave; assonmer l'maudit sujet tchi li'avait jou&eacute; eune telle vilaine farce!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="gdffarce.html">Les farceurs</A><P>
<li><a href="farche.html">Une Bounne Farche</a><p>
<li><a href="farce.html">Eune farce</a><p>
<li><a href="goodtimes.html">How Mister Piteur had good times in his youth</a><p>
<li><a href="tictac.html">Tic... Tac... Tac...</a><p>
<li><a href="farces_chapelle.html">Des farces dans la chapelle</a><p>
<li><A HREF="raintchivale.html">Un Farceux Raintchiv&acirc;le &egrave;t Ap&egrave;rt</A><p>
<li><a href="paissondavri2.html">Paisson d'Avri</a><p>
<li><a href="cahouain1avri1916.html">Samedi pass&eacute;, comme je prenais un p'tit somme oppr&egrave;s d&icirc;ner</a><p>
<li><a href="paintricks.html">How Piteur tricks the old lady, and the sad result</a><p>
<li><a href="2histoethes.html">Deux histo&egrave;thes d&eacute; man janne temps</a><p>

<li><a href="painheartless.html">Heartless conduct of Jersey farmers</a><p>
<li><a href="mathie.html">L'histouaithe du nouvieau mathi&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

