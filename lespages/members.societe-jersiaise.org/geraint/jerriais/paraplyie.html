<HTML>
<HEAD>
<TITLE>N'oublyie pon vot' paraplyie!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>N'oublyie pon vot' paraplyie!</h2></font></center><p><br>
<a href="tempsvoc.html"><img src="plyie.gif" width="255" height="216" border=0 align="right" alt="la plyie"></a><p>

La plyie tchait dans un temps mouoilli, et ch'est bein seu qu'J&egrave;rri n'est pon du va&icirc;thinn&eacute; du Sahara, et j'avons deux'trais d'gouts d'plyie d&eacute; temps &agrave; aut'. S'lon la sa&icirc;son et l'm&ecirc;tchi, les gens ma&ucirc;dissent l'ieau du ciel ou en sont sou&ocirc;lagis. J'n'avons pon d'monts co&ecirc;ffis d'n&eacute; ou d'rivi&eacute;thes d&eacute; gliaiche pouor garder d&eacute; l'ieau et don ch'est &icirc;mportant qu'la plyie veinge &egrave;rabr&eacute;ver r&eacute;dguli&eacute;thement nos r&ecirc;serveurs.<br>
<br>
M&ecirc;me si ch'est bein n&eacute;cessaithe qu'not' syst&egrave;me dg'ieau sait d'salt&eacute;th&eacute;, j&eacute; n'voulons pon &ecirc;t' tremp&eacute;s coumme un v&acirc;tard quand j'allons boutitchi ou nos prom'ner par les c'm&icirc;ns. N&eacute; v'ch&icirc;n pouortchi qu'l&eacute; paraplyie est ieune des miyeuthes &icirc;nventions du monde &#150; pouor d&eacute; m&eacute; aupr&egrave;s la bike, ch'est l'paraplyie automatique tch'est en t&ecirc;te des contributions m&eacute;canniques &agrave; la civilis&acirc;tion. Nou ponce un p'tit bouton auve l&eacute; p&ocirc;nchet et n&eacute; v'l&agrave; l&eacute; paraplyie tchi s'ouvre &agrave; seule f&icirc;n d'vos abriyer d&eacute; toute d&ecirc;tch&egrave;rque.<br>
<br>
Ch'est un pitchi qu'la civilis&acirc;tion n'a pon jusqu'achteu d&ecirc;b&egrave;rtchi en France o&ugrave;'qu'les pou&ocirc;rres innouothants sembl'yent lus m&ecirc;fier du paraplyie. Av'-ous veu ches touristes Fran&ccedil;ais tch'arrivent en J&egrave;rri et tchi lus tra&ucirc;lent par les c'm&icirc;ns d'la Ville zip&eacute;s dans lus annor&acirc;ques coumme si St. H&eacute;lyi s'trouvait &egrave;s fonds p&egrave;rdus d'eune for&ecirc;t d'plyie? Pouortchi qu'i' n'portent pon un p'tit paraplyie &agrave; la pliaiche d&eacute; lus enfliuber en goretex d&eacute; m&ecirc;me? Sont-i' fos ches Fran&ccedil;ais goretex&eacute;s!<br>
<br>
L&eacute; d'mi&eacute;-bas et l'paraplyie &ecirc;traitement f&egrave;rl&eacute; sont les symboles traditionnels du moussieu Angliais, mais les cheins du campangnard Fran&ccedil;ais sont l'b&eacute;ret et l'long pain. Un long pain n'vos gard&eacute;tha dg&eacute;the au s&eacute;, mais nou n'peut pon faithe d'un paraplyie eune bouonne beurr&eacute;e.<br>
<br>
Et v'l&agrave; tchi prouve qu&eacute; ch'n'est pon seul'ment sus l'pain qu&eacute; l'homme viv'tha, i' vos faut un paraplyie &eacute;tout!<br>
<br>
<br>
<i><a href="jerpoem.html">Geraint Jennings</a></i><br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="parapluie.html">L&eacute; Parapluie du Temps pass&eacute;</a><p>
<li><a href="parapuie.html">Man vieir Parapu&iuml;e</a><p>
<li><a href="manparapuie.html">Man Parapuie</a><p>
<li> <a href="jeanfieuri.html">Le parapuie &agrave; Jean Fieuri</a><p>
<li><a href="juste.html">L&eacute; Juste et l'Injuste</a><p>
<li><a href="fidelle.html">L'Ammin Fidelle</a><p>
<li><a href="flipmaougi.html">Histou&eacute;'the de Flip M&acirc;ougi, et d's&acirc;n parap'y&iuml;e</a><p>
<li><a href="gdfieau.html"> L'Ieau du Ciel</a><p>
<li><a href="manteau.html">L&eacute; temps a hal&eacute; sa c&acirc;saque</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
