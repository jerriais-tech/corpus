<HTML>
<HEAD>
<TITLE>Les trais cats filent lus tr&egrave;me; j'&eacute;thons du fi &agrave; r'teurtre</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les trais cats filent lus tr&egrave;me; j'&eacute;thons du fi &agrave; r'teurtre</h2></font></center><p>

<CENTER><TABLE><TR><TD>
Les trais cats filent lus tr&egrave;me; j'&eacute;thons du fi &agrave; r'teurtre.<br/>
Nou-s'a-t-i' &agrave; &ecirc;t' pouor, s'y'opposer, &ecirc;t' neutre?<br/>
Ch'est-i' d'lanchi d's avanches? Graie d'tchi tout radica?<br/>
Gr&icirc;nmer les hauts jutchis? Ou d'faithe mia&ucirc;ner les cats?<br/>
<br/>
&Egrave;rbourper d's &icirc;nt&eacute;th&ecirc;ts, affli&acirc;trer acant&eacute;<br/>
les pou&ocirc;rres gens ou les riches? J'voulons la bouonne sant&eacute;,<br/>
du louogeais, du transport, du d&ecirc;m'n&icirc;n et d'la p&ecirc;que:<br/>
eune hale d&eacute; politiques of&ucirc;che drann't&eacute;es d'flia&ucirc;m&ecirc;ques<br/>
<br/>
tch'&ecirc;cliaquent en chendres et chiques. Qu'les cats d&ecirc;ca&ucirc;chent pianne-pianne.<br/>
Qu'i' y'ait des djobbes, du ji, d'la ronn'nie pouor les jannes;<br/>
qu'les hannicroches &ecirc;ch&icirc;nment, l's innitchit&eacute;s d&ecirc;-ou&ocirc;lent:<br/>
eune taile pouor tout l'peupl'ye en souaie et halinne-au-cr&ocirc;le.<br/>
<br/>
Des tchestchions pouor l'av'n&icirc;n? Y'en a eune qu&eacute;nouoillie.<br/>
Les cats roua&ucirc;d'dont pus fort. L&eacute; dest&icirc;n cop'tha l'fi.<br/>
<br/>
<p>
<i><a href="jerpoem.html">Geraint Jennings</a></i><p>


</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="sonnet.html">L&eacute; sonnet</a><p>
<li><a href="gjerplianter.html">&Egrave;rplianter ou b&ucirc;chi</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

