<HTML>
<HEAD>
<TITLE>D'&egrave;rtou en J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'&egrave;rtou en J&egrave;rri</h2></font></center><p>

<font size="-1">Le M&eacute;nage &egrave;s Feuvres<br/>
St Ou&euml;n<br/>
<br/>
L&eacute; 3 d'ju&icirc;n, 1978<br/></font>
<br/>


 Moussieu l'R&eacute;dacteu,<br/>

<br/>
 Quand j'&egrave;rv&icirc;ns en J&egrave;rri l'ann&eacute;e p&acirc;ss&eacute;e j'm&eacute; d&ecirc;cliathis chanceux d'pouver continnuer &agrave; viagi en J&egrave;rri dans mes vi&egrave;rs jours. Eh bein, m'y r'v&eacute;l&agrave; acouothe eune fais, un an pus &acirc;gi et j'peux acouo expr&icirc;nmer ma jouaie et l'pli&acirc;isi d&eacute; pouver r'vaie mes vi&egrave;rs anm&icirc;ns et d'&egrave;rmarchi les vi&egrave;rs qu&eacute;m&icirc;ns ich&icirc;n &egrave;s Landes qu&eacute; m's anch&ecirc;tres ont vress&eacute; tant dans l'temps jadis, et sanctifi&eacute;s par lus duthes vies, lus couothage et &icirc;ndustrie.<br/>

<br/>
 Et comme l'ann&eacute;e p&acirc;ss&eacute;e j'peux m'ram&eacute;mouaither qu'en 1955, quatre ans apr&egrave;s la foundation d'L'Assembli&eacute;e d'J&egrave;rriais d&eacute; tchi j'eus l'honneu d'&ecirc;t' l&eacute; preunmi&eacute; S&eacute;gr&eacute;taithe, des v&egrave;rsets &icirc;ntitul&eacute;s  Rafales d&eacute; d'Siez Nous m&eacute; f&ucirc;drent d&ecirc;di&eacute;s dans san dgiexi&egrave;me bullet&icirc;n. N&eacute; v'ch&icirc;n iun d'ches v&egrave;rsets:-<br/>
<br/>
<CENTER><TABLE><TR><TD>
<br/>
 Man vi&egrave;r J&egrave;rri -<br/>
 J'y tcheins -<br/>
 M'&egrave;rv&eacute;lo, ch'est finni! . . .<br/>
 Quarante ans hors au large . . .<br/>
<br/>

<br/>
 J'm'en r'veins pour y mouothi.<br/>
 J&eacute; s'sai l'tou d'La Corbi&eacute;the<br/>
 Dans tchiques s&eacute;maines d'&agrave; ch't heu!<br/>
 J&egrave;rri  o&ugrave;'est qu&eacute; j'sis n&eacute;-<br/>
 Mon doue, mais tchi bonheu!<br/>
<br/>

</TD></TR></TABLE></CENTER>


<br/>
 Eh bein, les quarantes ans hors au large sont pus qu'souoxante &agrave; ch't heu et n&eacute; v'l&agrave; v&icirc;ngt-trais ans d&eacute;pis qu' chu v&egrave;rset fut publiy&eacute; et j'sis r'v&eacute;nu en J&egrave;rri touos l's ans et j'peux acouo dithe J&egrave;rri, o&ugrave;'est qu&eacute; j'sis n&eacute;  mon doue, mais tchi bonheu! Mais quant &agrave; l'id&eacute;e d'y r'v&eacute;n&icirc;n pour mouothi, ch'est aut' affaithe! L&eacute; vi&egrave;r et aimabl'ye Pape Jean XXIII, quand i' l&icirc; fut annonc&eacute; que sa dreine maladie allait &ecirc;t' fatale, d&icirc;t &egrave;s cheins ou d'li qu&eacute; comme autchun jour 'tait bouan &agrave; na&icirc;tre, autchun jour 'tait bouan &agrave; mouothi. Quant &agrave; m&eacute;, j'pense qu&eacute; quand la trompette sonn'na i' faudra patchi mes tailes, qu&eacute; ch&eacute; s'sait en J&egrave;rri ou en Am&eacute;thique, mais si j'avais l'nom du pays ou d'la pliaiche o&ugrave;'est qu&eacute; j'sis pour mouothi, j'n'&icirc;thais janmais l&agrave;  ch'l&agrave; ch'est bein seux!<br/>

<br/>
 H&eacute;las! I' y'a ieu bein des changements duthant ches v&icirc;ngt-trais ans. Pas tant dans La Route des Palli&eacute;thes et La Route des Landes, ouaithe tch'i y'a des ma&icirc;sons qu&eacute; lus anciens propri&ecirc;taithes n'&egrave;rconna&icirc;traient pon. La ma&icirc;son o&ugrave;'est qu' Miss Maugi soulait aver eune cou&ocirc;tuthethie et o&ugrave;'est qu'ma tante et marraine d'Aubert (n&eacute;e Annie L'Feuvre) appr&icirc;nt sa voc&acirc;tion par exempl'ye, a hauchi hardi et est d&eacute;v'nue manni&eacute;thement h&ocirc;tel et aub&egrave;rge. La ma&icirc;son d'f&egrave;rme d'l'aut' c&ocirc;t&eacute; d'la route est embellie. L&eacute; carrefour des Palli&eacute;thes a un coupl'ye d'ma&icirc;sons d'pus. L&eacute; but d'la rue en a ieune &eacute;tout. Au Pallion, eune ma&icirc;son a 't&eacute; honor&eacute;e par l'atchisition du nom d&eacute; P'tit Ch&acirc;t&eacute;. L's anciens n'en r'veindraient pon s'i' pouvaent vaie un ch&acirc;t&eacute;, p'tit ou grand dans lus rue, mais il' &eacute;thaient &agrave; ch&egrave;rchi pour l&eacute; ch&acirc;t&eacute; eune fais entr&eacute;s dans l'bel!<br/>

<br/>
 I' trouvethaient du nouv&eacute; dans Les Landes, les anciens. I' v&egrave;rraient lus vi&egrave;r ch&acirc;t&eacute; d' Gros Nez, mais i' s&eacute; d'mand'daient tch'est qu'est chute haute tour qu&eacute; l's Allemands batiss&icirc;drent pas liain du ch&acirc;t&eacute;. Et pis quand i' veindraient d'l'aut but des Landes i' cr&eacute;thaient qu&eacute; l'Satan a &ecirc;tablyi un fou l&agrave; pour garder les chorchi&egrave;rs cauds au vendr&eacute;di au s&eacute; - l&eacute; vendr&eacute;di &eacute;tant l'jour d&eacute; lus sabbat. Et pis i' v&egrave;rraient un pont &agrave; bascule pour bostchuler les tchuthieux attriotchis l&agrave; par la lueu du feu quand les chorchi&egrave;rs sont &agrave; c&eacute;l&eacute;brer lus inf&egrave;rnals ma&ucirc;faits.<br/>

<br/>
 Pour les gens tchi d'meuthent l&eacute; tou des Landes &agrave; ch't heu, il est tout probabl'ye qu&eacute; rein n'lus semblient dr&ocirc;le, car i' n'y'a pon fort d&eacute; J&egrave;rriais d'restant. Et y'en a mains touos l's ans quand j'&egrave;rv&icirc;ns. Chutte fais ch'est Fra&icirc;nque et Eva L'M&egrave;rquand &agrave; Gros Nez tchi n'sont pus. Ch'tait plia&icirc;sant d'pouver bavarder en J&egrave;rriais d'St. Ou auve ieux quand j'les viyais dans l'bel en p&acirc;ssant.<br/>

<br/>
 Heutheusement qu' les foss&eacute;s restent en pliaiche, orn&eacute;s d&eacute; toutes les sortes d'flieurs et d'v&egrave;rduthe par la natuthe. J'pense tr&eacute;jous qu' ch'est danmage d'aver &agrave; l's' &ecirc;monder quand veint la visite du branquage. Mais i' s'&ecirc;croulent, les vi&egrave;rs foss&eacute;s, et p&egrave;rsonne n&eacute; patha&icirc;t prendre l&eacute; temps d&eacute; r'mett' les pi&egrave;rres en pliaiche. La main d'oeuvre cou&ocirc;te tellement qu&eacute; les f&egrave;rmi&egrave;rs n&eacute; peuvent pus souangni d'un tas d&eacute; p'tits travaux comme dans l'temps jadis. Et n&eacute; v'l&agrave; probabli&eacute;ment la ra&icirc;son pour la dispathition des p'tits troupieaux d'vaques dans la m&acirc;jorit&eacute; des f&egrave;rmes.<br/>

<br/>
 Tch'est qu' j'en pense, des changements? Eh bein, &eacute;tant cons&egrave;rvateur dans l'&acirc;me, j'pou&ocirc;rrais m'graie sans, mais i' faut admettre qu&eacute; l'p&acirc;ssage du temps l's apportent, et j'sis r'conna&icirc;ssant qu&eacute; man vi&egrave;r M&eacute;nage est situ&eacute; dans eune partie d'l'&Icirc;le tchi n'est pon 'couo trop avra&ucirc;n&eacute;e par les activit&eacute;s en consequenche du tourisme.<br/>

<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfertou.html">D'&egrave;rtou en J&egrave;rri</a><p>
<li><a href="gdfdertou.html">D'&egrave;rtou en J&egrave;rri</a><p>
<li><a href="gdfdertou2.html">D'&egrave;rtou en J&egrave;rri</a><p>
<li><a href="gdfdertou3.html">D'&egrave;rtou en J&egrave;rri!</a><p>
<li><a href="gdfdertou4.html">D'&egrave;rtou en J&egrave;rri!</a><p>
<li><a href="gdfdertou1970.html">D'ertou en J&egrave;rri!</a><p>
<li><a href="gdfdertou6.html">D'&egrave;rtou en J&egrave;rri!</a><p>
<li><a href="gdfdertou9.html">D'&egrave;rtou en J&egrave;rri</a><p>
<li><a href="gdfdertou10.html">D'&egrave;rtou en J&egrave;rri</a><p>
<li><a href="gdfdertou11.html">D'&egrave;rtou en J&egrave;rri!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

