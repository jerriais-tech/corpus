<HTML>
<HEAD>
<TITLE>Les Pa&icirc;ssons</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Pa&icirc;ssons</h2></font></center><p>
<CENTER>
<TABLE>
<TR>
<TD>
Les pa&icirc;ssons? Bah, tchi reintchiv&acirc;les!<br>
I' n'sont qu'des laiduthes en &ecirc;c&acirc;les.<br>
L&eacute; j'va d'm&eacute; n'va pon au galop,<br>
Et landrinne coumme la crabe &agrave; co.<br>
La p&egrave;rche est pi&egrave;rcheuse et n'veurt pon<br>
Sa&ucirc;ticoter auve l&eacute; saumon.<br>
Pouortchi p&acirc;ler du gris mulet,<br>
Tch'est un pa&icirc;sson sans &icirc;nt&eacute;th&ecirc;t?<br>
La vie est a&icirc;sie pouor la br&egrave;me;<br>
Sans ji, sans travas, sans probli&egrave;me.<br>
I' vaut mus &icirc;ngnorer l'manchot<br>
Tch'est riditchule et n'fait pon trop.<br>
L&eacute; ba&icirc;ni s'cliute &agrave; san rotchi;<br>
La mouothue mouothitha d'enn'yie.<br>
Les h&icirc;tres oua&icirc;thives n&eacute; tchit'tont dg&eacute;the<br>
L&eacute; confort d&eacute; lus h&icirc;tri&eacute;the.<br>
I' n'faut pon disteurber l'maqu'th&eacute;;<br>
I' veurt tr&eacute;jous rester au liet.<br>
Nou n'trouv'tha janmais des anchouais;<br>
I' sont &agrave; ronflier souos l&eacute; vrai.<br>
Nou ch&egrave;rche en vaine pouor les sardinnes,<br>
Patchies en confort dans lus tinnes.<br>
L&eacute; jean dor&eacute; dort toute la niet,<br>
La matinn&eacute;e et l'arl&eacute;v&eacute;e.<br>
Les andgulles, tout coumme les orm&egrave;rs,<br>
R'posent lus t&ecirc;tes sus lus ouothili&egrave;rs.<br>
L&eacute; dauph&icirc;n s'c&acirc;rre bein hors d'la vaie;<br>
L&eacute; pourpais dort.... coumme un pourpais.<br>
Nou-s'&egrave;rm&egrave;rque a&icirc;siment l&eacute; vra,<br>
Viyant qu'il est en pyjamas.<br>
La truite? N'en v'l&agrave;-t-i' un &icirc;ngnot,<br>
Tout coumme l&eacute; cheurque et l&eacute; v'licot!<br>
L&eacute; l&icirc;n est laid; la pliaie n'plia&icirc;t pon;<br>
Il en est d'm&ecirc;me pouor l&eacute; lanchon.<br>
La carpe, l&eacute; fli&ecirc;tan et l'orfi;<br>
Nou dithait bein qu'i' n'valent pon chi.<br>
La gr&ocirc;sse ch&egrave;rvette et l&eacute; h&eacute;than;<br>
J'les envi&ecirc;thais au tchu au tchian.<br>
L&eacute; bar? La fly&icirc;nte? L'&ecirc;taile d&eacute; m&eacute;?<br>
Belle d&ecirc;b&acirc;te! J'en ai ieu assez!<p>
&nbsp;<p>

<i><a href="jerpoem.html">Geraint Jennings</a><br>
Janvyi 2003<p></i>

</TD>
</TR>
</TABLE>
</CENTER><p>
<br>
<font size="2">J'lius eune po&eacute;sie Anglia&icirc;che auve l&eacute; titre &#147;The Water Zoo&#148; par Evoe (E.V. Knox), un auteu qu'j'aime bein, et i' m'v&icirc;nt &agrave; l'id&eacute;e d'&ecirc;crithe eune sorte d&eacute; r&ecirc;ponse.<br></font>

&nbsp;<p>
<div align="center"><img src="marchiapaisson1.jpg" height="350" alt="L'Marchi &agrave; Pa&icirc;sson" title="" /></div>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="paissons.html">Les pa&icirc;ssons en J&egrave;rriais</a><p>
<li><a href="recolte.html">La R&eacute;colte du paisson</a><p>
<li><a href="1000maquthe.html">J't'aime mille fais mus qu'man maqu'th&eacute;</a><p>
<li><a href="mevoc.html">La m&eacute; en J&egrave;rriais</a><p>
<li><a href="grevevoc.html">Sus la gr&egrave;ve en J&egrave;rriais</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
