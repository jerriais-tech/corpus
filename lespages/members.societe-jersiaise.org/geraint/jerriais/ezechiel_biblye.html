<HTML>
<HEAD>
<TITLE>Ez&eacute;chiel</TITLE>
<META  name="keywords" content="JÃ¨rriais, Jersey language, langue jersiaise, Bible">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ez&eacute;chiel</h2></font></center><p>

<center><font color="#215e21"><h3>Chapitre 1, v&egrave;rsets 15-21</h3></font></center>
Assa, coumme j'tais &agrave; dgetter les quat' &ecirc;m&acirc;nues, j'vis eune reue du bord des &ecirc;m&acirc;nues, ieune pouor ch&acirc;tcheune. Et l'appathence et l'griyage des reues 'taient coumme un b&egrave;ryl; toutes les quat' 'taient d'm&ecirc;me pouor l'appathence d&eacute; tchi qu'i' 'taient gr&eacute;es, et v'l&agrave; tchi r'sembliait &agrave; eune reue tch'est dans eune aut' reue. Toutes les quat' avanchaient drait d'ssus sans faithe un var. Et j'vis qu'il' avaient des bords, et les bords des quat' 'taient touos remplyis d'i&egrave;rs. Et coumme les &ecirc;m&acirc;nues lus arroutaient, les reues boulaient acant&eacute; ieux, et quand l's &ecirc;m&acirc;nues lus avolaient, les reues lus avolaient &eacute;tout. Il' allaient par touos les bords qu'i' 'taient so&ucirc;ffli&eacute;es, et les reues lus avolaient acant&eacute; ieux viyant qu'lus so&ucirc;ffl'ye 'tait dans les reues. Quand ches'-ch&icirc;n avanchaient, ches'-l&agrave; y'allaient &eacute;tout, et quand ches'-ch&icirc;n lus arrouaient, ches'-l&agrave; lus arrouaient &eacute;tout, et quand ches'-ch&icirc;n lus avolaient, les reues lus avolaient acant&eacute; ieux viyant qu'lus so&ucirc;ffl'ye 'tait dans les reues.<p>
&nbsp;<p>
&nbsp;<p>

<center><font color="#215e21"><h3>Chapitre 6, v&egrave;rset 4</h3></font></center><p>

Et vos aut&eacute;s s'sont d's&egrave;rt&eacute;s et vos &ecirc;tendp&egrave;rques au sol&eacute; s'sont d's&ecirc;tchilbou&ecirc;tchies; et j'piqu'sais bas vos hoummes machacr&eacute;s l'avant &agrave; vos &ecirc;m&acirc;nues.<br/>
&nbsp;<p>
&nbsp;<p>


<center><font color="#215e21"><h3>Chapitre 11, v&egrave;rset 2</h3></font></center>
Tchi d&icirc;thent, &quot;Achteu ch'n'est pon pouor b&acirc;ti des ma&icirc;sons: chutte ville-ch&icirc;n est l'pot et j'sommes la viande, nous.<p>
&nbsp;<p>
&nbsp;<p>



<center><font color="#215e21"><h3>Chapitre 27, v&egrave;rsets 1-11</h3></font></center><p>

La pathole du Seigneu m'&egrave;rv&icirc;nt et m'dit, &quot;Achteu, fis d'homme, plieuthe Tythe, et di &agrave; Tythe, tchi s'm&acirc;te &agrave; la porte d'la m&eacute; &agrave; bardg&icirc;ngni auve les peupl'yes l&eacute; tou des c&ocirc;tes, n&eacute; v'ch&icirc;n chein qu'l&eacute; Seigneu t&eacute; dit: Oh Tythe, tu'as dit, 'J'sis la bieaut&eacute; entout.' Tes bords sont dans l'tchoeu des mers, tes b&acirc;tisseurs t'a gr&eacute;e la bieaut&eacute; entout. Il' ont gr&eacute;e ta bord&acirc;le en bouais d'sap&icirc;n d'S&eacute;nir; il' ont pr&icirc;ns du c&egrave;dre du Liban &agrave; seule f&icirc;n d&eacute; t'gr&eacute;e un m&acirc;t; il' ont gr&eacute;e t's avithons en tch&ecirc;ne d&eacute; Bachan; il' ont gr&eacute;e tes plianchais en bouais d'p&icirc;n d'Chypre auve du pliatchet d'ivi&eacute;the. Ta vaile, ha&ucirc;l&icirc;ndgie coumme eune couleu, 'tait en f&icirc;n l&icirc;n brod&eacute; d'&Ecirc;gypte, et t's abat-jours des c&ocirc;tes d'Elichah 'taient blius et pourpres. Les gens d'Sidon et d'Arvad 'taient tes nageurs d'bat&eacute;, et d's hommes avis&eacute;s d'Z&eacute;m&egrave;r 'taient en t&eacute; &agrave; t's&egrave;rvi d'pilotes. Les vi&egrave;rs et l's au-faits d'G&eacute;bal 'taient en t&eacute; &agrave; calfa&icirc;ter tes cou&ocirc;tuthes; touos les navithes d'la m&eacute; auve lus mathinni&egrave;rs 'taient en t&eacute; &agrave; bardg&icirc;ngni tes marchandises. La P&egrave;rse et Lud et Put 'taient dans t'n arm&eacute;e coumme tes soudards; i' pendaient lus &ecirc;tchussons et helmes en t&eacute;; i' t'baillaient ta glouaithe. L's hoummes d'Arvad et t'n arm&eacute;e 'taient sus tes muth&acirc;les tout l'tou, et l's hoummes d&eacute; Gamad 'taient dans tes tours; i' pendaient lus &ecirc;tchussons sus tes muth&acirc;les en t'griyant la bieaut&eacute; entout.<br/>
&nbsp;<p>
&nbsp;<p>

<center><font color="#215e21"><h3>Chapitre 33, v&egrave;rset 21</h3></font></center><p>
Dans la douzi&egrave;me ann&eacute;e d'not' exil, au dgi&ecirc;xi&egrave;me mais, l'ch&icirc;ntchi&egrave;me jour du mais, tchitch'un tchi s'tait &ecirc;capp&eacute; d'J&eacute;thusalem v&icirc;nt &agrave; m&eacute; et dit, &quot;La ville a tch&eacute;e!&quot;<br/>
&nbsp;<p>
&nbsp;<p>

<center><font color="#215e21"><h3>Chapitre 34, v&egrave;rsets 25-31</h3></font></center><p>
J&eacute; f'thai auve ieux eune alliance d&eacute; paix et j'forbannithai les b&ecirc;tes sa&ucirc;vages; &eacute;pis i' d'meuth'thont en se&ucirc;th't&eacute; dans l&eacute; d's&egrave;rt et lus t&acirc;n'nont dans les boua&icirc;s'sies. J'env'y&ecirc;thai la plyie s'lon sa sa&icirc;son et j'env'y&ecirc;thai l's achies s'lon lus sa&icirc;son, d's achies d'b&eacute;n&eacute;diction. Et l's arbres du gard&icirc;n b&acirc;dront lus frits et la t&egrave;rre b&acirc;dra sa su&eacute;e d's&eacute;n avo&ucirc;t. I' s'sont asse&ucirc;th&eacute;s dans lus pays et i' s'sont asse&ucirc;th&eacute;s qu&eacute; m&eacute; j'sis l'Seigneu quand j'b&ucirc;ch'chai lus joutchets et les lib&eacute;th'thai des mains des cheins tchi l's avaient enhala&ucirc;d&eacute;s en escliavitude. I' n's'sont d'aut' pill&eacute;s par l's &ecirc;trangi&egrave;rs; i' n's'sont d'aut' d'vouoth&eacute;s par les b&ecirc;tes du pays; i' d'meuth'thont en se&ucirc;th't&eacute; et fis d'&acirc;me n'les &ecirc;ffrit'ta d'aut' J'lus b&acirc;drai des cli&ocirc;s&eacute;es pa&icirc;sibl'yes et i' n's'sont d'aut' affanm&eacute;s et n'&eacute;thont d'aut' &agrave; st&eacute;ner l's &icirc;nsultes des &ecirc;trangi&egrave;rs. I' saithont qu&eacute; m&eacute;, l'Seigneu lus Dgieu, j'sis acant&eacute; ieux et qu'ieux, l's &ecirc;fants d'Isra&euml;l, i' sont man peupl'ye, qu'l&eacute; Seigneu Dgieu dit. Ous &ecirc;tes mes br&eacute;bis, les br&eacute;bis d'mes c&ocirc;tis, et m&eacute; j'sis vot' Dgieu, qu'l&eacute; Seigneu Dgieu dit.<br/>
<br/>
&nbsp;<p>
&nbsp;<p>

<center><font color="#215e21"><h3>Chapitre 38, v&egrave;rset 23</h3></font></center><p>
Et j'mouontr&eacute;thai don ma grandeu et ma saint't&eacute;, et j'm&eacute; f'thai conna&icirc;t' &agrave; la veue d'bein des n&acirc;tions. &Eacute;pis i' saithont qu&eacute; j'sis l'Seigneu.<br/>
<br/>
&nbsp;<p>
&nbsp;<p>


<center><font color="#215e21"><h3>Chapitre 40, v&egrave;rsets 2-13</h3></font></center><p>
<br/>
Dans les visions du Bou&ocirc;n Dgieu i' m'emportit au Pays d'Isra&euml;l et m'm&acirc;tit sus un bein haut mont sus tchi y'avait, &agrave; chein tchi patha&icirc;ssait, un b&acirc;tisse coumme eune ville endrait m&eacute;. I' m'y'apportit et j'vis un houmme auve eune minne d&eacute; tchuivre, un plionmet  &agrave; la main et eune p&egrave;rque &eacute;tout, et i' 'tait apitchi dans l'uss'sie et l'homme m&eacute; dit, &quot;Fis d'houmme, vai atout tes i&egrave;rs et ouai atout tes ouothelles et r'm&egrave;rque bein tout chein qu&eacute; j'm'en vais t'mouontrer, ch'est en tchi tu'es v'nu ich&icirc;n &agrave; seule f&icirc;n qu&eacute; j't'en mouontre et qu'tu'en raconte tout chein qu'tu vai &egrave;s &ecirc;fant d'Isra&euml;l.&quot; Et y'avait eune muth&acirc;le tout l'tou du d'houors d'la ma&icirc;son et &agrave; la main d'l'houmme y'avait eune p&egrave;rque si&ecirc;x coutes d&eacute; long et un coute et eune main d&eacute; la&icirc;ze et i' m'suthit l'b&acirc;tisse d&eacute; bort'-en-aut': eune p&egrave;rque d&eacute; la&icirc;ze; et d&eacute; haut en bas: eune p&egrave;rque d&eacute; haut. &Eacute;pis i' v&icirc;nt &agrave; l'uss'sie sus l'&Ecirc;st et montit les d'gr&eacute;s et i' m'suthit l'pas d'l'us: eune p&egrave;rque d&eacute; la&icirc;ze. Et la ma&icirc;son d'garde avait eune p&egrave;rque d&eacute; long et eune p&egrave;rque d&eacute; la&icirc;ze et y'avait du run d'ch&icirc;n coutes entr&eacute; l's appart&egrave;nements; l&eacute; pas d'l'us du bord d'l'all&eacute;e d&eacute; d'dans l'us avait eune p&egrave;rque d&eacute; la&icirc;ze. Et i' m'suthit l'all&eacute;e d&eacute; d'dans l'us: huit coutes; et ses pili&egrave;rs: deux coutes; l'all&eacute;e 'tait en d'dans d'l'us. Et y'avait trais appart&egrave;nements d'l'us d'l'&Ecirc;st d'chu bord-ch&icirc;n et trais d'chu bord-l&agrave;; touos les trais 'taient d'la m&ecirc;me grandeu et les pili&egrave;rs d'chu bord-ch&icirc;n et d'l'aut' bord 'taient d'la m&ecirc;me grandeu. Et i' m'suthit l'uss'sie: dgi&ecirc;x coutes d&eacute; la&icirc;ze; et la mont&eacute;e d'l'us avait treize coutes d&eacute; long. Et l'run l'avant &egrave;s appart&egrave;nements: un coute d&eacute; chu bord-ch&icirc;n et un coute d&eacute; chu bord-l&agrave;; et l's appart&egrave;nements: si&ecirc;x coutes d&eacute; chu bord-ch&icirc;n et si&ecirc;x coutes d&eacute; chu bord-l&agrave;; et i' m'suthit l'us du dri&eacute;the d'un appart&egrave;nement au dri&eacute;the d&eacute; l'aut': v&icirc;ngt-ch&icirc;n coutes d&eacute; la&icirc;ze d'us en us.<br/>
<br/>

&nbsp;<p>
&nbsp;<p>
<center><font color="#215e21"><h3>Chapitre 47, v&egrave;rset 9</h3></font></center><p>

Et i' s'adonn'na qu&eacute; tout chein tchi vit et r'mue, n'&icirc;mporte iou qu'ches cannieaux veindront, &eacute;tha la vie; et y'&eacute;tha un tas d'pa&icirc;ssons &agrave; cause qu&eacute; l's ieaux y veindront et lus affinn'y&ecirc;thont, et tout &eacute;tha d'la vie n'&icirc;mporte iou qu'l&eacute; cann&eacute; veindra.<br/>
<br/>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="ezechiel37.html">Ez&eacute;chiel, Chapitre 37, v&egrave;rsets 1-12</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
