<HTML>
<HEAD>
<TITLE>La Tonnelle</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Tonnelle</h2><br/></font></center><p>

Quand l's'Etats si&egrave;gent la Merrienne liet les rapports dans la g&acirc;zette mot par mot, &eacute;pis, quand oulle a fini ou s'met &agrave; voul&eacute; sav&eacute; pourtchi chonnechin, pourtchi chonna et pourtchi l'autre chose, et tr&eacute;jous ou pathait craithe que j'peux donn&eacute; une raiponse satisfaisante &agrave; ses tch&eacute;stchons.<br/>
<br/>
Ou qu'menchit hier au s&eacute; par d'mand&eacute; si l's'Etats avaient absol&ucirc;ment p&eacute;rdu la t&ecirc;te. Oulle avait liut qu'un certain comit&eacute; avait d'mand&eacute; trais chents mille louis pour b&acirc;ti des maisons pour lou&euml;, et ou n'pouvait pas en r'venin.<br/>
<br/>
"Trais chents mille louis!" ou s'fit. "Y'a tchique trompe, Ph'lip. Ch'est trais mille au tout p&ucirc;s. La g&acirc;zette ne d&eacute;v'thait pas faithe de patheilles m&ecirc;prinses. J's'y bein &agrave; m&ecirc;me de l&ucirc;s &ecirc;crithe."<br/>
<br/>
"La g&acirc;zette n'a pas fait d'm&ecirc;prinses," j'l'y dit. "Quand nou s'met &agrave; b&acirc;ti des maisons au jour d'agniet y'a des couotage, &eacute;pis n'oublie pas qu'les gens d'ach'teu veulent tchiquechose d'extra. Y l&ucirc;s faut tout sortes de ramass'sie, et, sans doute un bathroom pour chaque maison, avec de l'iau bouillante &agrave; toutes heuthes du jour."<br/>
<br/>
"Des bathroom," ou s'fit. "J'n'en avons pas nous d'chu tracas-l&agrave;, et pourtant je n'sommes pas des salopes. Le grand bashion a nier-beurre nos a tr&eacute;jou fait, comme y faisait pour nos vieilles gens. Et une fais par mais est souvent assez."<br/>
<br/>
"Pas pour les gens d'ach'teu," j'l'y dit. "Ch'est iun par jour, et m&ecirc;me tchiquefais deux."<br/>
<br/>
Et bein ch'est d'sales gens," ou dit. "Mais m&ecirc;me ach'teu je n'comprends pas chutte &ecirc;norme somme-l&agrave;. Combain don d'chais maisons tch'ils ont id&eacute;e d'b&acirc;ti?"<br/>
<br/>
"Je ne sais pas tout-&agrave;-fait," j'l'y dit, "et il est probablye que l'comit&eacute; ne l'savent pas ieux-m&ecirc;mes. Mais y n'se g&egrave;nent pas car y savent tr&eacute;jous que quand y n'r&eacute;stetha rain dans l'coffrefort, nos charmants Etas s'sont tr&eacute;jous pr&ecirc;ts &agrave; le r'emplyi, ch'est-&agrave;-dithe s'y n'ont pas fait banq'route devant."<br/>
<br/>
"Ou s'y n'sont pas tout enfreum&eacute;s &agrave; l'&acirc;sile," ou dit. "Mais y'a une autre chose que j'ai veu dans la g&acirc;zette, Ph'lip. Y pathait qu'nou s'en va b&acirc;ti une &ecirc;norme tonnelle du Weighbridge jusqu'au bas du Mont d'la Trin't&eacute;. Dis-m&eacute;, j't'en prie, que ch'n'est pas vrai."<br/>
<br/>
"Ah, Merrienne," j'l'y dit, "si-fait ch'est vrai. Ch'est d&eacute;cid&eacute;, et l'travas est m&ecirc;me qu'menchi. Y paithait qu'la djobbe prendra djais-huit mais."<br/>
<br/>
"Dis djais-huit ans," ou s'fit. "Mais ach'teu tch&egrave;s qu'y s'en va arriv&eacute; dans la saison? Comme tu l'sais toutes les patates de la Trin't&eacute; sont port&eacute;es au bridge par chutte route-l&agrave;. Pouorront-y continu&eacute; d'm&ecirc;me, ch'est-&agrave;-dithe pourront-y p&acirc;ss&eacute; en d's&ucirc;s d'la tonnelle sans autchune crainte de s'trouv&eacute; dans l'fond d'un creux de vingt &agrave; trente pids?"<br/>
<br/>
J'l'y dit que j'n'avais pas ocquo yeu l'temps de prendre des renseignements, mais que j'pou&ocirc;rrais y'en dithe p&ucirc;s long une fais qu'j'&eacute;thais tait en ville. "Y'a une chose," je continuit, "et ch'est qu'si la route du bas d'la Trin't&eacute; jusqu'au weighbridge n'est pas ouv&eacute;rt &egrave;s f&eacute;rmiers, y'&eacute;tha un dr&ocirc;le de pit&eacute; dans l'haute d'la saison."<br/>
<br/>
"Che s'sa pi&egrave;the qu'un pit&eacute;," ou dit "Che s'sa, comme d&icirc;sait l'pr&eacute;dicateur aut'fais, un vrai patafais. Mais p't'&ecirc;tre tch'y cre&ucirc;s'sont avant assez pour que les lorries et les vans p&acirc;ss&eacute; en seuz't&eacute;."<br/>
<br/>
"V&egrave;the," j'l'y dit, "et p't'&ecirc;tre &eacute;tout qu'les fond&acirc;tions des maisons le long d'la route, et les muthailles craq'thont, comme ils ont d&eacute;j&agrave; fait &agrave; p&ucirc;s d'un bord. Si chonna s'arrive, ma fille, y'&eacute;tha b&eacute;t&ocirc;t des Remontrances d'vant la Cour Royale, mais y faut craithe que l'ing&eacute;nieurs emplyi&eacute;s par le Comit&eacute; d'la Sant&eacute; Publique savent tch&egrave;squ'y font. Dans d'path&eacute;illes djobbes y faut s'fi&eacute; s&ucirc;s l's'exp&eacute;rts."<br/>
<br/>
"Eh bein," ou dit, "quant &agrave; m&eacute;, j'n'ai autchune fouai dans chais exp&eacute;rts, et j's'y p&ocirc;sitive que d'vant qu'chutte tonnelle-l&agrave; s'sait finie, l'Comit&eacute; d'la Sant&eacute; Publique voudra la vaie tu sais bein iou."<br/>
<br/>
Eh, Moussieu, ch'est-l&agrave; m'n'opinion &eacute;tout.<br/>
<br/>
<i><a href="lebrocq.html">PH'LIP</a></i><br/>
<i>1/5/1954</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdftasdsou.html">Les d'vis du Bouan'homme George</a><p>
<li><a href="gdfsou.html">Les d'vis du Bouan'homme George</a><p>

<li><a href="gdfprix.html">Des prix fos!</a><p>

<li><a href="gdfdepenses.html">Tchi d&ecirc;penses!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

