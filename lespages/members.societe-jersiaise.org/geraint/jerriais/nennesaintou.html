<HTML>
<HEAD>
<TITLE>Nenn&eacute; d'Saint-Ou</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nenn&eacute; d'Saint-Ou</h2><br>
Sa Chanson<br></font></center>
<br>
Sc&egrave;ne. - La bouonne-femme Nenn&eacute; est assise &agrave; filer auve sen rouet, dans une carre de la pus grande salle du Coll&egrave;ge. Oulle a sa catte, respect l'honneu que j'vos deit, aupr&egrave;s d'li&eacute;, et pathait heutheuse coume not'e Reine (le bouon Gyi v&egrave;ille la pr&ecirc;server) qu'a sen portrait de l'aut'e but.<br>
<br>
Nenn&eacute; chante, et la catte roune, le rou&egrave;t &egrave;ttouot bat l'temps. Tout chu monde, grands et p'tits, pi&ecirc;ssants et maigres, mille-souty&egrave;res et pouores gueux (respect votre honneu), qui veinnent v&eacute;ir chutte huity&egrave;me merveille, - l'exhibition de J&ecirc;rry, - la r'gardent par miraclle, et disent: &#147;Le v'la Nenn&eacute;.&#148; Faut-i d'mander s'oulle est fiethe coume un -------------- sus du v'lous?<br>
<br><CENTER><TABLE><TR><TD>


File et file, men p'tit rou&egrave;t,<br>
Ma t&acirc;che est b&eacute;t&ocirc;t finie;<br>
Filant d'jeu, et ouvrant d'ni&egrave;t,<br>
J'ai t-i saccagi ma vie!<br>
Pouore vieille, &agrave; nonante ans<br>
Je n'sis pon bein r&ecirc;solue;<br>
J'ai veu bein des sortes d'temps<br>
Devant v'nin au but d'ma rue.<br>
<br>
Je fu n&egrave;e le <a href="janvi.html">six d'Janvi</a>,<br>
M&ecirc;me jeu et m&ecirc;me ann&egrave;e<br>
Que Rull'court* vint en J&eacute;ry:<br>
I fut r'chu &agrave; s'n-arriv&egrave;e,<br>
Car il ieut du feu saqui<br>
D'vant qu'l'affaithe fut finie;<br>
Ch'&eacute;tait l&agrave; dans l'<a href="royal_square.html">Vi&egrave;r-marchi</a><br>
Que Pierson perdit sa vie.<br>
<br>
Ch'n'est pon que je m'en r'souveins,<br>
J'l'ai oui conter &agrave; men p&egrave;the:<br>
Car il eut un div&egrave;rs train;<br>
Ch'tait quthieux dans ouir l'histouethe.<br>
J'en ai accouo un fusi<br>
Qui fut prins &agrave; la <a href="batjer.html">bataille</a>.<br>
Et, ma fei, j'en ai d'l'orgui,<br>
Quoeque ach'teu ch'seit rein-qui-vaille.<br>
<br>
J'ai un p'tit miot d'ambition;<br>
Quthieuse &egrave;ttouot de ma sorte,<br>
J'voulais v&ecirc;ir l'exhibition;<br>
Mais am forche est quasi horte.<br>
Enfin, d&eacute;vrai, j'ai gagni<br>
Jusqu'&agrave; l'us de chu coll&egrave;ge<br>
Qui pathait coume un magni:<br>
Me doun'nous, s'ouos-pllait, un si&egrave;ge?<br>
<br>
Quaithe, ou fauteuil, ou sofa;<br>
V&egrave;ille, ou fieillie, ou scabelle,<br>
Auqu'un de ch&ecirc;s-l&agrave; me f'tha;<br>
Quand che s'thait sus d'la madelle,<br>
Pourveu qu'j'eusse un sectin d'sus,<br>
Je me trouv'thais bein assise,<br>
Bein-niadret, et jamais mus<br>
Que si j'tais sus de la plise.<br>
<br>
File et file, men p'tit rou&egrave;t,<br>
File et file coum' la vie;<br>
Faisons tous not' d'v&eacute; ani&egrave;t;<br>
Quand la journ&egrave;e s'tha finie,<br>
Demain, i faut l'esp&eacute;ther,<br>
Tasn&egrave;s en paix souos la bieste,<br>
Chein qu'j'avons &agrave; enduther,<br>
S'tha changi en jours de f&ecirc;te.<br>


</TD></TR></TABLE></CENTER>
<br>
P.S. - Nenn&eacute; en quittant touos ses bouons amins pour s'en r'touonner &egrave;s landes de Grosn&egrave;z, ermercie la bouonne d&eacute;mou&ecirc;selle qui lie dounit sa bonn&egrave;tte, sen bedgaine, et sen cotillon, et le bouon Moussieu qui lie f&icirc;t un rou&egrave;t; et ou fait &agrave; tous une longue r&eacute;v&eacute;rence.<br>
<br>
&nbsp;<p>
<i><a href="legros.html">A.A.L.G.</a></i><br>
<br>
&nbsp;<p>
* Le <I>grand baloque</I> de m'n-anmin Flippe.<br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dialogue.html">Dialogue entre Jeanneton de St. Saouvoeux et N&eacute;nai de Saint-Ouan</a><p>
<li><a href="dialog2.html">Dialogue entre Jeanneton et Nainai, des Paraisses de Ste.-Marie et St.-Ouen, le 2 Octobre 1811</a><p>
<li><A HREF="st_ouen.html">St Ou&euml;n</A><p>
<li><a href="femme.html">La femme</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
