<HTML>
<HEAD>
<TITLE>Les Tra&icirc;neurs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Tra&icirc;neurs</h2></font></center><p><br>
<CENTER><TABLE><TR><TD>
Eh bein chutte fais d'j&agrave;, Mess Bisson,<br>
Faut qu'j'admette qu'ou z'avez raison<br>
Dans votre articl'ye &#147;Les Colporteurs,&#148;<br>
Car m'est avis qu'il est grand temps<br>
Qu'n'ou zen finisse ov' touos ches gens<br>
Tchi sont tout l'temps &agrave; vot <i>knocker</i>!<br>
<br>
Marchands d'paisson et d'rouoge h&ecirc;th'ang,<br>
Marchands d'vaisselle, docteurs &agrave; tchan,<br>
Marchans d'portraits, clippeurs d&eacute; gh'vaux,<br>
Marchands d'lachets, et chercheurs d'os,<br>
Marchands d'fi d'laine, et d'blianc savon,<br>
Marchands d'toutes sortes, - you don qu'j'allons?<br>
<br>
Toutes les dem'yeuthes, y'a tchic marchand<br>
Qui s'pr&eacute;sente &agrave; - <i>la porte d&eacute; d'vant</i><br>
Pour vous offri ch'qu'ou n'voulez pas<br>
En vos faisant mille embarras<br>
D'vant s'en raller en boulant d'z'iers<br>
Assez pour faithe peux &egrave;s aviers.<br>
<br>
Quand vot' femme est embarrass&egrave;e<br>
A fricachi une castroll&egrave;e<br>
D'sausiches ou d'cr&ecirc;pes pour l&eacute; diner<br>
Tchic pe&ucirc;lle est seux d&eacute; v'nin chiner<br>
Un tas d'p&ecirc;qu'thie, - Et quand ou r'vein<br>
L'fricot, qu'a happ&egrave;, n'vaut pus rein!<br>
<br>
I' sembl'ye qu'i' cho&egrave;sissent lus moment<br>
Pour vos badrer, - et bein souvent,<br>
Ch'est quand n'ou z'attend d'la visite...<br>
N&eacute; v'la l'<i>knocker</i>, - ou z'allez vite <br>
Laver vos mains et vos bringi...<br>
D'vant qu'erch&eacute;ver - savous bein tchi?<br>
<br>
P't&ecirc;tre un p&acirc;illi&egrave;re, ov des vi&egrave;rs ticl'yes<br>
Ou un vendeur d'divers articl'yes,<br>
Un vi qui veurt des tchaithes &agrave; r'graie,<br>
Ou une marchande d&eacute; vi&egrave;rs portraits...<br>
Et touos les jours, j'vos en r&ecirc;ponds,<br>
Ou verrez vingt tra&icirc;neurs d'oignons!<br>
<br>
<br>
<I><a href="ejluce.html">Elie</a><br>
</I><br>
</TD></TR></TABLE></CENTER>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="fatal.html">Le Fatal Lundi</A><p>

<li><a href="tapealus.html">Tape &agrave; l'Us</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
