<HTML>
<HEAD>
<TITLE>Chenna d&eacute;pend</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Chenna d&eacute;pend</h2></font></center><p>
<br/>

L'anm&icirc;n Peter Body, dans s'n articl'ye sus la G&acirc;zette du S&eacute; du 28 d'Avri, &ecirc;crivit qu'i' y'a des gens d'J&egrave;rri tchi d&eacute;testent la nomm'thie &quot;dependency&quot; et qu'ch'est pus &agrave; co du niol&icirc;n d'nos app'ler eune &quot;dependency&quot; viyant qu&eacute; j&eacute; n'sommes pon att&icirc;nts au Rouoyaume Unni et qu'not' gouv&egrave;rn&eacute;ment n'est dg&eacute;the att&icirc;nt &agrave; la Couronne.<br/>
<br/>
Mais tch'est qu'est J&egrave;rri? Chenna d&eacute;pend. Bein seux qu'ch'est l'pays tchi m'a donn&eacute; l'jour, mais j'n'avons pon chu mot &quot;dependency&quot; dans les dictionnaithes. J'sommes-t-i' eune appart&eacute;nance d'la Couronne? Ch'est cliai qu'eune ma&icirc;son peut aver, coumme ch'est d&ecirc;crit dans des contrats, d's offices et d's appart&eacute;nances, mais nou dithait-i' qu&eacute; j'sommes eune tch&egrave;rqu&eacute;thie, un appotis ou un hangar? Ouaithe qu&eacute; j'ayons d's Offici&egrave;rs d'la Couronne, j&eacute; n'sommes pon d's offices d'la Couronne. Et coumme l&eacute; Sieur Body avait r'm&egrave;rtchi, y'a pus en J&egrave;rri qu'des offices.<br/>
<br/>
Coumme tchi d&ecirc;pa&ucirc;tchi tout chenna? Y'a des pays tch'ont d's &ecirc;tats associ&eacute;s - par exempl'ye les &Icirc;les Cook sont associ&eacute;es auve la Nouvelle Z&eacute;lande, et l's &Ecirc;tats F&eacute;d&eacute;th&eacute;s d'la Micron&eacute;sie sont associ&eacute;s auve l's &Ecirc;tats Unnis. Du temps du colonnialisme, y'avait toutes les manni&eacute;thes d'associ&acirc;tion auve des t&egrave;rritouaithes. En &Icirc;nde, les &Ecirc;tats &egrave;s Pr&icirc;nces n'taient pon formellement eune partie d'l'&Icirc;nde Britannique mais i' 'taient des fieux souos l'Empithe. &Eacute;pis y'avait touos les colonnies, l's &ecirc;tats prot&eacute;gis et d'aut's t&egrave;rritouaithes sou&ocirc;t'nus par l'pouv&eacute; colonnialiste.<br/>
<br/>
L'&icirc;mportant, ch'est qu&eacute;, nous, j&eacute; n'vivons pon &egrave;s d&ecirc;pens du Rouoyaume Unni. Nan, j&eacute; n'sommes pon d&ecirc;pensi&egrave;rs, car les J&egrave;rriais saithont couoyer, sustout d'un temps finnancyi &agrave; pendard coumme j'conna&icirc;ssons achteu. Si l'Rouoyaume Unni n'voulait d'aut' d&ecirc;pa&ucirc;ter pouor asse&ucirc;ther la souongn&ecirc;thie des siens &agrave; l'&ecirc;trangi, la manni&eacute;the d'la f&icirc;n d'l'accord sus la sant&eacute; 'tait coumme nou nos avait d&ecirc;patchi san mouoch&eacute; d'ch&icirc;n carres l'trav&egrave;rs du m&ucirc;s&eacute;. Assa, not' lian auve l&eacute; Rouoyaume Unni n'est d'aut' fiabl'ye.<br/>
<br/>
Et si pouor achteu, j'sommes acouo ho&ucirc;tchis ou crochet&eacute;s &agrave; un cro d'l'aut' bord du Ch'na, ch'est &agrave; nos d&ecirc;pi&ecirc;ter &agrave; seule f&icirc;n d'nos d&ecirc;pendre!<br/>
<br/>
<i><a href="jerpoem.html">Geraint Jennings</a>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="fedetha.html">F&eacute;d&eacute;tha dans l&eacute; Ch'na?</a><p>
<li><a href="couljer.html">La couleu d'J&egrave;rri</a><p>



</ul>
</font>

&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
