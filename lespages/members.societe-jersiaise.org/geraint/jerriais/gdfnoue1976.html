<HTML>
<HEAD>
<TITLE>Nou&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nou&eacute;</h2></font></center><p>
<img src="noue/noue_arbre2.jpg" width="210" height="400" alt="" title="" align="right" />
<font size="-1"><i>San Antonio, Texas,</i><br/>
<i>U.S.A.</i><br/>
<i>L&eacute; 18 d&eacute; d&eacute;zembre, 1976.</i><br/></font>
<br/>
Moussieu l'R&eacute;dacteu,<br/>
<br/>
Un vi&egrave;r diton nouos dit qu'&agrave; forche d&eacute; truncer, Nou&eacute; veint tr&eacute;jous. Eh bein, l&eacute; temps s'p&acirc;sse si vite &agrave; m'suthe qu&eacute; nou vieillit qu&eacute; l'bieau jour d&eacute; Nou&eacute; patha&icirc;t arriver bein pus vite touos l's ans tch'i' n'fa&icirc;sait quand nou 'tait mousse et qu'nou s'attendait aver un p'tit pr&eacute;sent d'Papa Nou&eacute; quand i' d'scendait par la cheunm'n&eacute;e. Il en apportait tr&eacute;jous iun ou deux, qu&eacute; ch'f&ucirc;sse jouette, codrette ou orange. Pour bein des pi&egrave;ches ch'tait l'seul pr&eacute;sent tch'i' pouvaient lus attendre d&eacute; r'ch&eacute;ver, autr&eacute;ment qu&eacute; l'prix d'l'&ecirc;cole du D&icirc;nmanche, duthant l'ann&eacute;e, et nou s'contentait atout bein p'tit dans chu temps-l&agrave;.<br/>
<br/>
Comme Nou&eacute; est la f&ecirc;te d&eacute; la na&icirc;ssance du Pr&icirc;nce d&eacute; la Paix, ch'est un bouan temps pour &ecirc;prouver &agrave; l'&ecirc;tablyi. J&eacute; n'sommes pon en dg&egrave;rre en Am&eacute;thique. Dgieu m&egrave;rci. Mais y'a dangi qu'ou r'qu&eacute;menche dans c&egrave;rtains pays, et i' faut esp&eacute;ther qu'les troubl'yes en afrique s'en vont finni par dispatha&icirc;tre. Nou sait bein, sans doute, tch'i' n'faut pon s'attendre &agrave; vaie des gouv&egrave;rn&eacute;ments d&eacute;mocratiques s'&ecirc;tablyi &agrave; rempliaichi les cheins tchi s'en vont lus r'donner lus &icirc;nd&eacute;pendence, et i' y'a &agrave; craindre qu&eacute; l's Afritchains es'sont p't-&ecirc;t' pus malheutheux souos lus dictateurs tch'i' n'l'&eacute;taient souos l'gouv&egrave;rn&eacute;ment des bliancs, mais d&eacute;pis qu'ch'est lus d'si d'vouler &ecirc;t' ma&icirc;tres siex ieux, i' faut lus donner la chance d&eacute; d&ecirc;couvri ch'l&agrave; pour ieux-m&ecirc;mes, et esp&eacute;ther l'contraithe pour lus bein-&ecirc;tre.<br/>
<br/>
Mais i' n'y'a pon longtemps qu'j'ai tchitt&eacute; J&egrave;rri, et j'sis pus &icirc;nt&eacute;r&ecirc;ssi &agrave; penser &agrave; chein tchi s'y p&acirc;sse qu&eacute; chein tchi s'p&acirc;sse en <a href="gdfafrique.html">Afrique</a> pour l&eacute; moment. Y tchait-i' acouo d'la plyie? S'en va-t-i' en tchaie tant qu'les f&egrave;rmi&egrave;rs n&eacute; pou&ocirc;rront pon touanner en temps pour plianter d'bouanne heuthe? Ont-i' acouo trouv&eacute; un minnistre, pour rempliaichi Moussieu l'Canon Richardson &agrave; <a href="st_ouen.html">St. Ou&euml;n</a>? S'en vont-i' sonner la clioche d&eacute; l'&Eacute;glyise Paroua&icirc;ssiale d&eacute;pis m&eacute;jeu la S&egrave;rvelle jusqu'&agrave; m&icirc;nniet l'jour d&eacute; Nou&eacute;? Dans mes p'tits jours, man p'p&egrave;e et m's oncl'yes allaient prendre lus tou &agrave; sonner. I' m'sembliait tr&eacute;jous qu&eacute; ch'tait la vouaix d'l'&Eacute;glyise annon&ccedil;ant la na&icirc;ssance du seigneur des mille et mille fais pour qu&eacute; tout l'monde ou&icirc;sse la bouanne nouvelle!<br/>
<br/>
Tchi bieau jour qu&eacute; ch'tait, l'jour d&eacute; Nou&eacute; d'ma jann&egrave;che! La vraie jouaie d'vaie l'arriv&eacute;e d'oncl'yes et tantes et p'tits cou&ocirc;s&icirc;ns tchi v'naient p&acirc;sser Nou&eacute; auve Papa et Manman, et tch'appaortaient tchiques pr&eacute;sents pour mett' souos l'Arbre d'Nou&eacute;. I' n'tait pon d'acat, l'Arbre d'Nou&eacute;. J'allions, Papa et m&eacute;, coper un v&egrave;rt bouais sus tchique foss&eacute;, et nou l&eacute; m'ttait &agrave; sa pliaiche d'honneu dans la carre d&eacute; la tchu&icirc;sinne, o&ugrave;'est qu'nou mangeait l'd&icirc;ner d'Nou&eacute;.<br/>
<br/>
Pour l'orner, nou fa&icirc;sait du mus qu'nou pouvait. Nou copait d's &ecirc;tailes et aut' objets atout des mios d'papi couleuth&eacute;s ram&acirc;ss&eacute;s duthant l'ann&eacute;e, et nou faichonnait des p'tites &eacute;glyises en carton et nou pendait l's objets dans l'arbre atout du fi &agrave; cou&ocirc;tre. Et pis nou-s-alleunmait des p'tites chandelles dans des v&egrave;rres ordinnaithes couleuth&eacute;s atout d'la rouge et bliue encre et nou les pendait dans l'arbre atout du f&icirc;n fi d'f&eacute;. Papa gardait s'n'yi d'ssus en cas d'dangi du feu.<br/>
<br/>
Pour nous, mousses, l&eacute; d&icirc;ner d'Nou&eacute; 'tait tchiquechose &agrave; s'en litchi les babinnes toute l'ann&eacute;e en r'v&eacute;nant. I' nouos sembliait qu'touos les fricots 'taient rassembli&eacute;s sus la tabl'ye. Et pis y'avait l'pod&icirc;n d'Nou&eacute;. Manman m'ttait des pi&eacute;ches d&eacute; siex-sou en argent d'dans, et ch'tait tchiquechose d&eacute; pouver en trouver ieune dans l'morc&eacute; qu'ou vouos donnait. Nou mi&acirc;tchait bein l'pod&icirc;n pour &ecirc;t' seux d&eacute; n'l'avaler pon s'oulle 'tait l&agrave;.<br/>
<br/>
Tout l'monde restait &agrave; tabl'ye pour eune vol&eacute;e, et Papa nouos racontait d's histouaithes entou&ocirc;rre ses viages &agrave; l'&ecirc;trangi quand i' navidgeait, Et pis i' nouos racontait des vielles crianches du temps d'Nou&eacute;, comme la cheinne des vaques tchi s'agenouoillaient &agrave; m&icirc;nniet la S&egrave;rvelle en adoration du Seigneur, Li-m&ecirc;me n&eacute; dans eune &ecirc;tabl'ye. J'&eacute;thais ieu peu d'aller dans eune &ecirc;tabl'ye &agrave; ch't' heuthe-l&agrave;!<br/>
<br/>
J'pense tchiquefais qu'ch'est danmage qu&eacute; les jannes d'&agrave; ch't heu n'conna&icirc;ssent pon un tas des vielles cou&ocirc;teunmes, et n'savent pon les vielles crianches tchi fa&icirc;saient la vie si s&eacute;duisante y'a eune huiptantaine d'ann&eacute;e. Tch'est qu&eacute; j&eacute; n'donn'nais pon pour &egrave;rvivre ches bieaux jours-l&agrave; des vi&egrave;rs temps, et r'prendre part dans les danses et l'r&ecirc;villon tch'&eacute;taient la siette des f&ecirc;tes d&eacute; Nou&eacute; siez pathents et anm&icirc;ns. &Agrave; ch't heu, nou n'conna&icirc;t pon ses va&icirc;s&icirc;ns en J&egrave;rri. L'ext&icirc;nction d'la race J&egrave;rriaise s&eacute; vait d'pus en pus d'nouos jours. Mais j'ai quand-m&ecirc;me un tr&eacute;sor d&eacute; bouans anm&icirc;ns, et j'vouos souhaite, Moussieu l'R&eacute;dacteu, &agrave; touos ches bouans anm&icirc;ns, un raide Bouan Nou&eacute;, Bouanne Ann&eacute;e, Bouan pid, Bouan yi, Bouanne dent, et l'Paradis &agrave; la f&icirc;n d'vouos jours!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/bouannoue.html">Bouan Nou&eacute;!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>
<li><a href="gdfcriernoue.html">All'-ous crier Nou&eacute;?</a><p>
<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnoue1970.html">Nou&eacute;</a><p>
<li><a href="gdfnouvelan1947.html">Les d'vis du Bouan'homme George</a><p>

<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfreunminnant2.html">En reunminnant</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="gdfnouvelan.html">L&eacute; Nouvel An</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="gdfnouvelleannee.html">La Nouvelle Ann&eacute;e</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>

<li><a href="noue/romeril.html">Romeril</a><p>
<li><a href="painfestivities.html">Moralisings on the Seasons Festivities</a><p>
<li><a href="noue/mangeaille.html">La mangeaille d&eacute; Nou&eacute; d'aut'fais</a><p>

<li><a href="cantiques.html">Cantiques d&eacute; Nou&eacute;</a> - Christmas Carols in J&egrave;rriais<p>
<li><a href="nativite.html">Eune pi&egrave;che d&eacute; Nativit&eacute;</a><p>
<li><a href="noue/partya2k.html">Nou&eacute; 2000 - L'Assembli&eacute;e d'J&egrave;rriais</a><p>
<li><a href="noue/index.html">La nativit&eacute; clyiquabl'ye</a><p>
<li><a href="noue/vraimessage.html">L&eacute; vrai message de Nou&eacute;</A><p>
<li><a href="noue/podin2.html">L&eacute; Pod&icirc;n d'Nou&eacute;</a><p>
<li><a href="noue/menpodin.html">Men podin d'Nou&eacute;</a><p>
<li><a href="cartes_noue.html">Les Cartes d&eacute; Nou&eacute;</a><p>
<li><a href="noue.html">Un Bouan Nou&eacute;</a><p>
<li><a href="raidenoe.html">Un raide bouon No&euml;</a><p>
<li><a href="notnoe.html">Not' No&eacute;</a><p>
<li><a href="papanoe.html">Quand Papa No&euml; veindra</a><p>
<li><a href="samdi.html">L'Samdi d'Nou&eacute;</a><p>
<li><a href="noue1938.html">&Agrave; touos nos Membres et nos Anm&icirc;ns</a><p>
<LI><A HREF="noue_portraits.html">Des portraits pouor Nou&eacute;</A><p>
<li><a href="noue/cauche.html">Tch'est qu'i' y'a dans les cauches d&eacute; Nou&eacute;?</a><p>
<li><a href="dgi.html">J't'embraich'chai souos l'dgi</a><p>
<li><a href="nightbeforechristmas.html">La S&egrave;rvelle d&eacute; Nou&eacute;</a><p>
<li><a href="noue/noue_langlois.html">Nou&eacute;</a><p>
<li><a href="noue/noue_en_jerri.html">Nou&eacute; en J&egrave;rri</a><p>
<li><a href="noue/noue_muchis.html">Bouan Nou&eacute;! - des mots muchis</a><p>
<li><a href="noue/noueqz.html">Bouan Nou&eacute;!</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="pmproblemes.html">Des probl&egrave;mes au Port&icirc;nf&eacute;</a><p>
<li><a href="noue/noue2014gj.html">J'sis gr&eacute;e pouor Nou&eacute;</a><p>
<li><a href="dinednoue.html">San Din&eacute; d'Nou&eacute;</a><p>
<li><a href="viernoue.html">L'Vi&egrave;r Nou&eacute;</a><p>
<li><a href="gdfthanksgiving.html">Actions d&eacute; Gr&acirc;ces</a><p>
<li><a href="lettrejerriaise24.html">La Lettre J&egrave;rriaise</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="farcednoue.html">La farce d'Nou&eacute;</a><p>
<li><a href="noue/servelle2016.html">La S&egrave;rvelle d&eacute; Nou&eacute; 2016</a><p>
<li><a href="noue/noue2016gj.html">L&eacute; 25 d'D&eacute;zembre 2016</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

