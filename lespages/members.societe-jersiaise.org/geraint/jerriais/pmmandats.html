<HTML>
<HEAD>
<TITLE>Les D&eacute;put&eacute;s et les mandats</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les D&eacute;put&eacute;s et les mandats</h2>
Chein qu'Ph'lip en pense</font></center><p>

Moussieu l'Editeu,<br/>
<br/>
&quot;Eh bein,&quot; s'fit la Merrienne, quand je r'vint d'la Ville hier, ch'est-&agrave;-dithe Jeudi, &quot;tch&egrave;squ'en est ach'teu. Ont-y envi&eacute; chu projet au royaume des taupes chu coup?&quot;<br/>
<br/>
&quot;Ma f&eacute;,&quot; j'l'y dit, &quot;pas tout-&agrave;-fait, mais bein pr&egrave;s. Y'a yeu une longue distchussion s&ucirc;s un certain articlye, et quand l'Baillyi a mint l'affaithe &egrave;s vouaix, vingt-chinq ont vot&eacute; pour et vingt-quatre contre. La chose est que l'Protchuleux avait dit que si l'article ne passait pas le Projet tait fichu. Et quand l'appel nominal qu'menchi, y'avait chinq S&eacute;nateurs pour et chinq contre. Ch'tait l'tou &egrave;s membres d'campagne, et la m&acirc;jorit&eacute; taient contre, mais les D&eacute;put&eacute;s et l'Conn&ecirc;tablye d'la Ville taient unanimes en faveur et chonna d&eacute;cidit l'affaithe.&quot;<br/>
<br/>
&quot;Mais,&quot; ou s'fit, &quot;si la campagne tait contre et la Ville pour, comment qu'chonna put s'faithe. A chu compte-l&agrave;, ch'est la Ville tchi gouverne ach'teu dans <a href="etats.html">l's'Etats</a>. Ch'est la preumi&eacute; fais qu'j'ai veu chonna, et, man Ph'lip, ch'est mauvais signe. H&eacute;las! ou&egrave;sque notre p'tit J&ecirc;rri s'en va. Mais crais-tu qu'ch'est fini chutte fais?&quot;<br/>
<br/>
&quot;Pas tout-&agrave;-fait,&quot; j'l'y dit. &quot;Y'a ocquo hardi d'articlyes &agrave; distchut&eacute;, &eacute;pis y n'faut pas oubli&eacute; qu'&agrave; la f&icirc;n, quand l'Projet veindre d'vant la Chambre pour la tra&icirc;si&egrave;me et d&eacute;rnie fais, comme d&icirc;sait l'bouonhomme Charles Perchard &egrave;s vendues aut'fais, l'opposition &eacute;tha ocquo une chance de renvers&eacute; tout.&quot;<br/>
<br/>
&quot;Et si chonna s'arrive?&quot;<br/>
<br/>
&quot;Si chonna s'arrive,&quot; j'l'y dit, &quot;le Comit&eacute; s'sont forchi d'r&eacute;signi, et l'<a href="servicenational.html">Service National</a> s'sa aussi mort comme autchun pou&ocirc;re balloque tch'y s'trouve dans notre chim'ti&egrave;the.&quot;<br/>
<br/>
&quot;Si ch'est d'm&ecirc;me,&quot; ou dit &quot;ch'est ach'teu l'moment pour des reunions d'constituants dans toutes les p&acirc;raisses.&quot;<br/>
<br/>
Je ch&acirc;tchi la t&ecirc;te. &quot;Une reunion en Ville,&quot; j'l'y dit, &quot;ne s&eacute;rvithait &agrave; rain, viyant qu'touos les D&eacute;put&eacute;s sont du m&ecirc;me avis et qu'm&ecirc;me si l&ucirc;s constituants l&ucirc;s donnaient un mandat, y n'ob&euml;&icirc;thaient pas. Et dans la campagne, ou&egrave;sque les membres ont pr&egrave;sque tous vot&eacute; contre che s'sait p&eacute;rdre san temps d'convotchi une reunion. Mais y'en a yunne &agrave; <a href="st_jean.html">Saint-Jean</a> as&ecirc;s&eacute;, et je n'sais pas tch&egrave;sque le Ph'lip Le Vesconte, tch'a vot&eacute; pour s'en va faithe. Ch'est pr&egrave;sque seux tch'il &eacute;tha un mandat d'vot&eacute; contre la pr&eacute;chaine fais, mais, &eacute;tant membre du Comit&eacute; d'la D'fense, je n'vais pas comment tch'y peut faithe chonna.&quot;<br/>
<br/>
La Merrienne consid&eacute;thit. &quot;S&ucirc;s un sens, ch'est vrai assez, car un homme dait &ecirc;tre loyal, mais y n'faut pas oubli&eacute; qu'ses constituants sont les gens tch'y l'ont mint l&agrave;, et y l&ucirc;s dait tchiquechose &eacute;tout. Un mandat, apr&egrave;s tout, est un mandat.&quot;<br/>
<br/>
&quot;V&egrave;the, sans doute,&quot; j'l'y dit, &quot;mais j'n'en ai janmais approuv&eacute; p&ucirc;s qu'chonna m&eacute;, d'chais mandats. Si les p&acirc;raissiens ont assez d'confiance dans un homme pour le mettre dans l's'Etats comme l&ucirc;s D&eacute;put&eacute;, y d&eacute;v'thaient av&eacute; assez d'confiance dans s'n'int&eacute;lligence et san jugement pour le laissi trantchille quand il est tch&eacute;stchon d'vot&eacute; d'un bord ou d'l'autre dans la Chambre, autrement aussi bein y'envi&eacute; un choutchet ou un trout-d'chour.<br/>
<br/>
&quot;Epis,&quot; j'continuit, &quot;pr&egrave;sque tr&eacute;jous, n'y'a pas l'quart des &ecirc;l&eacute;cteurs tch'y s'trouvent &agrave; une reunion d'constituents, et ch'est bein du si un D&eacute;put&eacute; est forchi d'vot&eacute; accordant &agrave; la volont&eacute; de tchiques do&ucirc;zaines. Dans man temps ch'est a dithe quand j'tais jeune nou n'entendait pas pasl&eacute; d'chais mandats. Un D&eacute;put&eacute; vot&eacute; comme y voulait et personne n'en n'tait d'pi&egrave;the. Si, dans chu temps-l&agrave; nous avait t&acirc;chi de qu'mand&eacute; un D&eacute;put&eacute; d'la sorte, y vos &eacute;thait b&eacute;t&ocirc;t dit d'all&eacute; vos couochi, et il &eacute;thait yeu raison.&quot;<br/>
<br/>
&quot;J'n'avons jamais accord&eacute; s&ucirc;s chu point-l&agrave;,&quot; ou s'fit, &quot;mais y faut qu'j'admette que y'a tchiquechose dans chein qu'tu dis. Avec chonna, n'oublie pas que quand un homme est &ecirc;lu Deput&eacute; y promet &agrave; ses p&acirc;raissiens tch'il ob&euml;itha tr&eacute;jous un mandat.&quot;<br/>
<br/>
&quot;V&egrave;the,&quot; j'l'y dit, &quot;et ben souvent y veint &agrave; vais tch'il avait agi comme un imb&eacute;cile. Ch'est une chose que bein seux, j'n'&eacute;thais jamais fait.&quot;<br/>
<br/>
&quot;Nan,&quot; ou dit, &quot;car tu'as tr&eacute;jous voulu av&eacute; la t&ecirc;te. Tu n'est pas Saint-Ouennais pour rain.&quot;<br/>
<br/>
&quot;Et voudras-tu m'changi?&quot; j'l'y d'mandit.<br/>
<br/>
&quot;N&acirc;nin, Ph'lip,&quot; ou raiponnit, &quot;il est vrai qu'tu'es t&ecirc;toigne comme une mule, mais ch'est la natuthe de la b&ecirc;te, et p't'&ecirc;tre que j's'y un mio d'm&ecirc;me &eacute;tout.&quot;<br/>
<br/>
<i><a href="lebrocq.html">Ph'lip</a></i><br/>
<i>13/2/1954</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmservicemilitaire.html">Le Service Militaire</a><p>
<li><a href="pmservicemilitaire2.html">Le Service Militaire</a><p>
<li><a href="lepour.html">L&eacute; Pour</a><p>
<li><a href="servicenational.html">Le S&eacute;rvice National</a><p>
<li><a href="pmville2.html">Merrienne va en Ville</a><p>
<li><a href="pmjourfatal.html">L&eacute; jour fatal appr&egrave;che</a><p>
<li><a href="pmreve3.html">Merrienne r&ecirc;ve</a><p>
<li><a href="pmservicenational.html">L&eacute; S&egrave;rvice N&acirc;tional</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

