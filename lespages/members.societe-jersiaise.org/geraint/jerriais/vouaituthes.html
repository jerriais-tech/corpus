<HTML>
<HEAD>
<TITLE>Tchiques vouaituthes d'aut'fais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchiques vouaituthes d'aut'fais</h2></font></center><p>

<img src="hernais.jpg" width="259" height="400" alt="" title="H&egrave;rnais" align="right" />
<b>Bachaud</b>. - Un bachaud 'tait eune tch&eacute;thette ligi&eacute;the pouor l&eacute; vrai, qu'nou-s-appelait &eacute;tout un tch&eacute;thiot &agrave; vrai. Nou-s-en viyait acouo iun ou deux du c&ocirc;t&eacute; des Landes, St. Ou&euml;n, jusqu'aupr&egrave;s la preunmi&eacute; dg&egrave;rre.<br/>
<br/>
<b>Bann&eacute;</b>. - En usage au 18e. si&egrave;cl'ye, et au c'menchement du 19e., h&egrave;rnais gr&ocirc;ssyi dg&egrave;rni d'plianches pouor l&eacute; fond et les c&ocirc;tes. Ch'est l&agrave; l'h&egrave;rnais tch'&eacute;tait connu d'vant l'h&egrave;rnais &agrave; bannieaux d'&agrave; ch't heu.<br/>
<br/>
<b>Cabriole</b>. - Esp&egrave;ce de cabriolet, en Fr.; en Ang. &quot;gig&quot;. Connue jusqu'envithon 1870. Pus tard, &eacute;tant un mio diff&eacute;thente et ouv&egrave;rte, nou l'app'lit &quot;eune chaise&quot;. Mais viyiz &eacute;tout &quot;Tch&eacute;thiole&quot; et &quot;Qu&egrave;rre&quot;.<br/>
<br/>
<b>C&acirc;rrosse</b>. - Y'avait les c&acirc;rrosses &agrave; deux j'vaux (et la c&acirc;rrosse &agrave; un j'va, sans doute), les c&acirc;rrosses &agrave; quat' ch&eacute;vaux et c&acirc;rrosses &agrave; hut j'vaux.<br/>
<br/>
<b>Chaise</b>. - En Fr. tonneau; Angl. &quot;Governess-cart&quot;. Viyiz &quot;Cabriole&quot;.<br/>
<br/>
<b>&Ecirc;clon</b>. - Vaie &agrave; &quot;H&egrave;rnais&quot;.<br/>
<br/>
<b>H&egrave;rnais</b>. - L&eacute; vi&egrave;r h&egrave;rnais &agrave; &ecirc;clon fa&icirc;sait s&egrave;rvi &agrave; tchithier l'fain et l'avo&ucirc;t. Y'avait &eacute;tout l&eacute; h&egrave;rnais &agrave; bannieaux, h&egrave;rnais &agrave; b&egrave;r, h&egrave;rnais &agrave; &ecirc;pu. Nou conv&egrave;rtissait a&icirc;siement d&eacute; iun &agrave; l'autre. Et pis y'avait l&eacute; bas h&egrave;rnais, tel qu&eacute; l'h&egrave;rnais &agrave; bouais, l&eacute; h&egrave;rnais &agrave; cidre et l'h&egrave;rnais &agrave; boeufs.<br/>
<br/>
<b>Qu&egrave;rre</b>. - L&eacute; mot nouos v'nait d&eacute; l'Angl. &quot;car&quot;, d&eacute; &quot;jaunting-car&quot;, les deux si&egrave;ges d&eacute; chutte vouaituthe &eacute;tant dos &agrave; dos, iun r'gardant l'avant, l'autre en dri&eacute;the. D'&icirc;ntroduction contre la f&icirc;n du 20e. <i>[?]</i> si&egrave;cl'ye, v'l&agrave; tchi dispathut aupr&egrave;s la preunmi&eacute; dg&egrave;rre. Eune chaise n'avait qu'un si&egrave;ge. Vaie &quot;Cabriole&quot;.<br/>
<br/>
<b>Tch&eacute;thet</b>, <b>tch&eacute;thette</b> ou <b>tchithette</b>, etc. - Un h&egrave;rnais &agrave; j'va bein ligi s'appelait eune tch&eacute;thette ou un tch&eacute;thet.<br/>
<br/>
<b>Tch&eacute;thibot</b>. - Un p'tit h&egrave;rnais &agrave; bras, fait en vitesse - tel qu'un tch&eacute;thibot pouor porter les cannes &agrave; lait.<br/>
<br/>
<b>Tch&eacute;thiole</b> ou <b>tchithiole</b>. - Mod&egrave;le pus mod&egrave;rne qu&eacute; la &quot;Cabriole&quot; - en angl. &quot;buggy&quot;. Chutte vouaituthe s&eacute; p&egrave;rdit finnalement entre les ann&eacute;es 1930-1940. Et chette-l&agrave;, dans la p&acirc;raisse d&eacute; St. Jean, fut probabli&eacute;ment la seule tchi restait. La chaise &eacute;tait ouv&egrave;rte, pouor l&eacute; bieau temps.<br/>
<br/>
<b>Tch&eacute;thiot</b> ou <b>tchithiot</b>. - Vouaituthe d'eune sorte ou autre, tch&eacute;thiot &agrave; j'va, tch&eacute;thiot &agrave; mousse, etc. Un tch&eacute;thiot &agrave; vrai s&eacute; disait &eacute;tout un bachaud, q.v.<br/>
<br/>
<img src="vainne1.jpg" width="388" height="264" align="right" alt="" title="Vainne" />
<b>Vainne</b>. - Vouaituthe &agrave; quat' reues, en Angl. &quot;farm-van&quot;. N'y'en a pus qu'deux'trais en usage d&eacute; nouos jours. Les gens du Ou&ecirc;st disent &quot;eune vainne&quot;, les cheins d'l'&Ecirc;st &quot;un vainne&quot;.<br/>
<br/>
<a href="lemaistre.html">F.</a><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="transport.html">L&eacute; transport</a><p>
<li><a href="vainne.html">La vainne et l&eacute; h&egrave;rnais</a><p>
<li><a href="pmdrive.html">Merrienne wants a drive</a><p>
<li><A HREF="selllie.html">La graie et la sell'lie en J&egrave;rriais</A><p>

<li><a href="gdfjanneche.html">M&eacute;mouaithes d&eacute; jann&egrave;che</a><p>
<li><a href="avarie.html">L'Av&acirc;rie</a><p>

<li> <a href="vaissieaux.html" target="jerri">Tchiques Vaissieaux d'Aut'fais</a><p>
<li><a href="gdfcouoteunmes.html" target="jerri">Tchiques vielles cou&ocirc;teunmes</a><p>
<li><a href="gdfgvetres.html">G'v&ecirc;tres et Licos</a><p>
<li><A HREF="cheva.html">La Vie d'un Vier Cheva</A><P>
<li><a href="quedole.html">Comment Mait' Jean s'y prins pour faithe marchi sa vieille Qu&eacute;dole</a><p>
<li><a href="brido.html">Pas d&eacute; chelin, pas d&eacute; bridot</a><p>
<li><a href="horsey.html">Bidet, bidet, n'arr&ecirc;te pas</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

