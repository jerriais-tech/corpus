<HTML>
<HEAD>
<TITLE>Eune r&eacute;chinne Wesleyenne!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune r&eacute;chinne Wesleyenne!</h2></font></center><p>

<br/>
<i><font size="-1">  Fort Lauderdale, Florida, <br/>
  U.S.A <br/>
  Le 21 d&eacute; f&eacute;vri, 1970<br/></font></i>
  <br/>
  Moussieu l'R&eacute;dacteu,<br/>
  <br/>
  Dans ma lettre du trais d'janvyi d&eacute; ch't ann&eacute;e, j'vouos disais que l'Sieur Ernest Mouothant, fis d&eacute; feu <a href="brambilo.html">Philippe Le Sueux Mouothant</a> tch'&ecirc;crivait l'J&egrave;rriais souos l'nom d'plieunme d&eacute; Bram Bilo, mouothit subitement &agrave; Auckland dans La Nouvelle Z&eacute;lande l&eacute; 19 d&eacute;zembre, 1969. <br/>
  <br/>
  Dans sa lettre m'annon&ccedil;ant la triste nouvelle du d&eacute;c&egrave;s d'san p'p&egrave;e, sa fille Lucille m&eacute; dit que ch'tait Herbert Philip Mouothant, l'cou&ocirc;s&icirc;n g&egrave;rmain du d&eacute;funt, tch'avait fait l's&egrave;rvice d'ent&egrave;rrement. Quand j'l&icirc; &ecirc;crivis eune lettre d&eacute; condol&eacute;ance, j'l&icirc; d'mandis si l'cou&ocirc;s&icirc;n 'tait pr&ecirc;tre Anglyican ou minnistre non-conformiste. J'veins d'&egrave;rch&eacute;ver eune lettre du Sieur Herbert Mouothant li-m&egrave;me. Oulle est si &icirc;nt&eacute;r&ecirc;ssante qu&eacute; j'm'en vais vouos en donner des d&eacute;tails. I' s'sont c&egrave;rtainement d'&icirc;nt&eacute;th&ecirc;t pour touos m's anm&icirc;ns M&eacute;thodistes en J&egrave;rri. J'allais qu&acirc;si dithe &quot;m's anm&icirc;ns Wesleyens&quot; mais j&eacute; n'vai janmais l'nom Wesleyen en J&egrave;rri &agrave; ch't heu. I' n'dait pon &ecirc;t' populaithe d&eacute; nous jours ouaithe que nou n'ou&iuml;yait pon p&acirc;ler d' 'l'&Eacute;glyise M&eacute;thodiste'  - ch'tait ''La Chapelle Wesleyenne'' - quand j'tais mousse et pus tard janne homme dans l'office &agrave; Moussieu Charles William Binet, un vraie Wesleyen, un fanmeux pr&eacute;dicateu et iun des miyeurs hommes tch'a janmais v&ecirc;tchu. Ch't&icirc;-la pouvait dithe, auve justification, ''Comme nous pardonnons a ceux qui nous ont offens&eacute;s''. Car il 'tait tr&eacute;jous pr&ecirc;t a pardonner les gens tch'en avaient contre li ou tchi disaient du ma d'li!<br/>
  <br/>
  Herbert Philip Mourant fut n&eacute; &agrave; La Nouvelle Z&eacute;lande. Ses pathents 'taient John Elias Mourant d'la p&acirc;raisse d&eacute; St. Sauveux (fr&eacute;the du fanmeux Philippe Le Sueur Mourant), et Alice Rachel Ann Tourgis, fille du R&eacute;v&eacute;rend Philippe Tourgis, minnistre Wesleyen. Le Reverend Tourgis minnistre Wesleyen. Le R&eacute;v&eacute;rend Tourgis avait 't&eacute; ordinn&eacute; minnistre par la Conf&eacute;thence M&eacute;thodiste Wesleyenne &agrave; Londres dans l'mais d'ao&ucirc;t mil huit chent v&icirc;ngt-deux, et &agrave; cause d&eacute; sa conna&icirc;ssance d&eacute; la langue Fran&ccedil;aise i' fut env'y&eacute; &agrave; Paris et d'v&icirc;nt iun des fondateurs du M&eacute;thodisme Wesleyen en France. Pus tard, i' fut minnistre d'cirtchuits en Aur'gny, Dg&egrave;rn&eacute;sy et J&egrave;rri, et ch'tait li tchi pliaichit la preunmi&eacute; pi&egrave;rre d&eacute; La Chapelle d&eacute; Grove Place et tch'en fut l'Minnistre. L&eacute; Sieur Mouothant dit dans sa lettre que y'a dans les chent v&icirc;ngt ans qu'la Chapelle d&eacute; Grove Place fut b&acirc;tie. I' n'en est pon d'liain. Quand j'tais en J&egrave;rri l'ann&eacute;e pass&eacute;e, j'd&ecirc;couvris qu&eacute; ch'tait le 10 d'octobre, 1847, qu'ou fut ouv&egrave;rte. <br/>
  <br/>
  L&eacute; Sieur Mouothant, tch'est li-m&egrave;me pr&eacute;dicateu Wesleyen &agrave; La Nouvelle Z&eacute;lande, m&eacute; dit tch'il a 't&eacute; en J&egrave;rri deux fais et qu'&agrave; ch&acirc;que occ&acirc;sion il eut l'honneu et l'privil&egrave;ge d'&ecirc;t' &icirc;nvit&eacute; &agrave; condithe l&eacute; s&eacute;rvice et pr&ecirc;chi dans la Chapelle d&eacute; Grove Place et dans un tas d's aut' chapelles en J&egrave;rri, et il en patha&icirc;t ordgillieux comme un poux tchi marche sus du v'lous!<br/>
  <br/>
  I' m'dit, &eacute;tout, dans sa lettre, qu&eacute; iun d'ses grands anm&icirc;ns 'tait l'd&eacute;funt Juge Philip Ernest Br&eacute;e, et qu&eacute; san p'p&egrave;e et l&eacute; p'p&egrave;e du Juge 'taient &agrave; l'&ecirc;cole ensembl'ye en J&egrave;rri. I' n'y a pon d'doute qu&eacute; l'Sieur Mouothant est un grand admithateu du Juge Br&eacute;e, car i' mentionne qu&eacute; l'Juge 'tait &#8220;D&eacute;put&eacute; Bailli, Tr&eacute;s&ocirc;ryi d's Etats, etc. &#8220; Le p'p&egrave;e et la m'm&egrave;e du Sieur Mouothant avaient (d'apr&egrave;s sa lettre) fait partie d'la congr&eacute;g&acirc;tion d'la Chapelle d&eacute; La Rocque, et quand i' v&icirc;nt en J&egrave;rri i' fut &icirc;nvit&eacute; &agrave; pr&eacute;sider l's&egrave;rvice des r&eacute;coltes l&eacute; 3 d'septembr&eacute;, 1939, dans chutte chapelle-l&agrave;, et ch'tait &agrave; ch't occ&acirc;sion-l&agrave; qu&eacute; l'Juge Philip Ernest Br&eacute;e s&eacute; butit et &icirc;nt&egrave;rrompit l's&egrave;rvice pour annoncer la tragique nouvelle que l'Angli&eacute;t&egrave;rre 'tait en dg&egrave;rre contre l'Allemagne.<br/>
  <br/>
  Herbert Philip Mourant m'dit tch'il a 't&eacute; pr&eacute;dicateu pour souoxante-trais ans, ch'est en tchi, comme m&eacute;, i' dait aver d'l'&acirc;ge! Il est un bantchi r'tith&eacute;, et il a appathemment 't&eacute; eune grosse t&ecirc;te dans les banques. Ayant 't&eacute; nomm&eacute; s&eacute;gr&eacute;taithe du &#8220;Bank Officers' Guild&#8221; d&eacute; la Nouvelle Z&eacute;lande. I' m'dit, &eacute;tout, tch'il est exp&egrave;rt en orthographe et qu'sa sp&eacute;cialit&eacute; l&agrave;-d'dans 'tait la d&ecirc;couv&egrave;rte d&eacute; fausses s&icirc;ngnatuthes. I' fut mathi&eacute; ch&icirc;nqante-siex ans, et sa femme mouothit y'a quatre ans. Il a trais &ecirc;fants. San fis a 58 ans et est bantchi. Ieune d&eacute; ses filles est dans l'Afrique du Sud, et la deuxi&egrave;me d&eacute;meuthe auve li. Et j'sis &icirc;nvit&eacute; &agrave; aller les vaie &agrave; la Nouvelle Z&eacute;lande. Il avait un fr&eacute;the tch'&eacute;tait f&egrave;rmyi l&agrave;-bas. I' mouothit y'a siex mais. <br/>
  <br/>
  Quand j'r&ecirc;pondrai la lettre au Sieur Mouothant, j'&eacute;thai l'plia&icirc;si d'l&icirc; dithe que j'ai bein connu l'Sieur Philip John Br&eacute;e tch'&eacute;tait l'compangnon d'san p'p&egrave;e &agrave; l'&ecirc;cole, et qu'j'ai connu san grand anm&icirc;n l'Juge Philip Ernest Bree &eacute;tout, car i' v'naient souvent visiter Moussieu Binet quand j'tais dans s'n office. Madame Binet 'tait Mdle. Eva Mary Br&eacute;e, la soeu au Juge. J'm'&egrave;rsouveins qu&eacute; l'Juge avait un fis nomm&eacute; Oswald tchi v'nait souvent &agrave; l'office auve san papa. <br/>
  <br/>
  Y'a-t-i' tchitchun en J&egrave;rri tchi s'&egrave;rsouveint d&eacute; ieune ou des deux visites du Pr&eacute;dicateu Herbert Philip Mouothant quand i' pr&ecirc;chit dans la Chapelle d&eacute; Grove Place et dans la Chapelle d&eacute; La Rocque en septembre, 1939?<br/>
  <br/>
<i><a href="lefeuvre.html">George d'La Forge</a></i><br/><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="erligion.html">L'&egrave;rligion en J&egrave;rriais</a><p>
<li><a href="wesley.html">Jean Wesley: San Temps et l'N&ocirc;tre</a><p>

<li><a href="gdfquoac.html">Des Quoac Quoacs</a><p>
<li><a href="gdfecc.html">Affaithes eccl&eacute;siastiques</a><p>
<li><a href="gdfecc2.html">Affaithes ecclesiastiques</a><p>
<li><a href="gdfpilote.html">L&eacute; Pilote</a><p>
<li><a href="gdffreunmer.html">Voul'-ous freunmer l's &eacute;glyises?</a><p>
<li><a href="gdfexam.html">Examens et s&egrave;rmons</a><p>
<li><a href="gdfstgeorges.html">L'&eacute;glyise d&eacute; St. Georges</a><p>
<li><a href="gdfthee.html">L&eacute; Th&eacute;e d&eacute; l'&Eacute;glyise</a><p>
<li><a href="gdfpeine.html">&Agrave; ch&acirc;que jour suffit sa peine!</a><p>
<li><a href="gdfrligion.html">La R'ligion</a><p>
<li><a href="gdfbiblyique.html">Eune le&ccedil;on biblyique</a><p>
<li><a href="gdfbiblyique2.html">L'autorit&eacute; biblyique d&eacute; l'Eglyise</a><p>
<li><a href="gdftouannement.html">N'y'a rein d'nouv&eacute; souos l'touannement du sol&eacute;!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

