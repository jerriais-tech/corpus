<HTML>
<HEAD>
<TITLE>Je sis certain, mes chiers lecteurs, qu'ou d'vez tous &ecirc;tre bain enni&eacute;s</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Je sis certain, mes chiers lecteurs, qu'ou d'vez tous &ecirc;tre bain enni&eacute;s</h2></font></center><p>

Je sis certain, mes chiers lecteurs, qu'ou d'vez tous &ecirc;tre bain enni&eacute;s de ou&iuml; p&acirc;ler de Marie Hibou, et j'vos d'mande mille extchuses de la ramener oquo une feis sus l'tapis. Mais je sais bain qu'ous &ecirc;tes tchuthieux d'saver tch'est qu'en a 't&eacute; pour le b&eacute;tch&egrave;t d'tomates qu'oulle 'tait &agrave; soigni &agrave; St. Cli&eacute;ment.<br/>
 <br/>
 Eh bain, pour vos dithe la v&eacute;thit&eacute;, l'affaithe a fait feu par la tchulasse.<br/>
 <br/>
 Comme je vos dis i' y a tchinze jours, je fis d'man mus pour li aidgi, en y travaillant matin et s&eacute;, mais lyi, quand vint un temps, ou c'menchi &agrave; s'ennier d'&ecirc;tre dans l'clios toute seule, car ch'tait une grande punition pour lyi, une telle bat-d'la-goule, de n'aver personne &agrave; tchiqu'ou pouvait caqueter. Ch'est pourtchi ou c'menchi &agrave; n&eacute;gligi san travas et n'allait pas dans l'clios sinon tard dan la r'l&eacute;v&eacute;e, s'n extchuse &eacute;tant qu'i' faisait bain trop caud sus l'haut du jour.<br/>
 <br/>
 Le r&ecirc;sultat en fut que la serclye et les bourgeons c'menchirent &agrave; la g&acirc;gni et le propri&ecirc;taithe, d&egrave;s qu'i' s'en aperchu, se mins &agrave; faithe du tintamarre.<br/>
 <br/>
 Marie et li &ecirc;changithent tchiques compl&icirc;ments, si bain qu'i' finit par la fliantchi hors du clios.<br/>
 <br/>
 Ch'tait justement ch'qu'ou cherchait, lyi, mais ou voulait &ecirc;tre pay&eacute;e pour le travas qu'oulle avait fait et l'fermi l'envyi s'faithe quatorze.<br/>
 <br/>
 Ou s'en fut trouver l'Chant'nyi Billot, mais i'n'voulit pon s'en m&ecirc;ler, li, car comme i' li dit, &quot;Ch'est une affaithe civile, chennechin, et la police n'a rain &agrave; y faithe!&quot;<br/>
 <br/>
 L&agrave;-d'sus ou s'en r'vint en ville et m'conti chein qui s'&eacute;tait pass&eacute; et m'ordonni de m'en aller tout d'suite &agrave; St. Cli&eacute;ment cherchi ses sous, ou bain qu'ou s'en allait en vaie pus long. Je r'fusi nette, de m'en m&ecirc;ler du tout, mais oppr&egrave;s aver r&eacute;fli&eacute;chi un mio, je vins &agrave; penser que j'avais de &quot;l'overtime&quot; &agrave; me r'v&eacute;nin m&eacute;, et que si je n'faisais pas tchiquechose, je portais chance de perdre tout.<br/>
 <br/>
 Ch'est pourtchi me v'l&agrave; hors.<br/>
 <br/>
 Je n'fus pas bain erchu par exemplye!<br/>
 <br/>
 D'abord le fermi (iun d'nos clients, oquo) ne fit pas la m&icirc;ne de me r'conna&icirc;tre.<br/>
 <br/>
 Pensez don! Ne r'conna&icirc;tre pas l'Caouain?<br/>
 <br/>
 Je fus don forchi de li dithe tch'est qu'j'&eacute;tais, et pourtchi que j'tais v'nu.<br/>
 <br/>
 I' vint dans une col&egrave;the &ecirc;pouvantablye et m'fit aller avec li jusqu'au clios pour vaie pour m&eacute;-m&ecirc;me la mess dans tchi qu'ses tomates &eacute;taient.<br/>
 <br/>
 Et v&eacute;thitablyement, d'un but du clios sustout, che n'tait pas joli.<br/>
 <br/>
 Mais en r'venant du c&ocirc;t&eacute; ouest que j'avions travaillyi, illes 'taient bain propres et montraient d&ecirc;j&agrave; la traisi&egrave;me flieur, et en attithant l'attention du propri&eacute;taithe &agrave; chenna, je fini par le convaincre que je m&eacute;thitions tchique petite chose pour le travas que j'avions fait.<br/>
 <br/>
 Oppr&egrave;s une longue distchussion je finimes par d&eacute;cider de settler l'affaithe par arbitration, ch'est-&agrave;-dithe qu'i' nommethait deux messieux d'san bord, et m&eacute; deux du bord &agrave; Marie, et que j'nos conformethions &agrave; lus d&eacute;cision.<br/>
 <br/>
 I' nommi li, Tom Raffia et Jim Bluestone, deux individus que je n'connaissais pas, mais qui sont, &agrave; ch'qui patha&icirc;t, des hommes int&egrave;gres, et qui se r'connaissent dans la tomate.<br/>
 <br/>
 Je choua&icirc;si, m&eacute;, pour iun, le Chant'nyi Billot; mais quand je li en p&acirc;li, i' m'dit que tout probablye, selon comme l'affaithe touan'nait i' pouorrait p't-&ecirc;tre aver &agrave; nos pr&eacute;senter en Cour, et v'l&agrave; tchi l'mettrait dans une dr&ocirc;le de position.<br/>
 <br/>
 Mais j'ai oquo d's amins &agrave; St. Cli&eacute;ment, sapresti!<br/>
 <br/>
 Et quand j'en p&acirc;li &agrave; Joe l'Masuthi et &agrave; Henri Lamy, i'm'dirent &quot;oui&quot; tout-d'suite.<br/>
 <br/>
 Le lendemain, don, les quatre messieux se rencontrithent sus les lieux et firent une r&eacute;commandation comme suit.<br/>
 <br/>
 Marie 'tait pour aver trente-chinq chelins pour le temps qu'ou li avait mins, et m&eacute;, un louis pour m'n &quot;overtime.&quot;<br/>
 <br/>
 Le fermi fit d's objections, i'n'voulait pas deux comptes, li. I'n'y en 'tait pas d'rain de payi l'montant r'qu&eacute;mand&eacute;, mais en une somme, &agrave; une seule personne, ch'est-&agrave;-dithe, &agrave; Marie Hibou, avec latchelle il avait fait l'contrat.<br/>
 <br/>
 Les messieux lus y accordithent, en disant que v'l&agrave; tchi v'nait &agrave; la m&ecirc;me chose!<br/>
 <br/>
 Mais nouffait, che n'tait pas la m&ecirc;me chose!<br/>
 <br/>
 La vilaine a garde tout!<br/>
 <br/>
 Jamais je n'ai peu li airaichi man louis.<br/>
 <br/>
 Et pis pour comblier l'malheur, d&eacute;pis qu'oulle a r'chu ches sous-l&agrave; ou n'r'a pas fait un coup d'travas, ni n'a pas 't&eacute; un seul jour entchi siez-nous.<br/>
 <br/>
 Ouelle est &agrave; br&ucirc;ler deux ou trais chelins par jour &agrave; prendre des &quot;drive&quot; dans les &quot;bus&quot; ou les char-&agrave;-bancs! Un jour ch'est Gou&ocirc;rey, le lendemain la Baie de St. Brelade, et ainsi d'suite.<br/>
 <br/>
 Lundi matin ou s'en fut &agrave; Portinfer en m'disant que Douard Le Feuvre et sa femme l'avaient invit&eacute;e d'aller passer une semaine &agrave; Grosney.<br/>
 <br/>
 Et hier au s&eacute;, j'eus la nouvelle qu'oulle avait 't&eacute; veue &agrave; s'tra&icirc;ner dans les falaises avec un corpotha des &quot;King's,&quot; mais ch'la je n'le crai pas pour un moment.<br/>
 <br/>
 Absolument, les Corpothaux des &quot;King's&quot; ont pus d'go&ucirc;t qu'chenna!<br/>
 <br/>
<i> <a href="gwdec.html">Caouain</a></i><br/>
<i> 14/7/1923</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tonmates.html">Les tonmates</a><p>
<li><a href="tonmatesstchies.html">Tchi bou&ocirc;n fricot!</a><p>
<li><a href="saucedetonmates.html">D'la sauce d&eacute; tonmates</a><p>
<li><a href="lettrejerriaise18.html">La Lettre J&egrave;rriaise</a><p>
<li><a href="tomato.html">The Ladies Quit Tomato Picking</a><p>
<li><a href="pmdistress.html">More distress at Portinfer</a><p>
<li><a href="pmtomato.html">Tomato failure at Portinfer</a><p>
<li><a href="pmtomatoes.html">Merrienne on tomatoes</a><p>
<li><a href="cahouain_lechef1923.html">Le Chef se permins l'aut'e jour, de faithe des r'merques &agrave; m'n &ecirc;gard</a><p>
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_tonmates3.html">Mait'e Charles Meudron est bain d&eacute;cid&eacute; de jamais ne r'cra&icirc;tre d'tomates</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

