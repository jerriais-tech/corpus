<HTML>
<HEAD>
<TITLE>Ottawa</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ottawa</h2></font></center><p>

<font size="-1"><i>Ottawa, Ontario,</i><br/>
<i>Cannada.</i><br/>
<br/>
<i>L&eacute; 15 novembre, 1969.</i><br/></font>
<br/>
Moussieu l'R&eacute;dacteu,<br/>
<br/>
S'i' y'a eune ville qu&eacute; j'aime mus qu'eune autre, ch'est la capitale du Cannada. J'vous en ai p&acirc;l&eacute; d'vant. Tant pus qu'j'y veins, tant pus j'm'y pliais, et j'm&eacute; dis tchiquefais qu&eacute; si ch&eacute; n'tait pon qu'J&egrave;rri m'passe l&eacute; pus pr&egrave;s du tchoeu j'aimethais bein y d'meuther. Mais i' n'faut pon qu&eacute; j'm'&ecirc;coute! J'sis vra&icirc;nment l' Pigeon Voyageur qu&eacute; nou m'a tchiquesfais appel&eacute;, et ch'est p't &ecirc;t' la jouaie d'vivre tchi m'fait m'trouver &agrave; m'n a&icirc;se dans bein des pays. Et l'Cannada est comme eune deuxi&egrave;me patrie pour m&eacute;. Ch'est vrai qu&eacute; l'pays 'tait appel&eacute; La C&ocirc;te par Papa et les f&egrave;rmi&egrave;rs tchi v'naient l&icirc; garder campangnie dans la forge au s&eacute; quand i' fa&icirc;thait les fi&egrave;rs d&eacute; tch&eacute;thues dans l'hiver, mais quand j'allis &agrave; L'&Ecirc;cole Wesleyenne j'appr&icirc;ns qu' La C&ocirc;te 'tait partie du Cannada. C&egrave;rtains des grands tch'&eacute;taient dans la septi&egrave;me cl&acirc;sse y'allaient quand i' tchittaient l'&ecirc;cole, et j'm'&egrave;rsouveins d'la dreine arl&eacute;v&eacute;e &agrave; l'&ecirc;cole d&eacute; trais d'ches'l&agrave;, Fra&icirc;nque H&acirc;cou, fr&eacute;the d&eacute; Reg, iun des Malzards du Moulin, et Bert Amy d'L'&Ecirc;ta. L&eacute; pouorre Fra&icirc;nque H&acirc;cou fut ny&eacute; en arrivant &agrave; Pasp&eacute;dgia. Il 'tait acouo &agrave; bord du navithe en rade et i' p&egrave;rdit sa balance en env'yant un boutchet hors bord pour puchi d'l'ieau d'm&eacute;.<br/>
<br/>
Ch'tait &agrave; Pasp&eacute;dgia qu'man p'p&egrave;e s'en fut en 1901 quand i' s'engagit pour les <a href="gdfrobins.html">Robins</a>, mais i' s'en allit &agrave; Perc&eacute; pus tard et ch'tait l&agrave; qu'man fr&eacute;the Percy fut n&eacute;. La C&ocirc;te es'sa tr&eacute;jous un lieu d'p&eacute;l&eacute;rinnage pour m&eacute;, un mio &agrave; cause d&eacute; ch'l&agrave;, un mio &agrave; cause d&eacute; mes heutheuses visites chez l'bouanhomme John Le Cocq et sa bouanefemme &agrave; Malbaie dans lus vivant, et hardi viyant qu'ses ch&icirc;nm'tchi&egrave;thes sont plieins d'tombieaux couv&egrave;rts des noms des J&egrave;rriais tch'ont v&ecirc;tchu et pass&eacute; l'pas l&agrave;-bas.<br/>
<br/>
Mes deux soeurs et l'pus janne d&eacute; mes fr&eacute;thes f&ucirc;drent n&eacute;s a Ottawa, et man p'p&egrave;e et ma m'm&egrave;e sont au r'pos &ecirc;t&egrave;rnel dans iun d'ses ch&icirc;nm'tchi&egrave;thes. Et ma cou&ocirc;sine Hilda L'Gros, n&eacute;e Le Feuvre, y'est &eacute;tout. Oulle 'tait fille d&eacute; m'n oncl'ye Ph'lippe, contr&eacute;ma&icirc;tre dans les grands navithes &agrave; vailes dans san vivant. Il 'tait l'fr&eacute;the &agrave; Manman L'Feuvre et i' f&ucirc;drent n&eacute;s &agrave; La Ville La Bas, pas bein liain du M&eacute;nage &egrave;s Feuvres.<br/>
<br/>
Quand j'y arrivis, &agrave; Ottawa, y'a ch&icirc;nquante ans chu mais, i' m'sembliait qu&eacute; ch'tait l'hant des f&eacute;es! Y'avait des veues couleuth&eacute;es partout et tout 'tait couv&egrave;rt d&eacute; n&eacute;. Les veues m'fa&icirc;thaient penser au temps du carnaval en J&egrave;rri quand j'tais tout mousse, et qu&eacute; quand nou viyait eune veue couleuth&eacute;e nou ouiyait tchitchun dithe G&acirc;s les 'Blue Light'! Des palais b&acirc;tits atout des grosses briques d&eacute; glace 'taient dans les pars, et les veues couleuth&eacute;es d'dans r'l&icirc;saient l'trav&egrave;rs des muth&acirc;les d&eacute; glace et donnaient eune lueu &ecirc;trange et myst&eacute;rieuse dans la niet. L'temps 'tait si fraid qu&eacute; v'la tchi duthait tout l'hiver sans fondre. Gar&ccedil;ons et filles 'taient &agrave; patinner &egrave;s alentours et sus la glace dans l'canal et la rivi&egrave;the. J'appr&icirc;ns &agrave; patinner &eacute;tout, et j'm'&ecirc;couochis un mio partout - mais sustout io&ugrave; qu'nou s'assied, car n'ayant pon c'menchi &agrave; patinner comme mousse i' m'pr&icirc;ns pus longtemps &agrave; apprendre &agrave; m'balanchi sus mes pat&icirc;ns, et au c'menchement j'passais pus d'temps sus man dri&eacute;the sus la glace qu&eacute; d'but sus mes pat&icirc;ns!<br/>
<br/>
I' n'y avait presque pon d'motos par les c'm&icirc;ns dans chu temps-l&agrave;, et des bieaux grands tra&icirc;nieaux d&eacute; toutes les couleurs 'taient partout dans les rues, hal&eacute;s par des bieaux ni&egrave;rs ch&eacute;vaux. Les gens dans l'tra&icirc;n&eacute; 'taient en grand' c&acirc;saques et chapieaux d'pieaux d'ourses, et il' avaient les g'nouors couv&egrave;rts auve des couv&egrave;rtuthes d&eacute; chutte p&eacute;-l&agrave; &eacute;tout. L's att'lages des j'vaux 'taient couv&egrave;rts d&eacute; p'tites clioches qu&eacute; nou ouiyait sonner tout l'temps.<br/>
<br/>
Dans les campangnes &egrave;s alentours d&eacute; la ville, couv&egrave;rtes d'n&eacute;, les jannes 'taient &agrave; d'valer les monts et les montangnes sus des skis et toboggans. Ch'est vrai tch'i' fa&icirc;sait eune fraid d'tchian, mais nou n'y prannait pon d'avis. J'eus l's ouothelles g'l&eacute;es eune matinn&eacute;e en marchant &agrave; l'office. La temp&eacute;thatuthe 'tait quarante d&eacute;gr&eacute;s en d'ssous d'z&eacute;ro Fahrenheit. En arrivant dans l'pays en novembre, 1919, l&eacute; Fra&icirc;nque et m&eacute;, j'avions dans l'id&eacute;e qu'j'allions aver du fanne &agrave; nouos entr' pell'ter atout des balles d&eacute; n&eacute;. &Agrave; nouot' grand' surpr&icirc;nse i' n'y avait pon mouoyen d'en faithe. La n&eacute; 'tait g'l&eacute;e et vouos passait entre les d&eacute;s comme si ch'tait d'la poudre! Ou pouvait fondre quand m&egrave;me. Fra&icirc;nque d&ecirc;couvrit ch'l&agrave; un jour dans l'office (j'tions dans l's offices du gouv&egrave;rn&eacute;ment).  I' l'vit la f'n&ecirc;tre et en ram&acirc;ssit eune pouangnie et la m&icirc;nt dans l'fond d'la tcha&icirc;se au Sieur Valpy, un J&egrave;rriais tchi travaillait l&agrave; &eacute;tout, quand i' s'&eacute;tait &ecirc;cart&eacute; d&eacute; s'n &ecirc;critouaithe pour tchiques munnutes. I' n's'en app&egrave;rchut pon en s'assi&eacute;vant, mais quand la chaleu d'san corps la fondit j'vouos asse&ucirc;the tch'i' n'tait pon content!<br/>
<br/>
J'pensais &agrave; ches bouans vi&egrave;rs temps-l&agrave; en m&eacute; l'vant &agrave; mat&icirc;n et qu&eacute; j'viyais qu'tout est couv&egrave;rt d&eacute; n&eacute; quand j'ai r'gard&eacute; par la f'n&ecirc;tre. Ch'est si b&eacute;!<br/>
<br/>
<i><a href="lefeuvre.html">George d'La Forge.</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfottawa2.html">Ottawa</a><p>
<li><a href="gdfottawa3.html">Ottawa</a><p>
<li><a href="gdfottawa.html">Ottawa - la belle capitale du Cannada!</a><p>
<li><a href="gdfcannada.html">Au Cannada</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

