<HTML>
<HEAD>
<TITLE>Man pon&icirc;n</TITLE>
<META  name="keywords" content="Jèrriais, pony, poney, horse, cheval, chevaux, animals, animaux domestiques, pets, language, langue, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Man pon&icirc;n</h2></font></center><br>
<CENTER><TABLE><TR><TD>

 Ch'tait coumme un cadeau de Nou&eacute;<br>
 Que man pon&icirc;n fut accat&eacute;.<br>
 Quand j'le vit en m'r&ecirc;villyant,<br>
 J'fus bein erm&egrave;rciante a mes pathents.<p>

 Eune autre surprinse &eacute;tout y'avait!<br>
 Quand Papa vint pour d&ecirc;juner,<br>
 Eune belle p'tite selle i' m'apporti<br>
 Qu' &eacute;tait parfaite sus man ponin!<p>

 La b&ecirc;te et m&eacute; j'soummes touos heutheux<br>
 Et pratitchons bein du les deux; <br>
 I' saute tout franc par sus l'cann&eacute;<br>
 Quand j'gallopons au bas du pr&eacute;.<p>

 Et tchique fais pour m'&ecirc;tibotchi<br>
 Sus deux pattes il est tout dr&ecirc;tchi;<br>
 Ch'n'est vraiment pas pour m&eacute; tchulbuter,<br>
 Ch'n'est qu'eune p'tite gamme tch'il aime a jouer.<p>

 Il est fid&egrave;le et intelligent<br>
 Et comprend tout mot de c'mandement<br>
 Je crai tchi voudrait s'&ecirc;dutchi<br>
 Car &agrave; l'&eacute;cole i' s'pr&eacute;sentit.<p>

 Je v&eacute;nions d'entrer dans la classe,<br>
 Et l'ma&icirc;tre nos addr&eacute;chait la pathole<br>
Quand subitement, je ou&icirc;mes hignyi<br>
 Et &agrave; la f'n&ecirc;tre j'v&icirc;mes man pon&icirc;n.<p>

 La pri&egrave;the et l'cantique finis,<br>
 Le pon&icirc;n dans la classe entri:<br>
 Sus chut sujet j'e&ucirc;mes eune le&ccedil;on,<br>
 T'chi pliut &agrave; tous coumme de raison.<p>

 J'esp&eacute;the tchi viv'tha pour tr&eacute;jous<br>
 Car j'aime san caract&egrave;the si doux;<br>
 J'lis donne tout cha qui y'a d'miyeu<br>
 Car i' m'passe si pr&egrave;s du tchoeu.<p>

<i><a href="hacquoil.html">F. M. H.</a><p></i>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>

<li><A HREF="jvavoc.html">Les parties d'un j'va en J&egrave;rriais</A><p>
<li><A HREF="cheva.html">La Vie d'un Vier Cheva</A><P>
<li><a href="couljva.html">Les couleurs des j'vaux en J&egrave;rriais</a><p>
<li><a href="jvapriethe.html">La pri&eacute;the d'un ch'va</a><p>
<li><a href="manchva.html">Man Ch'va est Mort</a><p>
<li><a href="mnanmin.html">M'n anm&icirc;n</a><p>
<li><a href="jvalet.html">Sus man j'valet</a><p>
<li><a href="horsey.html">Bidet, bidet, n'arr&ecirc;te pas</a><p>
<li><a href="gdfjva.html">L&eacute; j'va</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
