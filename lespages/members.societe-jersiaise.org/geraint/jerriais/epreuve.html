<HTML>
<HEAD>
<TITLE>L'&Ecirc;preuve</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&Ecirc;preuve</h2></font></center><p>


<b>CHARACTETHES :</b><br/>
<br/>
</div><div align="left"><ul>
    <li>Jim D&eacute;spres (un jeune fermi, nouvieau mathi&eacute;), fils d'fran&ccedil;ais ... Jack Le Marquand<br/></li>
    <li>Liza D&eacute;spres (sa femme) ... ... ... ... ... ... ... ... ... ... ... ... ... Linda Pipon<br/></li>
    <li>Sophie Bauarde (la m&eacute;the a Liza) ... ... ... ... ... ... ... ... ... ...  Alice Blampied<br/></li>
    <li>Merrienne Cliatchet (une vaisine) ... ... ... ... ... ... ... ... ... ...  Beryl Barette<br/></li>
    <li>Chentnyi Princippe (Chentnyi d'St. Ouen d'pis d'gaights ans) ... ... ... ... ... ... ... ... S. de C. Barette<br/></li>
    <li>Joe Mordu (Offici d'Connetablye) ... ... ... ... ... ... ... ... ... ...  J. Hacquoil<br/></li>
</ul> 
<br/>
</div><div align="center">SCENE I :<br/>
La tchuisine &egrave;s D&eacute;spres a huit heuthes du matin.<br/>
SCENE II :<br/>
Meme chose a trais heuthes l'arlev&eacute;e.<br/>
SCENE III :<br/>
M&ecirc;me chose a huit heuthes du sair.<br/>
<br/>
SCENE 1.<br/></div>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jim ouest qu'tu'est donc, bouoge tai, l'dejeuner est pr&ecirc;t.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(ort d'la strade)</i> : Me vlo, me vlo, donne-m&eacute; une chance de laver des mains.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est tu tcheints donc, y'a une demi-heuthe que j'sis &agrave; arr&ecirc;ter pour tai.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, j'ai tai fouir un ptit brin dans l'gardin aupr&egrave;s avair porter l'lait.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu vait bein, j'tai fricachi des saucishes pour un r'change &agrave; matin.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou, ch'tait pas la peine de t'derrangi a matin, Liza, j'n'ait pas grand faim, baille-m&eacute; une tass&egrave;e d'th&eacute;.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pas grand faim, tchi pouorrett&eacute; q'tu as donc? tai qu'a un tel appetit q'tu mangeais un ch'va la graie au co?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&egrave;tre bein, Liza, mais j'n'ait pas d'faim &agrave; matin, et pis, j'ai un mal &agrave; la t&ecirc;te de f&egrave;.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais t'chest q'tu as &agrave; matin donc, mon pouorre Jim? tu'as la mine g&ecirc;n&eacute;, as-tu yeu un mauvais r&ecirc;ve ou tchique chose? as-tu r&ecirc;v&eacute; la rouoge truie?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;L'as-tu r&ecirc;v&eacute;, tai, la rouoge truie?<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tchi q'tu peut avair donc, la truie n'a pas &eacute;craser ses ptits, oul a t'il?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nen, nen, ils sont acquo tous ila.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tchest q'tu peut avair donc? dit mai Jim, j'ten prie? la p'tite geniche de la bouanne vacque, qui fut n&egrave;e l'autre jour n'a pas touoner en beu par chance comme la siene de l'an&egrave;e pass&eacute;e?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, laisse-m&eacute; trantchille.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'raprochant d'li) </i>: Oh mais, Jim, mon chier, dit mai donc t'chest qui y'a, n'me cache pas rein, acheteu que j'sommes mathi&eacute;s, tu sait bein que chest qui t'appartcheint, m'appartcheint ettou!<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein Liza ma ptite ... mais tu vait.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu vait tchi. Oh mon pouorre Jimse, absolument tu sait bein que si chest un segret, tu peut m'l'confier. Y n'y &agrave; pas d'dangi. J'peut garder autchune chose, tu n'as pas tai faithe la carre &agrave; notr' vaisine par chance.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah! si n'y avait q'chonna, j'n&eacute; sait rein!<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en sassi&eacute;vant sus son gnou)</i> : Oh mais, dit mai donc Jim? <i>(Ou vait du sang sus sa manche)</i>. Ah mon doux, tchi qu'est chenna, du sang, du sang, ta manche est couerte de sang. Jim! Jim! tchiq tu'as fait? t'est tu fait du ma?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Liza, j'ai commins un ... un ... un ... meurtre!<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu'as commins tchi ... un meurtre ... un meurtre; tu n'est pas bein dans la t&ecirc;te donc?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si Liza, ma ptite, j'ai commins un meurtre.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hein, comment et you et tchi tu'as tuer mon doux? Oh, j'men vais mevanni.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai tuer un Jerriais, &agrave; matin, j'test a fouir dans l'gardin, et il est vnu pilv&acirc;tchi sus ma terre fraiche fouie, en s'fichant de m&eacute;. La patience ma escapp&egrave;, j'y'ait fiiantchi un coup d'b&ecirc;que sus l'haut d'la t&ecirc;te, et j'l'ait tuer nette. N'vla, il est trop tard d'y penser acheteu que l'coup est fait.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, mais mon pouorre Jim, tu est fo donc! Comment q'tu'est vnu a faithe ditet? Oh Jim, Jim, si tu'est happer? as-tu penser, tch'est qui te fthont.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui ... Liza, j'tais justement &agrave; y penser acheteu. J'pathaitrey bein, pendu, la corde au co et la langue tith&eacute;e une verge. Mais Liza, ma ptite, tout d'pend sus tait, tu'est la seule qui l'sait. N'en ouvre pas ta bouoche &agrave; personne, &agrave; personne, pense bein, et tout s'sa bein. Ch'est un affaithe d'la vie ou la mort pour m&eacute; Liza ... La vie, ou la mort.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en plieuthant)</i> : Mais Jim, y s'ra mantchi, et pis j'men vais l'vaie souotre mai partout.  Oh Jim, comment q'tu'as jamais peut faithe un tel crime?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chest bein seux qui s'ra mantchi, mais chonna n'me condamn'na pas, personne n'm'ont veut faithe le coup, les gens pouorront penser qu'il s'est envier avaux les falaizes, ou dans tchique creux. On n'trouvthont pas l'corps trejous, car j'lai enfoui dans l'bas du gardin souos l'pommi, mais sus toute chose, Liza, pas un ptit mot, nen ouvre pas la bouoche a personne, ou bein, bein seux, q'j'sa pour mai la corde.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, mais, Jim, mon Jim, j'ait si peux qui t'faichent du ma'!  Tchi q'je fthais sans tai! Y n'y &agrave; pas d'dangi q'j'en ouvre la bouoche &agrave; personne, j'&eacute;thais trop grand peux qu'ils t'ammenneraient.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aux bonheur ma chiethe, j'sais bein que j'peut m'fier sus tai.<br/>
<br/>
</div><div align="center"><b>RIDEAUX.</b><br/>
<br/>
SCENE II.<br/>
<br/>
</div><div align="left">Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(assize avec sa t&ecirc;te entre ses mains)</i> : Ah, helas, si j'continue &agrave; y penser j'm'en vais affoller. Ma pouorre t&ecirc;te! Oh, ma pouorre t&ecirc;te! Pouorre malheutheux, y'm'sembye que j'peut l'vaie la &egrave;rtravell&eacute; mort, couvert de sang, tuer par mon propre homme. Jim, oh Jim, tchi jamais qui t'a fait faithe ditet. Oh Jim, s'en vont tils t'prendre, mon chier? s'en vont tils t'prendre?<br/>
<br/>
Vouaie de Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est-tu la Liza?<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah bonheur, chest mem&eacute;e.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, ma pouorre Liza, j'ai penser que j'saut'aient un ptit brin a t'vais.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mem&eacute;e, j'sis si contente de t'vaie.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, j'veindrais pus souvent, mais tu sait bein chest mes pouores viers d'gethets qui m'menque acheteu.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein mem&eacute;e, mais cauffe tai tout pr&eacute;s du feu et halle ta casaque, j'm'en vais t'faithe une bouanne tass&eacute;e d'th&eacute; a t'ravigotter.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, ma pouorre petite, j'sait si contente, et as-tu ouye les derniers nouvelles?<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin mem&eacute;e, tchi q'chest? <i>(Ou pense au meurtre)</i>.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pense donc : q'la Sarah s'en va en r'avair un autre! et yi q'en a deja neuf!<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;T'chest q'tu veurt mem&eacute;e, chest la vie, la fin du monde n'est pas accou en v'nant.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pense donc : que l'jeune Clem Maugi a dispathu. Ils n'l'ont pas veu d'pis qu'il a trait a matin.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mon doux, chest p'tetre li <i>(en pens&eacute;e)</i>.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Comment! l'avous veu par ichin?<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(ervenant &agrave; ses sens) </i>: Nennin, j'test justement a penser &agrave; d'autre chose. Prend, n'vla ton th&eacute;.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mercie ma ptite, tchi chance d'avair une bouanne tass&eacute;e d'th&eacute; &agrave; la pi&eacute;che de chut melange la d'raves gratt&eacute;s, et d'moulase d'bouais que j'avions duthant l'otchupation. Oh, oh, j'sis empouaisson&eacute;, j'men vais vomi. Vite un dgichon, j'men vais mouothi. Oh tchi q'tu'as mins d'dans.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Du chucre <i>(ou l'gouotte)</i>. Oh minsethe! J'ait mins du s&eacute; d'dans, a la pieche, chest vrai. J'n'sait pas tchi q'jen fais. A diner, j'ai mins du chucre dans la soupe a la pieche de s&eacute;, - exchuse mem&eacute;e - chest vrait, j'n' sait pas tchi q'j'fais.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais t'chest q'tu'as donc ma pouorre fille? j'me sis bein apperchue en entrant que t'avaient la mine pale et gen&eacute;e. Ch'nest pas ...<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nen, nen mem&eacute;e, n'te gene pas.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;As-tu yeu une rue niet ... j'entends la ponceresse ou tchique chose?<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, nennin, j'ai dormi bein.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, j'savez bein, j't'lavez bein dit, chest chut peule de Normand la qui t'a fait d'la peine, j'savez bein qui t'mettait malheutheuse tchique jour! villain salloppe qu'il est!<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait mem&eacute;e, tu'est bein tromp&eacute;e, j'sis bein heutheuse avec Jim, j'n'pouorrais avait un milleu' homme.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Turlutte, turlutte, ma fille, jamais tu n'pouorras m'faithe &agrave; craithe que tu'est heutheuse avec un peule d'agravv&egrave; comme chonna, un pendeloque de meme qui n'peut pas respect&eacute; sa belle m&eacute;the, qu'il ma trait&eacute;e d'vieille bourrique, et ma dit qu'il aime mus vaie mes talons q'mes ortais, et q'jen vaut pas la peine de pendre ni d'br&ucirc;ler.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre bein, mais il 'tait marri quand y t'dit chonna.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre bein, mais y montre chent qu'il est acheteu au t'mettant malheureuse.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(pieuthant)</i> : Oh mem&eacute;e, j'sait bein q'tu n'laime pas, mais ch'n'est pas chonna qui m'met malheutheuse.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si ch'nest pas chonna, tchi q'chest donc?<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mem&eacute;e, j'n'peut pas t'dithe; chest trop serieux.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(marrie)</i> : Trop serieux pour le dithe a ta pouorre vieille m&egrave;the! Ah h&eacute;las! <i>(ou piethe ettout)</i> T'chest que l'monde est devnu! quand une fille ne peut pas confier rein &agrave; sa pouorre vieille m&eacute;the qu'est sus ses derniers dgethets, et qu'il l'&agrave; ramass&egrave;e d'pis ses ptits jours. - Liza, tu m'creve le tchoeu.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mem&egrave;e, chest si serieux, mais promet mai q'tu n'en pasleras pas a personne.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Liza, tu sais bein q'y'n'y a pas d'dangi avec mai, ma p'tite.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mem&egrave;e, Jim m'a dit &agrave; matin qu'il a commins un meurtre.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un meurtre! t'est folle donc!<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mem&egrave;e, y m'a dit qu'il a tuer un Jerriais et qu'il a enfoui souos l'pommi au bas du gardin.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hein, a nou jamais ouit ditet, mais j'reve til - et pourtchi qu'il a fait ditet par chance?<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parce qu'il est vnu pilv&acirc;tchi sus sa terre fraiche fouie, y m'a dit.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hein, et y l'a tu&egrave; pour chonna! Oh, mon doux! j'men vais m'&eacute;vanni! et tchest q'chest, sais tu?<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, y m'a seulement dit qu'il a tuer un Jerriais.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, n'en v'la un' belle affaithe, - chest p't&ecirc;tre le jeune Clem Maugi. Y l'a p't&ecirc;tre tu&egrave; pour avair sa montre en or. Va qu'est si agravv&egrave;.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mem&egrave;e, absolument nouffait.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, maffait, une crapule de m&ecirc;me. Va tchi fthait autchune chose.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, mais mem&egrave;e, n'en pasle pas &agrave; personne tr&eacute;jous, mais tchique j'allons faithe?<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, y n'est pas temps dy penser acheteu, va t'en t'couochi seulement un' heuthe. J'm'en vais soigni ichin.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, pouorre Jim, pouorre Jim, il en &agrave; tant d'rgret.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;R'gret! il est temps d'en avair r'gret acheteu! mais j'savez bein qui fthait tchique dro avec une col&eacute;the comme il a. Mais j'peux m'conter chanceuse mai! il ethait aussi bein peut m'copper la gorge comme de m'r'garder. <i>(Une tappe &agrave; la porte)</i>. Bon, n'v'la chique uns.<br/>
<br/>
Merienne entre :  Est-tu l&agrave; Liza. Eh bein, chest tai qu'est la Sophie, j'ait criy&eacute; deux minutes, en allant &agrave; la boutique.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu'as fait bein, ma fille, mais chest dommage Liza est justement orte se couochi. Ou'l a un divers ma &agrave; la t&ecirc;te.<br/>
<br/>
Merrienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon, et ch'nest pas que ...<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nen pas que j'sache trejous. Et comment tu'est ma fille?<br/>
<br/>
Merrienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, si-non pour mes roumatisses, mais t'chest tu'as, ma pouorre Sophie? Tu na's pas la mine trop bein.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, mais j'ait prins d'lhuile de casto &agrave; matin, et j'sis obligie d'couorre toutes les chinq minutes.<br/>
<br/>
Merienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ov chonna, tu n'as pas la mine trop bein, tu'as la mine gen&eacute;e, tu n'as pas ieut d'mauvaises nouvelles, as-tu?<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en pieuthant) </i>: Eh bein, tu vait ...<br/>
<br/>
Merrienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu vait tchi?<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou'z'a tous ses peines dans chu monde.<br/>
<br/>
Merrienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Esche-ton biaux fils qui t'a boulevers&eacute;e?<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, si y n'y avait q'chonna j'ne s'sait rein <i>(elle pieuthe am&eacute;thement)</i>. Mais tchique j'allons faithe?<br/>
<br/>
Merrienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, ma pouorre Sophie! tu m'creve la choeu! dit-m&eacute; donc tchi qui t'a boulevers&egrave;e d'm&ecirc;me donc? j'n'en paslerait pas a personne.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La pus affre&ucirc;the affaithe s'est arriv&eacute;e ichin a matin ... mais garde le secret ma fille, j't'en prie.<br/>
<br/>
Merrienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, n'y a pas d'dangi. J'n'en ouvrithait pas la bouoche a personne.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;A matin, Jim a confier &agrave; Liza qu'il a tuer un Jerriais.<br/>
<br/>
Merrienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hein. Tu&eacute; chiqu'un! Oh mon doux!<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pense, ma fille, y y'a dit qu'il tait &agrave; fouie l'gardin, quand il est vne pilv&acirc;tchi sus sa terre fraiche fouie, et y y'a fliantchi un coup d'becque sus la t&ecirc;te et l'&agrave; tu&eacute; nette!<br/>
<br/>
Merrienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais, ma pouorre Sophie, y's'en va &ecirc;tre pendu, s'il a fait un tel chose. Tchest q'la pouorre Liza ftha, pouorre garce; et qu'est chut pouorre malheutheux l&agrave; qu'il a tu&egrave;?<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y n'a pas dit &agrave; Liza, simpyement que ch'tait un Jerriais. Mais j'ten prie, Merrienne, pas un mot &agrave; personne.<br/>
<br/>
Merrienne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, mon doux, y n'y a pas d'dangi avec mai.<br/>
<br/>
Sophie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'savez bein qu'il f'thait tchique dro. Oh, mais, mon doux, comment q'j'allons pouver r'enfachi personne acheteu? Oh Merrienne! Merrienne! <i>(ou pieuthe am&eacute;thement et Merrienne &eacute;prouve &agrave; la consoler)</i>.<br/>
<br/>
</div><div align="center"><b>RIDEAUX.</b><br/>
<br/>
SCENE III.<br/>
<br/>
</div><div align="left">Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jim, Jim, appreche tai d'mai, mon chier, y'm sembye que j'ouait des cris piteux. Oh, Jim, Jim.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, chest tes ners qui t'travaillent, ma ptite.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh Jim, j'ai si peux pour tai, si jamais ils allaient descourvt'chi, q'je fthais sans tai?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y n'ya pas d'dangi pour bein que tu garde chonna trantchille. Mais comment que tu peux aimer un meurtrier d'm&ecirc;me tu n'me trahie pas donc aupr&egrave;s avais fait un telle chose!<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jamais Jim, j'tadorait toute ma vie. Oh mais, tchi q'je fthais sans tai?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bas, t'en r'trouvthais un autre bein vite. Y'en a toutes les carres des routes et pis ta bouannefemme de m&eacute;the essait bein contente yi va.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mem&eacute;e ne conte pas chest tai, Jim. <i>(Une tappe a la porte)</i>. Oh tchi qu'est chonna. Oh, chest pt&ecirc;tre yeux; ils sont pt&ecirc;tre vnus pour t'entrainer.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, pouorre buzards, ch'est le mousse avec la gazette, nt&eacute; gene pas, tout s'sa bein a la fin. <i>(Il ouvre la porte)</i>. Bon soir, Chentni, bon soir Mess Mordu.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon soir, Jim.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon soir, Mess D&eacute;spres.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rentez, bounnes gens s'il vos pliait.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon soir, Mrs. D&eacute;spres; temps maigre, esche-pon?<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon soir, Chentni <i>(ou parle avec diffichult&eacute;)</i>.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est qu'on viyez, bouonnes gens, la Missice n'est pas trop bein, ou souffre de mal &egrave;s dents.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, j'comprends, chest un si mauvais mal, y faudrait y mettre deux p'tits d'gouts d'eaux d'vie, ch'est bouan.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein Jim, chest que j'sommes vnus au sujet du jeune Clem Maugi qu'a dispathu. L'as-tu veut annier?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Clem Maugi? ma fait nannin.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jim D&eacute;spres, j'te gernis, au nom d'la louai que autchun chose que tu dithas essa prinse comme evidence en cour contre tai. L'Offici d'Connetable s'en va t'raconter l's evenments qui precede chutte cause.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jim! Oh Jim! Y s'en vont t'entrainer. Oh, ils sont vont t'prends, Jim!<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos geannais pas, Missice, j'sommes seulement qu'&agrave; faithe notr' d'vait.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faites votr' davit bouonnes gens, n'te gaines pas ma ptite, tout s'sa bein. Continuez.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Raconte-le, Joe.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;A saiss&eacute;, en b'vant du th&eacute;, ma femme ma racont&eacute; que Mrs. Merrienne Cliatch&eacute; y'avait dit que votre belle m&eacute;the Sophie Bavarde y'avait racont&eacute; ...<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, la vieille garce.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Q'ou aviez confier &agrave; votr' femme &agrave; matin q'ou avez tu&eacute; un Jerrriais.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, mon doux, tchi q'jait fait? <i>(en horreur)</i>.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement, chest tout, acheteu, Jim dit-nous q'chest une pocotille de menties.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas tu tout, chest vrai, j'lavoue, j'ai fait un meurtre, et j'ai tu&eacute; un Jerriais.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, et tchi q'chest?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'le connais pas par nom, bouonnes gens, tout ch'que j'sait, chest que chest un Jerriais.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et y'ou qu'il est?<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'lai enfouir au bas du gardin, souos l'pommi.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfoui! Hein, tchi sensation ... jamais nou n'a ouit ditet d'vant en Jerri.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les papiers s'en vont pouver en conter donc chutte fait.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, faudra l'ver l'corps.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut-il vos cherchi une beque pour le d'senfouir, Chentni?<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas sans nous d'ga; j'men veins avec tai. Reste avec Missice, Joe.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allous entrainer Jim avec vous, Chentni? Oh, mon doux, tchique j'men vais faithe?  <i>(ou pieuthe)</i>.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos affigeaient pas Missice, ou m'crevais l'tchoeu.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais, Mess Mordu, Jim n'la pas fait par expres. J'sait bein qu'il a r'gret acheteu - ch'tait un coup d'col&eacute;the.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'craithez bein Missice, la col&eacute;the peut vos faithe autchune chose.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais, criyous qui pendront mon Jim?<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein Missice, j'en doute si lis pr&eacute;sentant un m&eacute;dale pour une telle affaithe!<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, mon doux, mon doux, ils l'pendront p't&ecirc;tre, et chest d'ma faut ... chest mai qui l'a dit a mem&eacute;e!<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos ennervez pas Missice. <i>(Nou entend rithe a la distance)</i>.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon, mais chest drole, nous les ouait rithe.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chest p't&ecirc;tre lus ners qui les travaillent.<br/>
<br/>
Jim et le Chentni entre : Estche le jeune Clem Maugi?<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, chest un Jerriais. Un crapaud. Ha ... ha... ha ...<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'vos avez bein dit que j'tait un Jerriais.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, mais Jim.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai tu&eacute; un Jerriais. Ha ... ha ... ha ... Un crapaud, ch'est vrait qui n'y'a qu'en Jerri qui vivent.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8220;Un crapaud,&#8221; au bonheur. Oh Jim, tu n'est pas en dangi acheteu, et mai qui pensaient qu'ils s'nallaient t'prendre! Oh mais, et pis l'sang sus sa casaque.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le sang q'tu'as veut sus ma casaque, tait d'la peintuthe. Ma pouorre ptite, j'ait fait tout chennechin pour t'eprouver. Tu vait, l'autre jour un vier ami m'dit : Jim, mon gar&ccedil;on, tu'est nouviaux mathi&eacute;, que j't&eacute; gernisse. Jamais n'faut confier rein es femmes si nou n'veur pas que s'sait seu. J'savez bein q'ma femme madorait, et j'avais d'la peine &agrave; craithe ditet, d'm&ecirc;me j'd&eacute;cidi d'leprouver, avec le resultat que, j'vait bein q'mon vier ami avait raison et qui y n'faut jamais confier rein es femmes si nou n'veurt pash qui s'sait seu. Ma femme, autant comme ou m'aime, par ne pouver pas garder un secret m'ethait fait pendre.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah chonna chest bein vrai, j't'laithez bein dit m&eacute;-m&ecirc;me qui n'faut jamais confier rein es femmes. Bah, la milleu femme te fthait pendre.<br/>
<br/>
Liza:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaithe, chest un petit d'faut q'j'avions toutes, j'pense bein. Y faudrait quasi nos coper la langue pour etre bein garanti.<br/>
<br/>
Jim:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'sait pas une mauvaise id&eacute;e d'coper la siene a ta bouonnefemme de m&eacute;the, trejous, la vieille garce, mais j'ai d'gret ma Liza d'taver fait d'la peine de m&ecirc;me.<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La ne, vla Clem Maugi qui passe; chest pourchi y n'est pas accouo mort.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nen ch'tait pas li. Ha ... ha ... ha ....<br/>
<br/>
O. du C.:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Accouo bein.<br/>
<br/>
Chentni:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ... ah ... ah ... J'ai tu&eacute; un Jerriais. Ha ... ha ... ha ... veint ten Joe. Dormais bein tous les deux, nous vaie bein q'ta femme a grand besoin d'son liet, pouorre garce, mais Bah, le 'yiet s'en va r'pather tout, ou r'setha r'asseuth&eacute;e d'main au matin, va. Ha ... ha ...<br/>
<br/>
<br/>
</div><div align="center"><b>FIN.</b><br/></div>
<br/>

<i>Par J. L. M.</i><br/>
<br/>
<i>Chutte Comedie ichin fut present&eacute;e par les St. Ouennais &agrave; L'eistedfod 1947 et gagni le deuxi&egrave;me prix.</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="meurtremeuse.html">Un Meurtre sus le Train, La Meuse</a><p>
<li><a href="noncoupablye.html">Non Coupablye</a><p>
<li><a href="pmpolice.html">La miyeu police d&eacute; l'Ile</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

