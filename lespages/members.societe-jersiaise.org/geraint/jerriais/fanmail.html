<HTML>
<HEAD>
<TITLE>A Fanmail Letter For Ph'lip From The African Jungle</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Fanmail Letter For Ph'lip From The African Jungle</h2></font></center><p><br/>
<br/>
<i>St. Anthony's School,<br/>
Bussere, near Wau,</i><br/>
<i>Bahr el Ghazal,</i><br/>
<i>SUDAN.</i><br/>
<i>13th July, 1947.</i><br/>
<br/>
Man chier <a href="lebrocq.html">Ph'lip</a>,<br/>
<br/>
Exchusez-m&eacute; que j'vos appelle par vot' nom comme chonna, j'sais ben que chonna a l'air un mio affront&eacute;e quand j'n'vos connais pas, mais y'a si longtemps que j'liait vos articlyes dans l'Morning News qu'y m'semblye que j'sommes des viers amins, et naturellement, Merrienne &eacute;tout.<br/>
<br/>
J'craie ben qu'ou serait ben m&ecirc;rrie si ou verrait chutte lettre ichin et que j'n'l'avais pas mentionn&eacute;e. J'la trouve ben r&ecirc;siblye, chutte fille-l&agrave; et, pardonnez-m&eacute;, especialement, quand ou qu'menche &agrave; vous d'command&eacute; et &agrave; vous faithe aidji dans la maison. chonna m'pia&icirc;t hardi.<br/>
<br/>
Et ach'teu j'm'en vais vos dithe chique mots d'la vie que man buonhomme et m&eacute; m&egrave;nent ichin. J'sommes tout &agrave; fait dans l'mitan d'l'Afrique parmi les n&egrave;gres, presque su l'Equator, et j'vos assuthe, Ph'lip, que j'trouve chonna ben dr&ocirc;le d'vais chu monde-l&agrave; avec rin que lus &quot;birthday suits.&quot; J'n'peu pas m'y'accou&ocirc;tom&eacute; du tout. Y'a toutes sortes d'animaux ichin - des crocodiles, des leopards, des giraffes, des elephants, des monkeys, et des tch&icirc;euvres &quot;en veur-tu en v'l&agrave;.&quot; J'avons des vaques &eacute;tout pour not' lait, mais ches pu&ocirc;res b&ecirc;tes m'font pitchi: y'n'ont presque pas d'pi&eacute;chot. Vraiment, j'n'sais pas d'iou qu'le lait veint quand j'pense &agrave; nos belles p'tites &quot;<a href="jerseycow.html">Jerseys</a>&quot; et que j'n'vai que ches laids b&ecirc;tes-l&agrave;, chonna m'fait d'la peine. Enfin, ch'est m&ucirc; q'rin et le lait n'est pas trop mauvais, mais il est d'la couleuthe du lait d'biche. A q'menchi chonna m'tu&ocirc;nait l'cheu un mio, mais ach'teu j'm'sis habitu&eacute;e.<br/>
<br/>
Avant que j'finis chu gniolin ichin, j'voudrais r'merci&eacute; Merrienne et vous ben des fais pour tout l'piaisi que vous nous avez donn&eacute; avec vos articycles. Man biau-p&egrave;the nous l'envie toutes les s'maines.<br/>
<br/>
A q'menchi man buonhomme n'y comprenait ni bouffe ni baffe, parsque chu pu&ocirc;re bourfye - ch'n'est pas d'sa faute - mais ch'est un villais. Ach'teu d'pis que j'y'apprins l'Jerriais il est ordjilleux comme tout d'l'sav&eacute;.<br/>
<br/>
J'n'sais pas trop ben comment &eacute;pel&eacute; chutte langue'chin, mais j'ai fai d'man m&ucirc;.<br/>
<br/>
Mes compyiments &agrave; vot' missis.<br/>
<br/>
<i>Olive Amy<br/>
</i><br/>
<i>Jersey Morning News 2/8/1947</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmcentralafrica.html">Merrienne writes to Central Africa</a><p>
<li><a href="gdfafrique.html">En Afrique</a><p>
<li><a href="gdfafrique1.html">En Afrique!</a><p>
<li><a href="gdfafrique2.html">En Afrique!</a><p>
<li><a href="gdfafrique3.html">En Afrique!</a><p>
<li><a href="gdfafrique4.html">En Afrique!</a><p>
<li><a href="gambie.html">La Gambie</a><p>
<li><a href="neuches.html">Eune p&eacute;tite pi&egrave;che pour la r&eacute;ception d'neuches</a><p>
<li><a href="cont.html">L&eacute; D&eacute;part du Contingent J&egrave;rriais pour l&eacute; Transvaal</a><p>
<li><a href="cannada1911.html">Nuous Jersiais au Canada</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfcote2.html">Les J&egrave;rriais &agrave; La C&ocirc;te</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="siezse.html">Nou-s-est oquo mus d' &ecirc;tre siez s&eacute;</a><p>
<li><a href="abetot2.html">A b&eacute;t&ocirc;t, Jerriais</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li> <a href="cap.html">L&eacute; Cap</a><p>
<li><a href="gambie.html">La Gambie</a><p>
<li><a href="assembliee/afrique1974.html">Portraits sus l'Sud d'l'Afrique</a><p>
<li><a href="gdffin.html">Ch'est la f&icirc;n tchi couronne l'oeuvre</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
