<HTML>
<HEAD>
<TITLE>Un mainsnage de vier gar&ccedil;ons</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un mainsnage de vier gar&ccedil;ons</h2></font></center><p>
<div align="center"><i>Air de la bonne aventure</i><br/>
<a href="alabonneaventure.gif"><img src="alabonneaventure.gif" width="358" height="59" alt="&Agrave; la bonne aventure" title="" border="0" /></a>
<p></div>

<CENTER><TABLE><TR><TD>

Un mainsnage de vier gar&ccedil;ons,<br/>
J'ai oui parfais dire,<br/>
Est un mainsnage de couochon,<br/>
Mais je n'fais qu'en rire;<br/>
Pourtant s'il y-avait quiq' gniaise<br/>
Qui voudrait me mettre &agrave; m'n aise,<br/>
J'ne d'mand'dais pas m&ucirc;x, ma f&eacute;.<br/>
J'ne d'mand'dais pas m&ucirc;x.<br/>
<br/>
J'aimrais bein, s'i' n'y-avait qu'&agrave;,<br/>
Trouver une hardelle<br/>
Pour souengnir de m'n attira;<br/>
J'voudrais qu'ou s'sait belle,<br/>
Et qu'ou m'aimrait d'tout sen coeu,<br/>
Et qu'ou s'sait tr&eacute;jous d'humeu<br/>
A m'faire la f&ecirc;te,<br/>
A me<br/>
A m'faire la f&ecirc;te.<br/>
<br/>
Et si oulle avait des sous<br/>
Ou n'en s'sait pas d'piere,<br/>
Car ch'est une chose etou<br/>
Qu'est bein necessaire<br/>
Car pour aver des fricots<br/>
Et pour &ecirc;lever des marmots<br/>
I faut pllein une cauche<br/>
De sous,<br/>
De sous pllein une cauche.<br/>
<br/>
Hardi d'filles sont si fard&egrave;es<br/>
Qu'i faut prendre garde<br/>
D'n'aveir pon les daigts brul&egrave;s;<br/>
Pour de me j'y rgarde;<br/>
Et ch'n'est pas l'tout d'&ecirc;te scouori.<br/>
I faut bein bere et mangi<br/>
Pour jouir de la vie,<br/>
Un miot, etou<br/>
Pour jouir de la vie.<br/>
<br/>
Il y-en a qui voudraient bein<br/>
Qu'nou l&ucirc;s frait une offre<br/>
Qui cout linge et hardes tout pllein,<br/>
Tout pllein un grand coffre;<br/>
Mais ch'nest pas l'tout que des chours<br/>
I faut aver touos les jours<br/>
D'la graisse &agrave; les cuire,<br/>
Etou, auveu<br/>
D'la graisse &agrave; les cuire.<br/>
<br/>
Entre vous qui m'&ecirc;coutez<br/>
En connaissous iune<br/>
Qui sait belle et bouanne assez<br/>
Qt qu'iait d'la fortune;<br/>
Et qui vieille sans pus d'faichon<br/>
Vnin au scours d'un vier gar&ccedil;on.<br/>
Ah! faites la connaitre, &agrave; me,<br/>
Faites la me connaitre<br/>
J'en frai une brachie, en l'heu,<br/>
J'en frai une brachie.<br/>
<br/>
<i><a href="langlois.html">PL</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
 <li><a href="vieirsgarcons.html">Eunne chance pour les vieirs gar&ccedil;ons</a><p>
 <li><a href="vier_garcon.html">Le Vier Gar&ccedil;on</a><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>
<li><a href="pensent.html">A tchesque les vieirs gar&ccedil;ons pensent?</a><p>
<li><a href="souhaitproverbe.html">Le souhait du Vier G&agrave;r&ccedil;on</a><p>
<li><a href="viedvier.html">Vie d'Vier Gar&ccedil;on - Vie d'Vier Cuochon</a><p>
<li><A href="gdffem2.html">La femme</A><p>
<li><a href="femavnin.html">La femme du temps &agrave; v'nin</a><p>
<li><a href="ministrejp.html">Un ministre</a><p>
<li><a href="chestvrai.html">Ch'est vrai!</a><p>
<li><a href="satirepl.html">Satire</a><p>
<li><a href="mathious.html">Mathi'-ous, Garcons, Mathi'-ous</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

