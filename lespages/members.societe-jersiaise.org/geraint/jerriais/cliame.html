<HTML>
<HEAD>
<TITLE>La Cli&acirc;me d&eacute; H&acirc;ro - La Clameur de Haro</TITLE>
<META  name="keywords" content="JÃ¨rriais, language, langue, Clameur de Haro">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Cli&acirc;me d&eacute; H&acirc;ro</h2>
<P>Au 11e si&eacute;cl'ye</P></font></center>

<I><P>Un fliotchet d'hommes et d'femmes entrent. Il' avanchent en l&icirc;ngne, patte &agrave; coue, &ecirc;scouant d'la grainelle tchi prennent ch&acirc;tchun d'dans san rid&eacute;-s'meux pendu l'tou du co. Un co vi&egrave;de, nou va remplyi au tra&icirc;n&eacute; tch'est &agrave; la foy&eacute;the ch&egrave;rgi d'grainelle.</P>
<P>L&eacute; Bailli du Mangni seurvil'ye l&eacute; travas et quand l' s uns s' aransent &agrave; lus r' poser, i' l's amoussent auve des m'niches et des ouappes atout sa longue p&egrave;rque d&eacute; c'mandement.</P>
<P>Un homme atout un fagot d'b&ucirc;tchettes s'am&egrave;ne. Ouaithe tch'i' sait acouo un but des s'meurs, ieune des femmes l'avise et l'pointe au d&eacute; &agrave; eune autre. Chette-ch&icirc;n, tchi vait qu&eacute; l'Bailli est pouor l&eacute; moment &agrave; qu&eacute;tilyi un pi&egrave;rcheux d'gam&icirc;n, s'estch&icirc;ve d&eacute; parmi l's ouvriers et tcheurt &agrave; l'homme tchi la salue et i' s'mettent &agrave; d'viser comme f'thaient des jannes gens.</P>
<P>L&eacute; Bailli lus saute sus l'co, &agrave; lus &icirc;nsu, et ach&icirc;tre l'homme.</P>
</I><P>BAILLI : Pouortchi qu'tu t'landres ich&icirc;n sus les t&egrave;rres du Mangni ? Fiches tan camp! Et t&eacute;, drinnette - &agrave; l'oeuvre. Y'a d'tchi br&acirc;silyi!</P>
<I><P>(I' n'bouogent pon.)</P>
</I><P>Va-t-en, j't&eacute; dis! <I>(I' l&egrave;ve sa p&egrave;rque.)</P>
</I><P>ROBERT: <I>(l&eacute; janne homme) </I>: Malheur d&eacute; la taper! Ou n' est pas eune ch&egrave;rfe, oulle est fil'ye d'un homme lige.</P>
<P>BAILLI : Lige ou pas, ou dait ob&eacute;i &egrave;s louais d&eacute; chu mangni. Et t&eacute;, tch'est qu'tu' es - &agrave; m'tchestchionner d'la manni&eacute;the?</P>
<P>ROBERT : J&eacute; sis Robert. J'gagne ma vie sus les t&egrave;rres du mangni d' St. Ou. Man maitre est un d&eacute; Cart'ret!</P>
<P>BAILLI : Tu gangnes ta vie, dis-tu ? Et tu t'landres sus c'm&icirc;n et g&acirc;zouoil'ye man temps et l'chein &agrave; la garce! V a-t-en, hardelle!</P>
<P>ROBERT : N&eacute; t'en va pas, Perronnelle. La louai t'alloue du r'pos. Restes ich&icirc;n si tu veurs.</P>
<P>BAILLI : Tu connais la louai, mascapot d'Robert!</P>
<P>ROBERT : J' connais mes drouaits, et les siens.</P>
<P>BAILLI : Tu connais la louai ! Vilain tchian d'innouothant! Ch'est t&eacute; tch'as abattu chu vi&egrave;r tch&ecirc;ne. Est-che qu&eacute; tu n'sai pon qu'ch'est empi&ecirc;ter qu&eacute; d'abattre un bouais sus la propri&eacute;t&eacute; d'autrui? Mets chu fagot-l&agrave; bas, qu&eacute; tu'as vol&eacute;!</P>
<P>ROBERT : J&eacute; n'l'ai pas vol&eacute;. Chu bouais-l&agrave; m'appart&eacute;nait.</P>
<P>BAILLI : Tu mens! Ch&eacute; n'tait pas l'tchein, et tu l'as vol&eacute; d'la d'm&egrave;ne du Seigneu.</P>
<I><P>(Les autres hommes et femmes on la&icirc;ssi couorre lus travas, et s'appraichent. Les iuns s'mettent &agrave; rithe &egrave;s atchus&agrave;tions du Bailli. L&agrave;-d'ssus i'vithe d&eacute; bord sus ieux enraigi.)</P>
</I><P>BAILLI : All'ouos-en &agrave; vouot' travas, tas d'pi&egrave;rcheurs finnis! Mais arr&ecirc;tez, don - et ous allez vaie comme tchi qu&eacute; l'Bailli du Seigneu s&egrave;rt les cheins tchi volent ch'tch'i' li' appartcheint!</P>
<I><P>(I' mannyie un fouet. Deux hommes, PIERRE et SEBASTIEN avanchent l&eacute; pas.)</P>
</I><P>SEBASTIEN : Prenez garde, Sieur Bailli! Pierrot, arr&ecirc;tes-le!</P>
<I><P>(PIERRE gaffe l&eacute; Bailli par l&eacute; bras. L&Eacute; BAILLI s&eacute; d&ecirc;gage, d'un co d'satchet.)</P>
</I><P>BAILLI : D&ecirc;carr'ous! Quand l'Seigneu r'veindra d'Nouormandie, nous li p&acirc;l'la d'vouot' louoyaut&eacute;.</P>
<I><P>(PERRONNELLE d&eacute;vise &agrave; ROBERT, toute g&ecirc;ne&eacute;.)</P>
</I><P>PERRONNELLE : Va, don, &agrave; ch't heu, Robert.</P>
<P>BAILLI : Noufait dgia, n't'en va pon, vilain pe&ucirc;le! Ergardes, don, tchi temps d' fli&acirc;un&eacute; &agrave; cause d&eacute; t&eacute;. Tu' abats nouos bouais, voleux d'vithouard . . . . .</P>
<P>ROBERT : J&eacute; n'sis pas larron, car ch'tait <I>man</I> bouais!</P>
<I><P>(L&eacute; BAILLI craque san fouet et l's hommes lus d&eacute;carrent. I' s'&agrave;derche sus ROBERT,)</P>
</I><P>BAILLI : J't&eacute; dis qu'tu mens! Avoues, d&egrave;li&ecirc;ment!</P>
<I><P>(ROBERT ch&acirc;que la t&eacute;te, L&eacute; BAILLI l&egrave;ve san fouet - ieunne, deux - et comme la lani&eacute;the du fouet s'en va l'lachi, ROBERT li gaffe le pouongnet et, en tchiyant &agrave; g'nouors, s'&ecirc;crire:)</P>
</I><P>ROBERT : H&acirc;ro! H&acirc;ro! H&acirc;ro! A l'aide, mon Prince! On me fait tort.</P>
<I><P>(Et pis i' r'cite la pri&eacute;the.)</P>
</I><P>Notre p&egrave;re, qui es aux cieux, Ton nom soit sanctifi&eacute;. Ton r&egrave;gne vienne. Ta volont&eacute; soit faite en la terre comme au ciel. Donne-nous aujourd'hui notre pain quotidien. Et pardonne-nous nos p&eacute;ch&eacute;s, Comme nous pardonnons &agrave; ceux qui nous ont offens&eacute;s. Et ne nous induis point en tentation ; Mais d&eacute;livre-nous du mal. Amen.</P>
<I><P>(L&eacute; BAILLI n'a qu'd&eacute; tchaie &agrave; la renv&egrave;rque,)</P>
</I><P>BAILLl : Tu' as &ocirc;s&eacute; l'ver la Cli&acirc;me d&eacute; H&acirc;ro sus m&eacute;? Tchi hardgi&egrave;che!</P>
<P>ROBERT : Ch'est vous tch' avais abattu man vi&egrave;r tch&ecirc;ne, et ou l'atchusez &agrave; tort ,</P>
<I><P>(Plusieurs c'vali&egrave;rs arrivent en sc&egrave;ne,)</P>
</I><P>PERRONNELLE : R'gardez tch'est qui veint!</P>
<I><P>(JEANNE, ieunne des femmes, avanche.)</P>
</I><P>JEANNE : Ch'est l'Jur&eacute; - Moussieu des Saints Germains!</P>
<P>BAILLl : Qu&eacute; j'l&icirc; p&acirc;le, au Jur&eacute;. I' conna&icirc;t man ma&icirc;tre, l&eacute; Seigneu, hardi bein.</P>
<I><P>(Les gens cli&acirc;ment H&acirc;ro! H&acirc;ro! H&acirc;ro! ROBERT n&eacute; dit mot tandi que l'Jur&eacute; s'appraiche, &agrave; j'va. Ch'ti-chin saute &agrave; t&egrave;rre.)</P>
</I><P>JURE : Tch'est qui cli&acirc;me - H&acirc;ro?</P>
<P>LES GENS : Robert, d&eacute; St. Ou.</P>
<P>BAILLI : Ch'est &agrave; cause d&eacute; rein, Moussieu l'Jur&eacute;. Ch't homme-ch&icirc;n, Robert...</P>
<P>JURE : Tch'est qui cli&acirc;me - H&acirc;ro?</P>
<I><P>(En s'touonnant sus san talon, il avise ROBERT agenouoilli &agrave; ses pids.)</P>
</I><P>ROBERT : Ch'est m&eacute;. L&eacute; Bailli m'a atchus&eacute; d'aver abattu un tch&ecirc;ne dans la bouais'sie du Seigneu et d'en aver vol&eacute; l'bouais, et...</P>
<P>JURE : L'as-tu vol&eacute;?</P>
<P>ROBERT : Nann&icirc;n, Moussieu; chu vi&egrave;r tch&ecirc;ne m'appart&eacute;nait, car il 'tait sus man r'li&eacute;. Et ch'est <I>li</I> tchi l'a abattu!</P>
<P>BAILLI : Ch't &icirc;ndividu n'est qu'un bachouard, et un menteux! Ou' est qu' est ses t&eacute;moins?</P>
<P>JURE : Ou'est qu'est les tcheins?</P>
<I><P>(L&eacute; BAILLI s'touonne et r'garde san monde. Ches'-chin lus r'tithent, touos craintifs.)</P>
</I><P>Ous allez touos les deux v'n&icirc;n &agrave; la <a href="gdfhist.html">Cohue</a>, et ous emm&egrave;n'nez des t&eacute;moins tchi dithont la v&eacute;thit&eacute;.</P>
<P>BAILLI : Ch'est eune p&eacute;tite affaithe; pas la peine d'en badrer la Cohue.</P>
<P>JURE : S'i' y'a tort, d'un bord ou d'l'autre - qu&eacute; justice sait faite! Allons en Cour &agrave; St. H&eacute;lyi sans d&eacute;lai!</P>
<P>ROBERT : J&eacute; d'mande p&egrave;rmission, Moussieu, d'aller jusqu'&agrave; St. Ou, qu'si l'Conn&ecirc;tab'ye comme man t&eacute;moin.</P>
<P>JURE : V'l&agrave; tch'est bein. V&eacute;n'ouos-en! L&eacute; Sieur Bailli - mes hommes s'en veindront &agrave; cant&eacute; t&eacute;.</P>
<I><P>(I' s'en vont, et tout l'monde s&eacute; mettent &agrave; caqu'ter, touos excit&eacute;s; ROBERT et PERRONNELLE restent touos seurs)</P>
</I><P>PERRONNELLE : J'm'en vais v'n&icirc;n auve t&eacute;, Robert.</P>
<P>ROBERT : J'esp&eacute;the qu&eacute; tu veindras auve m&eacute; toute ma vie, Perronnelle.</P>
<P>PERRONNELLE : Oui dgia, Robert, j't'en-chaille.</P>
<P>ROBERT : Et, si j'nouos arr&ecirc;tons sus c'm&icirc;n, allant &agrave; St. Ou, ou en r'v&eacute;nant &agrave; St. H&eacute;lyi, et qu' j'&egrave;rt&egrave;rgeons pouor La Cohue...</P>
<P>PERRONNELLE : J&eacute; n'cli&acirc;m'thai pon - H&acirc;ro! H&acirc;ro! H&acirc;ro!</P>
<I><P>(I' s'en vont bras d'ssus bras d'ssous et d'un bouon pas, bein he&ucirc;theurs.) </P>
<P>&nbsp;</P>
<P>1955</P></I>


&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="crinme.html">L&eacute; cr&icirc;nme et la louai</a><p>
<li><a href="atousceuxqui.html">A tous ceux qui... etc.</a><p>
<li><a href="cahouain_justice.html">Un transport d&eacute; Justice</a><p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
