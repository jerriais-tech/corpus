<HTML>
<HEAD>
<TITLE>An Incident in the Pain Family</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>An Incident in the Pain Family</h2></font></center><p>

J'avais quazi promins a Lonore d'all&eacute; avec lyi a la chapelle, Dinmanche au s&eacute;. Ch'est un jeune pr&egrave;cheux nouvel'ment arriv&eacute; d'France I' n'est pon mathi&eacute;; I' gagne quazi quatre-vingt louis par an et san louog'ment au d'sus d'eunne &egrave;stabye, et y'a du bri parmi les filles de sa congr&eacute;gation pour faithe partie d's Classe. Lonore en est, coumme de raison; et s'ou n'gagne pas l'prix (et l'pasteur) ch'ne s'a pon d'sa faute.<br/>
<br/>
J'avais don quazi promins d'all&eacute; la condithe et rest&eacute; pour le r&egrave;sveille apr&egrave;s l'sermon, quand ou m'dit qu'y'&eacute;thait eunne collecte par les bancs. Oquo des collectes! que j'fit. J'douni siez sous dans l's envithons d'Nou&eacute;; j'sis tout a fait a sec. J'n'y vais pas!<br/>
<br/>
Ma fille eut l'air desappoint&eacute;e: j'la r'fit rithe en lis montrant deux titchets pour l'Olympia! Si j'y'allaimes, que j'dit; ch'est quazi la m&egrave;me chose: y'&eacute;tha d'la musique sacr&eacute;e! D'vant que d'nos n'all&eacute;, j'ramontimes dans la chambre a Laiz&eacute;, vaie s'oul en r'gagnait. &quot;Douochot'ment! qu'ou dit: bin douochot'ment - j'ai grand fr&eacute;t. Just&eacute;ment! que j'dis: ch'est ch'la qui faut: l'docteu l'a dit. &quot;Keep her cool! qui dit, and plenty wind.&quot; Et d'pis qu'tu n'as besoin d'rin, Laiz&eacute;, j'm'en vais sorti eunne dem'y'heuthe ov Lonore: oul a besoin d'exercise, notre &egrave;sfant. - Et j'la laissimes l&agrave;, bin trantchille dans san liet, ov f'n&egrave;tres et portes ouertes, et eunne modjie d'ieau au cas qu'oul &eacute;thait s&eacute;. J'tchiens a ch'qu'ou n'manque de rin, ma pouore femme.<br/>
<br/>
Y'avait un peupye! J'mint Lonore sus eunne tchaise, endret la p'tite [fliute] et j'lis dis de n'pon bouogi d'la ch'attendant que que je r'vinse, et d'&egrave;scout&eacute; bin la musique pour pou&eacute; en r'p&acirc;sl&eacute; a sa memm&eacute;e. J'avais la gorge pl&eacute;e, et j'pense qu'eunne p'tite boutelle de biethe, ou offuche eunne grande, ne s'ait pon de r'fus. L'temps pass&eacute; en sortant d'Olympia nou touonait a drou&eacute;t pour all&eacute; b&eacute;the eunne fais, mais v'la tchi fit plieuth&eacute; un Deput&eacute;, et a'ch't'heu nou touone a gauche. Y'a justement autant d'monde qui vont a gauche coumme y'en avait qu'allaient a drou&eacute;t - j&eacute; n'sait pon si l'd&eacute;put&eacute; en' a fait la r'm&eacute;rque.<br/>
<br/>
Quand j'rentri au concert, n'y'avait persounne dans la tchaise a ma fille! et je n'la r'vit pon d's&eacute;th&eacute;e. Ou s'a offuche r'horte siez nous, vaie si sa m&eacute;the n'a pon trop caud, j'pensi, et j'm'assit a sa pli&eacute;che. Et pis b&eacute;tout j'm'en fut d'hors pour vaie tch&egrave;s qui s'passait. I' n'se passait rin! Tout &eacute;tait bin trantchile! Les gens marchaient, d'visaient, s'proum'nait; et n'y'avait persounne a plieuth&eacute; endr&eacute;t l'Hotel.<br/>
<br/>
Lonore 'tait rentr&eacute;e quand j'ramonti siez nous. J'la trouvi assise dans l'parleux, a r'gard&eacute; ses mains. et a touon&eacute; eunne bague sus san d&eacute;t. Bon! Te r'v&eacute;lo, que j'dis: tch&egrave;s qui fait qu'tu n'm'as pas attendu? Sans m'r&egrave;spondre, ou s&eacute; l'vit et m'montri sa main gauche: &quot;Ergas! P&eacute;p&eacute;e! J'sis engagie!&quot; Dgiatre! que j'fit. L'affaithe n'a pon train&eacute;! explyique me cheunna! En l'heu ou m'explyitchit l'affaithe. Sitot que j'fus hors d'aupr&egrave;s d'yi, un gros moussieu barbu 'tait v'nu s'assi&eacute;the aupr&egrave;s d'ma fille: I' y'avait d'viz&eacute;: I' y'avait dit qui r'venait d'Afrique: qu'il avait eunne cari&eacute;the a djamants par la: et que d'vant que d'sen r'all&eacute; y voudrait bin pouv&eacute; a s'mathi&eacute; a tchiq' bouonne forte jerriaise qui s&eacute;thait c'mand&eacute; les vingt-chinq valets et servantes de san ch&acirc;t&eacute;. Enfin, tandi qu'la 'band' jouait, et que j'buvais ma bi&eacute;the i' s'y print si bin qu'Lonore mint sa main dans la sienne de l'Afritchain, et lis dit qu'ou vos les f'thait s'trimouss&eacute; - ches vingt-chinq valets la - ou t'nait d'sa m&eacute;the pour ch'la!<br/>
<br/>
Enfin! I' s'engagites la d'sus. L'Afritchain r'm&eacute;rtchi la bague qu'Lonore avait au d&eacute;t - la sienne que j'dounni a Laiz&eacute; quand j'nos engagimes, et qui m'avait couot&eacute; huit louis siez Gallichan - et dit qu'pour bin cliore l'affaithe I' fallait &eacute;changi d'bagues. Lonore lis dounni la sienne a Laiz&eacute; et Moussieu Sharper y'en dounni yeunne ov un djament gros coumme eunne codrette - la sienne qu'oul 'tait a admith&eacute; quand j'rentri.<br/>
<br/>
Ch'tait ma [...] eunne belle bague et qui vos &egrave;sgalluait! Mais, l'lend'main matin quand j'fut la montr&eacute; a Moussieu Gallichan! tch&egrave;s qui m'dit! Ditelles bagues, qui m'dit, nou les vend deux pour chinq sous a la f&eacute;the de Lessai! Ma fille a 't&eacute; voll&eacute;e! j'avons perdu eunne bague de huit louis, et l'tcheu d'ma fille rompu oquo eunne fais.<br/>
<br/>
<i><a href="brambilo.html">Piteur Pain</a></i><br/>
<i>The Morning News 6/2/1913</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmring.html">How Ph'lip Bought a Ring</a><p>
<li><a href="painolympia.html">The Pains at Olympia</a><p>
<li><a href="painconcert.html">How they fared at the concert</a><p>
<li><a href="paincourting.html">How the Courting Abruptly Ended</a><p>

<li><a href="galants.html">Miss Mary Ann et ses galants</a><p>


<li><a href="bijouttie.html">La Bijout'tie</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

