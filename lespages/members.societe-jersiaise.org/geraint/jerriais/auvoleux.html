<HTML>
<HEAD>
<TITLE>Au Voleux!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



 <center><font color="#215e21"><h2>Au Voleux!</h2></font></center><br><p>
<CENTER><TABLE><TR><TD>

O&ugrave;'est don' qu'tu t'tcheins, fichu voleux,<br>
Qu'persounne n'n&eacute; vait rein d't&eacute;?<br>
Es-tu muchi dans un gros creux<br>
Ou dri&eacute;the tchic path&eacute;?<br>
<p>

D&ecirc;halle-t&eacute; don', boustr&eacute;-d'voleux.<br>
Es-tu laid? Es-tu b&eacute;?<br>
Laisses nous vaie la couleu d'tes gh'veux,<br>
L&eacute; p'tit but d'tan mus&eacute;!<br>
<p>

D&eacute;-d'pis longtemps, malin voleux,<br>
Tu nos tcheins en suspens!<br>
Et pus l'temps va, pus - j'en sis seux -<br>
Je nos touannons les sens!<br>
<p>

Nos femmes ach'teuthe - ah vi&egrave;r voleux! -<br>
N'veulent pus sortir au ser<br>
Et par-dedans, i' trembl'yent d'peux<br>
Reinqu'd&eacute; t'appr&eacute;hender!<br>
<p>

Et toutes les n'yits, crais-m&eacute;, voleux,<br>
L'tchan est si &ecirc;nerv&eacute;,<br>
Qui bracte et heurle et ouasse pour deux<br>
Jusqu'&agrave; ce que l'jour s'sait fait!<br>
<p>

Touos nos Chantgni&egrave;rs, vilain voleux,<br>
N'savent pus coumment t'cherchi;<br>
Et les policemen, pour d&eacute; yeux,<br>
Ont honte d&eacute; lus m&ecirc;tchi!<br>
<p>

La pouorre police, affreux voleux,<br>
En est toute sus ses ner's,<br>
Y'a jusqu'&agrave; m&ecirc;me le Protchuleux<br>
Qui r'veint, tout couothant d'Sercq!<br>
<p>

Ah! laisse-t&eacute; pinchi; dis, voleux,<br>
Va t'rendre &agrave; la Station.<br>
S'tu continues, tchic ni&egrave;t, bein seux,<br>
Tu'attrap'thas un trait d'pliomb!<br>
<p>

N'ya qu'es gazettes, failli voleux!<br>
Qu'tu s&egrave;rs occouoth' un mio.<br>
I' rempl'yisse' une colonne ou deux<br>
D&egrave;s qu'tu fais l'moindre dro!<br>
<p>

<i><a href="ejluce.html">Elie</a></i><br>

<i>&nbsp;</i><br>

<i>Nouvelle Chronique de Jersey 29/10/1910</i><br>
 
</TD></TR></TABLE></CENTER>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="crinme.html">L&eacute; cr&icirc;nme et la louai</a><p>
<li><a href="voleurs.html">Les Voleurs</a><p>
<li><a href="mancrime.html">Man Crime</a><p>
</ul>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
