<HTML>
<HEAD>
<TITLE>La Bouonne Nouvelle s'lon Jean, Chapitre 2, v&egrave;rsets 1-11</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, Chapitre 2<br/></h2></font></center><p>

<center><font color="#215e21"><h3>V&egrave;rsets 1-11</h3></font></center><p>
<a href="verrinneshvin.jpg"><img src="verrinneshvin.jpg" width="81" height="300" alt="Remplyissez l's auges dg'ieau." title="" border="0" align="right" /></a>
Et l'tra&icirc;si&egrave;me jour y'eut des neuches &agrave; Cana en Galil&eacute;e, et la m&eacute;the &agrave; J&eacute;s&ucirc; y 'tait, et J&eacute;s&ucirc; acant&eacute; ses discipl'yes 'taient &icirc;nvit&eacute;s &eacute;tout. Nou v&icirc;nt &agrave; court d&eacute; v&icirc;n, et la m&eacute;the &agrave; J&eacute;s&ucirc; l&icirc; dit, &quot;I' n'ont pon d'v&icirc;n.&quot; J&eacute;s&ucirc; lyi dit, &quot;Tch'est qu'en est pouor m&eacute; et t&eacute;, femme? M'n heuthe est acouo &agrave; v'n&icirc;n.&quot; Sa m&eacute;the dit &egrave;s s&egrave;rvants, &quot;Tout chein qu'i' vos dit, faites-l&eacute;.&quot; Y'avait si&ecirc;x auges en pi&egrave;rre, pouor l'ieau pouor la lav'thie s'lon la cou&ocirc;teunme des Juis, tchi cont'naient ch&acirc;tcheune dg'ieux deux-trais m'suthes. J&eacute;s&ucirc; lus dit, &quot;Remplyissez l's auges dg'ieau.&quot; Et i' les remply&icirc;tent jusqu'au bord. Et i' lus dit, &quot;Achteu, cruchiz et emportez-en au ma&icirc;t' d'la f&ecirc;te.&quot; Et il' en emport&icirc;tent. Quand l'ma&icirc;t' d'la f&ecirc;te avait gou&ocirc;t&eacute; l'ieau tchi 'tait achteu du v&icirc;n, il app'lit l'mathi&eacute;, car i' n'savait pon d&eacute; io&ugrave; qu'l&eacute; v&icirc;n v&icirc;nt (mais les s&egrave;rvants, i' savaient, ieux). I' l&icirc; dit, &quot;Ch&acirc;tchun s&egrave;rt l'bou&ocirc;n v&icirc;n pouor c'menchi, et quand touos sont rass&acirc;si&eacute;s, i' s&egrave;rt l'pi&eacute;the, mais tu'as gard&eacute; l'bou&ocirc;n v&icirc;n jusqu'ich&icirc;n.<br/>
<br/>
Ch'fut l&eacute; c'menchement des s&icirc;ngnes gr&eacute;es par J&eacute;s&ucirc; &agrave; Cana en Galil&eacute;e, quand i' mouontrit sa glouaithe, et ses discipl'yes cr&ucirc;tent en li.<br/>
&nbsp;<p>

<center><font color="#215e21"><h3>V&egrave;rsets 12-25</h3></font></center><p>
Aupr&egrave;s chenna i' d'valit &agrave; Caph&egrave;rna&uuml;m acant&eacute; sa m&eacute;the, ses fr&eacute;thes et ses approtis, et i' rest&icirc;drent l&agrave; ra&icirc;que deux-trais jours. V'l&agrave; tch'appr&eacute;chait la P&acirc;que &egrave;s Juis et J&eacute;s&ucirc; amontit &agrave; J&eacute;thusalem. Et l&agrave; dans l'bel du Templ'ye i' vit des marchands d'b&ecirc;tes et d'br&eacute;bis et d'colombes et i' vit les trotcheurs d&eacute; sou assis l&agrave;. Et i' griyit un fouet d'fil&icirc;n et les cachit hors du templ'ye acant&eacute; les br&eacute;bis et les b&ecirc;tes, en parf&eacute;nant &agrave; touos les bords les pi&egrave;ches d&eacute; sou &egrave;s trotcheurs et en renv&egrave;rtchant lus tabl'yes. Et &egrave;s marchands d'colombes, i' dit, &quot;Halez ches'-l&agrave;, n'faites pon un marchi d'la ma&icirc;son d'man P&eacute;the!&quot;<br/>
<br/>
Et i' v&icirc;nt &agrave; l'esprit &egrave;s approtis qu&eacute; ch'est &ecirc;crit dans l's &Ecirc;crituthes: &quot;J'sis &agrave; feu d'p&acirc;ssion pouor ta ma&icirc;son.&quot;<br/>
<br/>
&Eacute;pis les Juis l&icirc; d'mand&icirc;drent, &quot;Par tchille autorit&eacute;, di-nous, qu'tu fai d'it&eacute;?&quot;<br/>
<br/>
Et J&eacute;s&ucirc; lus dit, &quot;&Ecirc;crou&ocirc;lez chu Templ'ye-ch&icirc;n et j'l'&egrave;rb&acirc;tithai en trais jours.&quot;<br/>
<br/>
Les Juis d&icirc;drent, &quot;La b&acirc;tithie d'chu Templ'ye pr&icirc;nt quarante-si&ecirc;x ans, et es-tu pouor l'&egrave;rb&acirc;ti en trais jours!&quot;<br/>
<br/>
Mais ch'tait qu'i' p&acirc;lait entouor chu saint b&acirc;tisse chi 'tait san corps. Et d'm&ecirc;me quand i' fut sou&ocirc;l'v&eacute; des morts, la m&eacute;mouaithe d&eacute; ches mots-l&agrave; r'v&icirc;nt &egrave;s approtis, et i' lus fy&icirc;drent &egrave;s Saintes &Ecirc;crituthes et &agrave; la pathole qu&eacute; J&eacute;s&ucirc; avait dit. Assa quandi qu'i' 'tait &agrave; J&eacute;thusalem &agrave; la f&ecirc;te d'la P&acirc;que Juive, un fi&egrave;r fliotchet d'monde v&icirc;ndrent lus fier &agrave; san nom, d'pis qu'il' avaient veu chein qu'i' fa&icirc;thait. Mais J&eacute;s&ucirc; n&eacute; s'lus fiait pon viyant qu'i' les conna&icirc;ssait touos ieux. I' n'avait pon &agrave; r'ch&eacute;ver du t&ecirc;mouongnage entouor l'houmme, par cause qu&eacute; li, i' conna&icirc;ssait chein tchi 'tait dans l'houmme.<br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="mathiage3.html">L&eacute; S&egrave;rvice d&eacute; Mathiage</a><p>
<li><a href="consandginnite.html">Eune tabl'ye d&eacute; consandginnit&eacute; et d'affinnit&eacute;</a><p>
<li><a href="1cor13.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a><p>
<li><a href="1cor13a.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a> - eune aut' v&egrave;rsion<p>
<li> <a href="1cor13b.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a> - et acouo<p>
<li><a href="cantique_de_cantiques.html">L&eacute; Cantique d&eacute; Cantiques</a><p>

<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>

<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
