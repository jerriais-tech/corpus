<HTML>
<HEAD>
<TITLE>M&ecirc;prinse d'identit&eacute;!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&ecirc;prinse d'identit&eacute;!</h2></font></center><p>

<font size="-1"><i>Trenton, Michigan,</i><br/>
<i>US.A.</i><br/>
<i>L&eacute; 28 d'mai, 1966.</i><br/></font>
<br/>
Moussieu l'R&eacute;dacteu,<br/>
<br/>
Quand j'tais mousse siez Papa &agrave; La Forge &egrave;s Landes &agrave; <a href="st_ouen.html">St. Ouen</a>, touos l's anciens, et hardi des jannes, gardaient lus barbes, et un homme patha&icirc;ssait pus vyi &agrave; souoxante ans tch'i' n'patha&icirc;t &agrave; huiptante d&eacute; nouos jours, viyant qu'sa barbe 'tait grise. Ph'lippe B'l&icirc;n, iun d'nouos va&icirc;th&icirc;ns tch'avait eune trentaine d'ann&eacute;es, en avait ieune tch'&eacute;thait fait envie &agrave; un ours! Ou' l&icirc; couvrait tellement la fache qu&eacute; nou n'l&icirc; viyait qu&eacute; l's i&egrave;rs et l'but du nez!<br/>
<br/>
Y'avait tr&eacute;jous un r&eacute;g&icirc;nment d'soudards, des r&eacute;dguli&egrave;rs, en J&egrave;rri dans chu temps-l&agrave;, et y'en avait tch'allaient &agrave; l'&eacute;glyise. Ch'tait la mode d'aller r'condithe les filles aupr&eacute;s l's&egrave;rvice, et ouaithe qu&eacute; v'la tchi n'tait pon consid&eacute;th&eacute; respectabl'ye pour eune janne fille d&eacute; bouanne fanmile d'aver un soudard &agrave; la r'condithe, y'en avait tr&eacute;jous deux'-trais tchi m&ecirc;nageaient &agrave; trouver eune janne fille, et v'la tch'i' n'plia&icirc;sait pon fort &egrave;s jannes hommes du va&icirc;thinn&eacute;!<br/>
<br/>
Nouot' va&icirc;th&icirc;n Ph'lippe v&icirc;nt passer la s&eacute;th&eacute;e d'un leundi dans dans la forge quand Papa et man p'p&egrave;e 'taient &agrave; faithe des fi&egrave;rs d&eacute; tch&eacute;thues, et quand p'p&egrave;e l'av&icirc;sit i' s'app&egrave;rchut tch'il avait l'nez enfli&eacute; et un yi tchi 'tait pourpre! &quot;Bon!&quot;, p'p&egrave;e l&icirc; dit, &quot;Nou d&icirc;thait qu'tu-as 't&eacute; &agrave; la dg&egrave;rre, valet! Tan nez patha&icirc;t aver b&eacute;souain d'&ecirc;t' &egrave;rgraie. Peux-tu l'mett' sus l'enclieunme?&quot; <br/>
<br/>
&quot;N't&eacute; fiches pon du monde!&quot; Ph'lippe l&icirc; dit. &quot;S'i' tu-avais 't&eacute; &agrave; ma pliaiche hi&egrave;r au s&eacute;, ch'n&eacute; s'sait pon seulement tan nez tchi s'sait endonmagi - tu-&eacute;thais la fache en margalot!&quot;<br/>
<br/>
&quot;I' fallait qu&eacute; ch'f&ucirc;sse un giant, don, tchi t'baillit eune telle sl&icirc;ndgieuse!&quot;, p'p&egrave;e l&icirc; dit.<br/>
<br/>
&quot;Nou-fait dgia!&quot; Ph'lippe l&icirc; r&ecirc;ponnit. &quot;Si j'avais ieu &agrave; en battre rein qu'iun j'l'&eacute;thais p't &ecirc;t' tu&eacute;, car j&eacute; n'connais pon ma forche quand j'sis m&acirc;rri, et pis j'&eacute;thais 't&eacute; pendu! Mais j'avais trais soudards sus man co en m&ecirc;me temps! Ma janne fille c'menchit &agrave; pousser des cris, et v'la tch'attriotchit eune douzaine d&eacute; g&acirc;s tchi v'naient d'sorti d'l'&eacute;glyise. Nou cr&eacute;thait tch'i' m'&eacute;thaient donn&eacute; un coup d'main, mais il' 'taient trop l&acirc;ches, ches pouorres achocres-l&agrave;. &Agrave; la pliaiche d&eacute; m'a&icirc;dgi il' 'taient &agrave; &ecirc;prouver &agrave; m'bailli d's avis!&quot;<br/>
<br/>
&quot;Tu l's avais &icirc;nsult&eacute;s, don, ches soudards-l&agrave;?&quot;, p'p&egrave;e l&icirc; dit. &quot;Mais nou-fait!&quot;, Ph'lippe l&icirc; r&ecirc;ponnit. &quot;Crais-tu qu'j&eacute; s'sais si b&ecirc;te d'&icirc;nsulter trais g&acirc;s en m&egrave;me temps?&quot;. Eh bein,&quot; p'p&egrave;s l&icirc; dit. &quot;Nou n'sait janmais. Quand un g&acirc;s est amouotheux i' n'sait pon tch'est tch'i' fait la ma&icirc;ntchi du temps! L'amour est aveugl'ye, ch'est-en-tchi tu n'en viyais p't &ecirc;t' pon pus qu'iun!&quot;<br/>
<br/>
&quot;T'&egrave;rv&eacute;la &agrave; t'fichi du monde!&quot;, Ph'lippe l&icirc; dit. &quot;J'sis p't &ecirc;t' bein en amour, mais j&eacute; n'tais pon aveugl'ye!&quot;<br/>
<br/>
&quot;Mais, tch'est tch'i' t'avaient fait, don, pour qu&eacute; tu f&ucirc;sse si m&acirc;rri?&quot;, p'p&egrave;e l&icirc; d'mandit.<br/>
<br/>
&quot;Ch'n'est pon tch'est tch'i' m'avaient fait,&quot; Ph'lippe l&icirc; r&ecirc;ponnit, &quot;Ch'est chein tch'il' avaient dit&agrave; ma janne fille! I' l&icirc; d'mandirent si ch'tait en Afrique qu'oulle avait 't&eacute; ram&acirc;sser l'marmo&ucirc;set tchi la t'nait par le bras!&quot;<br/>
<br/>
J'vis p'p&egrave;e s'touanner d'bord en fa&icirc;sant un cly&icirc;n &agrave; Papa. Il eut d'la peine &agrave; s'emp&ecirc;chi d'rithe! Heutheusement, Ph'lippe 'tait &agrave; torchi s'n yi endonmagi atout san mouochet, et i' n's'en apperchut pon. &quot;J'bailli un co d'poing au chein tch'&eacute;tait l'pus pr&eacute;s d'm&eacute;,&quot; i' continnuit. &quot;Et j'tchulbuti les deux autres d&eacute;vant tch'i' p&ucirc;ssent s&eacute; r'b&icirc;nfrer contre m&eacute;! Tu p&acirc;les tch'il' 'taient &ecirc;ffrit&eacute;es quand i' v&icirc;drent qu&eacute; j'tais m&acirc;rri, valet! I' fich&icirc;drent l&eacute; camp en pendant l's euilles comme un tchian tchi r'veint du mouton!&quot;<br/>
<br/>
&quot;J'n'en sis pon ravi!&quot;, p'p&egrave;e dit &agrave; Ph'lippe. &quot;S'i' pensaient qu'tu 'tais un marmo&ucirc;set, ch'n'est pon &ecirc;tonnant tch'il' 'taient &ecirc;ffrit&eacute;s. Un marmo&ucirc;set d'ta grandeu sus ses pids d'dri&egrave;the es'sait assez pour touanner les sangs &agrave; un r&eacute;g&icirc;nment, sans p&acirc;ler d'trais soudards!&quot;<br/>
<br/>
&quot;Mais, boustre d'm&ecirc;tchi,&quot; Ph'lippe s&eacute; f&icirc;t. &quot;Tu-as la t&ecirc;te duthe comme un choutchet. Tu dais bein saver, &agrave; t'n &acirc;ge, tch'i' n'l&eacute; criyaient pon, que j'tais un marmo&ucirc;set! Autcheune p&egrave;rsonne dans san bouan sens peut l'vaie, qu&eacute; j'n'en sis pon iun! Ch'tait pour m'&icirc;nsulter, tch'i' d&icirc;drent ch'la &agrave; ma janne fille!&quot;<br/>
<br/>
&quot;Avais-tu ta barbe, hi&egrave;r au s&eacute;?&quot; p'p&egrave;e l&icirc; d'mandit. &quot;Mais sans doute, j'l'avais!&quot;, Ph'lippe l&icirc; r&ecirc;ponnit rup&ecirc;ment. &quot;Tu l'sai bein, qu&eacute; j'l'avais! J'avais d&ecirc;j&agrave; eune belle barbe &agrave; v&icirc;ngt ans, et j&eacute; n'l'ai janmais cop&eacute;e!&quot;<br/>
<br/>
&quot;Eh bein, nouos y v'l&agrave;!&quot; p'p&egrave;e l&icirc; dit. &quot;I' fa&icirc;sait niet en sortant d'l'&eacute;glyise... nou n'sait janmais... il' &eacute;thaient peut craithe...&quot;<br/>
<br/>
&quot;S&acirc;bre d&eacute; bouais!&quot; Ph'lippe d&eacute; f&icirc;t. &quot;Tu-es acouo pus &icirc;nsultant qu'ches soudards-l&agrave;! S&eacute;non pour un s&eacute;non, j't&eacute; fich'chais man poing dans l'nez!&quot;<br/>
<br/>
&quot;Allons, man gar&ccedil;on,&quot; p'p&egrave;e l&icirc; dit. &quot;J'sommes vi&egrave;rs anm&icirc;ns, et tu sai bein qu&eacute; j'tais seulement &agrave; t'&ecirc;tibotchi! Mais s'i' j'tais &agrave; ta pliaiche, j'cop'thais chutte barbe-l&agrave;. Tu'es un bieau corps d'homme, et y'a des chances qu&eacute; tu-as eune belle fache dri&egrave;the tout chu cr&icirc;n-l&agrave;. Veurs-tu qu'j'y mett' les 'clippeurs'? J'allons tondre ta jeunment d'main, et j'pou&ocirc;rrais faithe les deux t&acirc;ches en m&ecirc;me temps!&quot;<br/>
<br/>
&quot;N'en v'la assez,&quot; Ph'lippe l&icirc; dit en s'en allant. &quot;J&eacute; n'm'en vais pon rester ich&icirc;n &agrave; &ecirc;t' &icirc;nsult&eacute; d'la sorte!&quot;<br/>
<br/>
Heutheusement qu'les r&ecirc;solutions du s&eacute; n&eacute; sont pon les cheinnes du mat&icirc;n. Ph'lippe 'tait riant et d'bouanne heunmeu quand il anm'nit sa jeunment &agrave; la forge le lendemain!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfersembliance.html">M&ecirc;pr&icirc;ns&eacute; d'&egrave;rsembliance&nbsp;?</a><p>
<li><A HREF="mabarbe.html">Les barbes et les moustaches</A><p>
<li><a href="moustach.html">L'Adresse desesperais de Demoiselle Nenn&eacute; Caton ais moustachies</a><p>
<li><a href="gveux.html">Les g'veux</a><p>
<li><a href="vrai.html">Mais Est-che Vrai?</a><p>
<li><a href="moustachegj.html">Ma moustache est clioutiche</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

