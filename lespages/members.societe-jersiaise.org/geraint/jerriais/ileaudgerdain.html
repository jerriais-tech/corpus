<HTML>
<HEAD>
<TITLE>L'&Icirc;le au Dg&egrave;rdain</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&Icirc;le au Dg&egrave;rdain</h2></font></center><p>
<img src="guerdain.jpg" width="412" height="150" alt="L'&Icirc;le au Dg&egrave;rdain" title="" border="0" align="right" />
L'&icirc;let r'm&egrave;rquabl'ye tch'est m&acirc;t&eacute; dans l'Port&eacute;let &agrave; <a href="st_brelade.html">Saint Br&eacute;lade</a> est bein connu - nou-s'en hale des portraits tr&eacute;jous pouor l's almonnas, d'la publyicit&eacute;, et tout chenna. Ch'est bein un s&#375;mbole d&eacute; J&egrave;rri, mais y'a bein pus d'monde tch'&egrave;rconna&icirc;ssent l'&icirc;let qu'en conna&icirc;ssent l&eacute; nom. Ch't &icirc;let a nom l'&Icirc;le au Dg&egrave;rdain. <br/>
<br/>
Sans doute l'&icirc;le prend san nom d'la fanmil'ye Dg&egrave;rdain tch'avait des t&egrave;rrains l&agrave; l'tou. Thonmas L'Goupil dit Dg&egrave;rdain, un V&icirc;ngtn'yi d'Saint Br&eacute;lade, s'mathyit auve Mathie B'n&ecirc;t en 1602. Y'a eune pi&egrave;rre d&eacute; mathiage &quot;TLG et MB 1607&quot; au d'ssus d'l'us d'eune ma&icirc;son sus la c&ocirc;te.<br/>
<br/>
Mais ch'n'est pon l'Sieur Dg&egrave;rdain auve tchi l'histouaithe a entouortilyi l'nom d'l'&icirc;let. Ch'est auve l&eacute; nom d'un c&egrave;rtain cap'taine Janvr&icirc;n qu'nou-s'a gr&eacute;e eune l&eacute;gende tchi reste dans la m&eacute;mouaithe du peupl'ye.<br/>
<br/>
<img src="jerriais280.jpg" width="100" height="100" alt="L'&Icirc;le au Dg&egrave;rdain" title="" align="right" />
Y'avait en 1721 la peste &agrave; Nantes. L&eacute; Cap'taine Janvr&icirc;n rentrait en J&egrave;rri d&eacute; chu port Br&eacute;ton. I' fut oblyigi d'mouoilli san bat&eacute; &agrave; Belle Croute pouor la quarantaine. Aupr&egrave;s deux jours l&eacute; cap'taine mouothit d'la peste. Nou n'p&egrave;rm&icirc;nt pon &agrave; sa veuve d'ent&egrave;rrer s'n houmme &agrave; t&egrave;rre par crainte d&eacute; la peste, mais nou p&egrave;rm&icirc;nt qu'l&eacute; cap'taine f&ucirc;sse ent&egrave;rr&eacute; sus l'&icirc;let au Port&eacute;let viyant qu'la m&eacute; entouothait (au haut dg'ieau) chu rotchi-l&agrave;.<br/>
<br/>
Pus tard la veuve d&eacute;mandit la p&egrave;rmission d'rent&egrave;rrer s'n houmme dans l'ch&icirc;nm'tchi&eacute;the d&eacute; Saint Br&eacute;lade et v'l&agrave; tchi fut ag'v&eacute;.<br/>
<br/><img src="jerriais132.jpg" width="100" height="100" alt="L'&Icirc;le au Dg&egrave;rdain" title="" border="0" align="right" />
Y'a eune crianche qu'la tou sus l'&Icirc;le au Dg&egrave;rdain m&egrave;rque la s&eacute;pultuthe du Cap'taine Janvr&icirc;n. Nou-fait! La tou fut b&acirc;tie pouor la fortific&acirc;tion d'la c&ocirc;te en 1808, bein d's ann&eacute;es aupr&egrave;s qu'l&eacute; corps du cap'taine e&ucirc;sse 't&eacute; d&ecirc;foui et transf&eacute;th&eacute;. Don la tou n'est pon la tombe &agrave; Janvr&icirc;n; l'&icirc;let est l'&Icirc;le au Dg&egrave;rdain!<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="st_brelade.html">St Br&eacute;lade</A><p>
<li><a href="cotes.html">Nouos Vi&egrave;rs Noms d&eacute; Lieu - &agrave; l'entou des C&ocirc;tes</a><p>
<li><a href="rotchiers.html">Les Rotchi&egrave;rs d&eacute; J&egrave;rri</a><p>
<li><a href="avathithon.html">L'Avath&icirc;thon</a><p>
<li><a href="assembliee/niermont.html">R&ecirc;union &agrave; Ni&egrave;rmont</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

