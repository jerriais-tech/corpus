<HTML>
<HEAD>
<TITLE>Deux histo&egrave;thes d&eacute; man janne temps.</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Deux histo&egrave;thes d&eacute; man janne temps.</h2></font></center><p>

<center><font color="#215e21"><h3>I.<br/>
<br/>
<b>L&eacute; miyeu menteux.</b><br/></h3></font></center><p>

<br/>
J'&eacute;tions djix ou douze, bain confortabli&eacute;ment attabli&eacute;s dans l&eacute; p'tit parleux d'dri&egrave;the, si&egrave;z Mait' Josu&eacute;, du Royal. Ch'tait &egrave;s envithons d'Nou&eacute;, j'men rappelle bain, car j&eacute; v'nions justement d'hall&eacute; &agrave; la court&eacute;-paille pour v&eacute;e dans tchi-l'ordre que nou tithethait au pitho, le matin d'Nou&eacute;. Ch'tait Jean L'Sueux, l'sien qu'nou z'appelait Bi-da-ouais, parce qu'il avait l'nez un mio touann&eacute; &agrave; gauche, qui d'vait tith&eacute; l'prum'yi: j'tais deuxi&egrave;me; D&acirc;vi Craco - D&acirc;vi Carcaud, par san nom - 'tait tra&icirc;zi&egrave;me; et pis l'grand Ph'lip, des Bornes, et pis l'z'autres, mais i n'comptaient d'gh&egrave;the, car je savions tous bain qu&eacute; D&acirc;vi Craco 'tait aussi seux d'abattre l&eacute; pitho coumme j'&eacute;tions, Bi-da-ouais et m&eacute;, d&eacute; l'mantchi! A mains que l'D&acirc;vi n&eacute; fusse un mio trop guedd&egrave;, car quand il en avait bu deux d'go&ucirc;ts d&eacute; pus qu'i n'pouvait m&ecirc;nagi sans l'patha&icirc;tre, il 'tait fichu pour l&eacute; tir. Ch'tait pas qu'i n'pusse y vaie - il &eacute;thait 't&egrave; plein coumme un oeu qu'il &eacute;thait oquo 't&egrave; l'prum'yi &agrave; vaie un lapin sorti d'sa t&acirc;ni&egrave;the - mais quand il 'tait dans ch't'&ecirc;ta l&agrave;, il avait amor d&eacute; mettre quatre ou chinq d&eacute;s d'poudre dans s'n'arme, et une d&eacute;mi&eacute; livre d&eacute; pliomb et pis &agrave; la pli&egrave;che d&eacute; mither sus l'gibi, i tithait en l'air! L&agrave; s'faisait-i', n'yen a pas yun d'vous, tas d'effrit&egrave;s, qu'&ocirc;sesait en faithe autant. Ou n'pouorriez pas affaurder &agrave; perdre une telle cherge et en m&ecirc;me temps effriter tout l'gibi du v&ecirc;zin&eacute;.<br/>
<br/>
Ch'est bain vrai qu'apr&egrave;s ches traits-l&agrave; n'ou pouvait s'en raller siez-s&eacute;: dans tout l'restant du jour nou n'&eacute;thait pas veu un vert-dreu. Car l'arme &agrave; D&acirc;vi avait un canon gros coumme le poign&egrave;t du bras, et ch'est mithacl'ye qu&eacute; D&acirc;vi n's&eacute; s&eacute; pas souffli&egrave; en morciaux bain des fais. Un bouan homme &eacute;thait 't&egrave; tu&egrave; du premier coup s'il avait &ecirc;prouv&egrave; &agrave; en faithe autant, car ou r'puchait - qu&eacute; m&ecirc;me le vi&egrave;r D&acirc;vi, tout fort qu'il 'tait. n'la tithait jamais sans qu'ou mantchisse d&eacute; lis d&ecirc;slotchi l'&ecirc;paule. Mais bah! I t&acirc;tait pour vaie s'il avait oquo l'bas en t'nanche et marche! i r'qu&eacute;manchait.<br/>
<br/>
N&eacute; v'la don l'portrait d'chein qu'&eacute;tait D&acirc;vi. Fort coumme un gh'va, vantard &agrave; l'exc&egrave;s, intr&eacute;pide, n'ayant peux d'rain, il &eacute;thait bu &agrave; en assitchi une barrique &agrave; san tou seu. Naturellement, il avait la fache qui conv'nait &agrave; san nom - couleu d'Craco; i' disait li-m&ecirc;me qu'ou l&icirc; servait d'lanterne quand il allait au lanchon! J&eacute; n's&eacute; pas si ch'tait chonna, mais j's&eacute; bain qu'il en ramassait tr&eacute;jous deux fais autant qu'autchun autre. Fallait qu'sa lanterne fusse bouanne!<br/>
<br/>
Don, coumme je vos l'disais, D&acirc;vi 'tait seux d'aver l'pitho, &agrave; mains qu'i fusse si plein qui tithethait en l'air, pour s'en vanter. Et dans chu cas l&agrave;, l'grand Ph'lip, qu'avait une arme am&eacute;thitchaine et qu'avait gangni le prumi&eacute; prix, je n's&eacute; you, trais ans d'si&egrave;tte, 'tait seux d'ag'ver l'o&ecirc;z&eacute;, car quand il avait id&egrave;e sus tchic chose, l&eacute; grand Ph'lip s'arr&ecirc;tait tr&eacute;jous &agrave; san si&ecirc;zi&egrave;me - si ch'tait du cidre et &agrave; san quatri&egrave;me si ch'tait du grog.<br/>
<br/>
J'nos minmes don &agrave; nos motchi des derniers &agrave; tither.<br/>
<br/>
T&eacute;, s'fit, Jean L'Sueux &agrave; man fr&egrave;the Douar', tu n'as qu'faithe d&eacute; t'mettre &agrave; netti t'n'arme; le pitho n&eacute; s'sa pon pour tan nez.<br/>
<br/>
Ni pour l&eacute; tchein, qu'est mins &agrave; Bi-da-ouais, r&ecirc;ponnit Douar', qu'&eacute;tait pust&ocirc;t court d&eacute; p&eacute;.<br/>
<br/>
N't&eacute; marris pas Douar', s'fit Sam Grandin, ch'est pas viyant qu&eacute; j'avons tous p&eacute;yi nos douze sous qui faut en vouler &egrave;s pus chanceurs.<br/>
<br/>
Et pus adr&egrave;ts, buzard, lis cliutti D&acirc;vi; ch'n'est pas &agrave; un &ocirc;ti coumme t&eacute;, qui mannyie une arme coumme un r&acirc;t&eacute; &agrave; fain, &agrave; p&acirc;ler d'chanceurs.<br/>
<br/>
Qu&eacute; tchi? s'fit Sam, tout rup&ecirc;ment.<br/>
<br/>
Si tu n'l'avais pas train&egrave;e souentre t&eacute; l'hiv&eacute; pass&egrave;, en remontant la banque, r&ecirc;ponnit D&acirc;vi, tu n'&eacute;thais pas yeu un trait d'pliom' d'tchic bord. Et i s'mins &agrave; lis rithe souos l'nez, pour l&eacute; faithe angl'yi.<br/>
<br/>
Mais Sam n&eacute; r'plyitchi pas, i savait bain que l'D&acirc;vi yen voulait, rapport &agrave; une vieille h&egrave;theque entre yeux, et ch'tait D&acirc;vi qu'&eacute;thai yeu l'au-d'sus.<br/>
<br/>
Quand D&acirc;vi vit que l'Sam ne voulait pas aver d'bri, i qu'menche entouot le p'tit Sarre, qu'avait tout plein d'sous et reinque vingt-deux ans. Tu t'en vas nos p&eacute;yi une ronde &agrave; tous, lis dit-i, sauf pour t&eacute;, ou bain j'men vais t'pendre &agrave; chu cliou-l&agrave;, v&eacute; tu? Et i' lis montrait un gros cliou cachi dans yun des rou&eacute;s!<br/>
<br/>
L'mousse ob&eacute;it, d'assez mauvais gr&eacute;: mais i' s'rapp'lait bain d'une fais qu'il avait r'fus&egrave; D&acirc;vi et qu'D&acirc;vi avait &ecirc;truell&egrave; un grand verre d&eacute; gin sus ses habits - pour l&eacute; faithe infecter - et pis s'en' tait all&egrave; l'porter &agrave; la brachie siez s'n'amoutheuse:- il avait entr&egrave; tout grand et l'avait mins bas dans l'mitan du parleux en lus disant qu'i l'avait trouv&egrave; l'long d'un foss&egrave;! D&eacute; d'pis chonna, le p'tiot avait une peue mortelle d&eacute; D&acirc;vi et i n&eacute; v'nait avec nous qu&eacute; pour une seule raison: D&acirc;vi y'avait d'fendu d'mantchi nos r&eacute;unions, et ou comprenez bain qu&eacute; l'mousse ob&eacute;issait. Quand D&acirc;vi 'tait marri il 'tait seul &agrave; profiter du p'tiot, s'il 'tait d'bouanne humeur, y'avait tr&eacute;jous une ronde pour tous, - &egrave;s frais &agrave; Sarre. Tu n'es pas un mauvais p'tit pendard, tout d'm&ecirc;me, dit D&acirc;vi, quand j'eumes tous bu &agrave; la sant&eacute; &agrave; Sarre (D&acirc;vi l'appelait Sarah) achteu tu peux ordonner une fais &agrave; b&egrave;the pour t&eacute;, sit u veurs.<br/>
<br/>
Merc&icirc;, s'fit Sarah, mais i' m'reste reinque trais sous.<br/>
<br/>
Mait' Jo, criyi D&acirc;vi, vite, Mait' Jo, une fais &agrave; b&egrave;the pour Moussieu Sarah. Ch'est m&eacute; qui paie. - Tchi? - Oh, une pinte d'ieau fr&egrave;dde!<br/>
<br/>
Et fallut bain que l'pouorre m&eacute;dghan l'avalisse, tandis que j'&eacute;tions tous &agrave; cr&eacute;ver d'rithe.<br/>
<br/>
Allons, n'fait pas une telle goule, fit D&acirc;vi, quand il eut bu tout, ou bain j'm'en vais t'en p&eacute;yi une autre itelle ronde. Ch&eacute; n'tait que d'ieau, opr&egrave;s tout!<br/>
<br/>
Ch'est bain l&agrave; chein qui m'fait marri, r&ecirc;pond Sarah, en groum&acirc;chant.<br/>
<br/>
Nou rallumi ses pipes et nous s&eacute; r'mins &agrave; pr&ocirc;ner.<br/>
<br/>
Quand j'tais en Am&eacute;thique, s'fit Clem Langliais, j'avions des s&eacute;th&egrave;es coumme chette chin, you qu'nou z'&ecirc;prouvait &agrave; vaie l&eacute; tchet qui pouvait dithe la plus grosse men'tie.<br/>
<br/>
Oh, dit Tom Pod&ecirc;tre, j'comprends achteu tch'est qui fait qu&eacute; tu'as mins tan mousse &agrave; &ecirc;tudier pour &ecirc;tre Ecrivain - tu veur qui piesse profit&eacute; d'chein qu'il a yeu d't&eacute; en naissant.<br/>
<br/>
Pour toute r&ecirc;ponse, Clem s&eacute; rengorgi: Ch'est vrai, s'fit-i', qu&eacute; j'tais pas l'pli&egrave;the.<br/>
<br/>
Tu n'as pas d&eacute;g&eacute;n&eacute;th&egrave;, lis ronni l'vier Tom - l'sien qu'nou z'app'lait l&eacute; p'tit Corbin, &agrave; cause de ses habits - si tu n'avais pas menti si bain, jamais tu n'm&eacute;thais vendu ta qu&eacute;dolle d&eacute; gh'va, - ou n'vaut pas la graie qui l'emp&ecirc;che d&eacute; s'nall&eacute; en mios!<br/>
<br/>
En fait de men'ties, dit Mait' Jo, j'don'nai une neuve pipe au sien qui ditha la pus belle!<br/>
<br/>
Jean L'Sueux &agrave; l'nez dr&egrave;t; ergardez don si j'n'ai pas bain menti, criyi l'grand Ph'lip, au plien d'la gorge.<br/>
<br/>
L&eacute; gh'va qu'j ai vendu &agrave; Tom Corbin est une belle b&ecirc;te, fit Clem, en m&ecirc;me temps.<br/>
<br/>
Nos v'la tous &agrave; rithe, sauf Jean et Tom. - Jean r'gardait san nez et Tom pensait &agrave; san gh'va.<br/>
<br/>
Ou z'avez menti aussi bain l'un coumme l'autre, ch'est pourtchi j'garde ma pipe, s'fit Mait' Jo', tandis qu'j&eacute; r'qu&eacute;menchions tous &agrave; rithe.<br/>
<br/>
Met tan nez un mio &agrave; Wog, fit Tom &agrave; John, pour prouver qu&eacute; chute grand'&acirc;ne de Ph'lip a dit la v&eacute;thit&egrave; sans l'vouler.<br/>
<br/>
Mais Bi-da-ouais n'tait pas d'humeur d&eacute; rithe: Ch'n'est pas la birousse que tu'as 't&egrave; b&ecirc;te assez d'acater d'Clem qu'itha jamais &agrave; Wog, qui dit, j'comprends qu'quand tu lis dounne une bouct&egrave;e d'ieau l'affaithe lis r'sort aussi vite, - par entre toutes les c&ocirc;tes; oul est &agrave; peu pr&egrave;s aussi &ecirc;tanche coumme une vieille bingue! - Faut &ecirc;tre malin pour accepter d'it&egrave;t d'un oez&egrave; coumme Clem Langliais; et oquo lis bailli douze louis pour chonna!!<br/>
<br/>
Ch'la n'a rein &agrave; faithe avec t&eacute;. lis rou&acirc;lyi Tom.<br/>
<br/>
Et j'en sis bain content explitchi Bi-da-ouais.<br/>
<br/>
Man tou, dit La&iuml;esse Fiott, j'peux menti mus oquo!<br/>
<br/>
Que j'tendendions don.<br/>
<br/>
Mait Jo, n'est qu'un rein-tchi-vaille et s'n'auberge un sale creux!<br/>
<br/>
Oh! Oh! ronnit M&acirc;it Jo! en l'empoignant par le collet et vos l'passant rondement par la porte, ch'est d'm&ecirc;me, et bein tchein! N&eacute; v'la une s'melle pour l&eacute; fond d'tes brais et la pr&eacute;chainne fais qu'tu voudras une pipe, acates-en yune!<br/>
<br/>
Et La&iuml;esse, assis dans la bordeuse, n&eacute; faisant qu&eacute; d'g&eacute;mi: J'lai reinque dit pour menti; j'lai reinque dit pour menti!<br/>
<br/>
J&eacute; n'l&eacute; r'vimes pou au Royal devant sept ou huit jours, et quand il y r'vint i' marchait oquo d'travers.<br/>
<br/>
Nou r'continuait en d'dans. Tout d'un co, n&eacute; v'la le p'tit Sarah qui s'fait: J'vos tcheins:- Rein n'm&eacute; f'thait pus d'pliaisi que d'b&egrave;the un autre grand verre d'ieau!<br/>
<br/>
Ch'est pour t&eacute; la pipe, dit Mait' Jo, en lis donnant.<br/>
<br/>
Pas qu&eacute; j'sache, s'fit D&acirc;vi; chu p'tit buzard l&agrave; a r&eacute;ellement s&eacute; - i n'ment pas. Donne yen une autre pinte, Mait' Jo!<br/>
<br/>
Fallait vaie la fache &agrave; Sarah quand i s'vit endr&eacute; une deuxi&egrave;me modghie. Mais i' la but, toute. I qu'menchi par la supper du bu des l&egrave;vres, &agrave; aussi p'tites gorgies qu'possib'ye, en r'gardant D&acirc;vi d'travers. Car D&acirc;vi 'tait d&ecirc;j&agrave; bain &ecirc;cauff&egrave; et si l'pouorre m&eacute;dghan avait voulu lis t'nin t&ecirc;te: y&eacute;thai yeu du tin&eacute;! I' y&eacute;tait d&ecirc;j&agrave; d&eacute;d'pis chinq minutes et n'en avait pas du pus qu&eacute; l'quart quand Craco s'n'alli ouvri la porte: Si tu n'as pas bu tout dans deux gorgies, qui criyi, j'men vais t'emporter &agrave; ma brachie, - tu s&eacute; bain you! Et i ramassi san chap&eacute;.<br/>
<br/>
Sarah s'renvertchi dans sa tch&ecirc;the, frumi l'zi&egrave;rs, poussi un soupi d'martyth, ouvrit une bouoche grande coumme un entonneux, halli la pus longue haleine qu'ait jamais 't&egrave; hall&egrave;e, et pis, coumme i' ouiait D&acirc;vi appr&eacute;chi, l'vit l'grand mogue et versit tout ava.<br/>
<br/>
L'affaithe fit: glou, glou; glou, glou; glou, glou; glllou. J'en cr&eacute;vions tous d'rithe.<br/>
<br/>
Et si jamais personne ont failli s'engouer et cr&eacute;ver par b&egrave;the de yieau, ch'fut Sarah chu jour-l&agrave;.<br/>
<br/>
Tait-alle bouanne? D&acirc;vi lis d'mandi en r'serrant san chap&eacute;.<br/>
<br/>
J'lai bain aim&eacute;e s'fit l'malheutheux ov un gros soupir, et l&agrave; d'sus nou lis bailli la pipe - i' la m&eacute;thitait bain, car jamais pathelle men'tie n'avait 't&egrave; dite autou d'une tabl'ye d'auberge!<br/>
<br/>
J'gage bain dit Dan Lesbith&eacute; &agrave; D&acirc;vi, en riant oquo, malgr&eacute; li, qu&eacute; tu n'en f'thais pas autant, man vier Craco.<br/>
<br/>
Si ch'tait dit&egrave;t que j'b&eacute;vais r&ecirc;ponnit D&acirc;vi, ov une grimache, j'n&eacute;thais pas nom D&acirc;vi Craco - car il 'tait fi d'san m&ecirc;nom - mais ya bain d'autres choses qu&eacute; j&eacute; f'thai et qu'Sarah n'est pas fichu d'faithe. Ya m'n'arme &#8230;<br/>
<br/>
Oh! laisse t&egrave;n arme, qu&eacute; j'd&icirc;mes tous, j'savons bain.<br/>
<br/>



<center><font color="#215e21"><h3>II<br/>
<b>L&eacute; R'v&eacute;nant.</b></h3></font></center><p>

Ch'tait la s'maine d'opr&egrave;s Nou&eacute;, un jour ou deux d'vant la fin d'lann&eacute;e. I'faisait un temps pitchabl'ye; d&eacute; d'pis trais jours il en d&ecirc;tchertchait d'pl'yie, sans cesse: les pr&egrave;s 'taient couverts d'ieau, n'y'avait pas moyen d'cachi sus la terre, d&eacute; vrai n'y'avait pus d'terre, pour bein dithe, ch'tait tout bourbi.<br/>
<br/>
Pour l'amout de not' fumi qu'&eacute;tait &ecirc;tendu et &agrave; la pit-mouolle, j'avions &eacute;prouv&egrave; &agrave; brisi dans la matin&egrave;e, malgr&eacute; la pl'yie, mais pas moyen. Les gh'vaux enfoncaient jusqu'au jn'ou, et nou viyait yieau qui quothait dans la raie just&eacute;ment coumme un dou! Et, coumme l&eacute; bouffl'ye d'clios 'taient en pente, nou pouvait vaie l'fumi s'd&ecirc;penser en yieau et s'n'aller ruisselant ava, s'&eacute;tendre dans l'pr&egrave; &agrave; Sam Grandin.<br/>
<br/>
Et Sam a dit d&eacute;d'pis que jamais d'sa vie n'a veu d'si belle p&acirc;tuthe coumme il eut dans chu pr&egrave;-l&agrave;, l'ann&eacute;e d'opr&egrave;s. Il y gardi chinq vaques, treis gn'iches et une jument, sans p&acirc;ler du p'tit boeu qu'il avait yeu d'Jean L'Sueux, tout l&eacute; r'nouv&eacute; et tout l'&ecirc;t&egrave; jusqu'&agrave; la fin d'Octobre! Ses treis autres clios n'fudrent pas peus du tout et il en eut du fain! Il voulait m&ecirc;me m'en vendre, pour s&eacute; fiche d'm&eacute;; car, s'faisait-i', sans chute pl'yie-l&agrave; et tan conr&eacute; si bain d&ecirc;tremp&egrave; jamais j'n'&eacute;thais yeu d'fain &agrave; vendre ch't'ann&eacute;e!<br/>
<br/>
L'affront&egrave; pend'loque! et m&eacute; qu'avais 't&egrave; obl'yigi d'mettre deux sacs d'pus d'gou&acirc;no la vr&eacute;chi dans chu saqu&eacute;tin clios-l&agrave;.<br/>
<br/>
Mais pour en r'v&eacute;nin &agrave; chein qu&eacute; j'disais. J'&eacute;tions, chute s&eacute;th&egrave;e l&agrave;, siez Mait' Jo, coumme d'amor. Yavait un bouan feu d'bo&ecirc;s dans l'&acirc;tre: i' cracotait et donnait une odeu qui n'tait pas d's'agriabl'ye. La fum&egrave;e d'nos pipes empl'yait l'appartement et y'avait coumme un bouan air d&eacute; verres-cauds qui vos faisait aver s&eacute;.<br/>
<br/>
I' nos faudrait d'la musique, s'fit Clem Langliais, monte ta bo&egrave;te, Mait' Jo.<br/>
<br/>
<br/>
J'n'avons d'gh&egrave;the b&eacute;soin d'musique, dit Jean L'Sueux, qu'avait un fils qui jouait l'cornet dans la band du Bataillon d'Saint Louothains. R'serre ta bo&egrave;te, Mait' Jo.<br/>
<br/>
Mais, Mait' Jo 'tait fi d'sa bo&egrave;te, ma <i>musical box</i> joue mus qu'tan fils, au mains, qu'i dit, en la montant. Ecoute m&eacute; chute British Grenadiers l&agrave;. Et l&eacute; v'la qui lis pique la bo&egrave;te souos l'nez.<br/>
<br/>
Ta bo&egrave;te ne peut pas jouer: Ramonte la mielle tr&eacute;jous, s'fit Jean, en s'n'allant d'l'aut' bu du parleux, et man fils peut bain.<br/>
<br/>
I' y'&ecirc;prouve de mains, dit Douar, man fr&egrave;the; j'm&eacute; r'l&eacute;vi, l'aut' s&eacute; &agrave; onze heuthes et d'mie, pensant qu'tan boeu 'tait abanon. J'quothi siez t&egrave;, ov rein sus l'co sinon ma qu'minze, mes braies et mes chabos, bieau qu'il en d'lugisse et qui fisse une fr&eacute; d'tchan, et pis quand j'vins si&egrave;z t&eacute;, tout essouffli&egrave;, tch'est que j'vi? Tan buzard d&eacute; gar&ccedil;on, assis sus un griffon dans la tcherqu&eacute;thie. I' t'nait bon, dans ses deux pattes, un vi&egrave;r cornet &agrave; mi&eacute; campri; i s'&eacute;tait pitchi l'mus&eacute; dans l&eacute; p'tit bu du cornet et il 'tait &agrave; souffli&ecirc;r d'dans coumme s'il avait yeu id&egrave;e d's&eacute; d&ecirc;penser tout en vent! Il avait pitchi une frouque &agrave; fain dans l'aithe et il avait &ecirc;pil&egrave; san papi d'musique sus l'manche d&eacute; la frouque. Une lanterne, qu'il avait pendue, ov un bu d'filin, &agrave; une pouter, servait &agrave; l'yi&ecirc;cli&eacute;thi - quand la porte d'la lanterne, qu'&eacute;tait ouverte voulait bein rester du bord d&eacute; la musique, car la lanterne touannait d'temps en temps au bu d'chu filin. Nou s'mins &agrave; rithe.<br/>
<br/>
J'pense bein qu&eacute; ch'tait te, don, fit Jean L'Sueux, qui lis pitchi une souiediche dans l'estouma et une autre dans sa lanterne. Si tu'avais mins la tcherqu&eacute;thie &agrave; feu!<br/>
<br/>
N'y'&eacute;thait pas yeu grosse perte fit Douar, tu l'as asseurh&egrave;e vingt fais pus qu'ou n'vaut, et tu n'cherche qu'&agrave; y mettre le feu t&eacute;-m&ecirc;me, - par accident. Et quant &agrave; tan fils, ch'la l'servait bein. I' n'a pas b&eacute;soin d'r&ecirc;vill'yi tout l'v&ecirc;zin&eacute;. I' f'thait mus d'&ecirc;prouver &agrave; t'mettre le nez dans l'mitan d'la fache. Bi-da-Ouais, Wog!!<br/>
<br/>
J'nos r'minmes tous &agrave; rithe, except&eacute; l'pouor Jean.<br/>
<br/>
Allons gar&ccedil;ons, pas d'brit, s'fit Mait' Jo. O&ugrave;est qu'est not vier Craco &agrave;-s&ecirc;-s&eacute;?<br/>
<br/>
I' s'en est all&egrave; en ville ch't'arl&eacute;v&egrave;e; dit Sarre, i' s'sa ichin d'vier neuf heuthes. Il est &agrave; m&eacute; qu'si un futh&eacute;.&quot;<br/>
<br/>
&quot;Tu veurs dithe que ch'est t&eacute; qui paie pour et qui l'nouorrithas, et qu'D&acirc;vi l'&eacute;tha quand il en &eacute;tha b&eacute;soin! Et Mait' Jo s'mins &agrave; rithe.<br/>
<br/>
Nou fait, r&ecirc;pond Sarre; d&eacute;d'pis qui m'fit avaler ches deux modghies d'ieau fredde l'aut'jour (j'en fut malade toute la ni&egrave;t) j'ai d&eacute;cid&egrave; qui n&eacute; s'sa pus man ma&icirc;tre pour longtemps. Ou verrez!<br/>
<br/>
P'tit d'temps opr&egrave;s n&eacute; v'la D&acirc;vi qu'entre, ov l&eacute; futh&egrave; dans sa paute. I' s'mins &agrave; sa pli&egrave;che opr&egrave;s du feu et fit Sarah lis bailli un verre de grog bein caud.<br/>
<br/>
Savons bein, s'fit Sarah, tout d'un coup, en examinant l'futh&egrave; qu'D&acirc;vi v'nait d'd&ecirc;haller d'sa paute, que la dame &eacute;s blians g'veux 'tait alentou du vi&egrave;r monn'yi l'aut' s&eacute;!<br/>
<br/>
Ch'fut coumme un coup d'foudre. Nou s&eacute; r'gardi les une les autres.<br/>
<br/>
Tch'est qui l'a veue? d'mandi Douar.<br/>
<br/>
La vieille Jeanne, ma servante dit Sarre, mais par bonheur oul' avait un charme sus yi quant ou l'a vit, d'm&ecirc;me ou s'sa pas affect&egrave;e. Oul avait une bourse de p&eacute; d'crapaud sus l'estouma ov un ch'lin us&eacute; et une pliumme de corbin dans la bourse! N'y a pas par d&eacute;vant.<br/>
<br/>
Qu&eacute;man <i>affect&eacute;e?</i> d'mandi, Tom Corbin, qu'&eacute;tait dans la paraisse reinque d&eacute; d'pis un an ou deux. Tch'est qu'v'la qui peut vos faithe d&eacute; vaie la dame &egrave;s blians g'veux?<br/>
<br/>
Quatre ou chinq lis r&ecirc;ponnidrent ensembl'ye: Quand la dame &egrave;s blians g'veux s'montre alentou du monn'yi, i' tcherra un grand malheur sus touos les siens qui la vaient jusqu'&agrave; ce qui y 'ait une naissance ou des neuches sus l'fief. Opr&egrave;s ch'la nou n'la r'v&eacute; pas.<br/>
<br/>
Tom Corbin, qu'&eacute;tait un p'tit homme, maigre et st&egrave;grin, halli un long soupi. Et m&eacute; qui m'en allais traverser les caches en m'en rallant siez nous s'fit-i. <br/>
<br/>
Ou n's&eacute; montre jamais &agrave; deux personnes ensembl'ye lis dit l'grand Ph'lip, des Bornes, et j'men r'&icirc;thai quant et t&eacute;, ch'est man qu'min &egrave;tou.<br/>
<br/>
J'aimthais aussi bain faithe le grand tou, soupithi Tom.<br/>
<br/>
N'y a pas d'dangi quand nou-z'est deux, qu&eacute; j't&eacute; dit, fit Ph'lip, et pis quand m&ecirc;me, les corbins sont souverains contre le mauvais sort, qu'il ajou&ocirc;ti en riant. Tan nom nos mettra &agrave; l'abri, man Tom.<br/>
<br/>
Mais Tom n'en pathaissait pon trop asseuth&egrave;.<br/>
<br/>
J'vos ai dit chent fais qu&eacute; j'ny cr&eacute; pas m&eacute;, fit D&acirc;vi, &agrave; vot' dame.<br/>
<br/>
Tu'en as pourtant veu l'z'effets aussi bein coumme nous, lis dit Mait' Jo, t&eacute; rappelles-tu d'la bord&egrave;e qu&eacute; Dan Touz&eacute; arrivi ichin quothant nos dithe qu'oul avait quothu souentre li en heurlant? Et t'rappelles-tu qu'en s'en rallant siez-li, l'pouor Dan drissi sur la glace et s'rompi un dgh&eacute;th&egrave;t, d&eacute; tchi qui fut deux mais au li&egrave;t.<br/>
<br/>
I' s'rompi l'dgh&eacute;th&egrave;t parce qu'il 'tait plien, r&eacute;ponnit D&acirc;vi et que quand il est plien i' n'peut pas marchi deux pas! V'la tout!<br/>
<br/>
Et pis man biau fr&egrave;the don, fit Jean L'Seux, i' l'avait veue &egrave;tou un jour ou deux d'vant qu'sa meule de prinseu listchisse sus l'co, de tchi qu'il en &eacute;thait pas r'l&eacute;v&egrave; si n'avait pas yeu la t&ecirc;te si dj&acirc;tr&eacute;ment duthe.<br/>
<br/>
J'vos dit qu'ch'est un tas d'b&ecirc;tises, erprint D&acirc;vi et s'ou voulez, j'vos montr&eacute;thai que j'ai pas d'peux.<br/>
<br/>
'N'fait pas d'b&ecirc;tises D&acirc;vi, dit Mait' Jo, et n&eacute; d'vise pas d'm&ecirc;me, ch'n'est pas sus d'it&egrave;ts sujets qu'i faut gnoler.<br/>
<br/>
N'vos g&ecirc;nez pon, Mait' Jo, dit Sarre, en s'gardant &agrave; l'&ecirc;cart de D&acirc;vi, n'y a pas d'dangi que Mait' D&acirc;vi &acirc;ge vaie pour la dame. C'h'est tout bein d'paler d'm&eacute;me quand nou z'est ichin, mais n'y'a pas grand monde qui voudraient passer une ni&egrave;t souos l'tch&ecirc;ne maudit, sus l&eacute; r'li&egrave; l'long du vivi, la yo&ugrave; qu'la dame fin&icirc;t tr&eacute;jous sa proum'nade.<br/>
<br/>
J't&eacute; dit qu'j'ithais bein m&eacute;, s'fit D&acirc;vi, en s'cauffant les pattes au feu. Bailliz-m&eacute; m'narme er une p&eacute;tite joudghie d'cidre, pour qu&eacute; j'piesse m&eacute; d'sa'ltether d&eacute; temps en temps et j'vos gage une ronde &agrave; tous qu&eacute; j'passerai une ni&egrave;t souos l'tch&ecirc;ne. J&eacute; n'm'en &ecirc;cart&eacute;thai pas d'une perque.<br/>
<br/>
Oh! tu t'vantes pas mal, fit Clem Langliais; mais sinon qu'j&eacute; n'veurs pas qui t'arrive de la j&eacute; s'sais bein pr&ecirc;t &agrave; gagi ov 't&eacute;.<br/>
<br/>
J'tcheindrais pas &agrave; y'&ecirc;tre chutte ni&egrave;t, dit D&acirc;vi (n'en v'la deux-treis qui s'mettent &agrave; rithe) car i tchait trop d'plie et j'n'ai pas m'n'arme ichin, mais la ni&egrave;t tchi veint.<br/>
<br/>
Et ainchin ch'en fut. Le londemain au s&eacute;, l&eacute; temps, tait &agrave; la g'l&egrave;e et l'parleux &agrave; Mait' D&acirc;vi 'tait pus qu'plien. Tout l'v&ecirc;zin&eacute; avait ou&iuml; p&acirc;l&eacute; d'la gage&acirc;lle &agrave; Craco, et nous &eacute; d'mandait si tcheindrait bon, et si tchiqu'un gagethait contre li et enfin si Mait' Jo lais'sait l'affaithe v'nin &agrave; une fin.<br/>
<br/>
Car nou savait que Mait' Jo, avait pus d'pouv&eacute; sus D&acirc;vi que touos nous ensembl'ye; d&eacute;d'pis qu'ils avaient yeu une qu&eacute;tilleuse entouor une bataille de cos d'gamme (j'vos cont'tai ch'la une autre fais, p't'&ecirc;tre) et que Mait' Jo, qu'avait fait douze ans dans les Redghuliers, avait failli achou&ecirc;mir D&acirc;vi. Et Mait' Jo avait une horreu' des r'v&eacute;nants, biau qu'les chorchiers n&eacute; les fissent pas d'effet. D'm&ecirc;me, nou n'savait pon s'il emp&ecirc;ch'chait D&acirc;vi d'aller souos l'bo&egrave;s maudit, car il avait id&egrave;e qu'en l'laissant aller, p't&egrave;tre &agrave; sa fin, l&eacute; mauvais sort t'ch&egrave;rrait sus la derni&egrave; maison d'iouque D&acirc;vi sortait, et chutte derni&egrave; maison 'tait seux d'&ecirc;tre le Royal.<br/>
<br/>
Enfin, quand vint onze heuthes D&acirc;vi &eacute;roffrit sa gage&acirc;lle, &agrave; tchi voudrait l'prendre.<br/>
<br/>
Et bein j'gage contre t&eacute;, fit Clem Langliais. Et nou bu une ronde l&agrave;-d'sus.<br/>
<br/>
Mais coumment qu&eacute; j's&eacute;thons qu'tu n'as pas fiche tan camp d'vant minni&egrave;t, man vi&egrave;r Craco, s'fit Douar, qui v'nait d'converser en bas ov Sarah. Tch'est qui nos ditha qu'tu n't'en vas pas parti d'vi&egrave;r un quart de douze et pis ervenin quand l'h&ocirc;louoge &eacute;tha sonn&eacute; une heuthe. Tu s&eacute;, aussi bein coumme nous, qu'la dame n&eacute; s'montre jamais hors de ches heuthes la et tu&egrave;s malin assez pour t'estchiver au bouan moment et r'venin pus tard, quand tout l'dangi essa pass&egrave;.<br/>
<br/>
Mait' D&acirc;vi touanni pourpre de col&egrave;the. Tu m'cr&eacute; aussi l&acirc;che, qui dit, m&eacute;, D&acirc;vi Craco! fichi l'camp parce que j'ai peux!<br/>
<br/>
Ch'essait l'mus qu'tu pouorrais faithe, s'fit Mait' Jo. N'va pon tenter l'sort, man D&acirc;vi, prends-m'n'avis. J'temp&ecirc;che pas d'y'aller s'tu veurs, car j'ai yeu un charme mins sus chaque pignion &agrave; matin, n'va pon &agrave; la recontre du ma.<br/>
<br/>
J'ithai, s'fit D&acirc;vi, en fichant un coup d'poing sur la table qui fallit s'd&ecirc;slotchi, j'ithai, j'ithai j'vos dit. Un autre coup d'poing et deux des verres bindirent hors de d'sus la tabl'ye. Et s'nou n'avez pas fo&eacute; en m&eacute; v'nez vaie sus l'coup d'minni&egrave;t. Ou m'verrez souos l'tch&ecirc;ne, ch'est m&eacute; qui vos l'dit.<br/>
<br/>
Nou z&eacute;thait ou&iuml; la souothie quorre. Tch'est qu'offrithai d'aller vaie &agrave; minni&egrave;t?<br/>
<br/>
Ithas tu vaie t&eacute; Sam Grandin? ou t&eacute; Jean l'Sueux? d'mandi Douar.<br/>
<br/>
Sam ertchulli jusqu'&agrave; la porte en changeant d'couleu, et n'dis mot. Bi-da-Ouais fit un d'mi&eacute; tou, &agrave; gauche - s'lon la direction d'san nez - Oh pas m&eacute;, qui soupithi, j'sis p&egrave;the de famille et si m'arrivait tchic chose &#8230; Les j'nors lis pliaient qu&acirc;si!<br/>
<br/>
Et bein, v'nez-i'tous, don, tas d'vieilles poules, tas d'effr&eacute;dol&eacute;s, tas peureux, tas d'l&acirc;ches, qui n'ont pas pus d'tcheu qu'une moque, nos dis D&acirc;vi. Mais personne ne dis mot.<br/>
<br/>
Pas dans ch&egrave;s heuthes l&agrave;, dit Mait' Jo.<br/>
<br/>
Et bain, encha&icirc;nez m'y, amathez m'y, fitchiz-mi, s'fit D&acirc;vi, criant d'marrisson, et ou s'sez bain seux qu&eacute; j'y passerai la ni&egrave;t.<br/>
<br/>
Ch'essait t'aidji dans l'ma, fit Mait' Jo.<br/>
<br/>
Tout d'un coup, n&eacute; v'l&agrave; Sarah qui s'fait: J'sis bein deux qu'Mait D&acirc;vi n'a pon d'peux et, s'i veur, j'ithons bain ov li, jusqu'au bo&egrave;s. Douar et m&eacute;, et j'lis mettrons une cha&icirc;ne - un lian ou un trait d'carosse &agrave; sa belt ov un cadenas &agrave; la cli&eacute; et pis nou mettra l'aut' bu d'la chaine autou du t'ch&ecirc;ne ov un autre cadenas &agrave; la cli&egrave;; d&eacute; m&ecirc;me Mait' D&acirc;vi vos prouv'tha qui n'a pas d'peux et qu'i n's&eacute; sauve pas. J'gard&eacute;thons les cli&egrave;s des cadenas ichin et nou z'itha le cherchi d'vi&egrave;r une heuthe et d'mie. Car nou n's'en allait d'gh&egrave;the dormi chutte ni&egrave;t-l&agrave;.<br/>
<br/>
Tu'es un p'tit brave, t&eacute;, s'lis fit D&acirc;vi, allons v'nez m'y'encha&icirc;ner. Tas d'vieilles femmes qu'ou z'&ecirc;tes.<br/>
<br/>
Et l&eacute; v'la qui prend s'n'arme, bein chergie, sa poudre et san tondre, sa grand' casaque et sa jougue. Et yunne de ses pouchettes avait la mine d'aver une carr&egrave;e bouteille dedans.<br/>
<br/>
L&eacute; Douar alli ramasser un bu d'cha&icirc;ne &agrave; touonn&egrave;, et deux cadenas qui s'barraient ov la m&ecirc;me cli&eacute;.<br/>
<br/>
Et les v'lo aller, lus trais, Douar et Sarah, et D&acirc;vi, tchi sembl'yait s'naller en d'gherre. J&eacute; n'pouvions pas comprendre tch'est qui fait qu'Sarah 'tait si tcheuthu, chutte s&eacute;th&egrave;e-l&agrave;. Ch'tait pus tard qu&eacute; nou l'comprins. Quant &agrave; man fr&egrave;the Douar, jamais n'avait yeu d'peux d'reins, chorchiers, r'venauts, f&ecirc;tiaux, rein n'l&eacute; g&ecirc;nait.<br/>
<br/>
Douar et Sarah ervindrent d&eacute; viers onze heuthes et d'mie. J&eacute; l'z'attendions tous, siez Mait' Jo, pus effr&eacute;dol&egrave;s qu&eacute; j'n'en avions l'air. I' sembl'yait qu'ils avaient t&egrave; un mais hors &agrave; la pli&egrave;che de vingt minutes.<br/>
<br/>
I' y'est, s'fit Sarah, en mettant la cli&egrave; des cadenas sus l'ais d'foyi. J&eacute; n'voudrais pas sa d'jabbe. Et i' s'mins &agrave; rithe.<br/>
<br/>
N'rit pas, s'fit Mait' Jo' rup&ecirc;ment, tu n'comprends pas l's&eacute;rieux d'la chose man gar&ccedil;on. Ch'n'est pas d'tchi en rithe.<br/>
<br/>
Il a dit, s'fit Douar, qui tith'tha d'sus si la v&eacute;.<br/>
<br/>
N'ou s'entre-ergardait ov les i&egrave;rs quasi hors de la t&ecirc;te. Tch'est qui s'en allait s'passer? Tom Corbin trembliait coumme s'il avait 't&egrave; li-m&ecirc;me souos l'tch&ecirc;ne maudit.<br/>
<br/>
Nou s'r'attabl'yi, en d'visant entre haut-de-bas. Personne n&eacute; s'trouvait en gnolant. M&ecirc;me Cliem Langliais, qu'avait tr&eacute;jous la becque au brimball&egrave;t, n'disait pas grand'chose, et Jean L'Sueux put netti san nez sans qu'personne disse: Met l&eacute; &agrave; Wog un mio, Jean, pour l'amour des appathences. I' sembliait que j'attendions tous l&eacute; d&ecirc;nouement tragique, coumme i' disent dans les livres. Et pour mettre oquo les choses au pli&eacute;the, le temps s'&eacute;tait rassombri et i' faisait du feu, assez fort m&ecirc;me, sustout pour le maie d'D&eacute;cembre. D&eacute; temps en temps nou ou&iuml;ait coumme de l'orage au l'yian. Ch'tait vra&icirc;ment assez pour &ecirc;prouver les nerfs au pus brave. J'pouvais bain vaie dans la paute &agrave; Tom Corbin la forme d'un f&eacute; d&eacute; gh'va. Ch'tait san charme. Sam Grandin avait une pliume de corbin et toutes les chinq minutes nou pouvait ou&iuml; Jean L'Sueux dithe les chiffres d&eacute; d'pis treize &agrave; yun &agrave; la r'bours, en gardant sa main gauche sus san tchoeu.<br/>
<br/>
Justement coumme l'h&ocirc;louoge v'nait d'averti pour minni&egrave;t, Mait' Jo, en ramassant une jute sus yun d's'aies d'haut, touchi &agrave; un grand portrait. Crac! La corde rompt, le portrait tchait bas dans l'mitan d'laithe et &ecirc;crase la patte au gris cat tchi s'mins &agrave; faithe des heurles aurribl'yes &#8230;<br/>
<br/>
Ov un brai coumme jamais n'en avions ou&iuml;, Tom Corbin, fut d'hors, nueue-t&ecirc;te; Jean L'Sueux l'suivit; l'grand Ph'lip suivit Jean L'Sueux; Sam Grandin n'fit qu'un saut hors d&eacute; d'dans l'appart&eacute;ment. Y'en avait deux &agrave; grapins souos la tabl'ye, et un autre, pour s&eacute; sauver, ouvri la prumi&eacute; porte et sauti par l&agrave;. Ch'tait dans la p'tite a&icirc;tre yo&ugrave;qu'Mait' Jo' lavait la vaisselle. Le malheutheux n'sauti-ti pas les pis dans une toube plienne d&eacute; verres et d'bouteilles, les mains et la t&ecirc;te dans la f'n&ecirc;tre qu'&eacute;tait qu&acirc;si bouchie par les &ecirc;thagnies?<br/>
<br/>
A ses cris, j'quoth&icirc;mes, Mait' Jo et m&eacute;, l&eacute; qu'si ov une chandelle. Las! Tchi portrait, le verre d&eacute;pichi y'avait minchi la fache et les mains, i'sangnait par l&eacute; n&egrave;z et par les joes, sans p&acirc;l&eacute; d'ses pattes et pis il 'tait cou&egrave;rt d'&eacute;thagnies et d'ponsi. Quand j'd&ecirc;hallimes ov li &agrave; not' brachie dans un' tel &ecirc;tat, tout ch'qui restait d'monde dans l'parleux fichidrent l&eacute; camp en criant: Mal&eacute;diction! la pli&egrave;che est maudite &agrave; jamais. I' n'yeut qu'Sarah, et Douar et Cliem Langliais qui stenn&iuml;drent lus terrain, et qui nos aidjidrent &agrave; laver l'pourre baloque et &agrave; lis mette de l'huile de lin et des chiques sus l'nez, l'moton, les mains, ette cet'ra et compagnie.<br/>
<br/>
Les siens qu'&eacute;taient d'hors restaient l&agrave; - apitchis l'long d'la maison, distchutant ch'qui v'nait d&eacute; s'passer. Douar fut lus explyitchi qu&eacute; ch'tait qu'un accident; qu&eacute; l'cat s&eacute; r'f&eacute;thait p't'&ecirc;tre, - ov le temps; et qu&eacute; l'sien qu'avait yeu la fache d&eacute;pichie (ch'tait l'fils &agrave; Jean L'Sueux) n'sangnait presque pus. I' rentridrent yun &agrave; yun, tout douochement; les uns n'avaient pas du tout d'couleu; d'autres ergardaient d'touos les bors coumme s'i craignaient qu'la dame &egrave;s blians gh'veux fusse pard&eacute;dans; l&eacute; p'tit Tom Corbin t'nait la pann&eacute;e d'la casaque au grand Ph'lip, et trembliait m'nu coumme la fielle! N'y'en eut pas yun qui n'busse un d'mi&eacute; tombleur de grog tout cru. Jean L'Sueux en eut &egrave;s trais quarts! Ch'la lus r'baillit un mio d'quothage.<br/>
<br/>
Tout d'un coup v'la un bri coumme un coup d'canon. J'l&eacute; r'connumes tous: ch'tait l'arme &agrave; D&acirc;vi! Nou s&eacute; r'gardait sans mot dithe. Sus tchi qu'D&acirc;vi avait peu tither sinon sus l&eacute; r'v&eacute;nant?<br/>
<br/>
Ch'est pas tout ch'la, fit Douar, nou n'peut pas laissi l'pouorre D&acirc;vi l&agrave;, tout seu, encha&icirc;nn&egrave; au tch&ecirc;ne maudit, sans pouver s'sauver hors du r'v&eacute;nant qu'est p't&ecirc;tre &agrave; couorre souantre li tout l'tout du bo&egrave;s. Faut aller vaie tch'est qui s'passe. Vos en v'nous? Et i mins sa qu'minzolle et san chap&eacute; et prins san b&acirc;ton.<br/>
<br/>
Personne n&eacute; bouogi, sinon Sarah. J'&eacute;tions tous ravis d'Sarah.<br/>
<br/>
Ou n'&icirc;thez pas d'vant une heuthe, fit Mait Jo, en barrant la porte. Ch'est assez d'yun &agrave; tenter l'sort dans une ni&egrave;t.<br/>
<br/>
Mais Douar 'tait t&ecirc;touangne coumme la mule. Ouvre la porte, qu'i dit, rup&ecirc;ment.<br/>
<br/>
Oh n'y'allez pas, de gr&acirc;ce, n&eacute; vos exposez pas, suppliyi la servante &agrave; Mait' Jo' qu'&eacute;tait &agrave; laver des verres, dans l'a&icirc;tre. Attendez un p'tit brin.<br/>
<br/>
Pourtchi attendre? s'fit Sarah.<br/>
<br/>
La servante fit un signe &agrave; Mait' Jo, et rentri bain vite dans l'a&icirc;tre, en hallant la porte.<br/>
<br/>
Mait' Jo explyitchit: Ou savez bein, s'fit-i', que la dame &egrave;s blians gh'veux n'a pus d'pouv&eacute; et n's&eacute; montre pus opr&egrave;s qui y'a yeu des neuches ou une naissance sus l'fief du Monn'yi. Eh bein, l'docteu est si&egrave;z m'n'houmme d&eacute; journ&egrave;e ichin, d'l'aut' bord du gardin. J'ai ou&iuml; la carrosse passe y'a d&ecirc;j&agrave; une pose et du moment que &#8230;.<br/>
<br/>
Mais jamais n'finit. N&eacute; v'l&agrave; un tintamarre &agrave; la porte et une vo&ecirc; qui disait: Etes-vous l&agrave;, Maitre?<br/>
<br/>
Ch'tait'i pas - ou le d'vinez - l'houmme d&eacute; journ&egrave;e qui v'nait annoncer d'la nouvieaut&egrave; - et des jumelles oquo d'pus?<br/>
<br/>
Et tandis que l'z'autres 'taient &agrave; erprendre un mio d'quothage, Douar et Sarah et m&eacute; j'filions &agrave; grands pas du bord du tch&ecirc;ne maudit. Sarah et Douar riaient coumme des fos, sans m'dithe pour tchi. L'temps avait r'amend&egrave; et la lune lizait: ou'l-'tait au plien.<br/>
<br/>
Quand j'vinmes au tch&ecirc;ne, j'trouvimes D&acirc;vi, &egrave;s trais quarts caud qui faisait l'tou du bo&egrave;s, coumme un tchan &agrave; la cha&icirc;ne, ov sen arme &ecirc;paul&egrave;e et l'coq lev&egrave; sus la grand' bande. Si Douar n'avait pas cri&egrave;: Ch'est nous d&egrave;s qu'j'arrivions dans la cache j'&eacute;thions pas valu chi. D&acirc;vi 'tait terribl'y&eacute;ment excit&eacute;. J'y crai ach'teu, qu'i nos dis, j'lai veue sus l'foss&egrave;t et j'l'yai envi&egrave; un trait dans sans lincheu. Oul a heurl&egrave; coumme un boeu et a rouoll&egrave; l&agrave; bas dri&egrave;the l&eacute; geon. Y'a un mio d'lincheu rest&egrave; sus une branque.<br/>
<br/>
Douar qu'&eacute;tait &agrave; d&eacute;barrer les cadenas s'mins &agrave; faithe: Un blianc lincheu? Mais tu s&eacute; bain qu'la dame est tout en n&egrave;! ou'l a reinque les gh'veux blians coumme une n&egrave;!<br/>
<br/>
D&acirc;vi r'&eacute;tait libre et j'quothimes tous les quatre dri&egrave;the le geon, d'l'autre bord du foss&egrave;. Douar, qu'allait coumme un cher, y fut l'prumi; y'avait 150 verges du tch&ecirc;ne au foss&egrave;, et i y'&eacute;tait bein vingt verges l'avant &agrave; nous. Quand i fut d'l'aut'bor' i fit un brait, et r'monti sus l'foss&egrave;t: Vite une chuvi&egrave;the, une h&egrave;che, une vieille porte, autchune chose qui fit.<br/>
<br/>
Tch'est qu'i y'a don? d'mandi D&acirc;vi en changeant d'couleu.<br/>
<br/>
Y'a qu'ch'est pas l&agrave; dame du tout, s'fit Douar gravement, tu'as envi&egrave; un trait d'pliom' &agrave; canard dans l'corps au domestique &agrave; Sarah, le sien qui s'prom&egrave;ne en dormant. Ergas chonna - et i nos montrait sa main toute rouoge; V'la chein qu'j'ai trouv&egrave; en &ecirc;prouvant &agrave; l&eacute; l'v&eacute;.<br/>
<br/>
D&acirc;vi s'assi&eacute;vi bas sus l'bord du cann&eacute;: J'sis path&eacute;, qui fit, n'en v'la pour sept ans d'gal&egrave;thes, au mains.<br/>
<br/>
Nou fait, lis d&icirc;t Sarah, rein n'est perdu oquo. Ou savez bein les Serquais qui vindrent hier dans la baie pour cherchi des cliavaux que Clem Langliais lus a vendus; i s'en r'vont &agrave; trais heuthes, ov la math&egrave;e. Ou pouvez &ecirc;tre sus la cauchie en temps et j&eacute; n'vos d&ecirc;non&ccedil;&ccedil;ons pas. Eche pas?<br/>
<br/>
Nan, que j'dimes Douar et m&eacute;, n'y'a pas d'dangi.&quot;  <br/>
<br/>
N&eacute; v'l&aacute; huit ch'lins que j'vos d'vais pour les panais, lis fit Sarah, t'nez bon. Et si man domestique n'est pon path&egrave;, j'vos envi&egrave;thai mand&acirc;ton &agrave; l'auberge &agrave; Sercq. J&eacute; l'soign'nons en cachette siez m&eacute; et nou vos ditha quand tchi qu'i s'sa sauf pour vous d&eacute; r'v&eacute;nin. Mais de gr&acirc;ce ne perdez pas d'temps.<br/>
<br/>
N'y'avait pas besoin d'enquothagi D&acirc;vi. Dans deux en-gamb&egrave;es i fut au haut d'la falaize. Mais &agrave; peine eut-i dispathu que Douar et Sarah s'mindrent &agrave; rithe coumme des fos, tandis qu'l&eacute; <i>bliess&eacute;</i> arrivait par dessus l'foss&egrave; en riant &egrave;tou. Il avait un pot d'rouoge peintuthe &agrave; une main et &agrave; l'autre i' t'nait un b&acirc;ton &agrave; linge ov une vieille blianche qu&eacute;minze amath&egrave;e d'sus - les bras gard&egrave;s &agrave; l'&ecirc;cart ov du <i>wire.</i> J&eacute; qu'menchais &agrave; comprendre.<br/>
<br/>
La ruse a r&eacute;ussi parfaitement, s'fit l'domestique &agrave; Sarah. J'ai rest&egrave; bein &agrave; l'abri du foss&egrave; et pis j'ai souffli&egrave; dans l'cornet qu'j'avais emprunt&egrave; au fils &agrave; Jean L'Sueux; en m&ecirc;me temps je l'vais l'b&acirc;ton &agrave; linge ov la qu'minze par dessus la touffe de geon. S'ou z'av&ecirc;tes ou&iuml; l'brai qu'il a fait d'vant tither! Et pis j'ai fait des heurles coumme ou m'av&ecirc;tes dit, et j'ai attendu pour vous, &agrave; l'abri souos l'foss&egrave;.<br/>
<br/>
Sarah lis bailli un &ecirc;tchu. - Pas un mot &agrave; personne, qui d&icirc;t, sus toutes choses.<br/>
<br/>
Merci, fit-i' en s'nallant ov sa peintuthe, sa qu'minze et san b&acirc;ton. J'n'en dithai mot.<br/>
<br/>
Sarah, Douar et m&eacute;, j'nos allimes &agrave; l'auberge ov les cha&icirc;nes &agrave; D&acirc;vi et sa jougue et s'n'arme. Et Douar, qui gardit tout l'temps sa main dans la pa&ucirc;te, les expl'yitchi que D&acirc;vi, &agrave; mi&eacute; mort de peux, avait fichi l'camp, au galop, d&egrave;s qui fut d's'amath&egrave;!<br/>
<br/>

<i><a href="ejluce.html">ELIE</a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vra.html">Le Vra d'La Rocco</a><p>
<li><a href="crismannier.html">Les Cris des Vi&egrave;r' Manni&egrave;r'</a><p>
<li><a href="danmevivi.html">La Danme du Vivi</a><p>
<li><a href="bianchedamme.html">La Bi&acirc;nche Damme</a><p>

<li><A HREF="gdffarce.html">Les farceurs</A><P>
<li><a href="gdffarces.html">Les farces bouannes</a><p>
<li><a href="farce.html">Eune farce</a><p>
<li><a href="gdfepoque.html">Une &ecirc;poque m&eacute;morablye</a><p>
<li><A HREF="giernie.html">La Boutique Bein Giernie</A><P>
<li><a href="tictac.html">Tic... Tac... Tac...</a><p>
<li><a href="farcethie.html">La farc&eacute;thie</a><p>
<li><a href="farces_chapelle.html">Des farces dans la chapelle</a><p>
<li><A HREF="raintchivale.html">Un Farceux Raintchiv&acirc;le &egrave;t Ap&egrave;rt</A><p>
<li><a href="paintricks.html">How Piteur tricks the old lady, and the sad result</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

