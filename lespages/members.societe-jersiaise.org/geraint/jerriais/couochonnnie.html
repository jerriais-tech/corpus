<HTML>
<HEAD>
<TITLE>La couochonn'nie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La couochonn'nie</h2></font></center><p>

En 1857 y'avait des pliaintes dans des g&acirc;zettes entouor l'&ecirc;l'vage d&eacute; b&ecirc;tes &agrave; saie en Ville. L's &Ecirc;tats avaient c'mand&eacute; qu'les p'tits m&ecirc;ssieurs f&ucirc;ssent &egrave;rmu&eacute;s d'la Ville et qu'les bels d&eacute; ma&icirc;sons f&ucirc;ssent cli&egrave;rgis et nettis.<br/>
<br/><a href="porcine.html"><img src="beteasaie.jpg" width="166" height="150" border=0 align="right" alt="eune b&ecirc;te &agrave; saie, ou un couochon"></a>
Mais combein d'ches b&ecirc;tes qu'i' y'avait &agrave; chu temps-l&agrave;? Assa,  y'en avait souos l'Mont &egrave;s Pendus, et l'tou des Mielles d&eacute; Bas, dans la Rue du Va et dri&eacute;the l'&eacute;glyise d&eacute; Saint Mar, &agrave; Clairval, dans la Rue Journieaux, la Rue M&ecirc;ss&egrave;rvy, &eacute;pis par les rues Poonah, Aquila, Dorset, Winchester, Columbus... sans mentionner la bouochel'lie d&eacute; toutes les manni&eacute;thes d&eacute; b&ecirc;tes dans des ma&icirc;sons dans la Rue d'Cart'ret. Nou cartchulit pus d'ch&icirc;n chents qu&eacute;tots par les c'm&icirc;ns d'la Ville. Et tchi couochonn'nie! Nou n'y comprend ni lard ni couochon.<br/>
<br/>
Tout coumme, la Rue &egrave;s Pors et l'Mont Couochon n'ont rein &agrave; faithe auve les b&ecirc;tes &agrave; saie. Ch'est en tchi ches noms-l&agrave; veinnent d'un nom d'fanmil'ye.<br/>
<br/>
S'lon la cou&ocirc;teunme, du lard au fou 'tait l'fricot pr&eacute;f&eacute;th&eacute; des J&egrave;rriais &agrave; Nou&eacute; et pouor les grandes occ&acirc;sions. Duthant l'dgi&ecirc;x-neuvi&egrave;me si&egrave;cl'ye la faichon p&acirc;ssit &egrave;s <a href="pithots.html">pithots et picots</a>, sans r'nonchi les sa&ucirc;ciches et bein seu les <a href="gdfpaisaufou.html">pais au fou</a> &agrave; en litchi les babinnes. Nou n'a pon tr&eacute;jous lard et f&egrave;ves, mais pouortchi pon p&acirc;sser par not' marchi en Ville et vaie chein tch'est &agrave; vendre &egrave;s bouochel'lies? Coumme l&eacute; po&egrave;te <a href="legros.html">A.A. Le Gros</a> avait <a href="cidre2.html">&ecirc;crit</a>:<br/>
<br/>
&quot;Du jambon et du lard en pa&icirc;ne:<br/>
N&eacute; v'lo d'tchi faithe un houmme heutheux.<br/>
Ma&ucirc;gr&eacute; l&eacute; travas tchi l'encha&icirc;ne,<br/>
La vie est douoche au labouotheux.&quot;<br/>
<br/>
<i><a href="jerpoem.html">Geraint Jennings</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="porcine.html">N&eacute;crologie Porcine</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="jcraiquoui.html">J'crai qu'oui</a><p>
<li><a href="quetots.html">Les P'tits Qu&eacute;tots</a><p>
<li><a href="histamus.html">Eune p'tite histouaithe amusante</a><p>
<li><a href="beteasaie.html">Unn' vielle b&ecirc;te &agrave; saie</a><p>
<li><a href="renfrouangniy.html">Le Renfrouangniy</a><p>

<li><a href="gdfcouochons.html">Les D'vis du Bouan'homme George</a><p>
<li><a href="pmcouochons.html">Comment vendre nos couochons?</a><p>
<li><a href="pmpork.html">Ph'lip tries to get some pork</a><p>
<li><a href="pmlard.html">L&eacute; lard</a><p>

<li><a href="sauciches.html">Les Sa&ucirc;ciches</a><p>
<li><a href="viandvoc.html">La viande en J&egrave;rriais</a><p>
<li><a href="pithots.html">Les pithots et les picots</a><p>
<li><a href="pmbiethe.html">La bi&eacute;the, la viande et un S&eacute;nateur</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
