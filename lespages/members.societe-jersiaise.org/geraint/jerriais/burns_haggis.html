<HTML>
<HEAD>
<TITLE>Address to a Haggis</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Adr&eacute;chie au Hadg&icirc;n</h2>
Address to a Haggis</font></center><p>


<CENTER><TABLE><TR><TD>

<p>Tchi minne honn&ecirc;te! H&egrave;que not' hadg&icirc;n,<br/>
Conn&ecirc;tabl'ye d&eacute; touos les pod&icirc;ns!<br/>
Bein miyeu qu'd'aut' &ecirc;pinnotch&icirc;n,<br/>
qu&eacute; tripes, qu'abats...<br/>
V&eacute;the, tu vaux un discours div&icirc;n<br/>
long coumme man bras!<p>

<p>Assis l&agrave; sus l'assiette, tout pliein,<br/>
ta hanque coumme un c&ocirc;ti au liain:<br/>
n&eacute; v'l&agrave;-t-i' pon tan r'lent tchi veint<br/>
nos &ecirc;mo&ucirc;tchi!<br/>
Tan jus nos ravigote la faim<br/>
et l'app&eacute;tit!<p>

<p>L&eacute; f&egrave;rmyi adguche san cout&eacute;,<br/>
et sa main d'vale pouor t'&ecirc;triper,<br/>
et ta trip&acirc;le tchait en russ&eacute;<br/>
en d&ecirc;g&ocirc;lant.<br/>
N&eacute; v'l&agrave; tan tch&egrave;rpais &ecirc;true&ucirc;l&eacute;,<br/>
b&eacute; et lithant!<p>

<p>Pis un ch&acirc;tchun gaffe sa tchulyi -<br/>
n'y'en a pon iun tchi veurt s't&egrave;rgi;<br/>
b&eacute;t&ocirc;t ch&acirc;que ventre en est remplyi<br/>
pliein coumme un oeu.<br/>
L&eacute; ma&icirc;t' - qu&acirc;si &agrave; s'&ecirc;bieilli -<br/>
r'm&egrave;rcie l'Bou&ocirc;n Dgieu!<p>

<p>Y'a-t-i' tchique ha&icirc;nitcheux tch'aim'thait<br/>
mus gou&ocirc;ter un p&acirc;t&eacute; Fran&ccedil;ais<br/>
qu'eune trie en d&ecirc;gou&ocirc;sillonn'nait<br/>
en pur pilvas?<br/>
Nou trouve-t-i' autchun &agrave; tchi n'plia&icirc;t<br/>
pon un t&eacute; pliat?<p>

<p>Tchi pe&ucirc;le! Tchi failli reintchiv&acirc;le!<br/>
Mais tch'est qu'il a don dans sa fale?<br/>
&Egrave;s tchi&ecirc;sses aussi tenvres coumme eune p&acirc;le,<br/>
maigre coumme chitchette:<br/>
eune &ecirc;m&acirc;nue d&eacute; tchi nou p&acirc;le<br/>
coumme d'eune stchelette.<p>

<p>Nou&ocirc;rri du hadg&icirc;n, l'campangnard<br/>
marche vaillamment: un houmme d&eacute; part<br/>
tchi prend dans sa main un pouongnard,<br/>
&eacute;pis d'pus bou&ocirc;n,<br/>
&ecirc;coup&egrave;le eune arm&eacute;e d'soudards<br/>
coumme des tcheurdrons.<p>

<p>Pouvi&egrave;rs tchi nos seurvil'yent des cieux<br/>
et nos enfalent pouor remplyi l'creux!<br/>
J&eacute; n'voulons pon d'mangi ieauseux<br/>
coumme du viop&icirc;n;<br/>
ch'est d'nos bailli pouor not' bonheu<br/>
du bou&ocirc;n hadg&icirc;n!<p>

<br/>
<i><p>Robert Burns</i><br/>
<i>V&egrave;rsion J&egrave;rriaise 2017, <a href="jerpoem.html">Geraint Jennings</a></i><p>


</TD></TR></TABLE></CENTER>

&nbsp; <p>
&nbsp; <p>

<P><center><font color="#215e21"><h2>ADDRESS TO A HAGGIS</h2></font></center><br>
<CENTER><TABLE><TR><TD>


<div align="center">1</div><br>
<p>
Ta belle fache est honn&ecirc;te et heutheuse,<br>
Bou&ocirc;n patron d&eacute; la famil'ye des pod&icirc;ns,<br>
Sustout t'fitchi t&eacute;-m&ecirc;me,<br>
L'estonma, tripe, u boudache:<br>
Tu'es hardi d&icirc;ngne d'eune gr&acirc;ce<br>
Vra&icirc;ment long comme man bras.<br>
<p>
<div align="center">2</div><br>
<p>
L'assiette gronnante tchi'qu' t'emplyi,<br>
Tan couoson comme un mont isol&eacute;,<br>
Ta brotchette pouvait a&icirc;dji rabilyi un moulin<br>
Si i'y avait besoin,<br>
Quand tchi qui par tes p&egrave;rtu la r&ocirc;s&eacute;e sue<br>
Comme des perles d'or.<br>
<p>
<div align="center">3</div><br>
<p>
San cout&eacute; vait main-d'oeuvre rustique essuyer<br>
Et t'ou tranqu'sa hardi scou&ocirc;tr&eacute;ment,<br>
Tranche tan brillant boudin jailie,<br>
Comme tchelconque canne,<br>
Et pis, Oh! tchi belle veue,<br>
Caud, riche bou&ocirc;n r'lais,<br>
<p>
<div align="center">4</div><br>
<p>
E'pis, corne pouor corne, i'etithe et &ecirc;prouver d&ucirc;,<br>
Le Dgi&acirc;bl'ye hal'la l&eacute; drein, i'cache,<br>
Jusq'&agrave; temps que san estonma bein gonfli&eacute;, en pus tard<br>
I'sont etreints comme des tambouors<br>
Et pi' L&eacute; Patron, presqu' &ecirc;cliat<br>
Chanton "M&egrave;rcie"<br>
<p>
<div align="center">5</div><br>
<p>
Tchi par-dessus san rago&ucirc;t Fran&ccedil;ais<br>
Ou olio f'thait eune trie aver l'tchoeu d'vomi,<br>
Ou fricachi tch'lyi f'thait ga&ucirc;mi<br>
Auve hardi d&eacute;go&ucirc;t,<br>
&Egrave;rgard auve ricangnie, et d&eacute;dain<br>
Sus tel d&icirc;ner.<br>
<p>
<p>
<div align="center">6</div><br>
<p>
<p>
Pauvre dgi&acirc;bliot&icirc;n! i' viyiz sus san fiol&icirc;n <br>
Mesquin comme eun ros &ecirc;morti<br>
Sa jambe fise eun bou&ocirc;n fouet,<br>
San poing eun nouaix,<br>
S'lanchi par innond&acirc;tion sangliant ou c'ios<br>
Il est hardi malsain.<br>
<p>
<div align="center">7</div><br>
<p>
Mais &egrave;rgardez l'Campangnard qui mangi haggis,<br>
La t&egrave;rre trembli sous san pid,<br>
Mettez dans san raide grand poing eun cout&eacute;,<br>
I' l&eacute; f'tha suffier;<br>
Et les jambes, et les bras, et les t&ecirc;tes fauctha<br>
Comme les tcheurdrons &agrave; chorchi<br>
<p>
<div align="center">8</div><br>
<p>
L&eacute; Bou&ocirc;n Dgieu qui souongne l'genre humain,<br>
Et lui don toute la nou&ocirc;rrituthe,<br>
La Vieil'ye &Ecirc;cosse n'veurt pon eune piatel&eacute;e &ecirc;vatchi,<br>
Qui d'goutte aux ba&icirc;ssinnes;<br>
Mais, si t&eacute; li'accordes sa pri&eacute;the,<br>
Li donnez un HAGGIS.<br>
<p>
<i><a href="burnsnight.html">Robert Burns</a><br>
traduit par Djonnyi l'Mousse</i><br>
<p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="burns_man.html">Imitation de Burns</a><p>
<li><a href="auld.html">Le Vier Temps</a><p>
<li><a href="burns_hive.html">Chanson J&egrave;rriaise</a><p>
<li><a href="redredrose.html">Eune raide rouoge rose</a><p>
<li><a href="silvertassie.html">L&eacute; Mogue d'argent</a><p>
<li><a href="highlands_burns.html">Man tchoeu r'est &egrave;s huthieaux</a><p>
<li><a href="bankbrae2.html">Vous, banques et bords d&eacute; not' chi&egrave;r dou</a><p>
<li><a href="soger.html">Man soudard, man hard&eacute;</a><p>
<li><a href="aefondkiss.html">Un p'tit b&eacute;cot</a><p>
<li><a href="tamoshanter.html">Tanme L&eacute; Tchauteux</a><p>
<li><a href="burns_souothis.html">&Agrave; eune souothis</a><p>
<li><a href="burnsnight.html">La S&eacute;th&eacute;e d'Burns</a><p>
<li><a href="burnsnight2.html">La S&eacute;th&eacute;e d'Burns</a><p>
<li><a href="burnsbornes.html">Burns hors les bornes</a><p>


<li><a href="burnsrye.html">V'nant l'trav&egrave;rs du bli&eacute;</a><p>
<li><a href="burns2022.html">Par eune s&eacute;th&eacute;e d'Burns</a><p>

<li><a href="helicoptethe.html">Coumme tchi dgi&acirc;tre dithe &quot;h&eacute;licopt&eacute;the&quot; en &Ecirc;c&ocirc;ssais?</a><p>
<li><a href="saintandre2017.html">Eune bouanne Saint Andr&eacute; &egrave;s anm&icirc;ns &agrave; cotillons</a><p>
<li><a href="saintandre2018.html">Bouanne Saint Andr&eacute; &agrave; ch&acirc;tchun et ch&acirc;tcheune!</a><p>
<li><a href="wheniamreading.html">Quand j'sis &agrave; li&eacute;the</a><p>

<li><a href="flowerofscotland.html">&Ecirc;c&ocirc;sse flieuthie</a><p>

<li><a href="viandvoc.html">La viande en J&egrave;rriais</a><p>
<li><a href="gdfappetit.html">Av'-ous bouan app&eacute;tit?</a><p>
<li><a href="gdfventre.html">Ch'est l'ventre tchi sou&ocirc;tcheint l'dos!</a><p>
<li><a href="paisaufou.html">Des Pais au Fou</a><p>
<li><a href="gdfpaisaufou.html">Aim'-ous les pais au fou?</a><p>
<li><a href="sauciches.html">Les Sa&ucirc;ciches</a><p>
<li><a href="ghva.html">D'la Viande de gh'va!</a><p>
<li><a href="viande.html">La Viande a Bouan Marchi</a><p>
<li><a href="tripes2.html">Tripes &agrave; la mode de Caen</a><p>
<li><A HREF="tripes.html">Unne' Annonce</A><p>
<li><A HREF="hainitcheux.html">L'Hainitcheux</A><p>
<li><a href="poddin.html">L'Boeu et l'Poddin!</a><p>
<li><a href="lapin.html">Un Fameux Lapin</a><p>
<li><a href="manpate.html">Man P&acirc;t&eacute;</a><p>
<li><a href="pate_cornouaillais.html">Un p&acirc;t&eacute; Cornouaillais</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
