<HTML>
<HEAD>
<TITLE>Tchiques vielles cou&ocirc;teunmes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchiques vielles cou&ocirc;teunmes</h2></font></center><p>


<i>San Antonio,</i><br/>
<i>Texas, U.S.</i><br/>
<i>L&eacute; 14 d&eacute; novembre, 1981</i><br/>
<br/>
Moussieu l'R&eacute;dacteu,<br/>
<br/>
L&eacute; fait qu&eacute; l'tra&icirc;si&egrave;me jeudi d'chu mais est un jour d&eacute; f&ecirc;te ich&icirc;n en Am&eacute;thique, l&eacute; &ldquo;Thanksgiving Day&rdquo; d'ch&acirc;que ann&eacute;e m&icirc;ns d'c&ocirc;t&eacute; pour &egrave;rm&egrave;rcier l'Bou&acirc;n Dgieu pour touos Ses beinfaits, m&eacute; fait penser &egrave;s vielles cou&ocirc;teunmes tch'avaient lieu en J&egrave;rri dans les diff&eacute;thentes sa&icirc;sons d'l'ann&eacute;e dans l'temps jadis. Y'en avait tch'&eacute;taient acouo en allant quand j'tais mousse. Sans doute, i' n'y'avait pon fort d&eacute; div&egrave;rtissement dans chu temps-l&agrave; - pas d'radio, ni d't&eacute;l&eacute;v&icirc;sion, ni d'motos, ni d'beusses pour vouos porter en ville ou hors p&acirc;raisse touos les jours. Y'en avait ieune l&eacute; sanm'di seulement pour aller en ville quand j&eacute; d'meuthais &agrave; La Forge siez Papa en 1900. I' fallait don aver tchique div&egrave;rtissement d'temps en temps pour r&ecirc;vilyi un mio l'ennion d'la vie d'touos les jours, et les sa&icirc;sons et jours d&eacute; f&ecirc;te 'taient bein &agrave; propos pour joui des cou&ocirc;teunmes tch'avaient sans doute exist&eacute; d&eacute; touos vi&egrave;rs temps.<br/>
<br/>
Y'a un vi&egrave;r diton tchi nouos dit &ldquo;Mardi Gras, fait des cr&ecirc;pes et t'en &eacute;thas!&rdquo; La fa&icirc;th'thie d'cr&ecirc;pes est eune bein vielle tradition. Ou pouvez vaie eune &egrave;rchette pour ches cr&ecirc;pes dans l'Bullet&icirc;n d'Quart d'An d'L'Assembli&eacute;e d'J&egrave;rriais du r'nouv&eacute; d'1957, tch'est dans l'preunmi&eacute; voleunme. La m&eacute;mouaithe d&eacute; ches bouannes cr&ecirc;pes m&eacute; fait l'ieau v'n&icirc;n &agrave; la bouoche, car j&eacute; l's aimaient bein et j'tais tr&eacute;jous content quand Manman en fa&icirc;sait. <br/>
<br/>
L&eacute; tout temps p&acirc;ss&eacute; nou mangeait du s&icirc;nm'n&eacute; dans l'Car&ecirc;me, et l'preunmi&eacute; D&icirc;nmanche du Car&ecirc;me, aut'fais appel&eacute; &quot;Le D&icirc;nmanche des Brandons,&quot; les jannes gens, filles et garcons, avaient amors d&eacute; mett' l&eacute; feu &agrave; eune grand fou&eacute;e pour danser &agrave; l'entou. En finnissant, il' alleunmaient des b&ucirc;tchets d'&ecirc;train ou des brandons (un brandon &eacute;tait eune torche d&eacute; glyi et d'r&ocirc;sinne) pour jouarder atout et les fliantchi en l'air en allant siez ieux. I' couothaient &agrave; trav&egrave;rs des clios en chantant &ldquo;Taupes et mulots, sortez d'nouos clios ou j'vouos br&ucirc;le les os!&rdquo;<br/>
<br/>
L&eacute; Vendr&eacute;di Saint 'tait aut'fais l&eacute; jour pour jeuner. Ch'est acouo en jour d&eacute; jeun d'nouos jours &#8211; comme l'&Eacute;glyise nouos l'ordonne &#8211; s&eacute;non qu'la grand partie des gens n'ob&eacute;issent pus les ordonnances d&eacute; La Litourgie. I' faut dithe qu'un tas d'nouos anch&ecirc;tres n&eacute; jeunnaient pon ni n'tout chu jour-l&agrave;, &agrave; mains tch'i' pensaient qu&eacute; l'pa&icirc;sson tait p&egrave;rm&icirc;ns, car il' allaient au rotchi &egrave;s ba&icirc;nis. Ayant ba&icirc;nitchi et p&ecirc;quot&eacute; autr&eacute;ment, pus tard nou tchuithait les ba&icirc;nis sus les lieux (en d'ssus du pliein) et nou les mangeait auve d'la g&acirc;che &agrave; fou&eacute;e. Ch'est assez &icirc;nt&eacute;r&ecirc;ssant qu&eacute; quand j'tais mousse j'allions tr&eacute;jous &agrave; La Gr&egrave;ve d&eacute; L&eacute; l&eacute; Vendr&eacute;di Saint, Papa et m&eacute;, mais la cou&ocirc;teunme d&eacute; ba&icirc;nitchi en m&ecirc;me temps avait appathemment dispathu d'vant 1900.<br/>
<br/>
Pour P&acirc;ques, nou mangeait du s&icirc;nm'n&eacute;, des fliottes et des m&egrave;rvelles. Et nou mangeait d's oeufs &eacute;tout, mais ch'tait d's oeufs d'poule, pon d'chocolat comme &agrave; ch't heu. Eune aut' vielle cou&ocirc;teunme l&eacute; lundi d'P&acirc;ques 'tait d'aller au Vi&egrave;r Ch&acirc;t&eacute; &agrave; Gou&ocirc;rray, car ch'tait l&agrave; l'seul jour qu&eacute; l'publyi pouvait y'aller en visite. Les gens d''l'&Ecirc;st, sustout, y'allaient en masse. Ayant visit&eacute; l'ch&acirc;t&eacute; m&ecirc;me, les gens s&eacute; m'ttaient &agrave; jouer des jeux en d'houors sus La Boul'lie. Un pr&eacute;dicateu, Ma&icirc;t' Pierre Vautchi, bein connu dans san temps, y pr&ecirc;chait un s&egrave;rmon touos l's ans pour bein d's ann&eacute;es. <br/>
<br/>
Y'avait un grand chouaix d'cou&ocirc;teunmes &agrave; si&eacute;the pour La Saint Jean.  Ieune &eacute;tait d'faithe du milk-&eacute;-pan'tch. Les jannes gens, sustout, lus l'vaient d'bou&acirc;n mat&icirc;n aupr&egrave;s m&icirc;nniet du 23 d'ju&icirc;n et allaient traithe eune vaque ou deux, &agrave; la d&ecirc;robe, siez les va&icirc;s&icirc;ns. Et pis i' s'estchivaient &egrave;s poulaill&egrave;rs pour des oeufs. Et il' allaient lus couochi, et pus tard dans la journ&eacute;e il' ajou&ocirc;taient du rhonme et d'la muscade ou cannelle au lait, et v'l&agrave; tchi fa&icirc;sait l'milk-&eacute;-pan'tch et i' s'en r&eacute;galaient lus tchoeu content.<br/>
<br/>
Eune aut' cou&ocirc;teunme &eacute;tait la cheinne d&eacute; cachi les mauvais esprits d'vant sol&eacute; couochant l&eacute; jour d&eacute; La St. Jean. Nou c&ocirc;nait, d&eacute;hors, dans eune corne d'St Jean, tch'&eacute;tait eune corne d'boeu, ou meme dans eune v'lique (ou coharne). Tout un va&icirc;sinn&eacute; s&eacute; m'ttait &agrave; c&ocirc;ner en meme temps, et ch'tait un t&icirc;ntam&acirc;rre d&eacute; dgi&acirc;tre tch'&eacute;tait suppose d'cachi les mauvais esprits. <br/>
<br/>
Et pour La Saint Mich&eacute;, ou m&eacute; d'mandez? Eh bein, j'fus n&eacute; &agrave; La Saint Mich&eacute; d'mil huit chent n&eacute;nant'tch'ieune. Pour m&eacute;, ch'fus un &ecirc;v&egrave;nement pus important qu'autcheune cou&ocirc;teunme, et j'm'arr&ecirc;te-la!<br/>
<br/>
<b><a href="lefeuvre.html">George d'La Forge</a></b><br/>
<br/>
<b><i>Biblyiographie</b>: Les Bullet&icirc;ns d'Quart d'An d'L'Assembli&eacute;e d'J&egrave;rriais.</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfcrianches1.html">Vielles crianches</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfcrianches6.html">Crianches et cou&ocirc;teunmes</a><p>
<li><a href="gdfsuperstitions.html">Sup&egrave;rstitions du temps jadis</a><p>
<li><a href="gdfmitheux.html">Crianches entouor un mitheux</a><p>

<li><a href="gdfcouoteunmes1970.html">Cou&ocirc;teunmes du temps pass&eacute;</a><p>
<li><a href="gdfcouoteunmes1979.html">Cou&ocirc;teunmes du temps jadis</a><p>

<li><a href="assembliee/folklore.html">L&eacute; folklore d&eacute; J&egrave;rri</a><p>
<li><a href="mardi_gras.html">Mardi Gras</a><p>
<li><a href="mardi.html">La Chanson du Mardi Gras</a><p>
<li><a href="invit.html">Oeune Invitation</a><p>
<li><a href="mardigrasgj.html">Au Mardi Gras</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><a href="vendredisaint.html">L&eacute; Vendredi Saint</a><p>
<li><a href="pmvendredisaint.html">Le Vendr&eacute;di Saint &agrave; Portinf&eacute;</a><p>
<li><a href="pmvendredisaint1952.html">L&eacute; Vendr&eacute;di Saint</a><p>
<li><a href="rollmops.html">Tchi Vendr&eacute;di?</a><p>

<li><a href="hotcrossbuns.html">Des ban'ses croua&icirc;sies</a><p>
<li><a href="pmvendredisaint1953.html">Vendredi Saint</a><p>
<li><a href="pmvendredisaint1955.html">Vendredi-Saint au Portinf&eacute;</a><p>
<li><a href="pmvendredisaint1956.html">Le Vendredi-Saint</a><p>
<li><a href="pmvendredisaint1958.html">Le Vendredi Saint</a><p>
<li><a href="pmvendredisaint1957.html">Le Vendredi Saint</a><p>
<li><a href="pmvendredisaint1961.html">Des changements au Vendr&eacute;di Saint</a><p>
<li><a href="goodfriday.html">Ph'lip and Merrienne Discuss Good Friday</a><p>
<li><a href="paques.html">P&acirc;ques</a><p>
<li><a href="paques2.html">L&eacute; vrai message d&eacute; P&acirc;ques</a><p>
<li><a href="pmpaques1954.html">P&acirc;ques au Portinf&eacute;</a><p>
<li><a href="pmpaques1962.html">La S'maine de P&acirc;ques</a><p>
<li><a href="pmsmainesainte.html">La S'maine Sainte</a><p>


<li><a href="milkepantch.html">Du Milk-&eacute;-Pantch</a><p>
<li><a href="milkepantch2.html">Du Milk-&eacute;-Pan'tch</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

