<HTML>
<HEAD>
<TITLE>Doctor's prescription faithfully followed</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Doctor's prescription faithfully followed</h2></font></center><p>

Apr&egrave;s en av&eacute; r'gagni pour tchiq' temps, not pou&ocirc;re &egrave;sfant r'devnait sonjearde et capricieuse. Rin n'lis pliaisait! Sa m&eacute;mm&eacute;e avait bieau lis li&egrave;the des Chapitres, lis chant&eacute; des Cantiques, la proumn&eacute; d'chim'tiethe en chim'tiethe pour li&eacute;the les bieaux v&eacute;rs&eacute;ts sus les tombieaux - rin n'sembliait pou&eacute; r'l&eacute;v&eacute; l'temp&eacute;thament d'notr' chiethe &egrave;sfant.<br/>
<br/>
&quot;J'voudrais galvaud&eacute;&quot; qu'ou disait a sa m&eacute;the; &quot;j'voudrais pilv&acirc;stchi dans des pr&egrave;s; saut&eacute; par dessus des foss&eacute;s; engamb&eacute; des ruissieaux; gallop&eacute; souontre des biches; grimp&eacute; amont des bouais!&quot;<br/>
<br/>
J'nos entre r'garda&icirc;mes tristement, ma femme et m&eacute;, quand ou p&acirc;slait d'm&ecirc;me; et sans dithe mot, j'm'en allais, tout peineux, cherchi eunne boutelle siez l'docteu. Ch'que j'en avons, d'boutelles vieddes, sou&ocirc;s les d'gr&egrave;s; c'est a sav&eacute;! Sa m&eacute;the s'est m&ecirc;me servie des bouchons pour faithe eunne fr&ecirc;me de portrait pour san Bazaar. Ou compte en av&eacute; tchinze shellings ov tchi oul acat'ta tchinze chents Trait&eacute;s &quot;Tu ne tueras point!&quot; pour envi&eacute; en Turtchie ou-&egrave;s qui sont a s'entr' b&ucirc;chi.<br/>
<br/>
Mais pour en r'ven&eacute; a ch't'&egrave;sfant! La drenne fais que j'fut siez l'docteu, j'lis dit: Ch'est pas tout cheunna! mais je c'menche a en av&eacute; assez, d'vos boutelles. Ma fille, n'en r'gagne pon eunne mie! et l'sou&ocirc; de-d'gr&eacute; est plien d'boutelles; sans compt&eacute; que j'sis eny&eacute;t d'payi eun &egrave;stchu chaque fais pour vos blieus boutelles!<br/>
<br/>
&quot;Steady! Steady, Mister Pain; qui m'dit; n'vos marrissis pon! J'm'en vais gagni jusque siez vous en l'heu pour ostchult&eacute; vot fille; dites a Madame Pain d'pr&eacute;path&eacute; tout ch'qui faut.&quot;<br/>
<br/>
Quand je r'fut siez nous, et qu'j'eut cont&eacute; a La&iuml;z&eacute; que l'docteu s'en v'nait souontre m&eacute; ov eunne poutchie d'&ocirc;tis pour ostchult&eacute; Lon&ocirc;re, ou n'eut que tch&eacute;e a la renverse; j'eut toutes les peines du monde a l'emp&ecirc;chi d'av&eacute; un 'fit.' <br/>
<br/>
&quot;Ma Lon&ocirc;re! que j'ai ieu tant d'peine a &egrave;sl'v&eacute;! qu'j'ai noss&eacute; si longtemps sus mes g'nors! et s'en v'n&eacute; tout d'un coup l'ostchult&eacute; coumme cheunna, endr&eacute;t m&eacute;, dans man bouan parleux; et offuche lis copp&eacute; bras et d'g&eacute;th&eacute;ts sus man soffa, et patou&ocirc;llyi mes bouans lincheurs de sang!&quot;<br/>
<br/>
Apr&egrave;s av&eacute; ostchult&eacute; not' fille sus toutes les cou&ocirc;tuthes sans la faithe autchun'ment sagnyi; apr&egrave;s av&eacute; tapp&eacute; sus san dos, souffli&eacute; dans l'sou&iuml;es, et je n'sai tchi oquo; l'docteu dit: &quot;Vot fille est solide coumme un Cap&eacute;stre; touos ses organnes fonctionnent magnifique - ch'est san ch&eacute;rv&eacute; qu'est d&egrave;slotchi! ch'est tan tchi oul a l's'esprits bas. Faites la croua&icirc;zi l'ieau!&quot;<br/>
<br/>
Right you are! docteu, que j'r&eacute;spounni. Si n'faut qu'ch'la pour la r'mettre en t'nanche, je n'fin&acirc;lle pas sus la d&egrave;spense! Douoche ou sal&eacute;e? Sal&eacute;e, sans doute, qu'dit l'docteu; faut qu'ou crou&egrave;se la m&eacute;.<br/>
<br/>
Tant qu'a faithe, que j'dis pus tard a La&iuml;z&eacute;; autant y'all&eacute; tou&ocirc;s les deux avec yi; et n'faut pas r'gard&eacute; trop &egrave;s frais pour eun fais. Nos v'la don, tou&ocirc;s les tr&egrave;s sus l'bu d'la Cauchie Albert. J'nos taimes bin caudment abri&eacute;es. La&iuml;z&eacute; avait des <a href="mervelles.html">mervelles</a> dans san pagas, Lon&ocirc;re des b&acirc;tons d'chocolat dans sa pouchette, et m&eacute;, j'avais eunne boutelle de litcheu au cas qu'tchiq'un voudrait supp&eacute; un lirmin en viage. Hi! you f&eacute;ller! que j'criyi a un mat'lo qu'estait a b&ucirc;sotchi dans un bat&eacute; - et quand j'y'eu d'vis&eacute; deux minutes et que j'y'eut dit iou nos condithe, j'emb&eacute;rtchimes tou&ocirc;s les tr&eacute;s dans san bat&eacute;. J'crou&egrave;sime l'ieau d'eunne cauchie a l'autre. J'd&egrave;sb&eacute;rtch&icirc;mes sus l'bu d'la Cauchie Victoria; j'dounni tchinze sous et un stiffeur au mat'lo, et j'nos en r'v&icirc;nmes siez nous trantchil'ment en mangeant nos provisions.<br/>
<br/>
L'Docteu avait tout d'm&ecirc;me ra&icirc;son: Lon&ocirc;re est diversement mus d'pis san viage en m&eacute;.<br/>
<br/>
<i><a href="brambilo.html">Piteur Pain</a></i><br/>
<i>Morning News 24/10/1912</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painslowly.html">How Lon&ocirc;re seems to improve slowly</a><p>
<li><a href="painfouai.html">Ch'est Tout d'm&ecirc;me Vrai: n'y'a qu'la Fou&eacute; qui Sauve</a><p>

<li><a href="paintherapeutics.html">Modern Therapeutics and Mrs. Pain</a><p>
<li><a href="cauchie.html">La Cauchie</a><p>
<li><a href="cauchie1866.html">A l'&Eacute;diteux d'la &quot;Nouvelle Chronique&quot; de J&ecirc;rri</a><p>
<li><a href="kauchies.html">A Moussieu l'Esditeu de la "Nouvelle Kronique"</a><p>
<li><a href="daibarcadeze.html">Le Daibarcad&egrave;ze</a><p>
<li><a href="mazeviage.html">L'pus biao&ucirc;x port du monde</a><p>
<li><a href="havre.html">J'allons av&eacute; un h&acirc;vre</a><p>
<li><a href="comiti.html">Chanson pour &ecirc;tre chant&egrave;e au prechain diner du comiti des cauchies</a><p>
<li><a href="painhull.html">Piteur en voyage &agrave; Hull</a><p>


<li><a href="painhealth.html">The Old Lady's Health Improves too Rapidly</a><p>
<li><a href="paindoctor.html">First Doctor Being an Ass - Another is Called in</a><p>
<li><a href="gdfhopita.html">L'H&ocirc;pita</a><p>
<li><a href="hopita_adlm.html">&Agrave; l'h&ocirc;pita</a><p>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="gdfdoctrinnnie.html">La doctrin'nie du temps pass&eacute;</a><p>
<li><a href="assembliee/rmiedes.html">Les r'mi&egrave;des</a><p>
<li><a href="pmnurses.html">Merrienne on Nurses and Operations</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

