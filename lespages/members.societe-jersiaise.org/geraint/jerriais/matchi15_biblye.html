<HTML>
<HEAD>
<TITLE>La Bouonne Nouvelle s'lon Matchi, Chapitre 15</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi, Chapitre 15</h2></font></center><p>

<center><font color="#215e21"><h3>V&egrave;rsets 1-9</h3></font></center>

L&agrave;-d'ssus d's &ecirc;crivains et des Pharisiens tchi 'taient v'nus d'J&eacute;thusalem lus appr&eacute;ch&icirc;drent d&eacute; J&eacute;s&ucirc; et l&icirc; d&icirc;drent, &quot;Pouortchi qu'tes discipl'yes vont contre la cou&ocirc;teume des vi&egrave;rs, viyant qu'i' n'lavent pon lus mains quand i' prannent lus r'pas?&quot;<p>

Mais J&eacute;s&ucirc; lus r&ecirc;ponnit, &quot;Pouortchi qu'ous allez vous-m&ecirc;mes contre l&eacute; c'mandement du Bou&ocirc;n Dgieu pouor si&eacute;the vot' cou&ocirc;teunme? Ch'est en tchi ch'est l'Bou&ocirc;n Dgieu tch'a fait chu c'mandement-ch&icirc;n: Honothez vot' p&eacute;the et vot' m&eacute;the, &eacute;pis ch't aut'-ch&icirc;n: Qu&eacute; l'chein tchi ditha d'mauvaises patholes &agrave; san p&eacute;the ou &agrave; sa m&eacute;the sait peunni d'mort. Mais vous, ou dites: Tout houmme tch'&eacute;tha dit &agrave; san p&eacute;the ou &agrave; sa m&eacute;the, 'Tout don qu&eacute; j'fais au Bou&ocirc;n Dgieu t'est utile,' satisfait la louai. Ouaithe qu'aupr&egrave;s chenna i' n'honothe et n'assiste ni san p&eacute;the ni sa m&eacute;the, et ch'est d'm&ecirc;me qu'ous avez annul&eacute; l&eacute; c'mandement du Bou&ocirc;n dgieu par vot' cou&ocirc;teunme. Hypocrites, ch'est bein d'vous qu'Esaie proph&eacute;t&icirc;sit quand i' dit, 'Chu peupl'ye-ch&icirc;n m'honothe d&eacute; ses l&egrave;vres; mais san tchoeu est liain d'm&eacute;. Et ch'est en vain qu'i' m'honothent, quandi qu'il' ens&icirc;ngnent des doctrinnes et d's ordonnanches v'nues d's hoummes.'&quot;<p>
&nbsp;<p>

<center><font color="#215e21"><h3>V&egrave;rset 27</h3></font></center>

Ou dit, &quot;V&eacute;the, Seigneu, tout coumme m&ecirc;me les tchians mangent les morcieaux tchi tchaient d&eacute; sus la tabl'ye &agrave; lus ma&icirc;t's.&quot;<p>
&nbsp;<p>


<center><font color="#215e21"><h3>V&egrave;rsets 10-28</h3></font></center>

Aupr&egrave;s chenna, quand il eut app'l&eacute; l'monde &agrave; li, i' lus dit, &quot;&Ecirc;coutez, et comprannez bein chennech&icirc;n: ch'n'est pon chein tch'entre dans la bouoche tch'enteuthe l'houmme, mais ch'est chein tchi sort d'la bouoche d&eacute; l'houmme tchi l'enteuthe.&quot;<br/>
<br/>
L&agrave;-d'ssus ses discipl'yes lus appr&eacute;ch&icirc;drent et l&icirc; d&icirc;drent, &quot;Sai-tu qu'le Pharisiens, quand il' ont ou&iuml; chein qu'tu just&eacute;ment dit, en 'tait chotchis?&quot;<br/>
<br/>
Mais i' r&ecirc;ponnit, &quot;Toute pliante que man P&eacute;the tch'est dans les cieux n'a pon pliant&eacute;, s'sa &ecirc;rachie. La&icirc;ssiz-les, ches gens-l&agrave; sont d's aveugl'yes tchi m&egrave;nent des aveugl'yes. S'un aveugl'ye en m&egrave;ne un aut', i' tchaient les deux dans la f&ocirc;sse.&quot;<br/>
<br/>
Pi&egrave;rre, prannant la pathole, l&icirc; dit, &quot;Explyique-nous chutte pathabole-l&agrave;.&quot;<br/>
<br/>
Et J&eacute;s&ucirc; l&icirc; r&ecirc;ponnit, &quot;Tchi! &Ecirc;t'-ous acouo vous-m&ecirc;mes sans avis?&quot; C'est-i' qu'ou n'comprannez pon qu'tout chein tch'entre dans la bouoche d'vale dans l'ventre, et aupr&egrave;s chenna et env'y&eacute; &agrave; l'&ecirc;gout, mais qu'chein tchi sort d'la bouoche veint du tchoeu, et qu'ch'est chenna tch'enteuthe  l'homme? Ch'est en tchi ch'est du tchoeu qu'i' veinnent, les mauvaises pens&eacute;es, les meurtres, l's adult&eacute;thes, les foutot'ties, les vols, l'&ecirc;cliandr&eacute;thie, les faux t&ecirc;mouongnages et les maudisons - v'l&agrave; les choses tch'enteuthent l'homme. Mais mangi sans aver lav&eacute; les mains, ch'n'est pon chenna tch'enteuthe l'houmme.&quot;<br/>
<br/>
J&eacute;s&ucirc;, quand il eut tchitt&eacute; ch't endrait-l&agrave;, s'en fut dans l'va&icirc;thinn&eacute; d'Tythe et d'Sidon. Et eune femme Canannienne tchi 'tait d'chutte contr&eacute;e-l&agrave;, briyit et l&icirc; dit, &quot;Seigneu, fis d'D&acirc;vi, ai pitchi d'm&eacute;! Ma fil'ye est m&icirc;ns&eacute;thabli&eacute;ment vengie par un d&ecirc;mon!&quot;<br/>
<br/>
Mais i' n'l&icirc; r&ecirc;ponnit pon un mot, et quand ses discipl'yes lus appr&eacute;ch&icirc;drent d&eacute; li, i' li'entch&ecirc;t&icirc;drent, &quot;Accorde-l&icirc; chein qu'ou d'mande, &agrave; seule f&icirc;n qu'ou s'en &acirc;ge, pa'ce qu'ou crie souotre nous.&quot;<br/>
<br/>
I' lus r&ecirc;ponnit, &quot;J'ai 't&eacute; env'y&eacute; ra&icirc;que &egrave;s br&eacute;bis d'Isra&euml;l tchi sont &ecirc;dg&eacute;th&eacute;es.&quot;<br/>
<br/>
Mais ou s'appr&eacute;chit d'li, l'adouothit, et l&icirc; dit, &quot;Seigneu, a&icirc;gue-m&eacute;!&quot;<br/>
<br/>
I' l&icirc; r&ecirc;ponnit, &quot;I' n'et pon d'm&ecirc;tchi d'haler l'pain des mousses, et d&eacute; l'bailli &egrave;s tchians.&quot;<br/>
<br/>
Ou l&icirc; dit l&agrave;-d'ssus, &quot;V&eacute;the, Seigneu, mais les p'tits tchians mangent au mains des miettes tchi tchaient d'la tabl'ye d'lus ma&icirc;t's.&quot;<br/>
<br/>
L&agrave; d'ssus J&eacute;s&ucirc; r&ecirc;ponnit en dithant, &quot;Bouonnefemme, ta fouai est grande, qu'i' t'sait fait coumme tu l&eacute; d'sithe!&quot; Et la fil'ye fut r'dg&eacute;thie au m&ecirc;me moment.<br/>
<br/>
&nbsp;<p>


<center><font color="#215e21"><h3>V&egrave;rsets 29-39</h3></font></center><p> 

<a href="verrinnesmatchipain.jpg"><img src="verrinnesmatchipain.jpg" height="500" alt="Saint Matchi: &quot;i' pr&icirc;nt les sept pains et les pa&icirc;ssons, et ayant fait eune action d'gr&acirc;ces i' les spartit et les baillit &egrave;s discupl'yes et les discipl'yes en ba&icirc;ll&icirc;drent au monde.&quot;" title="" border="0" align="right" /></a>
Un co qu'J&eacute;s&ucirc; avait tchitt&eacute; ch't endrait, i' p&acirc;ssit par la M&eacute; d'Galil&eacute;e et il amontit l'mont et l&agrave; i' s'assi&eacute;vit. Des grands fliotchets d'monde lus affliotch&icirc;drent &agrave; li, et chenna acant&eacute; des hampchinneurs, d's estropi&eacute;s, d's aveugl'yes, des muets et acouo bein d'aut's. I' l's &ecirc;travl'&icirc;drent &agrave; ses pids et i' l's &egrave;rdg&eacute;thit; et l'monde f&ucirc;drent ravis d'vaie les muets tchi p&acirc;laient, l's estropi&eacute;s &egrave;rgr&eacute;es entchi&egrave;rs, les hampchinneurs tchi marchaient, et l's aveugl'yes tchi viyaient. Et i' louang&icirc;drent l&eacute; Dgieu d'Isra&euml;l. &Eacute;pis J&eacute;s&ucirc; sommit ses discipl'yes et lus dit, &quot;J'ai grand pitchi pouor chu monde, viyant qu'il' ont 't&eacute; acant&eacute; m&eacute; d'pis trais jours et n'ont rein &agrave; mangi, et j&eacute; n'veurs pon les renv'yer affanm&eacute; car i' pou&ocirc;rraient en aver la faillitude en c'm&icirc;n.&quot;<br/>
<br/>
Les discipl'yes l&icirc; d&icirc;drent, &quot;D&eacute; io&ugrave; qu'j'allons d&ecirc;pa&ucirc;tchi dans l&eacute; d's&egrave;rt assez d'pain pouor nou&ocirc;rri un 't&eacute; fliotchet d'monde?&quot;<br/>
<br/>
J&eacute;s&ucirc; lus r&ecirc;ponnit, &quot;Combein qu'ous avez d'pains?&quot;<br/>
<br/>
I' d&icirc;drent, &quot;Sept, &eacute;pis tchiques p&eacute;tits pa&icirc;ssons.&quot; Ayant c'mand&eacute; l'monde d'lus assi&eacute;the dans l'aithe, i' pr&icirc;nt les sept pains et les pa&icirc;ssons, et ayant fait eune action d'gr&acirc;ces i' les spartit et les baillit &egrave;s discipl'yes et les discipl'yes en ba&icirc;ll&icirc;drent au monde. Et touos ieux mang&icirc;drent et f&ucirc;drent rass&acirc;si&eacute;s, et i' ram&acirc;ss&icirc;drent sept pann'l&eacute;es d'&ecirc;qu's&icirc;ns. Les cheins tch'avaient mangi 'taient quat' mille hoummes, sans p&acirc;ler d'femmes et d'mousses. Un co qu'il avait renvy&eacute; l'monde, i' s'emb&egrave;rtchit dans l'bat&eacute; et s'en fut dans la contr&eacute;e d'Magadan.<br/>
<br/>
<br/>

&nbsp;<p>
<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>

<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 25</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - des v&egrave;rsions<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - des v&egrave;rsions<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>
<li><a href="matchi3_biblye.html">La Bouonne Nouvelle s'lon Matchi: 3</a><p>

<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="matchi9_biblye.html">La Bouonne Nouvelle s'lon Matchi: 9</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>
<li><a href="matchi13.html">La Bouonne Nouvelle s'lon Matchi, Chapitre 13</a><p>
<li><a href="matchi14.html">La Bouonne Nouvelle s'lon Matchi, Chapitre 14</a><p>

<li><a href="matchixvi.html">St. Matchi, Chapitre 16</a><p>
<li><a href="matchi17_biblye.html">La Bouonne Nouvelle s'lon Matchi: 17</a><p>
<li><a href="matchi18_biblye.html">La Bouonne Nouvelle s'lon Matchi: 18</a><p>
<li><a href="matchxix.html">La Bouonne Nouvelle s'lon Matchi - chapitre 19</a><p>
<li><a href="matchixx.html">La Bouonne Nouvelle s'lon Matchi, Chapitre 20</a><p>
<li><a href="matchi21.html">La Bouonne Nouvelle s'lon Matchi, Chapitre 21</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Pathabole des dgi&ecirc;x vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 29-46</a><p>
<li><a href="matchixxvi.html">La Bouonne Nouvelle s'lon Matchi: 26</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

