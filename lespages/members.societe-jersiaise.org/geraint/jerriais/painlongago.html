<HTML>
<HEAD>
<TITLE>Mrs. Pain Discourses on Times of Long Ago</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mrs. Pain Discourses on Times of Long Ago</h2></font></center><p>
<IMG SRC="dgiablye2.jpg" WIDTH=100 HEIGHT=426 align="right" ALT="L&eacute; dgi&acirc;bl'ye au Creux du Vis">
I' fut longtemps a je-n'sai quand Piteur dit qu'il avait des titchets pour le Show. Pour de m&eacute;, un show d'b&egrave;tes n'a pon d'grands attraits. Des vaques, nous en v&eacute;t touos les jours, dans les clios, a la t&eacute;rr&eacute;e, et qu'y'en ai ieunne pus belle que l'autre, pourvu qu'ou dounne du lait cr&eacute;meux ch'l'a m'est &egrave;sgale. Sans doute, &egrave;s Shows, nou v&eacute;t des gens qu'nous a counnus, et nous a des chances d'&egrave;schangi un brin d'conversation, et de d'vis&eacute; du temps qu'nous allait ensemblye a l'Escole du dinmanche, a la Pratique et des pr&eacute;dicateurs tchi, dans chu temps la, vos faisaient d'si bieau sermons sus l'Enf&eacute;. Ch'tait la l'bouan temps! Nou nos p&acirc;sli d'l'Enf&eacute; et du <a href="dgiablye.html">Djiabye</a> et d'la Col&egrave;the, que tout en trembliait: et nou s'en r'venait siez s&eacute;, bin &egrave;sfritt&eacute;e et toute trembliants; et nou s'couochait bin vite pour plieuth&eacute; et gemi toute la ni&eacute;t. Ch'tait la l'bouan temps!<br/>
<br/>
Mais l'affaithe a changi d'pis. Je n'sait pas tch&egrave;s qu'est v'nu sus les pr&eacute;dicateurs, mais i' n'vos font pon trembli&eacute; du tout, du tout, ach't'heu! Jommais n'p&acirc;slent de feu, ni d'souffres, ni d'geh&egrave;nne - j'aimmais hardi oui p&acirc;sl&eacute; d'la geh&egrave;nne qui n's'&egrave;steint point - et les gens d'a ch't'heu n'ont pon l'air d'av&eacute; eunne mie d'peux de ch'qui l's attend pus tard. Car, a en jugi par ch'qui s'passe a l'entou d'nous, j'n&eacute; s'ons pas nombreurs dans l'sein d'Abrahame; tandi que, s'lon toute appathence, y'&eacute;tha a peine &quot;standing room&quot; la ou-&egrave;s que tant d'nos v&eacute;isins sont d&eacute;j&agrave; horts.<br/>
<br/>
Mais j'tais a vos p&acirc;sl&eacute; du show d'vaques. Faut i' ou n'faut i' pas y proum'n&eacute; Lonore? D'un cot&eacute;, l'docteu a dit qui fallait la proum'n&eacute; a l'air, mais, d'l'aut' bors, &egrave;s-che seuthtabye d'emn&eacute; ma fille parmi tant d'monde que nou n'counnait pon! J'en avons p&acirc;sl&eacute; et r'p&acirc;sl&eacute;, Piteur et m&eacute;, et ch'n'est qu'a la derni&eacute; minute que nou s'd&eacute;cida. Et si j'y'allons, il est conv'nu que j'la tchindrons touos les deux, tout l'temps, par les bras. Piteur a promins de n'pon m&eacute; laissi toute seule avec Lonore sinon offuche que tchiq'un &eacute;thait affaithe a lis dithe tchiq' chose souos la tente.<br/>
<br/>
En p&acirc;slant d'tente: j'ai id&eacute;e d'met' sus l'beurre! J'ai oui que l'beurre du test s'a vendu a la fin du show; et nou m'a dit qu'il est probabye que che s'a <a href="brambilo.html">Samuel</a> qui f'tha la vendue. Dans chu cas la, je n'manq'thait pon d'en acat&eacute; un lot ou deux; Samuel me laira couore a bouon marchi - j'm'en servithai pour lis fricachi du maq'th&eacute;.<br/>
<br/>
Mais tout ch'la depend du temps qui f'tha et d'la sant&eacute; de m'n'&egrave;sfant.<br/>
<br/>
<i><a href="brambilo.html">Laiz&eacute; Pain</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="beurre.html">Du Beurre</a><p>
<li><a href="beurre2.html">Comme tchi faithe l&eacute; beurre</a><p>
<li><a href="mertcheuxmode.html">Le Mertcheux &agrave; la Mode</a></p>
<li><a href="beurre3.html">L&eacute; Beurre</a><p>

<li><a href="erligion.html">L'&egrave;rligion en J&egrave;rriais</a><p>
<li><a href="theosophy.html">What Mrs. Pain Thinks of Theosophy</a><p>
<li><a href="sermon62.html">S&egrave;rmon du S&egrave;rvice Annuel 1962</a><p>
<li><a href="sermon71.html">S&egrave;rmon du S&egrave;rvice Annuel 1971</a><p>
<li><a href="sermon73.html">S&egrave;rmon du S&egrave;rvice Annuel 1973</a><p>
<li><a href="sermon76.html">S&egrave;rmon du S&egrave;rvice Annuel 1976</a><p>
<li><a href="sermon99.html">S&egrave;rmon du S&egrave;rvice Annuel 1999</a><p>
<li><a href="sermonsg.html">Sermon - Octobre 1999 &agrave; l'&Eacute;glyise d&eacute; St George</a><p>
<li><a href="nouvellevie.html">La Nouvelle Vie</a><p>
<li><a href="sermon2004.html">S&egrave;rmon 2004</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
