<HTML>
<HEAD>
<TITLE>Pass&egrave;z la Canne!</TITLE>
<META  name="keywords" content="boissons, alcohol, alcool, cider, cidre, Normandy, Normandie, Channel Islands, îles anglo-normandes, drinking, language, langue normande, poetry,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Pass&egrave;z la Canne!<br></h2></font></center>
<p>
<I><font color="#215e21">(Les aubergistes n'ont pas yeu permission de vendre &agrave; baithe &egrave;s Shows)</font></I><br>
<p>&nbsp;<p>
<CENTER><TABLE><TR><TD>
Av'ous ou&iuml; la compliante, mes gar&ccedil;ons?<br>
Av'ous veu les longues faches &ecirc;bliav&egrave;es?<br>
Entend'ous toutes les mal&eacute;dictions<br>
Qui proveinent de nos gorges alt&eacute;th&egrave;es?<br>
Pass&egrave;z la Canne! Euh!!<br>
<p>
Pens&egrave;z don qu'en Jerry tout est mort!<br>
Car les choses en sont v'nues jusqu'au pi&eacute;the;<br>
Ah Haro, s'tu savais qu'nou fait tort<br>
Es fermiers, en les privant d'lus bi&eacute;the!<br>
Pass&egrave;z la Canne! Euh!!<br>
<p>
L's'autes ann&egrave;es, les Shows d'boeu's, ch'tait d'tchi b&eacute;;<br>
Nou'z'y'allait ou l'savez, en grand nombre,<br>
Un chatchun s'y pliaisait, criyiz-mai...<br>
Mais ach'teu', comme l'avenin patha&icirc;t sombre!<br>
Pass&egrave;z la Canne! Euh!!<br>
<p>
Chu temps 'chin ov les vents au Nord'Est<br>
Nou z'est g'l&egrave;s quand nou d'valle de san querre<br>
Et p'l&egrave;s d'sai' - ou sav&egrave;z bein tch'est qu'ch'est -<br>
Mais nou' cherche en vain pour un p'tit verre<br>
Pass&egrave;z la Canne! Euh!!<br>
<p>
Les fermiers sont r&eacute;duits jusqu'&agrave; l'ieau!<br>
Eche don dr&ocirc;le, si nou' pend les ouothelles?<br>
Et s'nou fait de si tristes musieaux<br>
Quand au lieu de bouanne jougue et bouteille...<br>
Pass&egrave;z la Canne! Euh!!<br>
<p>
Ah! l'b&ecirc;stcha souffritha d'tout chonna...<br>
Tch'est qu'des juges peuvent aver le tchoeu d'faithe<br>
Quand nou bait &agrave; la pompe comme un g'va<br>
Et qu'nou ouait dithe &agrave; propos du baithe:<br>
Pass&egrave;z la Canne! Yah!!<br>
<p>
Nos boeu's baivent d'lieau &agrave; bouq't&egrave;e, ch'est seux,<br>
Mais i' l'aiment - chest une grand' diff&eacute;thence! -<br>
Pour de nous, qu'en avons pust&ocirc;t peux,<br>
Nos v'la tous mins comme en p&eacute;nitence:<br>
Pass&egrave;z la Canne! Yah!!<br>
<p>
"Pass&egrave;z la canne &agrave; yieau par ichin"<br>
Ah mon doux! Nou' z'en vait pus d'une sorte...<br>
<I>...Chut! Tais'ous! En eth'ous un l&egrave;rmin?<br>
Ne dites mot! Y'en a dri&eacute;the la porte!<br>
Pass&egrave;z la Canne! Ah!<br>
<p>&nbsp;<p>

<a href="ejluce.html">Elie</a><br></I>
</TD></TR></TABLE></CENTER>

<P>&nbsp;</P>
<FONT SIZE=2>
<i>Viyiz &eacute;tout</i>:
<ul>
<li><a href="baithe.html">Baithe en J&egrave;rriais</a><p>
<li><A HREF="cidre2.html">Le Cidre</A><p>
<li><a href="poumme.html">La mort de la Reine La Poumme</a><p>
<li><a href="bouaissons.html">B&eacute;vons &agrave; la Nouormande!</a><p>
<li><a href="doublye.html">Vais d'oubl'ye!</a><p>
<li><a href="pinteux.html">L&eacute; Pinteux</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
