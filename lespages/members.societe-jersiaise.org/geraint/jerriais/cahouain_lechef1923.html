<HTML>
<HEAD>
<TITLE>Le Chef se permins l'aut'e jour, de faithe des r'merques &agrave; m'n &ecirc;gard</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Chef se permins l'aut'e jour, de faithe des r'merques &agrave; m'n &ecirc;gard</h2></font></center><p>

Le Chef se permins l'aut'e jour, de faithe des r'merques &agrave; m'n &ecirc;gard, viyant que j'n'avais pas contribu&eacute; m'en articlye comme d'habitude dans la gazette de l'aut'e Samedi.<br/>
<br/>
Mais i' savait bain tch'est qu'en '&eacute;tait la cause, et il aithait peut aver donn&eacute; des explications s'il avait voulu.<br/>
<br/>
Nou n'peut pas br&ucirc;ler la chandelle des deux buts, sapresti!<br/>
<br/>
Si ch'est qu'i' m'permettait d'&ecirc;crithe dans l'couothant du jour dans des moments qu'i' n'y a pas grand chose &agrave; faithe dans la boutique, mais n'ennin, i' m'trouve tr&eacute;jous du travas, li! Si je n'sis pas &agrave; &ecirc;crithe les comptes &agrave; nos nombreux clients, i' m'met &agrave; &ecirc;pousseter touos les livres de d'sus l's ais, car il est pour la propret&eacute; not'e Chef, ch'est comme tchi dithait, un &quot;Spring Cleaning'' continuel par siez-nous.<br/>
<br/>
Et pis i' m'envie &agrave; faithe toutes sortes d'commissions dans la ville.<br/>
<br/>
Toutes les heuthes i' faut qu'j'aille vaie combain qu'il a pass&eacute; d'cherges d'patates sus l'Weighbridge et interviewer les fermiers pour pouver li rapporter d'la copie pour sa &quot;Causerie Agricole.''<br/>
<br/>
A cause de la grande chaleur qu'i' fait tout chu temps je sis obligi d'aller gentiment souvent cherchi d'la bi&eacute;the pour nos imprimeurs, et pis en outre chenna je vais faithe toutes sortes d'commissions pour la d'moua&icirc;selle de dans l'office, li acater du chocolat et ainsi d'suite. Mais quant &agrave; chute partie-la, je n'm'en pliains pas; j'aime chent fais mus travaillyi pour lyi que pour le Chef, par exemple, sustout comme ou m'a promins un biau gobin d'g&acirc;che de neuches quand ou s'mathi&ecirc;tha.<br/>
<br/>
Ou comprendrez don, que la seule chance que j'ai d'&ecirc;crithe, est de bain bouanneheuthe ou bain au s&eacute;, oppr&egrave;s man jour. Mais &agrave; ches dernyi i' m'a 't&eacute; impossiblye de l'faithe, ni je n'sais pas comment que j'm'en vais m&ecirc;nagi duthant les pr&eacute;chains trais mais.<br/>
<br/>
Et j'm'en vais vos dithe pourtchi.<br/>
<br/>
I'y a tchique temps la Marie Hibou, sans m'consulter, s'en alli prendre &agrave; St. Cli&eacute;ment, un grand b&eacute;tch&egrave;t d'tomates &agrave; souogni. Je crai qu'i'y en a dans les vingt mille. Jamais d'sa vie ou n'avait fait chu genre-l&agrave; d'travas, et pour vos dithe la v&eacute;thit&eacute;, oulle est aussi capablye de souogni des tomates comme je sis de jouer l'piano.<br/>
<br/>
Ch'n'est don pas &ecirc;tonnant qu'au but d'deuxtrais jours san ma&icirc;tre enviyi pour m&eacute;, me d'mandant d'aller vaie le couochonage qu'oulle 'tait &agrave; faithe.<br/>
<br/>
Je r'fusi m&eacute;, tout d'abord, en li disant qu'il aithait deu aver ieu pus d'avis que d'l'emplier &agrave; chu travas-l&agrave;, et qu'i' pouvait s'd&eacute;plia&ucirc;tchi du mus qu'i' pusse.<br/>
<br/>
Mais j'vins &agrave; penser que v'l&agrave; tchi pouorrait fini dans une affaithe de Cour, et pour l'honneur de la famille, i'valait p't-&ecirc;tre mus que j'm'en m&ecirc;lisse tout d m&ecirc;me.<br/>
<br/>
Et don je m'y en fus.<br/>
<br/>
Quand j'arrivi l&agrave;, je m'jutchi sus un bamboo et je m'mins &agrave; contemplier sans travas.<br/>
<br/>
Ch'en &eacute;tait du propre!<br/>
<br/>
La pouore innocente ne r'connaissait pas les tomates d'avec la serclye et &agrave; bain des bords, le long du rang oulle avait &ecirc;raichi la pliante et avait amath&eacute; une ortchie ou une snille &agrave; la pliaiche.<br/>
<br/>
Et pis ch'en &eacute;tait de l'amathethie!<br/>
<br/>
Oulle avait &ecirc;treint san raffia si du que la pliante &eacute;tait &agrave; la maintchi &ecirc;glianmie contre le b&acirc;ton, de sorte que la s&egrave;ve ne pouvait pas cirtchuler, avec le r&ecirc;sultat qu'une grande quantit&eacute; d'pliantes &eacute;taient mortes par aver 't&eacute; &ecirc;tranglyies.<br/>
<br/>
J'&ecirc;prouvi &agrave; li montrer comment qu'i' fallait faithe, mais dame, ou s'mins &agrave; faithe san train d'habitude et me d'mandi ouest qu'j'avais apprins, m&eacute;, la tchultuthe de la tomate pour aver l'toupet d'&ecirc;prouver &agrave; lui enseigni san travas.<br/>
<br/>
Je m'en fus tout-d'suite trouver l'propri&ecirc;taithe du clios et j'li dis qu'i' valait bien mus la renvier siez-lyi, mais i'n'vouli pon en ou&iuml; p&acirc;ler, et i'm'dit qui si j'allions casser l'contrat, ou que l'travas n'&eacute;tait pas bain fait, i's'en allait ervenin sus nous pour des dommages.<br/>
<br/>
V'la don la position dans tchi que je m'trouve.<br/>
<br/>
Touos les matins je si dans chu maudit clios-l&agrave; de quatre heuthes jusqu'&agrave; sept heuthes et d'mie, quand je tchitte pour &ecirc;tre &agrave; la boutique &agrave; huit heuthes, et pis au s&eacute;, j'y r'sis jus qu'&agrave; naithe ni&egrave;t. Marie y va dans l'jour quand je n'sis pas l&agrave;, car il est impossiblye que j'y s&eacute;thions ensemblye, che s'sait un potin continuel et je finithions par donner une job &agrave; la police de St. Cli&eacute;ment.<br/>
<br/>
Le Chef peut continuer s'i' veurt &agrave; m'donner des picagnes dans ses &quot;Nouvelles Locales'' et &agrave; d'mander &quot;O&ugrave; est-il,'' mais i' sait parfaitement bain comment que j'sis situ&eacute;, et qu'avec toute la bouanne volont&eacute; du monde, je n'peux pas &ecirc;tre &agrave; &ecirc;pinotchi des maudites tomates et &agrave; &ecirc;crithe pour des g&acirc;zettes en m&ecirc;me temps. I'y en a bain qui dithaient &quot;Eh bain, pourtchi pas &ecirc;crithe au Dimanche?''<br/>
<br/>
Mais je vos asseuthe que j'sis trop me&ucirc;thi par la fatigue, et pis d'ailleurs, ch'est contre mes principes.<br/>
<br/>
<i><a href="gwdec.html">Caouain</a></i><br/>
30/6/1923<br/>

&nbsp;<p>

<font size="2">

<I>Viyiz &eacute;tout:</I><p>

<ul>
 
<li><a href="cahouain_menneties1923.html">Viyant chein que l'Sieur Caouain mint dans la gazette d'Samedi pass&eacute;</a><p>
<li><a href="cahouain_sornettes.html">Ch'n'est pon des sornettes que j'vais vos raconter</a><p>
<li><a href="cahouain_camper.html">Couomme nous sait, il y a hardi de docteus</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_3bouais.html">Mardi au s&eacute;, j'tais jutchie sus ieun des trais bouais</a><p>
<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_niolin.html">L'boss veut une colonne de ton gnollin</a><p>
<li><a href="painhousehold.html">Piteur complains of household management</a><p>
<li><a href="springcleaning.html">L&eacute; Spring Cleaning</a><p>

<li><a href="tomato.html">The Ladies Quit Tomato Picking</a><p>
<li><a href="lettrejerriaise18.html">La Lettre J&egrave;rriaise</a><p>
<li><a href="pmtomatoes.html">Merrienne on tomatoes</a><p>
<li><a href="pmdistress.html">More distress at Portinfer</a><p>
<li><a href="pmtomato.html">Tomato failure at Portinfer</a><p>
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_tonmates3.html">Mait'e Charles Meudron est bain d&eacute;cid&eacute; de jamais ne r'cra&icirc;tre d'tomates</a><p>
<li><a href="cahouain_tonmates2.html">Je sis certain, mes chiers lecteurs, qu'ou d'vez tous &ecirc;tre bain enni&eacute;s</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

