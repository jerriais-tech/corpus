<HTML>
<HEAD>
<TITLE>La Preunmi&eacute; &Ecirc;pitre d&eacute; Paul &egrave;s Cor&icirc;ntchiens</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Preunmi&eacute; &Ecirc;pitre d&eacute; Paul &egrave;s Cor&icirc;ntchiens</h2>
Chapitre 13</font></center><p>

<P>Si j'p&acirc;le auve les langues des hoummes et des anges - mais sans aver l'amour, j'sis eune trompette tchi sonne ou eune cymb&acirc;le tchi r&ecirc;sonne.</P>
<P>Et si j'peurs pr&eacute;dithe chein qu'i'y'&eacute;tha, et si j'connais touos les s'grets et toutes les scienches, et si j'ai fouai d'it&eacute; pouor pouver bouogi les monts - sans aver l'amour, j&eacute; n'sis rein.</P>
<P>Et si j'baille tout man bein pouor nou&ocirc;rri l's aut's, si j'offre man corps pouor &ecirc;t' br&ucirc;l&eacute; - mais sans aver l'amour, j'n'en profite pon.</P>
<P>L'amour n'est janmais l&acirc;ss&eacute; d'attendre, l'amour est gentil, l'amour n'envie pon, l'amour n'fait pon d'san tchian, n'est pon ordgilleux.</P>
<P>I' n'fait rein tch'est malhonn&ecirc;te, i' n'ch&egrave;rche pon &agrave; s'enrichi, i' n&eacute; s'm&acirc;rrit pon, i' n'&egrave;rdoute pon l&eacute; ma.</P>
<P>I' n'prend pon d'plia&icirc;si dans l'&icirc;njustice, mais trouve sa jouaie dans la v&eacute;thit&eacute;.</P>
<P>Il a la p&acirc;cienche en tout, la fouai en tout, l'esp&eacute; en tout, l'enduthance pouor tout.</P>
<P>L'amour n'finnit janmais; mais s'i'y' a des proph&eacute;ties, i' s'sont innutiles; s'i' y' a des langues, i' s'tairront; s'i' y' a d'la scienche, ou s'sa innutile.</P>
<P>Car en partie j'connaissons, et en partie j'pr&eacute;disons.</P>
<P>Et quand chein tch'est parfait veindra, chein tch'est en partie n&eacute; s'sa pus n&eacute;cessaithe.</P>
<P>Quand j'tais mousse, j'p&acirc;lais coumme un mousse, j'pensais coumme un mousse, j'comprannais coumme un mousse, mais quand j&eacute; d'v&icirc;ns un houmme, les choses d'un mousse n&eacute; m'taient pus n&eacute;cessaithes.</P>
<P>Car pouor ach'teu, confus, j'viyons dans un mitheux, mais pis fache &agrave; fache. Pouor ach'teu j'connais en partie et pis j'm'en vais conna&icirc;tre tout coumme j'avais 't&eacute; connu.</P>
<P>Et y'a tr&eacute;jous la fouai, l'esp&eacute; et l'amour - touos les trais - mais l&eacute; pus grand des trais est l'amour.</P>

<P>&nbsp;</P>

<i>Eune aut' v&egrave;rsion</i>:<p>

Ch'est tout bein si j'pr&ecirc;che l&eacute; l&icirc;ngo d'ich&icirc;n bas ou la langue des cieux; si ch'est qu&eacute; j'sis au d'sans d'l'amour, m&eacute; v'l&agrave; ra&icirc;que eune pe&icirc;le tchi brait ou un bach&icirc;n tchi sonne. &Eacute;pis si j'ai l'sc&icirc;n et comprend touos les myst&eacute;thes et les scienches, si j'ai eune fouai entchi&eacute;the et grande assez pouor &egrave;rmuer les montangnes; si ch'est qu&eacute; j'sis au d'sans d'l'amour, m&eacute; v'l&agrave; un reintchiv&acirc;le. &Eacute;pis si j'b&acirc;le tout man bein &egrave;s pou&ocirc;rres gens, et rend man corps pouor eune vandg&icirc;the; si ch'est qu&eacute; j'sis au d'sans d'l'amour, j'n'en g&acirc;ngne rein du tout.<p>

L'amour est p&acirc;cient, l'amour est b&eacute;n&icirc;n; l'amour n'est pon jaloux ni cratcheux ni rup&eacute;. I' n'est pon t&ecirc;touongne, i' n'est pon court d&eacute; p&eacute;, i' n'est janmais en hyie; i' n'est pon r&ecirc;joui du m&ecirc;ch&eacute;, mais s'r&ecirc;jouit d'la v&eacute;thit&eacute;. I' suff&acirc;que tout, crait tout, esp&eacute;the tout et enduthe tout.<p>

N'y'a janmais d'&egrave;rtas &agrave; l'amour. Mais pouor d'la pr&eacute;dithie, v'l&agrave; tchi mollitha; pouor des langues, v'l&agrave; tchi lus tairront; pouor du saver, v'l&agrave; tchi mollitha. Ch'est en tchi j'en savons ra&icirc;que un mio, et j'en pr&eacute;dithons ra&icirc;que un mio, mais quand veindra l'adg&egrave;vement, chu mio n'suffitha d'aut'. Quand j'tais mousse, j'avais l'p&acirc;ler d'mousse, les pens&eacute;es d'mousse, et l'esprit d'mousse. Quand j&eacute; m'm&icirc;ns en &acirc;ge, tout chenna du mousse n&eacute; suffithait d'aut'. Achteu j'sommes &agrave; nos mither dans un mitheux embli&acirc;s&eacute;; &eacute;pis j'nos r'gard&eacute;thons fache &agrave; fache. Achteu j'en sai ra&icirc;que un mio, &eacute;pis j'saithai tout entchi, coumme j'ai 't&eacute; connu, m&eacute;, tout entchi. Et achteu y'a tr&eacute;jous la fouai, l'esp&eacute;, et l'amour, ches trais-ch&icirc;n - et l'pus grand d'ches'-ch&icirc;n, ch'est l'amour.<p>






<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="1corintchiens_biblye.html">Preunmi&eacute;the &Ecirc;pitre &egrave;s Cor&icirc;ntchiens</a><p>
<li><a href="1cor13a.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a> - eune aut' v&egrave;rsion<p>
<li> <a href="1cor13b.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a> - et acouo<p>
<li><a href="3lecons.html">Les Trais Le&ccedil;ons</a><p>
<li><A HREF="pusgrand.html">L'pus grand des trais</A><p>
<li><a href="assembliee/service1963.html">L&eacute; service annuel 1963</a><p>
</ul>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
