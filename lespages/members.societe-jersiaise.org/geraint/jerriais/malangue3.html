<HTML>
<HEAD>
<TITLE> L&eacute; J&egrave;rriais, ma langue</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2> L&eacute; J&egrave;rriais, ma langue</h2></font></center><p>
&nbsp;<p>

L&eacute; J&egrave;rriais pour m&eacute; m'eramene a mes jannes jours - ichin &agrave; l'&egrave;ntou d'la f&egrave;rme &agrave; Iouville &eacute;you qu'j'fut n&eacute;. O&ugrave;'est qu'j'ou&iuml; mes preunmi&egrave;thes patholes d&eacute; J&egrave;rriais - sans doute acouo'the couochi dans l'b&egrave;r dans la grand' chambre en d'vant.<p>

Pus tard, l&eacute; preunmi&eacute; mot d'J&egrave;rriais - d'p&acirc;ler auve l'encouothagement d'pathents et d'grands-pathents si seux. Tchi sait - m&eacute; n&eacute; qu&acirc;si quat'ans d'vant l'otchup&acirc;tion, ch'tait p't'&eacute;tre duthant ches temps l&agrave; d'&eacute;carcit&eacute; et d'isol&acirc;tion qu&eacute; chutte belle et ancienne langue c'menchi &agrave; prendre r&eacute;chinne dans l&eacute; janne esprit, eune langue tchi rest'tha auve m&eacute; Dgieu mercie, jusqu'&agrave; la f&icirc;n d'mes jours.<p>

Nou 'la p&acirc;ler dans la tchu&icirc;sinne au touos les jours dans bel d&eacute; f&egrave;rme, dans le gardin, au clios, n'import&eacute; iou - ch'tait la langue du camp&acirc;ngnard, d'anmin et d'vais&icirc;n l&eacute; longs des jours. Pour nous - mousses &eacute;tout quand j't'ionmes &agrave; jouer, chaque cri, chaque s'hue&ucirc;le 'tait en J&egrave;rriais, en moment d'fanne - en moment d'tristesse ch'tait yi tchi v'nint sus l'but nouotre langue et souvent &agrave; nouotre s'cours.<p>

Epis en 1942 j'c'menchi l'&eacute;cole quand 'oui et non' printent un diff&eacute;thent son, neunm&eacute;tho et d'vis &eacute;tout, Quand les pliantes et flieurs et m&ecirc;me l's'oua&icirc;thieaux printent un 'deuxi&egrave;me nom', dans l'pr&eacute; au Conn&eacute;tabl'ye l&eacute; Bro au Creux Baillot, souos l'&icirc;nstruction d'nouot're neuve maitresse d'Angliais, Miss Norman &agrave; l'ecole &eacute;l&eacute;mentaithe ichin &agrave; St Ou&euml;n.<p>

Mais pour m&eacute; n'pas soin, les vi&egrave;rs et anciens mots d'<i>pipot</i>, <i>m&egrave;rgot</i> et <i>potithon</i>, <i>m&ecirc;il'ye</i>, <i>rouoge-gorge</i> et <i>grive </i>et bein d'autres, rest&icirc;tent pr&ecirc;s&egrave;rv&eacute;e dans l'fond l'esprit pour bouon, pr&egrave;s &agrave; s'&egrave;rfaithe &egrave;rservi.<p>

Vieil'ye et ancienne langue tu'es partie d'm&eacute;, d'man caract&eacute;the et d'man d'vis, eune vraie richesse d&eacute; mots et d'viers ditons, eune langue tchi'm'donne vraiment pliaisi! Ancienne langue d&eacute; nouos anch&ecirc;tres, d'ma jannesse et acouo'the d'&agrave; cht heu, j'taime bein et j't'&egrave;rmercie.<p>

T'chiens bouon ma vieil'ye et ancienne langue; tchiens bouon, J&egrave;rri n'sait pon J&egrave;rri, sans t&eacute;.<p>

&nbsp;<p>

<i> Ted Syvret</i><p>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="malangue1.html">L&eacute; J&egrave;rriais... Ma Langue</a><p>
<li><a href="malangue2.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">J&egrave;rriais, ma langue</a><p>
<li><a href="malangue8.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais - ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malangue10.html">Ma langue</a><p>
<li><a href="malanguegj.html">L&eacute; J&egrave;rriais, ma langue</a><p>
<li><a href="malangue11.html">L'J&egrave;rriais - ma langue</a><p>
<li><a href="malangue2013.html">Ma langue</a><p>
<li><a href="fable.html">Fable</a><p>
<li><a href="couedlezarde.html">La Coue d'L&ecirc;zarde</a><p>
<li><a href="poetry_day15.html">Ma langue &ecirc;cliaithe man tchoeu</a><p>
<li><a href="nousetljerriais.html">Nous et l'J&egrave;rriais</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="belle.html">La Belle de la campagne versus la Belle de la Ville</a><p>
<li><a href="lettre1943.html">Eune lettre d&eacute; 1943</a><p>
<li><a href="gdflettres.html">Les lettres sont les beinv'nues!</a><p>
<li><a href="gdflangue.html">Nouot' vielle langue</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="jul2015.html">La Journ&eacute;e &Ucirc;rop&eacute;enne des Langues 2015</a><p>
</ul>
</FONT>

&nbsp;<p>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
