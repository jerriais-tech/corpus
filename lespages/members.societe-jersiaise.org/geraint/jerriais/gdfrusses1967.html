<HTML>
<HEAD>
<TITLE>Les soudards Russes en J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les soudards Russes en J&egrave;rri</h2><br/></font></center><p>

<i><font size="-1">San Antonio, Texas,<br/>
U.S.A.<br/>
<br/>
L&eacute; 21 d'janvyi, 1967<br/></font></i>
<br/>
Moussieu l'R&eacute;dacteu,<br/>
<br/>
&quot;Papa,&quot; j'l&icirc; dis eune s&eacute;th&eacute;e aupr&egrave;s l'th&eacute;e quand j'tions au pid du feu, &quot;T&eacute; tch'as navidgi, as-tu janmais 't&eacute; en Russie?&quot;.<br/>
<br/>
&quot;Nann&icirc;n, man gar&ccedil;on,&quot; i' m'dit, &quot;J'n'ai janmais ieu la chance d'&ecirc;t' dans un navithe tch'allait d'chu c&ocirc;t&eacute;-l&agrave;. Quand j'navidgeais, ch'tait dans des navithes tch'allais &agrave; La C&ocirc;te ou &agrave; T&egrave;rreneuve la grand' partie du temps. Mais, tch'est tch'i' t'fait m&eacute; d'mander ch'la?&quot; <br/>
<br/>
&quot;Eh bein, Papa,&quot; j'l&icirc; dis, &quot;J'avons c'menchi &agrave; apprandre la g&eacute;ographie &agrave; l'&ecirc;cole, et la maitr&ecirc;sse nouos a appr&icirc;ns les noms d'diff&eacute;thents pays du monde &agrave; mat&icirc;n, et La Russie en n'tait iun.  Quand j'avons sorti d'l'&ecirc;cole, un mousse m'a dit tch'il a un oncl'ye tch'a navidgi tch'i' dit &agrave; san p'p&egrave;e l'aut' jour qu'eune arm&eacute;e Russe avait otchup&eacute; J&egrave;rri. Est-che vrai?&quot;<br/>
<br/>
&quot;Eh bein, man gar&ccedil;on,&quot; Papa m'dit, &quot;Ch'est assez r'm&egrave;rquabl'ye qu'tu mentionnes la Russie, car un moussieu tchi conna&icirc;t hardi bein l'histouaithe d'un tas d'pays m'en p&acirc;lait l'aut' jour dans la forge quandis qu&eacute; j'tais &agrave; f&eacute;ther les reues d'san h&egrave;rnais. 'Si j'tions en Russie,' i' m'dit, 'J'n'&eacute;thions pon b&eacute;souain d'aver d'reues sus qu&egrave;rre ni h&egrave;rnais! I' patha&icirc;t tch'i' fait si fraid dans chu pays-l&agrave;, tch'i' font s&egrave;rvi l'tra&icirc;n&eacute; &agrave; la pliaiche de la vouaituthe &agrave; reues viyant qu&eacute; l'pays est couv&egrave;rt d&eacute; n&eacute; et d'gliaichon tout l'hiver!' Quant &agrave; ch'la,&quot; m'dit Papa, &quot;I' font s&egrave;rvi l'tra&icirc;n&eacute; &eacute;tout &agrave; La C&ocirc;te dans l'hiver. Mais pour &egrave;rv&eacute;n&icirc;n &egrave;s Russes: Ch'est vrai qu'&agrave; un moment donn&eacute; y'avait un tas d'soudards Russes en J&egrave;rri, mais i' n'taient pon eune arm&eacute;e d'otchupation!&quot;<br/>
<br/>
&quot;I' patha&icirc;t tch'i' y'avait eune arm&eacute;e y'avait eune arm&eacute;e Anglo-Russe en Hollande  en 1799 et pout tchique raison qu&eacute; j&eacute; n'connais pon, l'gouv&egrave;rn&eacute;ment d'Angli&eacute;t&egrave;rre s&eacute; d&eacute;cidit d'faithe les soudards, les Russes aussi bein comme l's Angliais, &egrave;rv&eacute;n&icirc;n passer l'hiver en Angli&eacute;t&egrave;rre. Mais quand les grosses-t&ecirc;tes du gouv&egrave;rn&eacute;ment v&icirc;ndrent &agrave; y r'fli&eacute;chit, i' d&ecirc;couv&icirc;drent  qu&eacute; y'avait tchiquechose dans la louai tchi l's emp&ecirc;chait d'garder des soudards d'un aut' pays en Angli&eacute;t&egrave;rre. I' fallait don trouver tchiqu'aut' pays conv'nabl'ye pour louogi les Russes!&quot;&quot;<br/>
<br/>
&quot;Comme l's Angliais pensent tr&eacute;jous &agrave; J&egrave;rri quand il' ont b&eacute;souain d'tchiquechose houors du commun, ou eune bouanne pliaiche &agrave; d'meuther, ch'est naturel qu&eacute; J&egrave;rri lus v&icirc;nt &agrave; l'id&eacute;e comme &eacute;tant just&eacute;ment la pliaiche pour y' mett' les soudards Russes &agrave; passer l'hiver. I' pens&icirc;drent tout d'm&egrave;me tch'i' n'y &eacute;thait p't &ecirc;t' pon assez d'run dans l'&Icirc;le pour les y mett' tous, ch'est en tchi i' fut d&eacute;cid&eacute; d'en env'yer en Dg&egrave;rn&eacute;sy &eacute;tout.&quot;<br/>
<br/>
&quot;Mais io&ugrave; les mettre &agrave; d'meuther, Papa?&quot;, j'l&icirc; d'mandis. &quot;N'y a pon d'run dans les ma&icirc;sons pour un tas d'soudards!&quot; <br/>
<br/>
&quot;Eh bein,&quot; Papa m'dit, &quot;L'gouv&egrave;rn&eacute;ment Angliais s&eacute; d'mandit la m&egrave;me tchestchion &eacute;tout! Ch'n'est pon a&icirc;si d'trouver du run pour des soudards dans autcheun p'tit pays s&eacute;non dans des b&egrave;rrexes, et les n&ocirc;tres 'taient otchup&eacute;es par les r&eacute;dguli&egrave;rs Angliais. Eh bein, il' en m&icirc;ndrent dans l'Fort d&eacute; St. Aub&icirc;n, dans l'Vi&egrave;r Ch&acirc;t&eacute; Mont Orgueil &agrave; Gou&ocirc;rray, dans l'Ch&acirc;t&eacute; 'Lisab&eacute; en ville, dans l'probytaithe d&eacute; St. Br&eacute;lade et m&egrave;me dans l'Mangni d'St. Ou&euml;n. I' n'y'avait quand-m&egrave;me pon assez d'run pour tous, et l's autorit&eacute;s f&ucirc;drent oblyigis d'b&acirc;ti pour en faithe. I' patha&icirc;t qu&eacute; ch'tait dans chu temps-l&agrave; qu'les b&egrave;rrexes d&eacute; La Gr&egrave;ve de L&eacute; f&ucirc;drent b&acirc;ties, et qu'les soudards Russes f&ucirc;drent les preunmi&egrave;rs soudards &agrave; d'meuther d'dans!&quot;<br/>
<br/>
&quot;En attendant tch'i' ie&ucirc;sse assez d'run pour tous ich&icirc;n et l&agrave; &agrave; t&egrave;rre, les soudards rest&icirc;drent &agrave; bord des navithes tchi l's avaient apport&eacute;s ich&icirc;n.&quot;<br/>
<br/>
&quot;O&ugrave;-est tchil' 'taient, Papa, les navithes?&quot; j'l&icirc; d'mandis.<br/>
<br/>
&quot;J'pense bein tch'i' y'en avait d'amath&eacute;s dans la cauchie, man gar&ccedil;on,&quot; i' m'dit, &quot;Mais la cauchie n'&eacute;tait pon si grande dans chu temps l&agrave; comme oulle est &agrave; ch't heu, et i' d'vait y'aver d'ches navithes-l&agrave; tchi restaient en rade.&quot;<br/>
<br/>
&quot;I' patha&icirc;t tch'i' y'avait dans les v&icirc;ngt mille Russes ich&icirc;n entre 1796 et 1802 en J&egrave;rri, mais y'a d'diff&eacute;thentes opinions au sujet du nombre. C&egrave;rtains &ecirc;crivains nouos disent huit mille, mais i' patha&icirc;t qu'les r&ocirc;les de r&eacute;giments d'chu temps-l&agrave; existent d'tchiquebord dans l'&Icirc;le acouo aujourd'aniet et qu&eacute; l'nombre est montr&eacute; d'dans comme &eacute;tant v&icirc;ngt mille. Dans touos les cas, ch'est seux tch'i' y'en avait eune racachie!&quot;<br/>
<br/>
&quot;Quand tu v&egrave;rras t'n'anm&icirc;n &agrave; l'&ecirc;cole d&eacute;main au mat&icirc;n, tu pouorras l&icirc; dithe pour seux qu&eacute; s'n oncl'ye s'trompe quand i' dit qu'J&egrave;rri fut otchup&eacute; par l'arm&eacute;e Russe. Ches soudards-l&agrave; f&ucirc;drent seulement louogis ich&icirc;n en attendant d'&ecirc;t' r'env'y&eacute;s siez ieux!&quot;<br/>
<br/>
&quot;I' pathait &eacute;tout, tch'i' y'avait des Cosaques parmi les r&eacute;giments Russes. Les Cosaques sont des soudards-&agrave;-j'va tchi sont &egrave;rnomm&eacute;s partout l'monde, et il' ont des sup&egrave;rbes j'vaux. Quand i' lus en r'all&icirc;drent en Russie il' en la&icirc;ss&icirc;drent en J&egrave;rri, d'ches j'vaux-&agrave;, et j'ai ou&iuml; dithe qu&eacute; l&eacute; j'va J&egrave;rriais - i' n'y en a pon &agrave; ch't heu, touos les j'vaux en J&egrave;rri sont v'nus d'France ou d'Angli&eacute;t&egrave;rre - en n'tait d'scendu. J&eacute; n'crai pon qu'bein des pi&egrave;ches en J&egrave;rri aujourd'aniet ont ou&iuml; ch'l&agrave;!&quot;<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>


<li><a href="gdf1799.html">Les Russes en J&egrave;rri</a><p>
<li><a href="gdfrusses1974.html">Les Russes en J&egrave;rri</a><p>

<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><a href="gdf_enrussie3.html">George d'la Forge en Russie 3</a><p>
<li><a href="gdf_enrussie4.html">George d'la Forge en Russie 4</a><p>
<li><a HREF="gdf_enrussie5.html">George d'la Forge en Russie 5</a><p>
<li><a href="russie.html">La Russie</a><p>


<li><a href="idinaxyi.html">Navithe d&eacute; dg&egrave;rre Russe, va t'faithe tch&icirc;nze!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

