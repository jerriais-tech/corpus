<HTML>
<HEAD>
<TITLE>Marie Hibou est diversement d&eacute;sappoint&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Marie Hibou est diversement d&eacute;sappoint&eacute;e</h2></font></center><p>


Marie Hibou est diversement d&eacute;sappoint&eacute;e.<br/>
<br/>
Le pus biau r&ecirc;ve de sa vie vaint justement de s'&ecirc;ffondrer.<br/>
<br/>
Mais &eacute;ttout ch'tait un bain dr&ocirc;le de r&ecirc;ve, pouor seur, comme vous allaient vaie.<br/>
<br/>
D&eacute;pis tchique temps oulle avait prins un grand int&eacute;th&ecirc;t dans les g&acirc;zettes qui nos arrivaient de Djernesi et je n'pouvais pas m'imaginer tch'est qu'oulle y trouvait de si inter&ecirc;ssant.<br/>
<br/>
Mais un biau jour je d&ecirc;couvri le &quot;pot-aux-roses,&quot; quand j'adonni &agrave; la oui en grande conversation avec le Chef sus la tchestion du divorce.<br/>
<br/>
Je sais bain que ch'est une affaithe de bain mauvais go&ucirc;t d'&ecirc;couter une conversation qui n'est pas intentionn&eacute;e pour vos ouotheilles, mais j'eus la tchuthiosit&eacute; de vouler saver tchie inteth&ecirc;t que Marie Hibou pouvait aver sus chute tchestion-l&agrave;.<br/>
<br/>
Et comme man nom fut mentionn&eacute; deustrais fais duthant la conversation je pensi que j'&eacute;tais parfaitement justifi&eacute; de m'mettre &egrave;s &ecirc;coutes pour t&acirc;chi de d&ecirc;couvri de tch'est qu'i' s'agissait.<br/>
<br/>
Et j'eus la surprinse de ma vie.<br/>
<br/>
Craithious bain qu'ils 'taient &agrave; faithe un compliot pour prendre les m'suthes pour effectuer un divorce entre Marie et m&eacute;.<br/>
<br/>
Le Chef li dit comme chenna: &quot;L'affaithe est bain simplye. tout che qu'tu as &agrave; faithe est de prouver &agrave; la Cour qu'il a 't&eacute; coupablye de tchique infid&eacute;lit&eacute; ou bain de cruaut&eacute; et la Cour vos s'pathetha &agrave; tout jamais.&quot;<br/>
<br/>
&quot;Tout ch'la est bain bon,&quot; se fit Marie, &quot;mais ch'n'est pas aussi facile comme nou craithait bain. Quant &agrave; la cruaut&eacute;, ou savez tous bain que j'ai pass&eacute; des ann&eacute;es minsethablyes avec li, mais je n'peux pas dithe qu'i' m'a 't&eacute; directement cruel, i' n' m'a jamais frapp&eacute;e, ch'a 't&eacute; g&eacute;n&eacute;ralement l'contraithe, j'ai capuchi d'sus bain des feis m&eacute;, quand i' m'a mins &agrave; but d'patienche, mais i' n' s'est jamais r'touan&eacute;.<br/>
<br/>
Sus la tchestion d'infid&eacute;lit&eacute; je s'sais pr&ecirc;te &agrave; gagi qu'il en a 't&eacute; coupablye assez souvent, mais je n'peux pas fourni autchune preuve qui pouorrait satisfaithe un tribunal. Oppr&egrave;s chute bord&eacute;e-l&agrave; l'ann&eacute;e pass&eacute;e quand i' fit sa matin&eacute;e sus la gr&egrave;ve &agrave; trillyi la piau d'une touriste qu'&eacute;tait brul&eacute;e du sol&egrave;, je pensi qu'il 'tait temps que je m'en otchupisse et je fis des d&ecirc;marches pour t&acirc;chi de l'happer mais je n'pus pas y r&ecirc;ussi.&quot;<br/>
<br/>
&quot;Mais,&quot; se fit l'Chef, &quot;tch'est qu'i' va faithe &agrave; <a href="saintmalo.html">St. Malo</a>, une feis ou deux par an? V'l&agrave; tchi m'patha&icirc;t suspect!&quot;<br/>
<br/>
&quot;Oh!&quot; Marie ra&icirc;ponni, &quot;j'&eacute;tais de ch'tte id&eacute;e-l&agrave; ettou m&eacute;, et j'ai d&ecirc;pens&eacute; une petite fortune en engageant un &quot;private detective&quot; pour le survillyi.&quot;<br/>
<br/>
&quot;Ah!&quot; s'&ecirc;criyi l'Chef, &quot;ch'tait une bouanne id&eacute;e ch'la! chu limier-l&agrave; dait t'aver donn&eacute; des renseignements bain inter&ecirc;ssants sus sa condite l&agrave;-bas.&quot;<br/>
<br/>
&quot;Pas du tout! Ch'tait justement comme nou dit &quot;des sous envi&eacute;s d'hors.&quot; Tout ch'que l'Caouain faisait l&agrave;-bas &eacute;tait d'aller r&ocirc;der alentou du marchi &agrave; paisson, et pis il allait visiter la Cath&eacute;drale. Oppr&egrave;s chenna i' passait des heuthes assis sus la digue &agrave; r'garder les gens qu'&eacute;taient &agrave; s'bagner. Une feis i' fut jusqu'&agrave; Cancale mangi un fricot d'h&icirc;tres et v'l&agrave; comment qu'i' passait san temps. L'homme que j'avais engagi ne put jamais l'attraper &agrave; faithe autchune chose hors de la vaie.&quot;<br/>
<br/>
&quot;Est-che qu'i' n'entrait jamais &agrave; &quot;Charley's Bar?&quot;<br/>
<br/>
&quot;Nennin, &agrave; ch'qui patha&icirc;t. Une feis il entri dans un caf&eacute; et c'mandi un cointreau et oppr&egrave;s qu'la hardelle l'eut servi ou s'assi&eacute;vi &agrave; c&ocirc;t&eacute; d'li et li dit comme chenna, &quot;Eh bain, qu'est-ce que tu as &agrave; m'dire, mon petit ch&eacute;ri?&quot;<br/>
<br/>
Et l&agrave; d'sus le Caouain se l'vi de d'sus l'banc et li ra&icirc;ponni, &quot;Arri&egrave;re de moi Satan!&quot;<br/>
<br/>
Et i' sorti sans seulement go&ucirc;ter sa consommation.&quot;<br/>
<br/>
&quot;Ah bain par exemplye!&quot; le Chef s'&ecirc;criyi, en v'l&agrave; iune qui va toute seule! Est-che que tu &egrave;s assez naive pour craithe dit&egrave;t niollin?&quot;<br/>
<br/>
&quot;Eh bain,&quot; s'fit Marie, &quot;i' faut que j'admette que j'esu d'la peine &agrave; avaler une patheille histouaithe, mais m'n embassadeur me certifyi qui ch'tait la pliaine et entch&egrave;the v&eacute;thit&eacute;.&quot;<br/>
<br/>
&quot;Bah!&quot; s'fit l'Chef, &quot;i' sont d'par ensemblye. Il est probablye que l'caouain l'a r&ecirc;compens&eacute; pour te donner un bouan rapport et que ches deux ouaisiaux-l&agrave; sont fait la noce avec tes sous.&quot;<br/>
<br/>
Ah! si seulement que j'pouorrais m'asseuther que tel est l'cas! Mais enfin, je m'en vais persevether pour t&acirc;chi de collecter l'&ecirc;vidence n&eacute;cessaithe et je compte sus vous pour me garder au couothant d'autchune chose qui pouorrait s'arriver pour renforchi ma cause.<br/>
<br/>
&quot;Je n'y manquethai pas,&quot; se fit l'Chef, &quot;mais comme <a href="dgernesy.html">Djernesi</a> a d&eacute;cid&eacute; de n'pas passer une louai sus l'divorce j'ai grand peux que nos l&eacute;gislateurs suivethont lus exemplye.&quot;<br/>
<br/>
&quot;Ch'est bain d&ecirc;couothageant,&quot; s'fit Marie, avec un profond soupir.<br/>
<br/>
Je n'arr&ecirc;ti pas pour en oui pus long, mais j'dis &agrave; m&eacute;-m&ecirc;me, &quot;Caouain, tu sais &agrave; tchi t'en t'nin acheteu, m&ecirc;fit-t&eacute;!&quot;<br/>
<br/>
<i><a href="gwdec.html">Caouain</a><br/>
Les Chroniques de Jersey 12/8/1933</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="assembliee/lamballe.html">Excursion &agrave; Lamballe</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="pmdivorce.html">Merrienne pasle d'une divorce</a><p>

<li><a href="divorce.html">Le Divorce</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
