<HTML>
<HEAD>
<TITLE>San Din&eacute; d'Nou&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>San Din&eacute; d'Nou&eacute;</h2>
<br/>
Com&eacute;die en Un Acte<br/></font></center><p><br/>
<br/>
</div><div align="center">SC&Egrave;NE I<br/>
</div><div align="left"><br/>
<i>La tchuisine siez Dan L&ecirc;caudey. Dan est d'bu aupi d'la porte, dans san deuxieme bouan fa, ov sa grand casaque et un pagas. Missis Dan est assise &agrave; la tabl'ye ov une bourse et un mio d'papi.<br/>
</i><br/>
Missis Dan <i>(&egrave;crivant sus l'papi)</i>&nbsp;: Corintes, une livre, siez sous&nbsp;; raisins, une livre, sept sous&nbsp;; d'limon confit, un quartron, quatre sous&nbsp;; prunes, deux livres, &agrave; huit sous, ch'est seize sous&nbsp;; al'mandes, codrettes, nou&eacute;es, et brazils m&ecirc;l&eacute;es, deux livres, treize sous. Sno, quatre sous&nbsp;; <i>(comptant) </i>six et sept et quatre et seize et treize et quatre, ch'est deux ch'lins et deux sous.<br/>
<br/>
Et huit ch'lins pour un picot, ch'la fait un d'mi&eacute; souv&eacute;rain et deux sous. Bon&nbsp;! Deux g&acirc;ches, une livre et d'mi chaque, &agrave; seize sous,- nou fait &agrave; douze, bah, si fait, &agrave; seize pis qu'ch'est Nou&eacute;&nbsp;: en tout, siez chelins et deux sous.<i> (A s'n'homme)</i>&nbsp;: L&agrave;, n&eacute; f'chin ta liste, n&eacute; v'lo tes sous, le compte y'est, juste. Tu peux aller et sus toutes choses n&eacute; r'veint pas trop tard.<br/>
<br/>
Dan.- <i>(Opr&egrave;s aver prins les sous et la liste)</i>. Tu n'm'alloues pas rein pour aver du p'tun&nbsp;?<br/>
<br/>
Missis D.- Il en reste oquo dans tan bouan chipaud&eacute;.<br/>
<br/>
Dan.- Mais si j'vais en acater anni&egrave;t, Jean Malzar' me dounn'a une pipe pour man Nou&eacute;.<br/>
<br/>
Missis D.- Oh&nbsp;! Si ch'est pour y gangni, tchein bon&nbsp;; n&eacute; v'la siez sous, ch'est assez pour un quarton&nbsp;!<br/>
<br/>
Dan.- Pas achteu&nbsp;:- Y'a la taxe, ch'est huit sous ach'teu&nbsp;!<br/>
<br/>
Missis D&nbsp;:- HUIT SOUS&nbsp;! Enfin tchein&nbsp;; le ma s'sa bein fort si la pipe ne vaut pas au mains chonna. Mais ou faites bein, feignant&nbsp;! de &#8216;souot'nin des D&eacute;put&eacute;s qui passent d'itelles Lou&eacute;es. Ab&eacute;t&ocirc;t.<br/>
<br/>
</div><div align="center">SC&Egrave;NE II<br/>
</div><div align="left"><br/>
<i>La route. Dan s'en va vers la ville, ruminant &agrave; san tout seu.<br/>
</i><br/>
Dan&nbsp;:- Hum&nbsp;? le compte exact. Hein&nbsp;? Pas un sou pour une fais &agrave; b&egrave;the. Et j'men vais b&eacute;t&ocirc;t aver s&eacute;, opr&egrave;s ma prom'nade. Comment m'y prendre&nbsp;? J'sis trop honn&ecirc;te pour prendre chein qui n'm&eacute; veint pas, j'n'ose pon aller &agrave; cr&eacute;dit et j'sis trop b&ecirc;te pour saver m'y prendre autrement. Si j'peux seul'ment rencontrer tchic bouan parchonn'yi. Mais tchi&nbsp;? Faudrait sans doute lis faithe le m&ecirc;me compliment et ch'la m'couot'tait oquo pus que de m'payi une fais &agrave; man tout seu. Tch'est qu'ch'est qu'd'&ecirc;tre mathi&egrave;&nbsp;!<br/>
<br/>
</div><div align="center">SC&Egrave;NE III<br/>
</div><div align="left"><br/>
<i>Siez un marchand de p'tun dans la Rue d'Dri&eacute;the. Dan a san pagas plein ou a peu pr&egrave;s plein et p&acirc;le &agrave; Jean Malzar'.<br/>
</i><br/>
Jean Malzar'&nbsp;:- Et bein, man vier Dan, tch'est qu'tu veur &agrave; s&eacute;&nbsp;?<br/>
<br/>
Dan&nbsp;:- Quartron &quot;d'shag,&quot; dark. Et j't&eacute; souhaite un bouan Nou&eacute;.<br/>
<br/>
Jean M.&nbsp;:- Merci, man Dan.- N&eacute; v'l&agrave;, tchein. Tu veurs bein une pipe en &quot;briar,&quot; &ecirc;che pon&nbsp;? choi&ecirc;sis&nbsp;!<br/>
<br/>
Dan&nbsp;:- Merci, merci. Ch'n'est pas de r'fus.<br/>
<br/>
Jean M.&nbsp;:- Tu pathais d'bouanne humeur &agrave; s&ecirc; s&eacute;, man Dan&nbsp;?<br/>
<br/>
Dan&nbsp;:- Ch'est que j'veins d'rencontrer un vi&egrave;r camarade qu'&eacute;tait &agrave; bord du &quot;Eliza Jane&quot; ov m&eacute; et j'avons t&egrave; siez Geo. Couillar' un p'tit brin. Il est r'venu d'Californie ov une paut&egrave;e d'sous et il est &agrave; convier touos ses amins. J'y s'sais bain oquo sinon qu'jai pens&egrave; &agrave; ma femme. Et faut qu'j'&acirc;ge oquo acater notr' pico pour Nou&eacute;. Good night, Jean.<br/>
<br/>
Jean&nbsp;:- A la pr&eacute;chainne, man Dan, &agrave; la pr&eacute;chainne- (<i>a san tout seu</i>), si ch't-&icirc;la r'veint siez li sans embarras&nbsp;: j'sai bein tromp&eacute;&nbsp;!<br/>
<br/>
</div><div align="center">SC&Egrave;NE IV<br/>
</div><div align="left"><br/>
<i>Le p'tit parleux &agrave; droi&egrave;te en entrant dans l'all&egrave;e &agrave; l'Europe &agrave; sept heuthes.<br/>
<br/>
Un marchand d'gou&acirc;no et Dan sont assis &agrave; une petite table et p&acirc;lent politique et fermage. Le pagas &agrave; Dan est &agrave; c&ocirc;t&eacute; d'li. San pico est sus ses g'nors, les deux pids amath&egrave;s ov un but d'filin et la t&ecirc;te env'lopp&egrave;e dans du gris papi.<br/>
</i><br/>
L'marchand&nbsp;: D'm&ecirc;me, Mess L&ecirc;caudey, ou z'&ecirc;tes en faveur de permettre la p&ecirc;que au lanchon sans autchunes conditions&nbsp;? On voulez aller au dranet dans la Baie d'Saint-Aubin&nbsp;? Ou z'&ecirc;tes pour taxer l'beurre de France et la flieu d'Am&eacute;thique&nbsp;? J'en pal'lai &agrave; man bieau-fr&egrave;the, le D&eacute;put&eacute;. Et nou verra tch'est qu'nou peu faithe pour vous. Allons un &laquo;&nbsp;partin'&nbsp;!&nbsp;&raquo; A la v&ocirc;tre. Et goodnight. (<i>I, part</i>).<br/>
<br/>
<i>Il entre un moussieu qui veint s'assi&egrave;the endr&eacute; Dan.<br/>
</i><br/>
Dan&nbsp;:- Goodnight&nbsp;.-Ah&nbsp;! bonsoier, moussieu. Ethous une game de Dominos?<br/>
<br/>
L'Moussieu&nbsp;:- J'veux bein. Tch'est qu'essa l'enjeu&nbsp;?<br/>
<br/>
Dan&nbsp;:- Oh&nbsp;! pas pour des sous&nbsp;!<br/>
<br/>
L'Moussieu&nbsp;:- Ch'est mauvaise chance de jouer &egrave;s dominos pour rein le Samedi d'Nou&eacute;. Un amin &agrave; m&eacute; l'fis une fais et i, muothi par accident dans l'ann&egrave;e suivante...<br/>
<br/>
Dan.- Ch'est que j'n'ai.. Ch'est que j'sis.. Ch'est qu'ma.. bourse.. ma pouchette.. a un creux et j'ai perdu.. chein qui m'restait opr&egrave;s aver acater man pico qu'n&eacute;f'chin siez Burrard. <i>(Le prenant par les pids et le l'vant</i>). Bel ou&egrave;s&eacute;, hein&nbsp;?<br/>
<br/>
L'Moussieu&nbsp;:- Eh bein. Hum&nbsp;! Il est bein maigre votr' pico. Ergardez m&eacute; chu tcherpent-l&agrave;. V'la qu'est comme une hache&nbsp;!<br/>
<br/>
Dan.- Mais les picos sont tr&eacute;jous d'm&ecirc;me, j'pensais.<br/>
<br/>
L'Moussieu (<i>t&acirc;tant l'pico</i>).- Sa ch&eacute; n'est pas d'abon ferme. Ergardez, quand nou lis pinche la couenne. J'ai un pitho l&agrave;, dans man pann'yi, qu'en vaut deux commi li&nbsp;! (<i>le ramassant</i>) L&agrave;&nbsp;! t&acirc;tez m&eacute; chonna&nbsp;! I' ma couot&egrave; onze chelins. Souop'sez m'l&eacute;. I p&egrave;se bein trais livres pus qu'vot pico.<br/>
<br/>
Dan&nbsp;:- I' m'semble qui p&egrave;se mains. Mais j'ai la main lass&egrave;e. J'pouorrais m'tromper. Allons, allons jouer.<br/>
<br/>
L'Moussieu&nbsp;:- Pas pour rein. S'ou voulez jouer nos volailles, l'une contre l'autre, j'veux bein.<br/>
<br/>
Dan&nbsp;:- Dam, et m&eacute; &egrave;tou. Allons. J'vos laisse qu'menchi.<br/>
<br/>
</div><div align="center">SC&Egrave;NE V<br/>
</div><div align="left"><br/>
<i>Le parleux du Red Lion. Dan est attabli&egrave; ov deux amins. Ils ont des cartes. Dan est d'pus en pus r&ecirc;joui. Huit heuthes.<br/>
</i><br/>
Dan.- V'la deux fais qu'ch'est m&eacute; gangne&nbsp;; v'l&agrave; tchi va bein.<br/>
<br/>
Amin No. 1&nbsp;:- J'nai pus un sou&nbsp;!<br/>
<br/>
Dan&nbsp;:- Et bain, joue tan canard (<i>&agrave; sans tout seu</i>&nbsp;: J'lis gangnethai &egrave;tou, seux et certain&nbsp;; j'ai bouanne main &agrave; s&ecirc;-s&eacute;).- Allons, jou tan canard.<br/>
<br/>
Amin No.&nbsp;1&nbsp;:- A parties &eacute;gales alors, m&egrave;t tan pitho contre li, et j'y vais.<br/>
<br/>
Dan&nbsp;(<i>r&ecirc;joui</i>) :- Bon! Allright. &#8211; Coppe!<br/>
<br/>
Amin No. 2&nbsp;:- M&eacute;, chutte fais, je n'joue pas, j'm'en vais vos r'garder.<br/>
<br/>
</div><div align="center">SC&Egrave;NE VI<br/>
</div><div align="left"><br/>
<i>Siez Moussieu Ordinaithe, dans l'quartchi &egrave;s Fran&ccedil;ais. Dan est dans l'bar ov san pagas et un canard dans un mouochet. Il a l'air d'&ecirc;tre un mio caud. I' raconte &agrave; un pailli&egrave;re comment qu'il a perdu un rare pitho en l'jouant contre un canard.<br/>
</i><br/>
Dan (<i>finissant s'n'histo&eacute;the</i>)&nbsp;: J'&eacute;thais r'yeu man pitho, sinon que s'n'amin y'a rappl&eacute; qu'nou l'z'attendait &agrave; une barbel'lie et qu'i perdraient lus tou. I' d'vaient r'venin dans tchic minutes pour me r'donner ma r'vanche. J'tais seux d'gagni&nbsp;; car j'avais yeu bouanne chance toute la s&eacute;th&egrave;e, mais i' n'sont pas r'venus.<br/>
<br/>
Le Pailli&egrave;re&nbsp;:- C'est malheureux tout d'm&ecirc;me &ccedil;a. Pour vous, pas pour eux&nbsp;!<br/>
<br/>
Dan&nbsp;:- J'cr&eacute; bein. Et ov la femme que j'ai&nbsp;; ch'est oquo pli&egrave;the. Et j'avons une famille de douze &agrave; d&icirc;n&eacute;z siez nous&nbsp;!<br/>
<br/>
La Pailli&egrave;re:-<i> lis d'visant dans l'ouothelle</i>&nbsp;:- Si vous voulez, on va vous faire vous rattraper. V'l&agrave; un type, l&agrave;, ce gros l&agrave;, qui n'peut pas jouer pour deux sous. Il vient d'acheter une belle dinde. Nous allons jouer &agrave; nous trois. Je me mets &agrave; c&ocirc;t&eacute; de lui, hein&nbsp;? Nous mettons tous trois not' volaille comme enjeu. Moi, j'ai un poulet. Il me restera puisque j'vais m'arranger pour vous faire gagner contre ce type-l&agrave;. Il m'a jou&eacute; une farce l'autre jour&nbsp;; je ne serai pas f&agrave;ch&eacute; de le payer. Je me mettrai de sorte &agrave; voir son jeu. Je vous indiquerai quelles cartes jouer pour le rouler tous les tours, &ccedil;a vous va-t-il&nbsp;?<br/>
<br/>
Dan&nbsp;:- Oui, j'sai pas m&acirc;rri d'li payi la farce que l's'autres m'ont fait. Mais comment qu'ou m'dithez tchi cartes jouer&nbsp;?<br/>
<br/>
Le Pailli&egrave;re&nbsp;:- Quand je mets mon doigt contre mon menton, jouez l'as, contre mon nez jouez Roi, contre ma joue droite, jouez Reine, ma joue gauche, jouez valet. Je tousse pour le dix&nbsp;; je tire deux bouff&eacute;es de suite pour vous dire de ne pas jouer. Hein&nbsp;? Allons, n'oubliez rien&nbsp;! Et quand on l'aura gagn&eacute; nous aurons un petit verre, nous doux.<br/>
<br/>
Dan&nbsp;:- Ah d'bouan tcheu, man vieux. Autchune chose pour rapporter tout &agrave; la bouanne femme, car autrement...<br/>
<br/>
<i>Ils entrent dans le p'tit parleux.<br/>
</i><br/>
</div><div align="center">SC&Egrave;NE VII<br/>
</div><div align="left"><br/>
<i>Une boutique &agrave; patates fricachis. Dan est &agrave; mangi des &quot;chip-spuds&quot;&nbsp;hors d'une pouque de papi. Il a oquo san pagas&nbsp;; nou v&eacute; deux dgh&eacute;th&eacute;ts d'poulet qu'en d&ecirc;hallent. Des soudards, des mat'lots, des hommes &egrave;s mains sales sont &agrave; gausser des patates et du paisson fricachi. Il est b&eacute;t&ocirc;t onze heuthes.<br/>
</i><br/>
Dan, <i>se t'nanut la t&egrave;te &agrave; deux mains</i>. &#8211; Me v'lo bein.. J'ai (<i>hic</i>) perdu y'une des g&acirc;ches.. la pouque &agrave; s'no (<i>hic</i>) &agrave; cr&eacute;v&egrave;, et l'sno. Est ov le limon (<i>hic</i>) confit. N'ou m'a prins (<i>hic</i>) des all'mandes... et des codrettes &agrave; la poignie (<i>hic, hic</i>). Je n'sai pus.. o&ugrave;est qu'est ma (<i>hic</i>) neuve pipe... J'ai (<i>hic, hic</i>) yeu un bieau pico (<i>hic</i>) un gros pitho, un canard (<i>hic</i>) de Rouen.. Tout est hors... Et ni&eacute; f'chin (<i>hic, hic, hic, hic</i>). Vaithe, me v'chin (<i>hic, hic, hic</i>). Mais j'pense pas <i>(hic</i>) m'en aller oquo (<i>hic</i>). J'ai les g'noux (<i>hic</i>) dr&ocirc;les. Et la terre touanne (<i>hic</i>)&nbsp;; Galil&egrave;e l'avait dit (<i>hic</i>) et ch'est vrai, ch'est vrai &agrave; s&ecirc;-s&eacute; (<i>hic, hic</i>). &#8211; <i>I' baisse la t&ecirc;te, p'tit &agrave; p'tit, jusqu'&agrave; ch'qu'ou touche la tabl'ye. Nou-z-entend rouflier. Ch'est Dan.</i><br/>
<br/>
Un Mat'lot&nbsp;:- Gar&ccedil;ons, une bouanne farce. Chu vi&egrave;r so&ucirc;lard-l&agrave; a un poulet dans san pagas. S'nou voulait l'&ecirc;changi&nbsp;!<br/>
<br/>
Tout L'monde&nbsp;:- Bouanne id&eacute;e&nbsp;! Mais tchi li mettre, &agrave; la pli&egrave;che&nbsp;?<br/>
<br/>
Le Mat'lot&nbsp;:- Nou peut aver une grive pour huit sous &agrave; deux pas d'ichin. Mettons-y ch&acirc;tchun un sou.<br/>
<br/>
Un Soudard:- Et j'fricot'tons sus l'poulet. Echangi n&eacute;st pas voler.<br/>
<br/>
Une Hardelle&nbsp;:- J'men vais <i>stewer</i> l'poulet achteu' dans la tchuisine. V'la qui s'sa pr&ecirc;t dans trais quarts d'heuthe.<br/>
<br/>
</div><div align="center">SC&Egrave;NE VIII<br/>
</div><div align="left"><br/>
<i>M&ecirc;me pli&egrave;che. Onze heuthes vingt. Sept ou huit personnes qu'menchent &agrave; mangi du poulet &ecirc;tuiv&egrave;. Dan se r&ecirc;ville.<br/>
</i><br/>
Un Mat'lot&nbsp;:- Vos en plia&icirc;t-i une assiett&egrave;e&nbsp;? Beinv'nu, ch'est Nou&eacute;. Allons prenez.<br/>
<br/>
Dan, <i>soupithant</i>&nbsp;:- Merci. J'ai besoin d'prendre tchic chose. J'ai trais mille &agrave; aller et ma femme au bu du qu'min...<br/>
<br/>
</div><div align="center">SC&Egrave;NE IX<br/>
</div><div align="left"><br/>
La tchuisine &agrave; Dan. Missis L&ecirc;caudey est assise aupi du graie. L'feu est d&ecirc;teint. Il est vingt minutes opr&egrave;s min'ni&egrave;t. Missis L. dghette la porte&nbsp;; on patha&icirc;t m&acirc;rrie. La porte ouvre douoch'ment. Dan entre en chantant &laquo;&nbsp;Malbro'.&nbsp;&raquo; I'se r'touanne et entre &agrave; r'tchulons d&egrave;s qu'i vait sa femme.<br/>
<br/>
Dan&nbsp;:- Ah&nbsp;!<br/>
<br/>
Missis D&nbsp;:- Ah&nbsp;?<br/>
<br/>
Dan&nbsp;:- Ah. (<i>hic</i>)<br/>
<br/>
Missis D (<i>pus haut</i>)&nbsp;: Oh, hic, &ecirc;che&nbsp;? Ergardez l'haulouoge. Et touannous par ichin&nbsp;! <i>(Dan fait &quot;right about face&quot; tout d'un coup et perd san chap&egrave;</i>) Ou n'avez pas honte&nbsp;! Allons, vieddghiz votr' pagas sur la tabl'ye&nbsp;! (<i>Dan le touanne chein d'sus d'sous</i>)<br/>
<br/>
Dan&nbsp;:- J'ai pus (<i>hic</i>) bein. J'm'en vais (<i>hic</i>) m&eacute; couochi..<br/>
<br/>
Missis D (<i>de pus en pus haut</i>).- Tch'est qu'est dev'nu d'l'aut' g&acirc;che&nbsp;?<br/>
<br/>
Dan&nbsp;:- Eche qu'oul est (<i>hic</i>) horte&nbsp;?<br/>
<br/>
Missis D (<i>&agrave; plienne t&ecirc;te</i>)&nbsp;: Ou'est qu'est vot' bourse&nbsp;? App'lous ch'l&agrave; du limon&nbsp;? J'vos avais-t-i dit d'mettre man sno &agrave; l'assaisonner&nbsp;?<br/>
<br/>
Dan&nbsp;:- J'sais pas (<i>hic</i>). J'sais rein (<i>hic, hic</i>). J'roublie. Yen a bein d'autres.. qui roublient.. (<i>hic</i>). &#8211; <i>I' va du bord de la mont&eacute;e</i>.<br/>
<br/>
Missis D (<i>tout &agrave; fais sous ses nerfs et t'nant la grive par un ort</i>&egrave;)&nbsp;:- Et tch'est qu'est chonna&nbsp;? Eche-l&agrave; chein qu'ou z'app'lez un pico&nbsp;? Eche-l&agrave; chein qu'ou m'rapportez pour huit ch'lins&nbsp;? Eche sus ch'la que j'allons d&icirc;ner &agrave; Nou&eacute;, vous et m&eacute;, notr' soeu' et s'n'homme et lus mousse et ma tante&nbsp;?<br/>
<br/>
Dan (<i>d'la mont&egrave;e, &agrave; li-m&ecirc;me</i>)&nbsp;:- Une autr' fais (<i>hic</i>) p't'&ecirc;tre que nou m'donna un douze sous (<i>hic</i>) pour que j'piesse aver (<i>hic</i>) deux verres de bi&egrave;the (<i>hic</i>) sans &ecirc;tre obl'yigi d'ristchi la (<i>hic</i>) chance. J'm&eacute; rappelle bein d'aver perdu man (<i>hic</i>) pitho contre le canard mais (<i>hic</i>) comment jamais que l'canard a peu (<i>hic</i>) touanner en grive&nbsp;? Et je n'sais (<i>hic</i>) pour tchi que chu mat'lot-l&agrave; ma donn&egrave; une assiett&egrave;e d'poulet&nbsp;!..<br/>
<br/>
</div><div align="center">FIN.<br/>
</div><div align="left"><br/>
<i><a href="ejluce.html">Elie</a><br/>
1908</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="viandvoc.html">La viande en J&egrave;rriais</a><p>
<li><a href="ghva.html">D'la Viande de gh'va!</a><p>
<li><a href="mangidescats.html">Mangi des cats?</a><p>
<li><a href="viande.html">La Viande a Bouan Marchi</a><p>
<li><a href="tripes2.html">Tripes &agrave; la mode de Caen</a><p>
<li><a href="noue/podin.html">L&eacute; pod&icirc;n d'Nou&eacute;</a><p>
<li><a href="noue/podin2.html">L&eacute; Pod&icirc;n d'Nou&eacute;</a><p>
<li><a href="noue/menpodin.html">Men podin d'Nou&eacute;</a><p>
<li><a href="ormers.html">Un Fricot d'Orm&egrave;rs</a><p>
<li><a href="poddin.html">L'Boeu et l'Poddin!</a><p>
<li><a href="lapin.html">Un Fameux Lapin</a><p>
<li><a href="pouothai.html">La Soupe de Pouothai</a><p>

<li><a href="oublie1906.html">Chein qu'ou z'av&ecirc;tes oubli&eacute;</a><p>

<li><a href="noue/bouannoue.html">Bouan Nou&eacute;!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="noue/mangeaille.html">La mangeaille d&eacute; Nou&eacute; d'aut'fais</a><p>
<li><a href="pmchristmas1946.html">An Invitation for Christmas</a><p>
<li><a href="noueeurope.html">Notr' Nou&eacute; &agrave; l'Europe</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="painfestivities.html">Moralisings on the Seasons Festivities</a><p>
<li><a href="paindine.html">Piteur has some friends to dine</a><p>
<li><a href="pmdinner2.html">Ph'lip cooks the dinner</a><p>
<li><a href="desjul.html">Le d&eacute;sappointement d'notre Julie</a><p>
<li><a href="pmdinner.html">Merriene Disaproves of Dinner</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
