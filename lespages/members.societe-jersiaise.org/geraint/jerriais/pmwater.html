<HTML>
<HEAD>
<TITLE>Water is short at Portinfer</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Water is short at Portinfer</h2>
And so is Merrienne's temper!</font></center><p>

Moussieu l'Editeu,<br/>
<br/>
Hier matin, quand j'fut &agrave; la pompe pour une bouq't&eacute;e d'iau j'en eut pour pr&egrave;sque djais minutes &agrave; pomp&eacute;, et p&ucirc;s tard, rentrant pour d&icirc;n&eacute;, j'en p&acirc;slit &agrave; la Merrienne.<br/>
<br/>
&quot;V&egrave;the,&quot; ou dit, &quot;ne v'la deus-trais jours qu'j'avais r'mertchi qu'l'iau ne v'nait pas ben vite. Une belle affaithe si la pompe s'mettait dans la t&ecirc;te de v'nin &agrave; sec.&quot;<br/>
<br/>
&quot;Ah, damme, tu peux l'dithe,&quot; j'l'y dit. &quot;Et ch'l&agrave; peut s'arriv&eacute;, car y'a yun d'chais grans m&ecirc;ssieux en ville tch'y veur dithe que la s'qr&egrave;che s'en va duth&eacute; jusqu'au mais d'Septembre.&quot;<br/>
<br/>
&quot;Oh, oui, et tch&egrave;sque il y connait ch't'individu-l&agrave;?&quot; ou s'fit. &quot;A m'n'id&eacute;e un patheil &ocirc;ti d&eacute;v'thait av&eacute; un tchuthateu. J'm'&ecirc;tonne que les g&acirc;zettes rapportent chu gniolin-l&agrave;. Mais ch'n'est pas l'tout. Si la pompe manque ou&ecirc;sque j'&icirc;thons cherchi d'l'iau? A qu'menchi ou&egrave;sque tu'&icirc;thas abreuv&eacute; les b&ecirc;tes?&quot;<br/>
<br/>
&quot;Je n'le sais pas,&quot; j'l'y raiponnit, &quot;mais seux et certain que j'n'ai pas dans l'id&eacute;e d'all&eacute; les tr&acirc;in&eacute; jusqu'&agrave; la Mathe au seigneur toutes les fais tch'ils &eacute;thont s&eacute;. La grande chose ch'est d'conerv&eacute; l'iau, et y faut qu'menchi ichin dans la maison. J'm'en vais t'dithe man plian.&quot;<br/>
<br/>
&quot;Es-tu s&eacute;rieux?&quot; ou d'mandit, &quot;car autrement tu peux t'taithe. J'aime &agrave; mangi man d&icirc;n&eacute; en r'pos.&quot;<br/>
<br/>
&quot;J's'y tout &agrave; fait s&eacute;rieux,&quot; j'l'y dit, &quot;et j'veur que tu m'&ecirc;coute. Tu peux l'faithe en mangeant. A qu'menchi d'pis tchi faut coy&eacute; l'iau, ch'est &agrave; t&eacute; de n'b&egrave;the pas tant d'tais. A toutes les heuthes du jour tu'es &agrave; remplyi l'pot-&agrave;-tais. Ch'est au mains douze pots d'iau toutes les vingt-quatre heuthes, et y faut qu'chonna c&ecirc;sse.&quot;<br/>
<br/>
&quot;Oh!&quot; ou s'fit, &quot;et tch&egrave;sque'i l'a dit?&quot;<br/>
<br/>
&quot;Ch'est m&eacute;.&quot;<br/>
<br/>
&quot;Et &egrave;st'che tout?&quot;<br/>
<br/>
&quot;N&acirc;nin,&quot; j'l'y dit, &quot;ch'n'est pas tout. Tu lave tes pids presque touos les siers, et je n';sais pas pouortchi. Une fais par mais d&eacute;v'thait &ecirc;tre passez. Ch'tait d'm&ecirc;me dans l'temps d'ma grand'm&egrave;the et d'la tcheine &eacute;tout.&quot;<br/>
<br/>
&quot;Est-che fini?&quot; ou d'mandit, s'versant sa quatri&egrave;me t&acirc;ss&eacute;e. &quot;Y'a ty' tchique autre chose?&quot;<br/>
<br/>
&quot;Ben seux qu'y'en a,&quot; j'l'y dit. &quot;Tu fais servi trop d'iau &agrave; lav&eacute; la vaiselle, trop &agrave; scrobb&eacute; les plianchais, et trop &agrave; t'lav&eacute; l'v&icirc;sage et les mains. Ch'n'est pas &ecirc;tonnant qu'la pompe qu'menche &agrave; s'en l&acirc;ss&eacute;. A l'av'nin tu b&eacute;thas du cidre et tu n'te g&ecirc;ne'n&acirc;s pas des plianchais. Quant &agrave; la vaisselle un coup d'chique peut faithe pour le temps.&quot;<br/>
<br/>
La Merrienne mint la t&acirc;sse dans la souos-t&acirc;sse, et me r'gardit. &quot;Quant &agrave; tan cidre,&quot; ou dit, &quot;j'n'en b&eacute;thait pon. Ch'n'est pas du cidre, ch'est du vinaigre, et je n'comprends  pas comment qu'tu peux aval&eacute; chutte salop'thie-l&agrave;. Et quant &agrave; tout l'restant, tu peux all&eacute; t'faithe quatorze. J'lav'thai mes pids et ma visage et mes mains et mes plianchais comme de cou&ocirc;tume, et fiche du restant. Et y'a une autre chose que j'veur t&eacute; dithe. Si tu crai qu'&agrave; l'&acirc; que j'ai j'm'en vais m'la&icirc;ssi ordonn&eacute; par autchunne personne, tu t'trompe. J'm'en vais fini comme je qu'menchit quand j'fut b&ecirc;te assez d't&eacute; mathi&eacute;. Et pas une autre pathole ou j't&eacute; flianque le pliat &agrave; la t&ecirc;te.&quot;<br/>
<br/>
Et, Moussieu l'Editeu, je fit comme ous ethiaites fait: je m'tut.<br/>
<br/>
<i><a href="lebrocq.html">Ph'lip</a><br/>
Morning News 31/7/1948<br/></i>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmmouoillituthe.html">D'la mouoillituthe au Portinf&eacute;</a><p>
<li><a href="assembliee/reservoir.html">Au nouvieau r&ecirc;servoir</a><p>
<li><a href="adlmreservoir.html">L&eacute; r&ecirc;s&egrave;rvoir</a><p>
<li><a href="gdfieau.html"> L'Ieau du Ciel</a><p>
<li><a href="gdfieau1951.html">Les d'vis du Bouan'homme George</a><p>
<li><a href="gdfpits.html">Les pids en haut, la t&ecirc;te en bas!</a><p>
<li><a href="pmpredithe.html">Pr&eacute;dithe l&eacute; temps</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

