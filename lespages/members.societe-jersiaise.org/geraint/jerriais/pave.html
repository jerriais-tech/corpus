<HTML>
<HEAD>
<TITLE>Sus l'pav&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Sus l'pav&eacute;</h2></font></center><p>

Y'en a tch'ont crititchi la P&acirc;raisse d&eacute; <a href="st_helyi.html">St H&eacute;lyi</a> &agrave; ches drein pouor aver travailli trop bein. V&eacute;the, nos couochons n'veulent pon d'chours, mais nou veurt qu'les ouvri&egrave;rs p&acirc;roua&icirc;ssiaux boucrannent et bo&ucirc;s&icirc;l'yent pust&ocirc;t qu&eacute; d'faithe d'lus mus. <br/>
<br/>
Ch'est en tchi nou-s'a &agrave; r'dithe entouor l'&egrave;rpav'thie d'la Rue &egrave;s Fran&ccedil;ais. Nou dit qu'la ruette a 't&eacute; r'pav&eacute;e trop bein, qu'les pav&eacute;s ont 't&eacute; pliaichis trop souongneusement et v'l&agrave; tch'a avr&ocirc;n&eacute; l'caract&eacute;the du c'm&icirc;n. Les ch&egrave;rche-picangnes &eacute;thaient sans doute aim&eacute; mus garder l'vi&egrave;r pavage et ses policemainnes dormants et clius en tathe et les trottouaithes par tchi les cheins &agrave; boutitchi n'&ocirc;saient dg&eacute;the cra&ucirc;ler et jobelinner ava&ucirc; sans ristchi &agrave; tr&eacute;butchi &agrave; bouon'-tchu.<br/>
<br/>
Assa, l'pavage en Ville a &ecirc;tibotchi du h&egrave;rtch&icirc;n ava&ucirc; l's ann&eacute;es. D'vant qu'les rues f&ucirc;ssent tath&eacute;es, la cly&icirc;nc&acirc;l'lie des reues et chabots sus l'pavage en pi&egrave;rre disteurbait tant d'Villais qu'nou d'mandait du pavage en bouais. L'bouais 'tait s'pos&eacute; d'provotchi mains brit par les c'm&icirc;ns. Mais nou crititchait chu travas &eacute;tout. Si l'&egrave;rpav'thie en bouais fut bein faite, j&eacute; n'sai pon - mais y'avait des pliaintes qu&eacute; l'travas prannait bein trop longtemps. &Eacute;lie (l'auteu <a href="ejluce.html">E. J. Luce</a>, 1881-1918) &ecirc;crivit eune po&eacute;sie &quot;<a href="satis.html">Chanson du R'nouv&eacute;</a>&quot; tchi compathit l'&egrave;rpav'thie en bouais auve les suffragettes et dit qu&eacute; &quot;Quand l'&icirc;ncriyabl'ye enf&icirc;n s&eacute; trouv'tha accomplyi, j'pou&ocirc;rrons esp&eacute;ther d'vaie l'pavage en bouais finni&quot;.  <br/>
<br/>
Et l'pavage a jou&eacute; un r&ocirc;le dans les r&eacute;volutions. Duthant l's &ecirc;meutes &agrave; Paris au mais d'Mai 1968, nou-s'avait d&ecirc;foui les vi&egrave;rs pav&eacute;s d&eacute; d'dans les rues pouor pitchi &egrave;s offici&egrave;rs. Nou d&ecirc;couvrit a&icirc;nch&icirc;n qu'l&eacute; pavage avait 't&eacute; pliaichi (mais of&ucirc;che pas si souongneusement qu'&agrave; St H&eacute;lyi) sus eune couoche d&eacute; sablion. L&eacute; fanmeux slogan don fut n&eacute;: &quot;souos les pav&eacute;s, la gr&egrave;ve&quot;, v'l&agrave; tchi veurt dithe sans doute qu&eacute;, coumme nou trouve du sablion (natuthel) souos les c'm&icirc;ns (faichonn&eacute;s), s'nou ram&acirc;sse l&eacute; pitch&icirc;n (&agrave; seule f&icirc;n d'l&eacute; pitchi &agrave; la police) nou r'trouve la lib&egrave;rt&eacute; et l'la&icirc;si tchi d&eacute;vthaient &ecirc;t' natuthels.<br/>
<br/>
Ch't' ann&eacute;e, nou-r'est &agrave; d&ecirc;foui l'pavage d&eacute; Paris, mais chutte fais ch'est la meunicipalit&eacute; tchi fait des travaux (mais of&ucirc;che pas si souongneusement qu'&agrave; St H&eacute;lyi) &agrave; Montmartre, o&ugrave;'est qu'nou-s'est &agrave; &ecirc;la&icirc;si les trottouaithes et b&acirc;ti des c'm&icirc;ns &agrave; bike. Nou-s'a d&eacute;cid&eacute; don d'rempliaichi les pav&eacute;s d'cou&ocirc;teunme par d'la tathe mod&egrave;rne - et l'monde trouvent &agrave; r'dithe.<br/>
<br/>
Assa, nou picangne partout (mais of&ucirc;che pas si souongneusement qu'&agrave; St H&eacute;lyi!)<br/>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="viermarchi.html">L&eacute; Vi&egrave;r Marchi</a><p>
<li><A HREF="royal_square.html">Royal Square</A><p>
<li><a href="egyptien.html">Marchi coumme un &Ecirc;gyptien</a><p>
<li><a href="23helyi.html">Deux'trais mots d'St. H&eacute;lyi</a><p>
<li><a href="pont2.html">Il a p&acirc;ss&eacute; gentiment dg'ieau souos l'pont</a><p>
<li><a href="rueesfrancais.html">&Agrave; l'aise</a><p>
<li><a href="gdfpigeons.html">Progr&egrave;s, pigeons et avocats</a><p>
<li><a href="brancage2.html">L'originne d&eacute; nos routes, nos foss&eacute;s et l'brancage</a><p>
<li><a href="pmroutes.html">Les p'tites routes &agrave; Saint Louothains</a><p>
<li><a href="gdfmemouaithes.html">M&eacute;mouaithes d'aut'fais!</a><p>
<li><a href="gdfdertou.html">D'&egrave;rtou en J&egrave;rri</a><p>
<li><a href="ditesme.html">Dites-m&eacute;</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
