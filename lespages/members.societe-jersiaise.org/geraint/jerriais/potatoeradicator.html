<HTML>
<HEAD>
<TITLE>Snatcher and Peelem's Potato Eradicator</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Snatcher and Peelem's Potato Eradicator</h2></font></center><p>

La s'maine pass&eacute; je vos p&acirc;li des d&ecirc;fouisseurs qu'&eacute;taient &agrave; lus r'poser dans la Faithe-&agrave;-B&ecirc;tes &agrave; attendre pour &ecirc;tre embauch&eacute;s par les fermiers.<br/>
<br/>
Eh bain i' patha&icirc;t qu'i' y en a qu'ont trouv&eacute; de l'empliai car chute semaine i' y en avait iun &agrave; d&ecirc;foui des patates he&ucirc;thives du c&ocirc;t&eacute; du Vau-d'la-Mathe siez Herbert.<br/>
<br/>
J'&eacute;tais &agrave; voltigi parmi l'geon dans l'haut d'un c&ocirc;t&eacute; &agrave; cherchi des mulots, quand j'avisi un fliotchet d'monde dans un clios. Je vis bain qu'i' s'agissait de tchiquechose inter&ecirc;ssant alors je m'appr&eacute;chi un mio pus pr&egrave;s pour vaie tch'est qu'i' pouvait y aver en allant.<br/>
<br/>
Ch'tait Gordie et san p&eacute;p&eacute;e qu'&eacute;taient &agrave; &ecirc;prouver lus tch&eacute;thue &agrave; D&ecirc;foui dans les <a href="patate.html">patates</a> &agrave; Herbert, et naturellement i' y avait une &quot;crowd&quot; de fermiers &agrave; vaie comment qu'chenna s'travaillait. A qu'menchi ch'tait Gordie qui cachait et tout l'monde voulait vaie de tout pr&egrave;s pour li-m&ecirc;me comment que l'affaithe fonctionnait alors ou pouvez bain penser que y en eut d'la pilv&acirc;quethie partout sus les patates.<br/>
<br/>
La machine n'&eacute;tait pas du tout &ecirc;nerv&eacute;e de vaie tant d'monde &agrave; crititchi san travas mais ou suivait son qu'min le long d'la raie et vos &ecirc;loquetait les vignes d'patates comme nou dit &quot;Num&eacute;tho iun.&quot;<br/>
<br/>
Quand vint un temps, Gordie qui n'a jamais 'tai un grand ramasseux de ch'vaux, ne cachait pas au go&ucirc;t de san pep&eacute;e, alors le bouonhomme se mint &agrave; condithe la jument mais je n'pus pas appr&eacute;chi assez pr&egrave;s pour m'asse&ucirc;ther si ch'est qu'i' s'y griyait mus que l'gar&ccedil;on.<br/>
<br/>
Quant &agrave; l'efficacit&eacute; de ces machines-l&agrave;, je n'pr&eacute;tends pas &ecirc;tre ing&eacute;nieur m&eacute;, mais pour en dithe la v&eacute;thit&eacute;, i' m'pathaissent faithe lus travas comme i'-faut.<br/>
<br/>
Sans doute ch'est comme d'habitude ch&acirc;que t&ecirc;te ch&acirc;que opinion, et i' y a des fermiers qui trouvent qu'i' n'voudraient pas les mettre dans lus patates, tandis que bain d'autres sont d'opinion qu'une bouanne machine vaut mus qu'un mauvais Breton.<br/>
<br/>
Enfin, gar&ccedil;ons, allez les vaie travaillyi pour vous-m&ecirc;mes. Les agents ieux, ne d'mandent pas mus que d'boutchi vos ordres, et dans un jour ou deux ou z-avez une d&ecirc;fouisseuse entre les mains.<br/>
<br/>
Un grand nombre de mes lecteurs voudraient saver, comme i' y a des machines de plusieurs faichons sus l'marchi, latchelle qu'est la miyeuthe.<br/>
<br/>
Pour le moment je n'sis pas dans une position de les renseigni. Ch'est une chose qu'aithait peu s'arrangi pourtant. Si les agents avaient 'tai un p'tit pus &quot;wide-awake,&quot; i' s'saient v'nus m'trouver et m'aithaient dit, &quot;Caouain, combain qu'tu veurs pour nos &quot;boomer&quot; nos d&ecirc;fouaisseuses dans ta g&acirc;zette&quot;?<br/>
<br/>
&quot;Ecoute ichin! Si ch'est qu'tu veurs nouos donner un bouan &quot;notice&quot; dans tes colonnes, et d&eacute;montrer, comme tu sais l'faithe, &egrave;s fermiers de J&ecirc;rri, les grands avantages qu'ils aithaient en accatant ch&acirc;tchun iune de nos &quot;<i>Snatcher and Peelem's Potato Eradicator</i>,&quot; je pouorrethions arrangi avec la 'Firm' de t'payi une &quot;lump sum&quot; quand l'article patha&icirc;trait et une jolie commission sus chaque tch&eacute;thue vendue dans l'&icirc;le.&quot;<br/>
<br/>
V'l&agrave; don gar&ccedil;ons chein qu'nou z-aithait creu qu'&eacute;thait 'tait fait par des agents qui lus comptent &quot;up-to-date,&quot; mais nennin, jusqu'acheteu, au moment que j'&ecirc;cris ches lignes ichin, pas iun d'entre ieux n'a ieu l'heutheuse inspithation d'arrange un &quot;interview&quot; avec m&eacute; &agrave; chu sujet-l&agrave;.<br/>
<br/>
Ch'est pourtchi qu'i' lus p&ocirc;quent!<br/>
<br/>
<div align="center"><b>Ra&icirc;ponses &egrave;s Correspondants</b></div>.<br/>
<br/>
<i>Exportateur</i>. - Nennin, mercie. - J'aime oquo mus rester ichin que d'aller dans vot'e &quot;Store&quot; pour la saison.<br/>
<br/>
Les gages qu'ou m'offrez ne sont pas en proportion avec le travas qu'on proposez me donner &agrave; faithe.<br/>
<br/>
<i>Tch&eacute;thetchi</i>. - Si tes bathis muchent tes lampes de sorte que nou n'peut pas les vaie d'en dri&eacute;the, i' faut qu'tu pense une rouoge veue de tchique carre dri&eacute;the ta vainne.<br/>
<br/>
Etudie la louai comme i' faut et tu s'sas &agrave; l'abri de toutes surprinses.<br/>
<br/>
<i><a href="gwdec.html">Caouain</a></i><br/>
<i>22/5/1915</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="patate.html">La Patate</a><p>
<li><a href="painunsatisfactory.html">An unsatisfactory week's work</a><p>
<li><a href="piantetis.html">La piante tis siez not'e biau fr&egrave;the</a><p>
<li><a href="saison.html">La Saison des Patates</a><p>
<li><a href="patates3.html">L&eacute; Caouain et les patates</a><p>
<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>
<li><a href="painplianttie3.html">Les Pains et la pliant'tie</a><p>
<li><a href="defouithie.html">La D&ecirc;fouithie</a><p>
<li><a href="pmdigs.html">Ph'lip Digs His Early Patch</a><p>

<li><A HREF="2patates.html">Les deux patates</A><P>

<li><a href="patates_fricachies.html">Patates Fricachies</a><p>
<li><a href="patates2.html">Les patates et la politique</a><p>
<li><a href="laxton.html">Laxton's Early</a><p>

<li><a href="pmpatates.html">Les patates, les shows et les Djern&eacute;siais</a><p>
<li><a href="pmpatates2.html">Ph'lip et Merrienne</a><p>
<li><a href="pmpatates3.html">Nos patates et nos vaques</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates5.html">Ph'lip et les patates</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates7.html">Les patates et les drouaits d'une femme</a><p>
<li><a href="pmpatates8.html">Les patates et l's'Etats</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="pmroyale.html">Merrienne et la Royale</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>
<li><a href="tipperary.html">Dans Mes Poummes de Terre</a><p>

<li><a href="tractor.html">L&eacute; Tractor</a><p>
<li><a href="stheliergarages.html">St. Helier Garages</a><p>
<li><a href="lamotte.html">La Motte Garages</a><p>
<li><a href="weploughthefields.html">Atout tracteu et tch&eacute;thue</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

