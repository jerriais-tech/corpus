<HTML>
<HEAD>
<TITLE>Ph'lip veur des nouvelles</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip veur des nouvelles</h2>
<br/>
La cause tchi duthit trais jours<br/></font></center><p>
<br/>
<i>&agrave; Portinf&eacute;,<br/>
Saint Ou.</i><br/>
<br/>
Moussieu l'Editeu,<br/>
<br/>
&quot;Tch&egrave;sque-tu t'en vas dithe &agrave; la 'Post' chutte fais?&quot; la Merrienne m&eacute; d'mandit quand, apr&egrave;s l'tais, ou m'vit prendre ma pliume &agrave; la main.<br/>
<br/>
&quot;Ma f&eacute;, ma chi&egrave;the,&quot; j'li dis, &quot;j'n'sais pas du tout. Y'a d's occ&acirc;sions quand i'n's'arrive rein dans l'Ile, quand tout est pr&egrave;sque mort, et quand un pou&ocirc;re balloque tchi veur int&eacute;rr&ecirc;ssi ses lecteurs ne sait pas comment s'y prendre.&quot;<br/>
<br/>
&quot;Mais, man pou&ocirc;re &ecirc;fant,&quot; ou dit, &quot;tchi sorte d'nouvelles qu'tu voudrais?&quot;<br/>
<br/>
&quot;Eh bein,&quot; j'li dis, &quot;si yun d'nos membres d's <a href="etats.html">Etats</a> voulait &egrave;tranglyi sa belle-m&egrave;the, ou yun d'nos Jur&eacute;s-Justiciers, ou m&ecirc;me yun d'nos Recteurs, aithait la bont&eacute; d'pousser un coll&egrave;gue dans la cauchie &agrave; haute math&eacute;e, j'l&ucirc;s s'sais bein r'connaissant.&quot;<br/>
<br/>
&quot;Mais, Ph'lip,&quot; ou raiponnit, &quot;si tu veur tchiquechose int&eacute;r&ecirc;ssant, y'a les dons que Moussieu l'Bailli a r'chu et la grande r&eacute;ception au Howard Davis Park.&quot;<br/>
<br/>
&quot;Si j'y pense du tout,&quot; j'li dis, &quot;ch'est pour m&eacute; d'mander pourtchi qu&eacute; Ph'lip de Portinf&eacute; et sa Dame n'eurent pas une invit&acirc;tion. Nou craithait qu'un homme comme m&eacute;, <a href="principa.html">Pr&icirc;ncipa d'P&acirc;raisse</a>, tch'a presque tr&eacute;jous p&eacute;yi san r&acirc;t et tch'a 't&eacute; yun des notablyes d&eacute; Saint Ou pour tant d'ann&eacute;es, &eacute;thait 'te yun des preunmiers &agrave; &ecirc;tre invit&eacute;.&quot;<br/>
<br/>
&quot;Ch'est vrai assez,&quot; ou dit, &quot;mais ch'est p't'&ecirc;tre parsque <a href="st_ouen.html">Saint Ou</a> n'li avait pas fait un cadeau. J'&eacute;thions deu li donner tchiquechose, Ph'lip. J'&eacute;thais peut faithe des <a href="mervelles.html">m&egrave;rvelles</a> pour sa Dame et t&eacute;, tu &eacute;thais peut aller au lanchon, et li'en envier assez pour un bouon fricot.&quot;<br/>
<br/>
&quot;Il est trop tard &agrave; ch'teu,&quot; j'li dis, &quot;mais sans doute &agrave; chinq ans d'ichin y'&eacute;tha un autre jubil&eacute;, et si, par chance, j'sommes ocquo en vie, i'n'faudra pas oublier une deuxi&egrave;me fais.&quot;<br/>
<br/>
La Merrienne n'avait pas fini, et ou s'mint &agrave; p&acirc;sler d'la grande s&eacute;th&eacute;e &agrave; Wesley-Grove pour c&eacute;l&eacute;brer l'union des trais circuits m&eacute;thodistes. &quot;Faut esp&eacute;ther,&quot; ou dit, &quot;qu'a ch'teu, y'&eacute;tha la paix et la trantchillit&eacute; parmi yeux, et qu'nou v&ecirc;rra p&ucirc;s d'jeunes gens &egrave;s services, et mains d'bancs vi&egrave;des.&quot;<br/>
<br/>
&quot;Nou v&ecirc;rra,&quot; j'li dis, &quot;mais, p&acirc;slant d'paix et d'tranchillit&eacute;, ch'est tchiquefais une raide bouonne chose. T&eacute; r'souveins-tu d'la bord&eacute;e, y'a bein d's ann&eacute;es, quand, pour une s'maine d&eacute; temps, tu n'm'adressit pas une seule pathole, parsqu&eacute; tu m'avais veu embr&eacute;chi la femme d&eacute; notre vaisin, tchi 'tait en faveur de la bouonne et ancienne coutume parmi les Chr&eacute;tiens dans l'temps d'Saint Paul?&quot;<br/>
<br/>
&quot;Je l'fis pouor t&eacute; punit, et tu l'm&eacute;thitais bein,&quot; ou dit.<br/>
<br/>
&quot;Dr&ocirc;le d&eacute; punition!&quot; j'm'fis. &quot;Pour une semaine d&eacute; temps, pas un ardgument, pas de r'proches, pas m&ecirc;me un pot-&agrave;-tais fliantchi &agrave; ma t&ecirc;te. Quand j'voulais p&acirc;sler j'allais dans l's &ecirc;tablyes dithe chein que j'voulais au bidet ou &egrave;s vaques et je n'tais jamais contredit. J'si d'opinion, Merrienne, qu&eacute; si l's Etats avaient un mio d'avis ils etabli&eacute;thaient tant de s'maines dans l'ann&eacute;e emp&ecirc;chant les femmes d&eacute; dithe un mot &agrave; l&ucirc;s hommes souos peine de prison.&quot;<br/>
<br/>
&quot;Et m&eacute;,&quot; ou dit, &quot;j'si d'opinion qu'un mio, p&ucirc;s d'chu gniolin-l&aacute;, et un certain Saint Ou&euml;nnais s'trouv'tha introduit &agrave; un manche d&eacute; bringe.&quot;<br/>
<br/>
A ch'teu, Moussieu, j'n'y tcheins pas p&ucirc;s qu'chonna &agrave; un manche d&eacute; bringe &agrave; travers la t&ecirc;te, et pour &ecirc;viter chu malheur-l&agrave;, je d'mandis &agrave; la Merrienne s'oulle avait id&eacute;e d'aller vendre des ledgumes comme de cou&ocirc;tume dans l'<a href="royal_square.html">Vier Marchi</a> sam'di en huit.<br/>
<br/>
&quot;Mais bien seux,&quot; ou dit, &quot;jamais j'n'ai mantchi, et j'ai tr&eacute;jous vendu tout ch'que j'avais. Y'&eacute;tha tout plien d'caboches chutte fais, et j'peux tr&eacute;jous m'fier s&ucirc;s mes couosins &agrave; <a href="st_louothains.html">Saint Louothains</a> et <a href="st_martin.html">Saint Martin</a> pour m'aidgi avec l'restant. Y pathait que y'a tout plien d'oeufs et d'beurre dans chais deux p&acirc;raisses-l&agrave;, et i' m'en faudra, car mes poules et tes fichues vaques n'ont autchune consid&eacute;thation pour le Vi&egrave;r Marchi et i' n'sont pas patriotiques. I m'faudra tchiques flieurs &eacute;tout et p't'&ecirc;tre qu&eacute; l'Recteur voudrait bein en &ecirc;peigni assez d&eacute; dans san gardin. J'&eacute;thais deux des filles &agrave; la Bella &agrave; m'aidgi et j'l&ucirc;s ai dit que si l&ucirc;s galants n'veinnent pas avec l&ucirc;s pouchettes pliennes d&eacute; sous, i' faudra tch'i' trouvent tchiquechose d&eacute; miyeu dans les hautes p&acirc;raisses.&quot;<br/>
<br/>
&quot;Et pis m&eacute;?&quot; j'li d'mandis.<br/>
<br/>
&quot;T&eacute;,&quot; ou raiponnit, &quot;tu pou&ocirc;rras rester ichin, car y'a trop d'auberges pr&egrave;s du Marchi.&quot;<br/>
<br/>
Oh, ch'est d'm&ecirc;me, j'm'dis a m&eacute;-m&ecirc;me, mais n'oublie pas bouonnefemme que y'en a yunne pas si lien d'ichin et qu'une bouonne auberge, souos les circonstances, peut satisfaithe et consoler un homme, abandonn&eacute; par sa femme.<br/>
<br/>
Y'a une autre chose, Moussieu. Av'ous veu qu'chutte cause-l&agrave; d'vant l's Assises duthit pr&egrave;sque trais longs jours, et qu'&agrave; la fin le Jury, &eacute;tant divis&eacute;, l'atch&ucirc;s&eacute; put sorti d'la Cour un homme libre? J'ethais yeu bein d'la peine &agrave; enduther chonna, si j'n'avais pas peut dormi par bord&eacute;e, et j'si seux que j'n'&eacute;thais pas comprint la maintchi d&eacute; chein tch'avait 't&eacute; dit par les avocats et les t&ecirc;moins. J'ai veu la femme de yun des membres du Jury et ou m'a dit qu&eacute; quand s'n homme r'vint &agrave; la fin du traisi&egrave;me jour i' tait d'une humeur d'tchan. La pou&ocirc;rre catte attrapit un co-d'pid tchi la fliantchit souos l'dr&eacute;cheux, et ou viyait l'temps qu'oulle &eacute;thait &agrave; couochi dans l'gal'tas et mettre la porte &agrave; la cli&eacute;. Il a perdu s'n app&eacute;tit, et ou crains tch'i' s'mett'ra &agrave; b&eacute;the.<br/>
<br/>
<i><a href="lebrocq.html">PH'LIP</a><br/>
12/9/1960</i><br/>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="gdfgaz3.html">La Bouanne g&acirc;zette d&eacute; J&egrave;rri</a><p>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfweekly.html">La Bouanne 'Jersey Weekly Post'!</a><p>
<li><a href="gdfnouvelles2.html">Des nouvelles de J&egrave;rri</a><p>
<li><a href="gdfnouvelles1968.html">Des nouvelles d&eacute; Jerri!</a><p>
<li><a href="gdfnouvelles3.html">Des Nouvelles d&eacute; J&egrave;rri</a><p>
<li><a href="gdfnouvelles1968b.html">Les nouvelles d&eacute; J&egrave;rri sont tr&eacute;jous les beinv'nues!</a><p>
<li><a href="gdfintethet.html">Nouvelles d'&icirc;nt&eacute;th&ecirc;t</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>


</UL>
</FONT>
<br>

&nbsp;<p>



<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
