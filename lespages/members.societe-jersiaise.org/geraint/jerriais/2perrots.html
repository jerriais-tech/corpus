<HTML>
<HEAD>
<TITLE> Les Deux Perrots</TITLE>
<META  name="keywords" content="Jèrriais, language, langue, parrots, birds, pets, animals, oiseaux, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Deux Perrots</h2></font></center><p>

&nbsp;<p>
<CENTER><IMG SRC="perrot.jpg" WIDTH=92 HEIGHT=245 alt="un p&egrave;rrot"></CENTER><p>
&nbsp;<p>
<CENTER><TABLE><TR><TD>
 Ch'tait deux oua&icirc;siaux bein &egrave;sl'v&egrave;s, j'vos l'garantis.<br>
 Car jamais persounne n&eacute; l's'avaient ou&iuml;<br>
 Faire usage, ni l'un ni l'a&ucirc;tre, d&eacute; ma&ucirc;vais d'vis<br>
 Ou d&eacute; dire un seul mot d&eacute; mal poli.<p>

 Yieun des perrots - un gros vert - appart&eacute;nait<br>
 Au bouan vier Recteur d&eacute; la p&acirc;raisse,<br>
 Pour l'a&ucirc;tre - un bia&ucirc; gris - li, il avait<br>
 Unn' ancienne dame pour sa ma&icirc;tresse.<p>

 A s&eacute;n oua&icirc;sai, l&eacute; digne Recteur<br>
 Ov bein d'la peine et bein d'la pratique.<br>
 Y'iavait apprins &agrave; r'citer tout par tchoeur<br>
 La Litanie, et tchiq' versets d'cantique.<p>

 La vielle dame, d&eacute; jour, tr&eacute;jous gardait l'sien<br>
 Ov l'yi, dans san parleux, pour jou&iuml; d&eacute; san caqu&egrave;t,<br>
 Mais le sai, ch'tait dans la tchuisinne caud'ment dans un coin<br>
 Et la cage bein cou&euml;rte, qu'i' p&acirc;ssait la ni&egrave;t,<p>

 La dame avait unn' servante, unn' ass&egrave;z bouanne hardelle,<br>
 Qui la servait bein, et fa&icirc;sait san d'vai,<br>
Et sa ma&icirc;tresse y'iavait promins, s'ou l'y restait fid&egrave;le,<br>
 D&eacute; l'y laissi ses sous quand ou mou&ocirc;rrait.<p>

 Mais les ann&eacute;es s'p&acirc;ssaient, et la dame n&eacute; montrait<br>
 Ni trace ni signe d'a&ucirc;tchunne maladie......<br>
 Et la servante tou&ocirc;s les jours la r'gardant trouvait<br>
 Qu&eacute; la bouann femme, h&egrave;las, t'nait bein trop &agrave; la vie!<p>

 L&eacute; sai don, dans sa tchuisinne, allant et v'nant,<br>
 On s'en plaignait tout ha&ucirc;t en fa&icirc;sant san tripot,<br>
 Disant vingt fais la m&ecirc;me chose et oubliyiant<br>
 Qu'oull' tait &agrave; apprendre chonnna au fichu perrot!...<p>

 L'ouaisai, bein &egrave;svillyi, &egrave;scoutait l&eacute; discours &agrave; la garse,<br>
 Par sa vouaie i' savait qu'ou n'disait rein d&eacute; bon,<br>
 Et pensant qu&eacute; dans tchiques  temps i'l'y jou&ocirc;rait unn' farce,<br>
 Il apprint bein vite sa nouvelle l&eacute;con.<p>

 Ah &ccedil;a, l&eacute; bouan Rectenr &eacute;tait tr&eacute;jous d'avis<br>
 Qu&eacute; des deux perrots, ch'tait pour se&ucirc;re, l&eacute; sien<br>
 Tchi d'visait l&eacute; mus. - "Quoique," i'disait, "l&eacute; gris,<br>
 I'fa&ucirc;t qu&eacute; j'l'avoue, pasle divers&eacute;ment bein."<p>

 Pour s'en asse&ucirc;rer, i' s'en fut si&egrave;z la dame unn' bord&egrave;e,<br>
 L'y d'mander - pour l'y faire plia&icirc;si, s'ou voulait apporter<br>
 San perrot au Probitaire tchiq' belle arl&eacute;v&egrave;e,<br>
 Pour ou&iuml; chein qu'les oua&icirc;siaux pou&ocirc;rr'aient s'ent'conter.<p>

 "I'n's'entre counnaissent pas," dit l&eacute; Recteur en riant,<br>
 "J'sis tchurieux d'les vais ensemble tou&ocirc;s les deux,<br>
 "Je s'rons se&ucirc;re d'entendre tchiq'chose d'&egrave;sdifiant,<br>
 "Car si l'v&ocirc;tre rit et badine, l&eacute; mein est s&eacute;rieux!"<p>

 La dame &eacute;tant d'accord, l'affaire fut arrangie,<br>
 Et, au jour et heure term&egrave;s, pour amuser ses gens,<br>
 L&eacute; Recteur avait invit&egrave; unn' grande compagnie,<br>
 Des vaisins &eacute;taient l&agrave; ov lus femmes et l's &egrave;sfants.<p>

 Sus unn' table, ch&acirc;tchun dans sa cage, les deux Perrots<br>
 S'entr'examinaient ass&egrave;z tchurieusement...<br>
 S'ent'faisaient des clyins, mais n'paraissaient pon dispos<br>
 A dire a&ucirc;tchunne chose... ch'tait un grand d'sappointement!<p>

 Quand v'l&agrave; t'i'pon qu&eacute; l&eacute; gris avise la servante<br>
 Dans l'appart&eacute;ment assise dans un coin,<br>
 Et i'l'y vint tout d'un coup une id&egrave;e m&eacute;chante :<br>
 D&eacute; l'y jouer l&agrave; la farce qu'ou m&eacute;ritait bein!<p>

 Imitant sa vouaie i's'mins tout ha&ucirc;t &agrave; cryier,<br>
 En r'gardant l'autre perrot tout drait dans l's'yiers :<br>
 "<i>J&eacute; voudrais qu&eacute; ma bouann' femme d&eacute; ma&icirc;tresse crev'rait!</i>"<br>
"<i>Amen, Oui, Amen! - </i>" l'i r&egrave;spounnit l&eacute; vert!....<p>

Constern&acirc;tion! Indign&acirc;tion!<br>
V'la la fin d&eacute; l'histouaire en deux mots,<br>
Et i'n'fut pus question d&eacute; convers&acirc;tion<br>
Entre les deux c&eacute;l&egrave;bres Perrots!...<p>

&nbsp;<p>

<i><a href="picot.html">J. P.</a><br>
 1915 <p></i>

</TD></TR></TABLE></CENTER>
&nbsp;<p>


<FONT SIZE=2>
<i>Viyiz &eacute;tout:</i>
<ul>
<li><A HREF="gdfperrot.html">Deux bieux p&egrave;rrots</A><P>
<li><a href="perrot.html">L&eacute; P&egrave;rrot</a><p>

<li><a href="ouaise.html">L's ouaisieaux en J&egrave;rriais</a><p>
<li><a href="concert.html">L&eacute; Conc&egrave;rt du Mat&icirc;n</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
