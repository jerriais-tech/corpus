<HTML>
<HEAD>
<TITLE>La richesse d&eacute; nouot' langue</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La richesse d&eacute; nouot' langue</h2></font></center><p>

<font size="-1"><i>    Aigre, en Charente, France.</i><br/>
<i>    L&eacute; 13 d&eacute; septembre 1975.</i><br/></font>
<br/>
    Moussieu l'R&eacute;dacteu,<br/>
<br/>
    &quot;Papa,&quot; j'li eune s&eacute;th&eacute;e quand j'tais mousse et qu&eacute; j'tions au pid du feu aupr&egrave;s l'th&eacute;e, &quot;trais p&egrave;rsonnes t'ont p&acirc;l&eacute; d'un cr&eacute;pi dans la forge &agrave; mat&icirc;n : Mess Le Boutilyi, John Wesley, quand il a am'n&eacute; sa tch&eacute;thue pour y mett' des neus fi&eacute;rs; Mess Le Cornu, Fran&ccedil;ot, quand il est v'nu pour t&eacute; donner un coup d'main &agrave; frapper; et Madanme de Quetteville quand oulle est v'nue vais quandtchi, qu&eacute; s'n homme peut am'ner san h&egrave;rnais &agrave; &ecirc;clon pour qu&eacute; t'y mett' des neuves hangnes d&eacute; pot au c&ocirc;t&eacute; du but des limons. Tch'est qu' ch'est qu' un cr&eacute;pi?&quot;<br/>
<br/>
    &quot;Eh bein, man gar&ccedil;on.&quot; i' m'dit, &quot;l&eacute; mot cr&eacute;pi n'entend pon un objet. Ch'est un v&egrave;rbe tchi veurt dithe plusieurs choses. &Agrave; c'menchi, quand Mess Le Boutilyi est v'nu dans la forge, i' nouos a dit: &quot;Ch'n'est pon du temps pour les avi&egrave;rs &agrave; &ecirc;t' d&eacute;hors: i' s'en vont cr&eacute;pi d'fraid. J'sis cr&eacute;pi d'fraid m&eacute;-m&ecirc;me!&quot;. V'l&agrave; tchi veurt dithe qu&eacute; la fraid a p&eacute;n&ecirc;tr&eacute; la ch&eacute;, comme quand nou dit qu'nou-s-a les mains g'l&eacute;es. En Anglais nou dithait <i>'benumbed'</i> ou <i>'chilled'</i>. Y'en a &eacute;tout, tchi d&icirc;sent 'gr&eacute;di' pur la m&egrave;me chose.<br/>
<br/>
    &quot;Nou dit, &eacute;tout, quand nou vait eune tchilieuvre faisant san c'm&icirc;n, qu' oulle est 'cr&eacute;pissant' dans les brousses, mais dans chu cas-l&agrave; v'l&agrave; tchi n'a rein &agrave; faithe auve la fraid. Les tchilieuvres n&eacute; s'montrent pon quand i' fait fraid.<br/>
<br/>
    &quot;Et pis nou p&acirc;le d&eacute; 'cr&eacute;pi du l&icirc;nge' quand nou l'met souos l'ieau en l'bouogeant. J'ai ou&iuml; ta Manman dithe: 'J'ai cr&eacute;pi man l&icirc;nge; j'm'en vais m'mett' &agrave; laver'. &Agrave; La Mouaie, &agrave; <a href="st_brelade.html">St. Br&eacute;lade</a>, i' d&icirc;sent 'cr&eacute;pinner' pour la m&ecirc;me chose.<br/>
<br/>
    &quot;L&eacute; mot cr&eacute;pi veurt dith&eacute; '&ecirc;craser' etout. Par exempl'ye nou dithait: 'Tel et tel a failli &ecirc;t' cr&eacute;pi l&agrave; l'long d'la muth&acirc;le quand san j'va a r'tchul&eacute;!' Ch'est ch'l&agrave; qu' Mess Le Cornu nouos disait tch'il avait veu s'arriver siez iun d'ses vais&icirc;ns.<br/>
<br/>
    Mais l&eacute; mot 'cr&eacute;pie' est eune aut' affaithe, et ch'est l'mot qu' Mdme d&eacute; Quetteville a fait s&egrave;rvi dans la forge &agrave; mat&icirc;n et qu'tu criyais &ecirc;t' cr&eacute;pi. Eune cr&eacute;pie est l'os d'la seiche, qu&eacute; nou trouve sus la gr&egrave;ve. J'en avons souvent veu &agrave; l'&Ecirc;ta quand tu'as 't&eacute; t'bangner. Ch'est en forme d&eacute; p'tit chabot allouangni, et y'a du blianc tchi r'sembl'ye &agrave; d'la craie en d'sous qu'les poules aiment &agrave; b&eacute;tchi. Nou lus en donne pour les r'faithe quand il' ont la p&eacute;pie. En Angliais, ch'est l&eacute; '<i>squid, cuttle bone</i>'. Les can&acirc;riens l'aiment bein &eacute;tout, et quand Mdme. de Quetteville 'tait dans la forge &agrave; mat&icirc;n ou nouos a dit qu'oulle en donne &egrave;s siens.&quot;<br/>
<br/>
    &quot;Mais pourtchi,&quot; j'dis &agrave; Papa, &quot;qu'un seul mot veurt dithe tant d'diff&eacute;thentes choses?&quot;<br/>
<br/>
    &quot;Ah!&quot;, i' m'dit, &quot;n&eacute; v'la la bieaut&eacute; d'nouot' fanmeuse langue J&egrave;rriaise! Ch'est bein seux tch'i' n'y en a pon eune aut' au monde tch'est si expressive. Dans par ich&icirc;n, j'l'avons bein cons&egrave;rv&eacute;e viyant qu'oulle est la base, auve d'aut' dialectes, d&eacute; la langue Fran&ccedil;aise tch'est la langue officielle d&eacute; J&egrave;rri. Mais &agrave; ch't heu qu'les <a href="steamers.html">stinmes</a> c'menchent &agrave; rempliaichi les navithes &agrave; vailes, et qu'un tas d'Angliais veinnent ich&icirc;n et apportent des g&acirc;zettes Angliaiches, y'a des chances qu&eacute; l'monde s'en vont apprendre d'l'Angliais. Et pis, ch'est d'l'Angliais qu'les mousses sont &agrave; apprendre &agrave; l'&ecirc;cole. Sans doute, ch'est eune bouanne chose d&eacute; saver pus d'eune langue, mais j'esp&eacute;the qu&eacute; v'la tchi n's'en va pon faithe les jannes oublier la langue d&eacute; lus anch&ecirc;tres.&quot;<br/>
<br/>
    &quot;J&eacute; n'crai pon qu&eacute; j'pouorrais janmais oublier l'J&egrave;rriais, m&eacute;,&quot; j'dis &agrave; Papa.<br/>
<br/>
    &quot;Eh bein,&quot; i' m'dit, &quot;j'esp&eacute;the qu&eacute; nan. Et v'la tchi n't'emp&ecirc;ch'cha pon d'en apprendre d'autres. Tan p'p&egrave;e sait bein l'Angliais, mais i' p&acirc;le l&eacute; J&egrave;rriais &agrave; londgieu d'jours.&quot;<br/>
<br/>
    &quot;Quand les soudards tchi sont &agrave; tither au blianc dans Les Landes v&icirc;ndrent &agrave; l'<a href="gdfstgeorges.html">&Eacute;glyise d&eacute; St. George</a> l'aut' D&icirc;nmanche&quot;, j'dis &agrave; Papa, &quot;i' n'pouvaient pon prendre part dans l's&egrave;rvice viyant qu&eacute; ch'tait en Fran&ccedil;ais. Moussieu Barascud n&eacute; sait pon l'Angliais, et ch'tait li tchi condisit l's&egrave;rvice. Il &ecirc;prouvit &agrave; annoncer l'nunm&eacute;tho des cantiques en Angliais, mais j&eacute; n'crai pon qu&eacute; m&ecirc;me un maitre d'&ecirc;cole &eacute;thait peut l'comprendre. Y'en avait dans l'chant tchi faill&icirc;drent s'&ecirc;gouffer &agrave; rithe quand i' l'ou&iuml;drent, et i' les r'gardit d'un air s&eacute;v&eacute;the, man bouanhomme!&quot;<br/>
<br/>
    &quot;Mais quand-m&egrave;me qu&eacute; Moussieu Barascud &eacute;thait prononc&eacute; l'nunm&eacute;tho des cantiques comme i' faut en Angliais,&quot; Papa m'dit, &quot;v'l&agrave; tchi n'&eacute;thait s&egrave;rvi d'rein d&eacute;pis tch'il' 'taient chant&eacute;s en Fran&ccedil;ais. Moussieu P&eacute;pin d&eacute;v'thait s'en d'menter et aver un s&egrave;rvice en Angliais pour les soudards, car ch'est les faithe n'aimer pon aller &agrave; l'&Eacute;glyise quand i' n'peuvent pon comprendre les cantiques et les pri&eacute;thes. I' faut qu&eacute; j'li'en p&acirc;le, &agrave; Moussieu P&eacute;pin. Heutheusement, l'Bouan Dgieu connait toutes les langues, et tout ch'tch'i' d'mande est qu'nou l'aime et qu'nou l'sert fid&egrave;lement 'de tout coeur de toute &acirc;me et de tout force' comme i' nouos l'est ordonn&eacute; dans l'Catic&egrave;me d&eacute; l'&Eacute;glyise.'<br/>
<br/>
   <i> <a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdflangue.html">Nouot' vielle langue</a><p>
<li><a href="gdfraresmots.html">Des rares mots</a><p>
<li><a href="gdfrares.html">Des rares mots</a><p>
<li><a href="gdfraresmots2.html">Acouo des rares mots</a><p>
<li><a href="gdfviersmots2.html">Des vi&egrave;rs mots J&egrave;rriais</a><p>
<li><a href="gdfouie.html">J'avais l'ou&iuml;e finne!</a><p>
<li><a href="gdfvieilleche.html">Vieill&egrave;che s'atchitte!</a><p>
<li><a href="gdforth.html">Orthographique</a><p>
<li><a href="gdfcherchi.html">&Agrave; forche d'ch&egrave;rchi nou trouve!</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="dictionnaithe2.html">L&eacute; Dictionnaithe J&egrave;rriais-Fran&ccedil;ais</a><p>
<li><a href="gdfpataflias.html">Tchi pataflias!</a><p>
<li><a href="gdftutelle.html">&Agrave; tout seigneur tout honneur!</a><p>

<li><P><A HREF="dialect.html">L&eacute; J&egrave;rriais</A></P>
<li><a href="vivejer.html">Vive l&eacute; J&egrave;rriais</a><p>
<li><a href="bouanvj.html">Le Bouan Vier Jerriais</a><p>

<li><A HREF="lingo.html">Notre Vier Lingo</A><p>
<li><a href="couedlezarde.html">La Coue d'L&ecirc;zarde</a><p>
<li><a href="malangue1.html">L&eacute; J&egrave;rriais... Ma Langue</a><p>
<li><a href="malangue2.html"> L&eacute; J&egrave;rriais, ma langue</a><p>
<li><a href="malangue3.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">J&egrave;rriais, ma langue</a><p>
<li><a href="malangue7.html">L&eacute; J&egrave;rriais, ma langue</a><p>
<li><a href="malangue8.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais - ma langue</a><p>
<li><a href="malangue10.html">Ma langue</a><p>
<li><a href="malangue11.html">L'J&egrave;rriais - ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malangue2013.html">Ma langue</a><p>
<li><a href="fable.html">Fable</a><p>
<li><a href="nousetljerriais.html">Nous et l'J&egrave;rriais</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="belle.html">La Belle de la campagne versus la Belle de la Ville</a><p>
<li><a href="lettre1943.html">Eune lettre d&eacute; 1943</a><p>
<li><a href="jerriaisllh.html">L&eacute; J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

