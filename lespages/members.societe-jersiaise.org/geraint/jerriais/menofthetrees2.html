<HTML>
<HEAD>
<TITLE>L&eacute; Pr&eacute;sent et l'Av'n&icirc;n</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" 
content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>L&eacute; Pr&eacute;sent et l'Av'n&icirc;n</h2></font></center><p>


 Not discours a c&eacute;s s&eacute; se concerne envers les travaux d'l'Association Jerriaise des Gens d'l&eacute;s Bouais'sies tchi sonts engagis a pliant&eacute; alentou de 5,000-7,000 bouais et arbustes autou d'l'&icirc;le chaque ann&eacute;e, auve responsibilit&eacute; pour maint'nin et d'meuni un rote d'&eacute;colage envers lus travaux.<br>
<br>
Deux d'les projets entreprins ch't'ann&eacute;e sonts une entendue d'nat&ucirc;the pour le centre d'education a l'Asile d'Animaux, et la pliant'tie d'bouais et arbustes pour l'avantage de la population d'&ecirc;tchutheus au Boul'lay. L'Association prend grand soin dans lus chouaix d'bouais et comme de raison, preference est donner es bouais tchi sonts connus d'lus etablyi auve aiset&eacute; dans l'ile. Quouaiqu' ch'la a appathence de restrict&eacute; le chouaix, l'a un pi&egrave;ssant lot de bouais connus en J&egrave;rri, et ne v'chin une selection. <br>
<br>
<img src="https://members.societe-jersiaise.org/sdllj/tchene.jpg" align="right" width="250" height="148" alt="un tch&ecirc;ne">
Le <B>Tch&ecirc;ne</B> est originnithe a J&egrave;rri. Les r'cords d'Eglyise inditche qu'et tch&ecirc;ne 'tait present dans les temps Normands et un examplye tchi s'trouve a l'Eglyise de St Brelade tch'est probabliement le pus ancien est penser d'avait exister pour 250 ans.<br>
<br>
Le Tch&ecirc;ne connu comme iun des pus commun des bouais'sies, offre le drouait d'panage, ch'est a dithe, le drouait d'mettre les couochons a p&acirc;tuthe des nouvelles tch&ecirc;nelles, etait une ancienne couoteunme bein connue dans l'ile.<br>
<br>

Auve ses niers bourgeons, le <B>Frene</B> est iun des pus aisi a r'connaitre dans les mais d'hiver, et dans l'temps pass&eacute; ses fielles servais comme er. miede pour rhonmatisses. Les rachinnes fibreuses ayant une reputation d'gourmandise afferme le <a href="ditons.html">diton</a> suivant: 'I vaut mus pour un homme d'aver un piercheux dans son m&eacute;nage, qu'un Fr&egrave;ne sus s'n'h&eacute;thitage'.<br>
<br>
<img src="https://members.societe-jersiaise.org/sdllj/fau.jpg" align="left" width="250" height="160" alt="un fau"> 

Ch'nest pas connu pour seux si l'<B>Fau</B> a exister en solitude en J&egrave;rri, mais certainement la majorit&eacute; onts 'tait pliant&eacute;es, les uns individuellement, d'autres en groupes comme existe dans les Bouais'sies de St Cath'rinne, et etout en bantchies.<br>
<br>
La belle av'nue d'Faux vis-a-vis d'l'&eacute;cole de St Sauveu a souffert a long d's'ann&eacute;es, les uns onts disparu a cause de s'ecr&egrave;che, tandis q'd'autres futes abbatues duthant l'otchupation pour fourni des s'melles de chabots.<br>
<br>
<img src="https://members.societe-jersiaise.org/sdllj/chatnyi.jpg" align="right" width="250" height="156" alt="un ch&acirc;t'nyi">
Le <B>Ch&acirc;t'nyi</B> 'tait un bouais bein connu d&ucirc;thant l'dernier sie'cl'y mais malheutheusement hardi futes abattues duthant l'otchupation pour fourni cauffage, quouaiqu'le bouais brule malement. Les nouaix d'ch&acirc;taines sonts grosses assez pour r&ocirc;ti, et sonts aguen&eacute;es auve ardeur par les gens et &ecirc;tchutheus.<br>
<br>
Le <B>Vert Tch&ecirc;ne</B> se trou. ve souvent en craituthe aupr&eacute;s des maisons, actuellement 'les Chenes' comme nom d'maison signifie souvent que ch'&eacute;sp&egrave;ce de bouais, est dans l'enrond.<br>
<br>
Des brousses chetive craissont sus les falaises et ilets ont probabliement 'tait parsem&eacute;es par les ouaiseaux.<br>
<br>
<img src="https://members.societe-jersiaise.org/sdllj/vert_tchene.jpg" align="left" width="250" height="164" alt="un v&egrave;rt tch&ecirc;ne">
Quand l'ile fut incliue d&ucirc;thant les seize et dgiex-septieme si&egrave;cles, et les gardins d'pommes c'mmenchites a lus etablyi, des greffes d'<B>Orme</B> arrivites d'la France auve la marchandise pour la fais'sie d'cidre. Un coup pliant&eacute;es ches bouais 'taits &eacute;brantchis tuous les deux ou trais ans en orde de reduithe l'ombre.<br>
<br>
D'pis 1970, et l's'ann&eacute;es suivantes, J&egrave;rri a perdu par-dessus 300,000 bouais a la maladie 'Dutch Elm', et un programme de pliantage a 'tait entreprins pour rempliaichi les Ormes auve d'autes variet&eacute;es. Parfen&eacute;e l'tout d'l'ile, la Blianche Epingne pliant&eacute;e en bantchie a servi comme cope vent pour plusieurs si&egrave;clyes. Dans l'temps pass&eacute; l'Epingne servai pour cauffer les fous a pain, parce-qui donner un amidget delicieux.<br>
<br>
Des bantchis d'<B>N&egrave;the Epingne</B> offre un portrait superbe auve lus blianches meurs au r'nouv&eacute;, meme devant l' appathence d'lus fieilles, et au S'tembre i sonts couvertes de bliues preunelles tchi fonts un bouon beverage, 'le dginne de preunelles' comme j'l'app'lons.<br>
<br>
L'<B>Epingne</B> est l'anchetre du preunyi.<br>
<br>
Des nouaix a l'abondance de <B>Cordriyi</B> lus sonts decouvertes dans l'tch&egrave;rbon d'terre dans la Baie d'<a href="st_ouen.html">St Ou&euml;n</a>, et au d'ssus des travaux d'Gaz dans Tunnell Street a <a href="st_helyi.html">St H&eacute;lie</a> prouvant tchi sonts natifs de l'ile.<br>
<br>
Le <B>Seu</B> est div&egrave;rsement bein connu l'travers de l'ile, et dans l'temps passe les meurs du Seu servais comme ermiede pour l'enfliammation des pa&ucirc;pi&egrave;thes. Duthant l'otchupation les c&eacute;rises du Seu lus vendaits au marchi pour un chelin la livre.<br>
<br>
Qououaqu' le <B>Meilyi</B> n'est pas considether originnithen a J&egrave;rri, i peut etre trouver dans certaines contr&eacute;es, sustout dans la Bouais'sie d'St Cath'rinne, et a La Saie, les fruits sonts mangeabl'ye seulement quand bein meuses.<br>
<br>
Dans les viers temps, du <B><a href="gdfgeon.html">Geon</a></B> 'tait hardi important pour l'economie d'l'ile, et servaicomme cauffage pour le Fou a Pain et nouorrituthe pour chevaux. Des r&eacute;glyes s&eacute;v&egrave;the exist&eacute;es pour la craituthe sus les c'meunes.<br>
<br>
&nbsp;<p>
<I>Julia Meldrum <br>
</I>

&nbsp;<p>


<FONT SIZE=2><I>Viyiz &eacute;tout:</I>

<UL>
<li><a href="bouaisvoc.html">Les bouais</a><p>
<li> <a href="pliantes.html">Les pliantes en J&egrave;rriais</a><p>
<li><A HREF="menofthetrees.html"> L'Associ&acirc;tion d&eacute; J&egrave;rri des Gens d'la Boua&icirc;s'sie</A><p>
<li><a href="convertissement.html">L'Associ&acirc;tion J&egrave;rriaise des Gens d&eacute; la Bouais'sie: La conv&egrave;rtissement d'mat&eacute;thiaux</a><p>
<li><a href="lierru.html">Les b&eacute;nefices d&eacute; li&egrave;rru</a><p>
<li><a href="pommiers.html">Les Pommi&egrave;rs</a><p>
<li><a href="paithiers.html">Les Paithi&egrave;rs</a><p>
<li><a href="bouaisflm.html">L&eacute; Bouais</a><p>
<li><a href="buchron.html">Le Vier Quesne et l'Buch'ron</a><p>
<li><a href="ptitb.html">La Maison du p'tit bouonhomme du bouais...</a><p>
<li><a href="dbouais.html">La Destin&eacute;e au bouais</a><p>
<li><a href="loveliestoftrees.html">L'pus bieau des bouais, l'tchoeuryi achteu</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="marcxi.html">L&eacute; mithacl'ye du fidgi s'lon Marc</a><p>

</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
