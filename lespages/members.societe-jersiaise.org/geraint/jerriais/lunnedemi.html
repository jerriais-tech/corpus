<HTML>
<HEAD>
<TITLE>La Lunne d&eacute; Mi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Lunne d&eacute; Mi</h2><p>
(Honeymoon)<br></font>
<br>
&#147;And there shall be joy <I>while the moon endureth</I>.&#148;<br></center>
<CENTER><TABLE><TR><TD>
Mesdames et Mesd&eacute;mo&iuml;selles, vous qu&eacute; l&eacute; courtois G&eacute;rant -<br>
- J&eacute; p&acirc;sle du chein de la Nouvelle Chronique -<br>
Aime &agrave; vos vais achater tou&ocirc;s les ans<br>
L'Alm&acirc;nach qui vend &agrave; sa boutique,<br>
Dites-m&eacute; - et pour se&ucirc;re, la m&eacute;moire n&eacute; vos manq'ra pas -<br>
Dites m&eacute;, si ou vos rapp'lez d&eacute; certain chur&iuml;eux c&acirc;s<br>
Ou&egrave;qu'ou n&eacute; vos g&ecirc;n&egrave;tespon d&eacute; mode ni d&eacute; fa&icirc;chon?<br>
Tout chounna &eacute;tait oubli&egrave; pour la simple raison<br>
Qu'un p&acirc;tischi d'la ville - d&eacute; sa profession l&eacute; ma&icirc;tre -<br>
Avait d&eacute; tchi pus b&eacute; en veue &agrave; sa f'n&ecirc;tre:<br>
Douze belles g&acirc;ches d&eacute; neuches, qui vos faisaient d&eacute;s envies,<br>
Y'i&egrave;n avait-y a d&egrave;scoper l&agrave; d&eacute; p&eacute;tites bou&ocirc;chies!<br>
Et pour combein d&eacute; mariages, suivis des &#147;lunnes d&eacute; mi?&#148;<br>
Acht'eu qu&eacute; les g&acirc;ches sont hortes, tout en est fini,<br>
Les mari&egrave;es ont serr&egrave; lus fians-f'ius et lus robes,<br>
Les g&acirc;ches ont 'tait mangies ov lus p&acirc;te, chucre, microbes.<br>
Mais ch'est unn' chose d&eacute;licate qu&eacute; d'p&acirc;sler d&eacute; &#147;lunne d&eacute; mi&#148; -<br>
Coumment prendre chutte lunne l&agrave; - est-che quartchi par quartchi?<br>
Et pis pour sa dur&egrave;e? - ah, v'l&agrave; tchi despend d'la bourse,<br>
L&eacute; p'is n'assique pas si y'i&agrave; unn' bouanne source -<br>
Ira n'ou en <a href="dgernesy.html">Gu&egrave;rn&eacute;sy</a>, en <a href="ser.html">Sercq</a>, &agrave; Londres, &agrave; Paris?<br>
En <a href="ecrehos.html">Ecr&eacute;ho</a>, &agrave; Ch&acirc;usey, en Suisse, en Italie?<br>
Ch&acirc;tchun fait s'lon ses moyens, mais j&eacute; crait qu&eacute; souvent<br>
Si l&eacute; honeymoon trip co&ucirc;ote trop, ch'est l'houmme tchi s'en r'pent!<br>
- Enfin, v'l&agrave; not' couple tou&ocirc;s pr&ecirc;ts pour la &#147;lunne d&eacute; mi,&#148;<br>
Faut les suivre d&eacute; pr&egrave;s - mais sans &ecirc;tre trop hardi...<br>
N.L. ou q'menche... ah mais, l'heure n'est pon &#147;pr&eacute;cise,&#148;<br>
Disons pourtant qu&eacute; ch'est en sortant d&eacute; l'Eglyise,<br>
Un mio &egrave;snerv&egrave;s par chutte c&eacute;r&eacute;monie,<br>
Quand n'ou z'est jou&ecirc;t&egrave;s d&eacute; partout ov chavettes ou riz,<br>
Qu'y fa&ucirc;t faire bouanne minne coumme des beinheureux,<br>
Et senti d'chutte b&ecirc;tise l&agrave; dans l'co, barbe et qu'veux!<br>
Et qu&eacute; si par malheur y'i&agrave; broussin&egrave; un mio l'matin<br>
Fa&ucirc;t ou&iuml;r l&eacute; monde rire et p&acirc;sler d&eacute; &#147;grattin!&#148;<br>
Bon, v'l&agrave; nos mari&eacute;s en voiture - passons don au P.Q.:<br>
- P.Q. H&eacute;las, ch&eacute; n'est pon l&eacute; quartchi ou&egrave;qu&eacute; l'affaire va l'mus;<br>
Du d&egrave;sjeuner, &ocirc;pr&egrave;s les &#147;speech&#148; et la b&eacute;vrie d'sant&egrave;s,<br>
Y fa&ucirc;t vite se sauver, pas &agrave; d'mi&egrave; rass&acirc;si&egrave;s,<br>
L&eacute; changi d&egrave;sli&ecirc;ment, couler les habits d&eacute; vyiage;<br>
Y'i&agrave; des &#147;good-bye&#148; et des plieurs, et tout vot' cou&ocirc;rage<br>
- Ou du mains l&eacute; p'tit qu'en reste - s'en va vite au vent,<br>
N'ou n's&eacute; crairais pon &agrave; neuches, mais &agrave; enterrement!<br>
Pour n&eacute; pas mantchi l&eacute; bat&egrave; n'ou s'presse coumme des fo's,<br>
Et &agrave; bord n'ou z'a d'aut' m&acirc;, si n'ou n'est pon matelots!<br>
Et quoique le &#147;steameur&#148; a toutes ses couleurs &agrave; ha&ucirc;t,<br>
&#147;N'ou n's&eacute; trouve pon, ma f&eacute;, du tout&#148; coumme y fa&ucirc;t...<br>
- P.L. - Eh bein, j'appell'rait ch'estt'ichin l&eacute; Quartchi d&eacute; l'Amour,<br>
Viage fini, arriv&egrave;s sains et saufs, y n'est qu&eacute; trop court!<br>
Phase d&eacute; la &#147;lunne&#148; qui n's'exprime pon en mots ni langage,<br>
Temps sans trouble ni g&ecirc;ne, qu'est l&eacute; millyieu du mariage:<br>
Pour l'houmme et ses vielles habitudes - y les laisse d&eacute; c&ocirc;t&egrave;,<br>
Pipes, cigarres, p'tun, gazettes, pour un temps oublyi&egrave;;<br>
Sa femme est san tout, sa vie, san plaisi -<br>
- Ah, si y n'yiavait jamais d&eacute; Dergni&eacute; Quartchi!<br>
- D.Q. - Mais l&eacute; v'chin v'nu pourtant - et la lunne qu&acirc;si finie,<br>
Car quand n'ou mange trop d'chucre b&eacute;t&ocirc;t n'ou s'ennyie,<br>
Et y fa&ucirc;t s'en r'aller siez s&egrave; - les &#147;At Home&#148; sont term&egrave;s,<br>
Et y n&eacute; peuvent pon s&eacute; passer sans les nouviaux mari&egrave;s;<br>
Et pis la &#147;bride&#148; a occuo unn' chance d&eacute; montrer &egrave;s gens<br>
Sa belle robe d&eacute; neuches et - tou&ocirc;s ses pr&eacute;sents,<br>
D'escouter les complyiments faits par parent ou ammin<br>
Quand'y qu'y s'rigalent d&eacute; g&acirc;che, thaie, ou d'vin -<br>
Et pis y'i&agrave; les &#147;bridesmaid,&#148; ch&egrave;s charmantes fillettes<br>
Qu'en font d&egrave;s yiers &egrave;s gar&ccedil;ons en p&acirc;ssant l's assiettes!<br>
Y semblent lus dire - coumme des bourdons qui sont en ess'mant:<br>
&#147;Not' tour d&eacute;vrait v'nin - mais &#147;Quand, quand, Quand?&#148;....<br>
Enfin, enfin, quand n'ou veint un mio vi&egrave;rs,<br>
Et qu&eacute; nou z'est vangies par un tas d'avers,<br>
Ah ch'est l&agrave; qu&eacute; n'ou r'pense, et avec plaisi<br>
Au bouan temps p&acirc;ss&egrave; de la &#147;lunne d&eacute; mi!&#148;<p>
&nbsp;<p>
<a href="picot.html">J.P.</a><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="saint_valentin.html">La Saint Valent&icirc;n</A><p>
<li><a href="fille.html">La Fille Amouoreuse</a><p>
<li><a href="alamour.html">&Agrave; l'Amour!</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="neuches.html">Eune p&eacute;tite pi&egrave;che pour la r&eacute;ception d'neuches</a><p>
<li><a href="neucheslaiesse.html">Les Neuches de La&iuml;esse</a><p>

<li><a href="valentines.html">Les Valentines</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
