<HTML>
<HEAD>
<TITLE>Tout est bein qui finit bein</TITLE>
<META  name="keywords" content="Jèrriais, language, langue normande, theatre, drama, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Tout est bein qui finit bein</h2></font></center><p>

<P ALIGN="CENTER"><i>S.P. Le Ruez</i></P>

&nbsp;<p>
<P ALIGN="CENTER"><CENTER><TABLE CELLSPACING=0 BORDER=0 CELLPADDING=3 WIDTH=350>
<TR><TD WIDTH="50%" VALIGN="TOP">
<P><b>Charact&egrave;thes</b></TD>
<TD WIDTH="50%" VALIGN="TOP">
<P>&nbsp;</TD>
</TR>
<TR><TD WIDTH="50%" VALIGN="TOP">
<P>&nbsp;</TD>
<TD WIDTH="50%" VALIGN="TOP">
<P>&nbsp;</TD>
</TR>
<TR><TD WIDTH="50%" VALIGN="TOP">
<P>Sam Pinchon</TD>
<TD WIDTH="50%" VALIGN="TOP">
<P>Un vier fermyi</TD>
</TR>
<TR><TD WIDTH="50%" VALIGN="TOP">
<P>Mary Jane Pinchon</TD>
<TD WIDTH="50%" VALIGN="TOP">
<P>Sa femme en deuxi&egrave;me neuches</TD>
</TR>
<TR><TD WIDTH="50%" VALIGN="TOP">
<P>Alice Grive</TD>
<TD WIDTH="50%" VALIGN="TOP">
<P>La fille &agrave; Mary Jane</TD>
</TR>
<TR><TD WIDTH="50%" VALIGN="TOP">
<P>Nicless Pinchon</TD>
<TD WIDTH="50%" VALIGN="TOP">
<P>Le gar&ccedil;on &agrave; Sam</TD>
</TR>
<TR><TD WIDTH="50%" VALIGN="TOP">
<P>Flip Pinchon</TD>
<TD WIDTH="50%" VALIGN="TOP">
<P>Le fr&eacute;the &agrave; Sam</TD>
</TR>
</TABLE>
</CENTER></P>

<P ALIGN="CENTER">* * *</P>
<P><b>Sc&egrave;ne</b></P>
<P>Dans la tchuisine un samedi l'arlev&eacute;e. Alice est en train d'li&egrave;the eune lettre qu'ou vint d'erchev&eacute;. Mary Jane est a couotre, Nicless est a pratitchi sus sa gitarre, tandis qu' Sam est a p'ler des patates.</P>
<P ALIGN="CENTER">* * *</P>

<CENTER>
<TABLE CELLSPACING=0 BORDER=0 CELLPADDING=2 WIDTH=90%>
<TR><TD WIDTH="21%" VALIGN="TOP">
<P><I>Alice:</I></TD>
<TD WIDTH="79%" VALIGN="TOP">
<P>N'evch&icirc;n eune lettre d'un homme qui cherche eune femme, qui veurt me mathier. Oh! mais, j'sis t'y excit&eacute;e!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Et janmais! Tch'est qu'i' dit?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>"Ma p'tite Alice, je cherche eune femme; j'ai 't&eacute; vier gar&ccedil;on longtemps assez."</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>Tu n'pourras pas faithe.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Et pourtchi, man tout mal&icirc;n?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>I' veurt eune femme, pas eune bantinne!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</P>
<P>(continuant) </I></TD>
<TD WIDTH="79%" VALIGN="TOP">
<P>"J'ai septante-trais ans, mais malgr&eacute; ch'la, je sis plien d'vie."</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>Ch'est d&egrave;ja un vier cheva; i'dait c'menchi &agrave; pendre des hue&ucirc;les - faudra qu'tu prends attention &agrave; ses dents!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Ches patates ich&icirc;ns sont tout plieines d'iers.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</P>
<P>(continuant)</I></TD>
<TD WIDTH="79%" VALIGN="TOP">
<P>"J'ai un r'venu de trente ch'l&icirc;ns la s'maine, mais j'n'couote pon fort a maint'n&icirc;n. J'peux vivre sus des bainis et d'la rhubarbe."</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Ow!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Tch'est qu'tu as don, mani&egrave;the de vier pigeon?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Ch'est mes rhomatisses; i'dansent - ch'est justement comme des sauts d'bichots.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Eh bein, vier agrav&eacute;, pourtchi qu'tu n'vais pas siez l'docteu?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Tch'est que j'gangne? Il est couossu d'rhomatisses li-m&ecirc;me!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</P>
<P>(continuant)</I></TD>
<TD WIDTH="79%" VALIGN="TOP">
<P>"J'ai un mauvais d'faut; j'donne tr&eacute;jous deux coups auvec man pid drouaite justement d'vant m'endormi."</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>Eh bein! tu pouorras l'y amath&eacute; les pids!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>Ch'est damage que personne ne t'amathe pon la langue! <I>(continuant &agrave; li&egrave;the) </I>"J'sis bein gros, m&ecirc;me, pour te dithe la vethit&eacute;. J'n'ai pon veu mes pids pour bein d's ann&eacute;es. Fait-m&eacute; sav&eacute; tout d'un coup, ou autrement j'm'en vais d'mand&eacute; &agrave; Lizzie Mouaisson."</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Prends-l&eacute;, ma p'tite. Si tu l'soigne bein, p't&ecirc;tre qu'i' dutha acouo tchiques ann&eacute;es.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Tu voudrais bein, vier ap&ocirc;tre, et pis tan mani&egrave;the de Nic en profit'ta. Tchiquefais j'pense que tu n'est pas si b&ecirc;te comme tu'as l'air.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>Faites pon tant d'brit, j'vos en prie. Comment qu'ou criez que j'peux apprendre ma musique?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>Pouore nigaud! Tu n'pourrais pas seulement jou&eacute; eune trompette.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Prends pas d'avis en li, ma p'tite. I'n'a pon touos ses boutons. Mais ta lettre - tchi sc&egrave;ne - comment qu'il a nom?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>Joe Corbin.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>Oh bein! Ch'es'sa deux bieaux ouaisieaux ensembl'ye - la p'tite Alice Grive et l'gros Joe Corbin!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Oh mais, Nic, est-tu malin! ha!ha!ha!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Ah, tu n'a qu'a d'viser; tu es t&ecirc;touagne comme eune &acirc;ne - tu n'es qu'un grand faignant. Ergarde-t&eacute;, bieaux spectacl'ye. Ne v'l&agrave; tan fr&egrave;the de Cannada qui s'en vint aniet. Tu n'l'as pas veu pour pus d'vingt ans. Tch'est qu'tu crait qu'i' s'en va penser d't&eacute;?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Pourtchi qu'tu m'p&acirc;les de m&ecirc;me, ma p'tite?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>As-tu besoin d'snotchi en p'lant les patates?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>AAAAAchum! Ch'est bouon pour la digestion. J'me rappelle bein du temps d'ma preunmi&egrave;the femme, Rach&eacute;. Ou disait tr&eacute;jous, "Snoffe, man Sam - chenna tue les vers."</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Ta preunmi&egrave;the femme! Nou ouait rein d'autre. Je n'sis pon pr&ecirc;te &agrave; vivre comme lyi. Ch'est m&eacute; achteu, mani&egrave;the de vier ingrat. Si tu crais que j'peux vivre d'm&ecirc;me, tu t'trompe bein. Tu n'veurs pon m&ecirc;me nos donner un sou; ch'est pi&egrave;the que des tchians.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Tu m'fais d'la peine; ma preunmi&egrave;the femme.....</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>J't'ai d&eacute;ja dit pus d'chent fais, assez de "ma preunmi&egrave;the femme!"</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</P>
<P>(chantant)</I></TD>
<TD WIDTH="79%" VALIGN="TOP">
<P>Les p'tits ouaisieaux dans lus nids n'ont pas d'brit, ieux. Ecoutez-les, i's chantent, malgr&eacute; que ch'est d'la niet.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>Tch'est qu'tu crais, mem&eacute;e; faut-i' mathi&eacute; Joe?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>J'sis enni&eacute; d'ou&iuml; paler d'votre boustre d'gniolin; tu m'fais su&eacute;, t&eacute; et tan Corbin. J'esp&eacute;the qu'i' t'betcha l'nez.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<I><P>(Exit)</I></TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Sam, va-t'en faithe les chambres et souagne bein d'&ecirc;tre propre quand tan fr&egrave;the veindra. Fait les lyits &eacute;tout. </TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<I><P>(Sam s'en va lourdement)</I></TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>Achteu que j'sommes tranchilles, ch'est qu'i' faut faithe, Mem&eacute;e?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Manque pas tan coup; mathie-l&eacute;, ma p'tite. I'n'dait pon en aver pour longtemps &agrave; ch't &acirc;ge-l&agrave;. Le souagne pas trop.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>Mais i'dit qu'il est plien d'vie!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Les hommes sont tout d'eune race; quand i'viennent &agrave; septante ans, i'craient qu'i's sont pliens d'vie, mais tu sais bein, ch'est pas ch'l&agrave;; i's sont en &eacute;fanche!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>Faudra qu'i faiche un testament devant mathi&eacute;; trente ch'l&icirc;ns la s'maine vaut mus qu'rein, et acquo d'pus, eune cage pour mes viers jours.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<I><P>(Nicless et Sam rentrent)</I></TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>J'allons rencontrer tan fr&egrave;the Flip, Alice et m&eacute;. Souagne de bein t'appropri&eacute;.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Oui, ma p'tite.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Et souagne bein d'changi ta c'minse; ou dait cliuter, j'garantis.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Oui, ma p'tite.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<I><P>(Mary Jane et Alice s'en vont)</I></TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>J'm'en rappelle bein du temps d'ma preunmi&egrave;the femme, Rach&eacute;; ch'tait "man chier, man p'tit doux" mais achteu ch'est "grand salope, vier faignant." Comment qu'tout change et rein n'amende.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>I'n'y a pas d'soin, pep&eacute;e; souagne des sous dans la bourse tr&eacute;jous.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Va t'en, Nic; j'allons les compter quand tchi que Mary Jane est horte.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<I><P>(Flip entre)</I></TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Eh bein, man Sam, comme est qu'tu est?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Ah! man pouorre Flip! Je sis-t'i content de t'vais. J'ai bein d'la peine. Ne v'l&agrave; man gar&ccedil;on - Nicless.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Mais man Sam, tu devthais &ecirc;tre heutheux comme un rouai - tu'as un fis - et eune femme.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>Ch'n'est pas eune femme, chenna; ch'est un vrai Satan. Ou groumache tout l'temps.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Tu n'est pas mathi&eacute;, t&eacute;, Flip?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Ma f&eacute; nann&icirc;n; j'sis comme un pigeon. Quand nou m'offre du grain, je m'envolle.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Y-a-t'i' un tas d'viers gar&ccedil;ons au Canada?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Pas tant comme en J&egrave;rri. I'fait pus fraid l&agrave;-bas, vais-tu!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Tchi difference que v'la qui fait?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Man pouorre Sam, ouest qu'tu t'couoche? Souos l'liet?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Ah! j'comprends! Mais la Mary Jane s'en va &ecirc;tre m&acirc;rrie comme tr&eacute;jous; oulle est horte auvec sa fille te rencontrer.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>J'les ai veu, mais j'me sis muchi. Tu sais bein, Sam, tu peux amender les affaithes. Mett' tan pid bas.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Tch'est qu't'entends, Flip? Faut-i' li piler sus l's ort&eacute;s?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Nann&icirc;n, nann&icirc;n. La preunmi&egrave;the fais qu'ou t'ditha rein, volle lyi &agrave; la frippe; fait-lyi peux. Quand i's s'en vont rentrer, j'm'en vais m'muchi, mais prend garde, ne tappe pas d'sus.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>J'allons aver du fanne.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Les v'ch&icirc;n; muche-t&eacute;.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</P>
<P>(futhieuse) </I></TD>
<TD WIDTH="79%" VALIGN="TOP">
<P>J'en avons veu rein d'tan fr&egrave;the; ch'est tchiquechose comme t&eacute;, un vier aggrav&eacute;. I'n'a pas voulu y mettre les sous, j'pense bein.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Eh! Eh! p&acirc;le pas d'm&ecirc;me de man fr&egrave;the, boustre d'gar&ccedil;e.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>A tchi qu'tu p&acirc;les?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>A t&eacute;, grise t&ecirc;te. Ch'est man tou chutte fais - &agrave; chatchun san tou a monter en carosse. Et la m&ecirc;me chose pour t&eacute;, mani&egrave;the de bantinne. Ch'est Flip qu'a dit: "Met' tan pid bas, met' tan pid bas."</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Tch'est qu'tu dis l&agrave; - Flip?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</P>
<P>(se montrant) </I></TD>
<TD WIDTH="79%" VALIGN="TOP">
<P>Bouonjour, Mary Jane. J'vais qu'tu est surprinse de me vaie ich&icirc;n. Ch'est l&agrave; ta fille Alice, je pense bein. J'ai r'gret, mais j'vos ais mantchi sur la route. Eh bein, est-tu bein heutheuse?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Nann&icirc;n, pas avec un homme de m&ecirc;me.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>Ch'est d'vot' faute.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Ch'est comme dans touos les cas, i'y a du tort des deux bords.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>S'ous &ecirc;ti&ecirc;tes eune femme, voudrait-ou un snoffeux?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Tch'est qui ta mins dans la t&ecirc;te de snoffer, Sam?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Eh bein, dans l'temps de ma preunmi&egrave;the femme Rach&eacute;....</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>Le v'la raller; ch'est tr&egrave;jous "ma preunmi&egrave;the femme", mais ou savez bein, ch'n'est pas juste sus ma mem&eacute;e. Quand i'mange la soupe, nou vait l'sno qui tchai d'dans. Le tchoeu m'en craque.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Mes bouonnes gens, av'ous realis&eacute; tch'est qu'ous &ecirc;tes a faithe? Av'ous pens&eacute; qu'un m&eacute;nage comme chennech&icirc;n, ch'est la ruine. J'm'en rappelle bein d'aver liu dans un livre tchiquechose comme chennech&icirc;n:-</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>La vie est courte, et l'passage est rude en route, Est-che la peine de s'entre vengi, ou bein faudrait-i'mus s'entre-aidgi, Quand nou-s est jeune, nou crait ch'est malin de britter tr&eacute;jous, Pas acouo, ch'est bein villain, vaut bein mus s'entre faithe pliaisi.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>Nou n'aime pas a dithe &agrave; ches jeunes gens tch'est qu'i's dev'thaient faithe; i's sont viers assez pour jugi pour ieux-m&ecirc;me. Quand tchi qu'il est temps, faites des desmarches. J'm'en vais, et p&acirc;lez-en ensembl'ye bein sethieusement.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Nann&icirc;n, ch'est achteu, tandis qu'ous &ecirc;tes l&agrave;. Est-ou d'avis, Sam?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Eh bein, av'ous fait vot' decision?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Si ma p'tite Mary Jane est d'la m&ecirc;me opinion, j'sis pret &agrave; faithe tout man possibl'ye. Janmais j'ne r'p&acirc;l'lais d'ma preunmi&egrave;the femme, et acquo d'pus, j'n'm'en vais snoffer d'autre, et j'm'en vais changi ma c'minse - quand ch'est necessaithe.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Oui Sam. Flip a raison. Faut qu'j'allons nos entr'aidgi.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Oh mais! oh mais!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Mary Jane:</I></TD>
<TD WIDTH="79%" VALIGN="TOP">
<P>Tch'est qu'tu as, man Sam?</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Sam:</I></TD>
<TD WIDTH="79%" VALIGN="TOP">
<P>Mes rhomatisses! I's sont hortes!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Nicless:</I></TD>
<TD WIDTH="79%" VALIGN="TOP">
<P>Quand &agrave; m&eacute;, j'm'en vais en Afrique jouer la musique pour les siens qui sont a craitre les nouais.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>La; i'y a acquo Alice.</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Alice:</I></TD>
<TD WIDTH="79%" VALIGN="TOP">
<P>J'sis bein d&eacute;cid&eacute;e; pour bein ou pour ma', j'm'en vais mathier Joe Corbin, et acquo d'pus, j'm'en vais en soigni bein!</TD>
</TR>
<TR><TD WIDTH="21%" VALIGN="TOP">
<P>&nbsp;</TD>
<TD WIDTH="79%" VALIGN="TOP">
<P>&nbsp;</TD>
</TR>
<TR><TD WIDTH="21%" VALIGN="TOP">
<I><P>Flip:</I></TD>
<TD WIDTH="79%" VALIGN="TOP">
<P>Et m&eacute;, j'm'en vais trouver eune femme ich&icirc;n en J&egrave;rri pour rapporter au Canada! L&agrave;! Tout est bein qui finit bein, et j'vos souhaite tous bouonne chance!</TD>
</TR>
</TABLE>
</CENTER>
<P ALIGN="CENTER">************ Ridgeau ************</P>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
