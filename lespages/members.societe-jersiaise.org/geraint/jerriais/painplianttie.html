<HTML>
<HEAD>
<TITLE>Deux mots d'jerriais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Deux mots d'jerriais</h2></font></center><p>

Ch'est conv'nu: j'soummes pour all&eacute; faithe la pliant'tie siez Lai&eacute;sse Ernon, m&eacute; La&iuml;z&eacute; et Lon&ocirc;re. Y'a papi d'pass&eacute; pard&eacute;vant t&eacute;moins, avec vingt louis d'd&eacute;dit contre La&iuml;&eacute;sse s'i' n'remplyit pas ses engag'ments. La&iuml;&eacute;sse vindra, touos les matins, nos cherchi dans san qu&egrave;rre, et nos rapport&eacute;tha l's&eacute;, natuthellement. Nous est pour &ecirc;tre dans l'clios &agrave; neuf heuthes &quot;sharp&quot; touos les matins; et &quot;nock-off&quot; a quatr' heuthes pour nos dounn&eacute; l'temps d'rentr&eacute; siez nous, gr&eacute;e l't&eacute;e, et s'&egrave;stchipp&eacute; pour la chapelle - ch'est La&iuml;z&eacute; qu'&agrave; insist&eacute; sus chutte derni&eacute; clause-l&agrave;.<br/>
<br/>
Il est d'pus conv'nu que La&iuml;z&eacute;, viyant qu'oul est sujette au crampe, n'itha pon pliant&eacute;. Ou r&eacute;st&eacute;tha souos l'shed, enfliub&eacute;e dans des sh&acirc;lles, &agrave; cop&eacute; d'la s'menche, et, entre temps, aidji &agrave; la missis &agrave; gr&eacute;e &agrave; mangi. J'din'nons avec la famille, viyant qu'nous est jerriais touos ensemblye, et que j'f&ucirc;mes fr&eacute;thes de gobille, La&iuml;esse et m&eacute;, dans not' jeunne temps; les Br&eacute;tounnes, si y'en a, prendront lus neurtuthe dans l'pr&icirc;nseu. Lon&ocirc;re &icirc;tha pliant&eacute;: mais coumme oul est courte d'haleine et sujette &egrave;s &egrave;stourdisaisons, sa m&eacute;the a stipul&eacute; qu'oul &eacute;tha l'drou&eacute;t d's'assi&eacute;the sus eunne casse viedde un tou d'<a href="touonnnie.html">tch&eacute;thue</a> entr-autre.<br/>
<br/>
Ma djob, &agrave; m&eacute;, viyant qu'j'ai t&eacute; mani&eacute;thement ma&icirc;tre-de-grave &agrave; <a href="gdfcote.html">la c&ocirc;te</a>, ch&eacute; s'a d'marchi &quot;up-an-down&quot; le clios, &agrave; cri&eacute; hourras, nos gens, hourras! et &agrave; cliamuz&eacute; les mousses qui rompthont les germes. La jougue s'sa souos mes soins, et j'&eacute;thai drou&eacute;t &agrave; eunne modjie d'<a href="cidre.html">cidre</a> extra toutes les fais qu'La&iuml;&eacute;sse &egrave;st&eacute;rnuetha.<br/>
<br/>
Et pour gages, ch'est chinq chlings par jour pour m&eacute; et ma fille; &quot;three an' six&quot; seulment pour La&iuml;z&eacute; viyant qu'il est probablye qu'ou s'endormitha parfais souos l'shed quand n'y&eacute;tha persounne &agrave; villyi.<br/>
<br/>
La&iuml;esse Ernon aheucti un mio sus la clause des gages. Mais quand j'yeut lu ch'qu'en disait l'D&eacute;put&eacute; Cory, et que j'y'eut prouv&egrave; qu'touos les fermiers puchaient d'l'or &agrave; la pelle, i' fini par se gratt&eacute; la t&ecirc;te et dithe que v&eacute;the. Et il ajou&ocirc;ti qu'en tout cas, si les poummes de terre ne payaient pon, nou pouorrait s'n'all&eacute; siez l'd&eacute;put&eacute; lis d'mand&eacute; d'av&eacute; la bont&eacute; d'payi l'd&eacute;ficit.<br/>
<br/>
Ch'est tant tchi, j'nos n'allons c'menchi sit&ocirc;t la terre en &egrave;stat. Lon&ocirc;re aithait voulu s'habillyi en houmme - j'la trouvi ti pas &agrave; s'&egrave;sprouv&eacute; dans mes habits l'aut' s&eacute; - coumme font les hard&eacute;lles angliaiches, qu'ou dit; mais sa m&eacute;the l'vi les bras en haut et lis d'fendi s&eacute;v&eacute;thment d'pens&eacute; &agrave; eunne telle chose. Ch'est qu&acirc;zi dommage! La&iuml;esse m'asseuthe qu'il &eacute;thait 't&eacute; content d'lis dounn&eacute; douze sous d'pus par jour.<br/>
<br/>
<i><a href="brambilo.html">Piteur Pain</a></i><br/>
<i>21/2/1917 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painplianttie2.html">Deux d'gouts d'jerriais</a><p>
<li><a href="patate.html">La Patate</a><p>
<li><A HREF="2patates.html">Les deux patates</A><P>
<li><a href="patate2.html">Ch'est Fameuses Patates</a><p>
<li><a href="saison.html">La Saison des Patates</a><p>
<li><a href="patates.html">A Ses Patates</a><p>
<li><a href="patates3.html">L&eacute; Caouain et les patates</a><p>
<li><a href="potatostore.html">The Pains in a Potato Store</a><p>
<li><a href="defouithie.html">La D&ecirc;fouithie</a><p>
<li><a href="patates2.html">Les patates et la politique</a><p>
<li><a href="patates_fricachies.html">Patates Fricachies</a><p>
<li><a href="pmpatates2.html">Ph'lip et Merrienne</a><p>
<li><a href="pmpatates3.html">Nos patates et nos vaques</a><p>
<li><a href="laxton.html">Laxton's Early</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="tipperary.html">Dans Mes Poummes de Terre</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates6.html">Mes patates, tchi en faithe?</a><p>
<li><a href="painplianttie3.html">Les Pains et la pliant'tie</a><p>
<li><a href="pmpatates5.html">Ph'lip et les patates</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>
<li><a href="pmpatates8.html">Les patates et l's'Etats</a><p>
<li><a href="pmroyale.html">Merrienne et la Royale</a><p>
<li><a href="painunsatisfactory.html">An unsatisfactory week's work</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

