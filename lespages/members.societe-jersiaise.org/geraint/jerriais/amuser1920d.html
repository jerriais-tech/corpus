<HTML>
<HEAD>
<TITLE>Pour vos amuser</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pour vos amuser</h2></font></center><p>

<a href="jerseycow.html"><img src="jerseycow.jpg" WIDTH=327 HEIGHT=350 border=0 align="right" alt="Eune vaque J&egrave;rriaise"></a>

V'chin une histouaithe que j'ou&iuml; l'aut'e jour au &#147;Show&#148; &agrave; l'Arsenal de <a href="st_martin.html">St.-Martin</a>. Un Moussieu qu'&eacute;tait &agrave; r'garder les Juges choua&icirc;si la pus belle b&ecirc;te pour la &#147;sweepstake&#148; dit &agrave; une autre oppr&egrave;s que l'riban fut donn&eacute;, &#147;Nou dithait quasi que la vaque lyi-m&ecirc;me patha&icirc;trait erconnaissante pour l'honneur qu'i' li ont fait.&#148;<br>
<br>
&#147;Mais sans doute, l'autre li ra&icirc;ponni, ou pathaissiz vos en motchi, mais savous bain que che s'sait pas la prumi&eacute; feis que des b&ecirc;tes f&eacute;thaient preuve de lus gratitude. Je me r'souvains un jour, je ouiyais une b&ucirc;lelie abominablye tout aupr&egrave;s du canal de Samar&egrave;s et quand j'fus vaie tch'est qu'i' y avait, je trouvi une pouore vaque &agrave; faithe du train sus l'bord de l'ieau.<br>
<br>
Dan viau &eacute;tait &agrave; s'nier dans l'mitan du dout.<br>
<br>
Je n'h&eacute;siti pas m&eacute; mais j'sauti d'dans &agrave; l'ramasser et je l'rameni sus la banque.<br>
<br>
La pouere m&egrave;the se mins &agrave; l'litchi pour le r&ecirc;cauffer et d&egrave;s qu'ou s'aperchevi qu'il 'tait oquo en vie ou s'en vint et s'min &agrave; m'litchi ettou, ch'tait la seule m&eacute;thode pour me t&ecirc;moigni sa r&eacute;connaissance.<br>
<br>
Tch'est qu'ou criyiz de chenna acheteu?<br>
<br>
&#147;Eh bain, l'autre ra&icirc;ponni, je n'crai pas que ch'en 'tai l&agrave; la raison du tout.&#148;<br>
<br>
&#147;Oh vraiment! pourtchi qu'ou m'litchait, don?&#148;<br>
<br>
&#147;Tout simplyement parceque la pouore b&ecirc;te criyait qu'oulle avait ieu des jumiaux!&#148;<br>
<br>
<i><a href="gwdec.html">L&eacute; Caouain</a><br>
Les Chroniques de Jersey 15/5/1920<br></i>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="amuser1.html">Pour Vos Amuser</a><p>
<li><a href="amuser2.html">Pour Vos Amuser</a><p>
<li><a href="amuser3.html">Pour Vos Amuser</a><p>
<li><a href="amuser4.html">Pour Vos Amuser</a><p>
<li><a href="amuser1926a.html">Pour vos amuser</a><p>
<li><a href="amuser1926b.html">Pour vos amuser</a><p>
<li><a href="amuser1920a.html">Pour vos amuser</a><p>
<li><a href="amuser1920b.html">Pour vos amuser</a><p>
<li><a href="amuser1920c.html">Pour vos amuser</a><p>

<li><a href="amuser1920e.html">Pour vos amuser</a><p>
<li><a href="bike2.html">L&eacute; Juge et sa bike</a><p>
<li><a href="bestman.html">L&eacute; &#147;best man&#148; &egrave;s neuches</a><p>
<li><a href="lapusdifficile.html">La pus difficile!</a><p>
<li><a href="bullchinashop.html">Coumme un touauth&eacute; dans eune boutique &agrave; porc&eacute;laine</a><p>
<li><a href="vaquesmucres.html">Les vaques sont mucres</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
