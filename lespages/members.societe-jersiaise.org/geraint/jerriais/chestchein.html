<HTML>
<HEAD>
<TITLE>Ch'est chein que j'n'avons pas...</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ch'est chein que j'n'avons pas...</h2></font></center><p><br>
<CENTER><TABLE><TR><TD>
J'avons sus notr' compteux, &agrave; la Nouvelle Chronique,<br>
Pour que touos les Jerriais piessent v'nin les admither<br>
Deux-trais &eacute;chantillons de produits magnifiques,<br>
Qui montrent que nos fermi&egrave;rs savent bein coumment fermer.<br>
<br>
Y'a des coucombres, j'vos l'dit, qui sont vraiment r'm&egrave;rquabl'yes,<br>
Ch'n'est pas l'poumm&eacute; d'ma gambe qu'appr&egrave;che de lu grosseu',<br>
Des patates coumme ma t&ecirc;te, ch'est tchique chose d'incriyabl'ye!<br>
Mais ch'est chein qu'i' n'y a pas qui m'fait l'pus mal au tchoeu.<br>
<br>
***********<br>
<br>
Quand j'avons des gradilles, des pommes et des tomates,<br>
Des fr&acirc;ses, des figues, des prunes, nou peut occouo s'y r'faithe...<br>
Mais tch'est qu'un &#147;Personnel&#148; peut faithe ov des patates,<br>
Des coucombres, des panais, - sans aigre et sans chaudi&eacute;the?<br>
<br>
Si tchic vi&egrave;r campagnard 'tait bon d'aver pitchi,<br>
Et d'apporter ichin, un d'mi&eacute; bouoss&eacute; d'ch&acirc;taignes,<br>
Un cabot&eacute; d'bouans m&ecirc;les ou d'nouais - ches'sait occouo l&agrave; d'tchi!<br>
L'pliaisi du &#147;Personnel&#148; l'r&ecirc;compens'sait d'sa peine!!<br>
&nbsp;<p><br>
<i><a href="ejluce.html">Elie</a></i><br>
&nbsp;<p><br/>

<i>v&egrave;rsion mod&egrave;rn&icirc;s&eacute;e:</i><br/>
&nbsp;<p>
J'avons sus not' compteux, &agrave; la Nouvelle Chronique,<br/>
Pouor qu&eacute; touos les J&egrave;rriais pi&ecirc;ssent v'n&icirc;n les admither<br/>
Deux'trais &ecirc;chantillons d&eacute; produits mangnifiques,<br/>
Tchi mouontrent qu&eacute; nos f&egrave;rmi&egrave;rs savent bein coumment f&egrave;rmer.<br/>
&nbsp; <br/>
Y'a des concombres, j'vos l'dis, tchi sont vra&icirc;nment r'm&egrave;rquabl'yes,<br/>
Ch'n'est pas l'pomm&eacute; d'ma gambe tch'appr&egrave;che d&eacute; lus gr&ocirc;sseu,<br/>
Des patates coumme ma t&ecirc;te, ch'est tchiquechose d'&icirc;ncriyabl'ye!<br/>
Mais ch'est chein tch'i' n'y'a pas tchi m'fait l'pus mal au tchoeu.<br/>
&nbsp; <br/>
***********<br/>
&nbsp; <br/>
Quand j'avons des gradiles, des pommes et des tonmates,<br/>
Des fr&acirc;ses, des figues, des preunes, nou peut acouo s'y r'faithe...<br/>
Mais tch'est qu'un <i>Personnel</i> peut faithe auve des patates,<br/>
Des concombres, des p&acirc;nnais, - sans aigre et sans cha&ucirc;dgi&eacute;the?<br/>
&nbsp; <br/>
Si tchique vi&egrave;r campagnard 'tait bouon d'aver pitchi,<br/>
Et d'apporter ich&icirc;n, un d'mi&eacute; bouoss&eacute; d'ch&acirc;taignes,<br/>
Un cabot&eacute; d'bouans m&ecirc;les ou d'nouaix - ch&eacute; s'sait acouo l&agrave; d'tchi!<br/>
L'plia&icirc;si du <i>Personnel</i> l'r&ecirc;compens'sait d'sa peine!!<br/>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ermerciments.html">Erm&egrave;rc&icirc;ments</a><p>
<li><a href="gradilles.html">Deux brantchies d'gradilles et une caboche</a><p>
<li><a href="laxton.html">Laxton's Early</a><p>
<li><a href="paisson.html">Le Paisson!</a><p>
<li><a href="bureau.html">Au bureau de la "Nouvelle Chronique"</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
