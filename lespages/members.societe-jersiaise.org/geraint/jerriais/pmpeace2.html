<HTML>
<HEAD>
<TITLE>Peace and Quiet in the Home</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Peace and Quiet in the Home</h2>
Exchange of Compliments</font></center><p>

Moussieu L'Editeu<br/>
<br/>
Ch'est avec grand pli&acirc;isi que j'vos annonce que la Merrienne a tait d'bouonne humeur chais drain. J'n'avons pas yeu pour ben dithe un mot pour pr&egrave;sque une semaine.<br/>
<br/>
Hier au s&eacute; j'tiomes nos deux assis ben trantchillyment dans nos grand'tchaises, m&eacute; &agrave; fum&eacute; ma pipe et l'yi &agrave; tricot&eacute;. Y'avait un mio d'feu dans l'graie, car la bouonnefemme est friyeuse d's sorte, et quand j'la vit frisonn&eacute; j'm'en fut ram&acirc;ss&eacute; une pal't&eacute;e d'tch&egrave;rbon et un choutchet ou deux de peux qu'ou n'f&ucirc;sse r'pr&icirc;nse d'une attaque de fraid dans les rignons.<br/>
<br/>
En ruminant tchiquechose me v&icirc;nt &agrave; l'id&eacute;e, et apr&egrave;s av&eacute; t&ocirc;ussot&eacute; un couplye'd fais, j'l'y dit comme chonna.<br/>
<br/>
&quot;Est'che que tu n'crai pon, Merrienne, que ch'est ben pliasant d'&ecirc;tre ich&icirc;n t&eacute; et m&eacute; assis aupi d'notre feu comme deux viers tch'ont d'lami&ecirc;tchi yun pour l'autre?<br/>
<br/>
&quot;Ben seux qu'ch'est pliaisant,&quot; ou raiponnit, mettant san travas bas, &quot;mais pourtchi qu'tu m'dis chonna?&quot;<br/>
<br/>
&quot;Parsque,&quot; j'l'y dit, &quot;ch'n'a pas tait tr&eacute;jous d'm&ecirc;me. Y'a yeu des bord&eacute;es, et hardi, qu'j'avons yeu d's'ardguments et m&ecirc;me du brit. Ach'teu d'pis Sam'di pass&eacute; j'avons tait comme deux tourterelles, et tout a tait trantchillye et paisiblye. Si j'pouvons seulement continu&eacute; d'm&ecirc;me.&quot;<br/>
<br/>
La Merrienne se grattit l'but du n&eacute;z, &ecirc;t&eacute;rnuit trais u quatre fais, &eacute;pis ou dit comme chonna. &quot;N'y'&eacute;tha autchune diffitchult&eacute; pour ben qu'tu t'comporte, Ph'lip.&quot;<br/>
<br/>
&quot;Oh, ch'est d'm&ecirc;me,&quot; j'l'y dit. &quot;Epis-t&eacute;?&quot;<br/>
<br/>
&quot;J'n'ai rain &agrave; m&eacute; r'prochi s&ucirc;s chu compte-l&agrave;,&quot; ou ra&icirc;ponnit. &quot;Quand y'a yeu tchique chose, tu sais aussi ben comme m&eacute; que ch'n'a jamais tait d'ma faute. J'ai tr&eacute;jous tait pour la paix, mais y'a des fais qu'tu f'thais m&acirc;rri un ange du ciel.&quot;<br/>
<br/>
&quot;Et t&eacute;, don,&quot; j'l'y dit, &quot;tu crai vraiement qu'tu'es sans faute?&quot;<br/>
<br/>
&quot;Nouff&eacute;,&quot; ou dit, &quot;personne ne y'est, mais si j'ai des d'fauts y n'peuvent pas compatha&icirc;tre &egrave;s tchiens. dis-m&eacute;, si tu veur ou&ecirc;sque &eacute;'j'manque.&quot;<br/>
<br/>
&quot;Bon,&quot; j'l'y dit, &quot;souos condition qu'tu n'te m&acirc;rrithas pas.&quot;<br/>
<br/>
&quot;Nan&icirc;n,&quot; je n'me m&acirc;rrithait pas.&quot;<br/>
<br/>
&quot;Et ben,&quot; j'l'y dit, &quot;a qu'menchi, tu-&egrave;s ben trop partitchuli&egrave;the, et tu n'b&acirc;ille pas une chance &agrave; un homme. Avec chonna tu m'traite de pi&eacute;rcheux quand j'ai travaillyi si du que j'veur me r'p&ocirc;s&eacute; pour tchiques minutes. Si j'ai bouon app&eacute;tit tu m'traite de gourmand. Si j'sors pour une heuthe au s&eacute; tu veur sav&eacute; ou&ecirc;sque j'ai tait. Si j'b&eacute; un v&ecirc;rre de bi&egrave;the j's'y un ivrogne et pour agv&eacute; tout, tu-&egrave;s tr&eacute;jous &agrave; m'faithe des louanges de tan p&egrave;the et &agrave; me r'prochi que j&eacute; n's'y pas un mio p&ucirc;s comme l'y. Eh ben, j'te dis, tout net et c&acirc;rr&eacute;, Merrienne, que ch'tait une veielle qu&eacute;dolle, tan p&egrave;the. Ach'teu ch'est tan tou.&quot;<br/>
<br/>
&quot;V&egrave;the,&quot; ou dit, &quot;ch'est man tou, et il est b&eacute;t&ocirc;t temps. Tu n't'en vas pas t'm&acirc;rri?&quot;<br/>
<br/>
&quot;Nan.&quot;<br/>
<br/>
&quot;Tu'as tait ben franc,&quot; ou qu'menchit, &quot;et j'men vais y'&ecirc;tre &eacute;tout. J'avoue qu'tu n'as autchune mauv&acirc;itchi, et qu'j'&eacute;thais peut trouv&eacute; pi&egrave;the. Mais tu'&egrave;s trop court de p&eacute; et tchiquefais ben roupilleux. Si tu n'est pas pi&eacute;rcheux, au mains tu n'as jamais aim&eacute; l'trav&acirc;s p&ucirc;s qu'chona. Quand tu sors tu r'veins souvent &agrave; d's'heuthes h&icirc;ndeuses et tu n'me dis pas tr&eacute;jous la v&eacute;thit&eacute;. Epis j'n'aime pas t'n'habitude de fum&eacute; au liet quand tu crai que j'dors. Y'a ben d'autres choses que j'pou&ocirc;rrais t'dithe, mais p't'&ecirc;tre que n'n v'la assez pour agniet.&quot;<br/>
<br/>
J'la r'gardit, et ou me r'gardit, et, Moussieu, j'nos m&icirc;mes &agrave; rithe comme deux &icirc;mb&eacute;ciles.<br/>
<br/>
<i><a href="lebrocq.html">Ph'lip</a></i><br/>
<i>Morning News 15/10/1949</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmreconciliation.html">La reconciliation &agrave; Portinf&eacute;</a><p>
<li><a href="pmmarried.html">A Talk about Married Life</a><p>
<li><a href="obey.html">The Promise To Obey</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="pmmathiages.html">Les mathiages d'agniet et d'aut'fais</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

