<HTML>
<HEAD>
<TITLE>Sanctuaire du Po&egrave;te.</TITLE>
<META  name="keywords" content="JÃ¨rriais, poetry, man in the moon, folklore, mythology, Channel Islands, Normandie, l'homme dans la lune, astronomy, folklorique, lunar">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><h2><font color="#215e21">Sanctuaire du Po&egrave;te<p></font></h2></CENTER>


&nbsp;<p>
<CENTER><A HREF="leune2.html"><IMG SRC="leune.jpg" WIDTH=239 HEIGHT=238 border=0 alt="L'Houmme dans la Leune"></A></CENTER><p>
&nbsp;<p>
<CENTER><TABLE><TR><TD>

Le <I>sanctum</I> du po&euml;te est toute la nature!<BR>
Quand tout dort en chu monde, il est maistre partout,<BR>
I pasle au fiermament, es bouais, &agrave; la verdure,<BR>
A la mer, es ruissiaux, i bagoule ovec tout.<BR>
An Roy qu'est dans la Lunne i conte un tas d'histouaires,<BR>
Et le vi lis respond dans son cliair bargouaichin,<BR>
I Ii dit des segrets qui vait dans nos sanctuaires,<BR>
En <a href="#lunnais">lunnais, (*)</a> en gerriais, et en pur angliaichin.</P>
<P>Un ser le vi 'tait gris, il &eacute;tait tout varvette,<BR>
Oh, qui m'en contit long de ch'qui vait en Gerry,<BR>
Sus la ville surtout, ovec sa gross' lunette<BR>
Tuous les siers, dans King-street, ouest qui nos vait g&eacute;rir.<BR>
Chain qui ne comprend pas, chest de vais la fummaie<BR>
Sortir de tuous les becs d'un tas d'p'tits <I>smosqueurs</I>;<BR>
I veut les fair' sufflier en cage bain frumaie<BR>
Vingt-quatre heures par jour, ovec tous les snoqueurs.<BR>
Ah, yiera-ti du fun &agrave; les vais dans la cage,<BR>
Danser, sufflier, clintter et lever haut les bras!<BR>
Nou pliaich'cha les fumeurs, de King-street &agrave; Boscage,<BR>
Et mascheurs et snoqueurs du Square &agrave; Quatre-Bras;<BR>
Nou les disbandera au pid d'la Verte porte!<BR>
Nou les f'ra vais du p'tun, du sno, du negrohead!<BR>
I n'y morderont pas, ou le fortun' m'emporte,<BR>
Car Moussieu d'dans la Lun' les <I>knockra in the head.</P>
</I><P>De san brillant rondpoint i vait la Cour Rioyale,<BR>
Le Bailli, les Jurets, les bouans Aigrefinots,<BR>
Le Greffy, Ph'lip Le Cras, la Statue Imp&eacute;riale,<BR>
L's Avocats, les pliaideurs, et tuos les crocq-finots,<BR>
Il en a dans san livre, il en a zun br&eacute;viaire,<BR>
I peut en desranguir sus lus tours, sus lus yards;<BR>
Ov ses grands yiers d'Argus, i vait de sa cosgni&egrave;re<BR>
Pus qui ne veut m'en dire, i m'le dira sans r'tards.</P>
<P>I vait bain l'Royal Square ovec sa vieille Eglise,<BR>
Mess F..... et Mess M.....ns et tuous lus biaux portraits;<BR>
I vait cliai, chu vi l'i, pus cliai qu'Edouard D......e<BR>
Ne vait de san chast&eacute; qu'est basti sus Cambrais.<BR>
I' m'dit &agrave; tout moment, i faut un' cath&eacute;drale<BR>
A m'nenmin <a href="helier.html">Saint H&eacute;liiy</a>; apportais vos louis d'or<BR>
Pour erbasti l'Eglise; et pour la Cour Rioyale,<BR>
Ne la r'bastissis pon, mais bastissis un port.<BR>
Je sis bain d'sen avis, la Cour, l'aigrefinnie,<BR>
Sont le fliaux de Gerry; allons, buons habitants,<BR>
Sou zavais quiq' bistocq. qui'cq' brit, quicq' taquinnie,<BR>
Settlez-les ov aumnins, ou zy gannais vuot temps.</P>
<P>I vit brusler le Quiastre, et i fut qu'rir sa pompe,<BR>
Mais quand i fut chergi, zi crut qu'chtait la Cour.<BR>
Ah, dit-i: brusle, brusl', le vier Nick et sa pompe! -<BR>
Dansais, chantais, pliaideurs, chest pour vous un biau jour. <BR>
I dist &agrave; Lucif&eacute;, dans sa grande col&egrave;re,<BR>
Ah, tuas manqui tan coup, tu paieras, guiablotin,<BR>
L'erreur que tu m'as fait, et dans ma, grand' chaugui&egrave;re<BR>
T&eacute; zet les aigrefins dansrais qui'cq biau matin.</P>
<P>I vait et tout les Dom's d'viser dans l'Royal Square,<BR>
E zi les vait passer la rue Trous'-cotillons.<BR>
I vait lues crinolines, i n'sait pas qui zen craire!<BR>
Ah, quand i vait trousser lues biaux roug' p&eacute;tillons,<BR>
I voudrait les enl'ver &agrave; caus' que les Lunnaises<BR>
N'ont qu'un yi dans le front qui vait trop cliai partout.<BR>
I veux de biaux gniers yiers, i veut des Saint~Ouennaises,<BR>
Montais dans man ballon, fillettes de St.-Ou,<BR>
Ou trouv'rais d'zamouezeux et ardents et sinc&egrave;res,<BR>
De fid&egrave;les maris qu'ou <I>li&eacute;drais</I> par le nais!<BR>
I resteront si&eacute;s ieux le s&eacute; dans lues cosgni&egrave;res;<BR>
Vous, ou zirais <I>flirter</I> et ou vos proumennais.</P>
<P>Man vier <a href="#fagot">Porte-Fagot (*)</a> fist louer san t&eacute;legramme<BR>
Hier au s&eacute; za mingniet; com' che 'tait Vendredi,<BR>
I m' trouvit &agrave; Rocqbert ov Moussieu zet Madamme.<BR>
Je dansions sus l'rocqui sus l'air de <I>Make ready</I>;<BR>
I voulot m'entraisner, ch'n'&eacute;tait pas men affaire,<BR>
J'&eacute;tais en compangnie ov qu&eacute;rauds et chorchiers.<BR>
Appollon et sa Muse, ovec lues grand' chorchi&egrave;re,<BR>
Renvi&egrave;rent le pouor vi zov pr&eacute;sents biaux et chiers.<BR>
I me dist en s'nallant, aguieu, man bouan Trouv&egrave;re,<BR>
Je r'viendrai souvent t'vais, pr&eacute;pare ten autel.<BR>
J'ai b&eacute;gnadrai za dire en ten p'tit coin de terre,<BR>
Yiera zentre nos daeux un concours perp&eacute;tuel.<BR>
<I>La Lunne se couche, et je reste seul &agrave; t&acirc;tons,<BR>
</I>J'en sis d'un b&eacute;, Man Guiu, man Guiu! ah, man Guiu!</P>
<I><P>Now</I>, man chier Esditeur, je fais un qu&eacute;lescope<BR>
Qui nos f'ra vais chu coup la Lunne et ses chastiaux.<BR>
J'y grimp'rons en ballon ovec un mincroscope;<BR>
De l&agrave; j'verrons Gerry ovec tuos ses d&eacute;fauts;<BR>
Ou les mettrais en <I>print</I>. Oh, qui belle gazette!<BR>
I yiera d'biaux portraits, qui fun pour vos lecteurs!<BR>
Pr&eacute;parons mes fistaux, car pus d'une mazette,<BR>
Gr&acirc;ce &agrave; Porte-Fagot, s'verra dans nos mireurs.</P>

<i><a href="sullivan.html">Jean Sullivan</a><p>
<P>St.-Sauveur, 9 Octobre 1863</P></i>
</TD></TR></TABLE></CENTER>

<P ALIGN="CENTER"><A HREF="leune.html"><IMG SRC="crai.gif" alt="un cra&icirc;ssant"border=0></A><p>

<P><a name="lunnais"></a>(*) La langue des habitants de la Lunne s'appelle le "Lunnais." I savent le latin, l'italien, le <a href="../jerriais.html" target="_top">gerriais</a> et l'espagnol. Si man vier maistre classique, l'bouan hom' Moussieu Tartarin (au r'pos de Guieu sait-i) vivait oquo, nou pouorait l'envier &agrave; lus bailli quiq' lichons d'fran&ccedil;ais.</P>


<P><a name="fagot"></a>(*) Ma grand'm&egrave;re me contit, i yia b&eacute;t&ocirc;t chinquante ans, que l'bouan homme que nou vait dans la Lunne souosl'vit un fagot de bouais &agrave; Jupiter, et que pour ch'la le Guieu le condamnit &agrave; s'naller dans la Lunne jusqu'au jour du logement. Ne v'l&agrave; l'histoire de chut pouor m&eacute;guian que nou vait si souvent perqui l&agrave;-haut. I gnie ches sornettes-l&agrave;. I m'a dit que quicqu'un d'ches biaux matins i m'en dira un long libelle l&agrave;-dessus, et que j'en s&eacute;rons toutes les desfun&eacute;railles. Nout entretien f'ra pour l'Alm&eacute;na de l'annaie qui vain, sou criyiis que v'l&agrave; qui piaiza &agrave; vouos <I>readers</I>.</P>

<P ALIGN="CENTER"><A HREF="lunne.html"><IMG SRC="crai.gif" alt="un cra&icirc;ssant" border=0></A><p>



&nbsp;<p>
<FONT SIZE=2>
<i>Viyiz &eacute;tout:</i><p>

<ul>
<li><a href="leune2.html">La Leune</a><p>
<li><A HREF="lunne.html">La Lunne</A><p>
<li><a href="leune.html">L'Homme d&eacute; d'dans la Leune</a><p>
<li><A HREF="gdfleune.html">Un viage &agrave; La Leune!</A><p>
<li><a href="leuneantique.html">La leune antique</a><p>
<li> <a href="portefagot.html">L&eacute; Porte-Fagot</a><p>
<li><a href="cielvoc.html">Dans l&eacute; ciel</a><p>
<li><a href="vierjer.html">La Conm&egrave;te &agrave; Halley</a><p>
<LI><A HREF="eclyipse99.html">L'&Ecirc;clyipse</A><p>
<li><a href="eclyipse.html">Unn' histoua&icirc;re d'&ecirc;clyipse!</a><p>
<li><a href="walkingonthemoon.html">Marchi sus la leune</a><p>

<li><a href="starman.html">Houmme &ecirc;taileux</a><p>
<li><a href="epliutcheux.html">Y'a des taques sus l'sol&eacute;, la leune est mart&eacute;l&eacute;e</a><p>
<li><a href="astrologie.html">L'astrologie et les crianches</a><p>
</ul>
</FONT><p>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


</BODY>
</HTML>
