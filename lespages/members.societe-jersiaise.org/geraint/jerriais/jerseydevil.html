<HTML>
<HEAD>
<TITLE>L&eacute; Dgi&acirc;bl'ye d&eacute; J&egrave;rri - The Jersey Devil</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Dgi&acirc;bl'ye d&eacute; J&egrave;rri</h2></font></center><p><br>
<br>
J'avons d&eacute;cid&eacute; d'raconter eune histouaithe d&eacute; Nouvieau J&egrave;rri - l'histouaithe du Dgi&acirc;bl'ye d&eacute; J&egrave;rri.<br>
<br>
Au jour d'aniet ch't &ecirc;tat Am&eacute;thitchain est qu&acirc;siment couv&egrave;rt d'villes et d'mannifactuthes. Mais y'a eune contr&eacute;e l&agrave;-bas tch'est acouo sauvage: dans l'Sud d'l'&ecirc;tat, y'a d'grandes for&ecirc;ts d'p&icirc;ns o&ugrave;'est qu'les &Icirc;ndgiens d'la contr&eacute;e avaient 't&eacute; &ecirc;pe&ucirc;th&eacute;s par eune manni&eacute;the d&eacute; dragon d'pis les touos vi&egrave;rs temps.<br>
<br>
Les colonnistes dataient l'appathition du Dgi&acirc;bl'ye d&eacute; J&egrave;rri &agrave; mille sept chents trente-ch&icirc;nq, quand eune c&egrave;rtaine Missis Leeds, duthant les douleurs d&eacute; donner na&icirc;ssance &agrave; san treizi&egrave;me &ecirc;fant, ma&ucirc;dit l&eacute; nouvieau n&eacute;. L'&ecirc;fant fut changi dans un t&egrave;rribl'ye monstre auve la fache d'un j'va, l's ailes d'eune ca&ucirc;que-souothis, eune coue fourtchie et des chabots. Chu Dgi&acirc;bl'ye s'envolit amont la cheunm'n&eacute;e et s'en fut d'meuther dans la for&ecirc;t. I' soulait tuer les vaques et les br&eacute;bis &egrave;s f&egrave;rmi&egrave;rs pouor san mangi.<br>
<br>
L&eacute; Dgi&acirc;bl'ye rencontrit d'la rouoyaut&eacute; au dgi&ecirc;x-neuvi&egrave;me si&egrave;cl'ye quand l'fr&eacute;the &agrave; Napol&eacute;on, Joseph Bonaparte, l'ancien Rouai d'Espangne, l&eacute; vit en allant &agrave; la chasse. Mais nou n'pouvait janmais happer l'Dgi&acirc;bl'ye pa'ce qu'les tchians r'fusaient d&eacute; si&eacute;the ses pas.<br>
<br>
Au mais d'Janvyi mille neu chents neuf y'e&ucirc;t eune s&eacute;maine quand l'Dgi&acirc;bl'ye d&eacute; J&egrave;rri fut veu par pus d'mille p&egrave;rsonnes tout l'trav&egrave;rs d'la contr&eacute;e. Nou dit &eacute;tout qu'l&eacute; Dgi&acirc;bl'ye appathut avant l'attaque sus Pearl Harbour - ch'fut un av&egrave;rti.<br>
<br>
D'pis chu temps-l&agrave;, y'a ieu des gens tchi dithent qu'il' ont veu l'Dgi&acirc;bl'ye et acouo pus tchi dithont qu'il' ont ou&iuml; la b&ecirc;te hue&ucirc;ler h&ocirc;rribli&eacute;ment dans les for&ecirc;ts, et y'a m&ecirc;me des jannes gens d'achteu tch'y vont ch&egrave;rchi chu monstre auve lus cam&eacute;ras et tchi mettent lus photos sus l'Ithangnie. Et l'&ecirc;tchipe d&eacute; hockey sus gliaiche a nom &#147;New Jersey Devils&#148;!<br>
<br>
L&eacute; Dgi&acirc;bl'ye d&eacute; J&egrave;rri, ch'est-i' un d&eacute;mon? Ou eune criatuthe &icirc;nconnue qu'la scienche n'a janmais d&ecirc;couv&egrave;rte jusqu'achteu? Ou p't-&ecirc;t' y'a eune fanmil'ye d&eacute; pt&eacute;rodactyls tchi sont acouo vivants, muchis dans les for&ecirc;ts d'p&icirc;ns en Nouvieau J&egrave;rri? <br>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="etatsunnis.html">Les Noms d's &Ecirc;tats d's &Ecirc;tats-Unnis d'Am&eacute;thique</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="newyorknewyork.html">Gr&ocirc;sse Pomme</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
