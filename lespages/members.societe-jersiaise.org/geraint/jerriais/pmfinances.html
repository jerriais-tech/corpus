<HTML>
<HEAD>
<TITLE>Les finances en embarras</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les finances en embarras</h2>
Et l's &ecirc;lections &agrave; v'n&icirc;n<br/></font></center><p>

<font size="-1"><i>&Agrave; Portinf&eacute;, Saint Ou.<br/>
Jeudi au s&eacute;.</i><br/></font>
<br/>
Moussieu l'Editeu,<br/>
<br/>
Y'a plusieurs choses int&eacute;r&ecirc;ssantes que j'voudrais mentionner &agrave; ces seit, et comme ou pouvez craithe la p&ucirc;s importante est la position financi&egrave;the d'nos <a href="etats.html">Etats</a>.<br/>
<br/>
J'avais pr&eacute;dit, p&ucirc;s d'une fais, que s'i' continuaient &agrave; d&eacute;penser les sous du publyic s&ucirc;s toutes sortes de projets tchi, &agrave; m'n id&eacute;e &eacute;taient non pas seulement riditchules mais m&ecirc;me dang&eacute;reux, le jour veindrait, et d'vant long, tch'i' s'trouv'thaient en embarras. A ch'teu' nou peut vaie que j'avais raison de n'pas joindre le nombre de t&ecirc;tes-cratchies tchi s'trouvaient parmi tant d'nos membres d's Etats. En un mot, Moussieu, et nou peut aussi bein l'admettre, nos Etats n'peuvent pas faithe &agrave; l&ucirc;s responsabilit&eacute;s et un individu tchi s'trouvthait dans la m&ecirc;me situation s'sait b&eacute;t&ocirc;t s&ucirc;s la route ayant yeu touos ses &ecirc;ffets vendus par le Sergent de Justice.<br/>
<br/>
&quot;Mais,&quot; s'fit la Merrienne, &quot;pourtchi un mins&eacute;thablye individu et non pas l's Etats, tchi sont responsablyes pour ch't' &ecirc;tat d'choses? Pourtchi que l'Sergent de Justice ne peut pas faithe arr&egrave;t s&ucirc;s yeux?&quot;<br/>
<br/>
&quot;Parsque ma vielle,&quot; j'li raiponnis, &quot;une communaut&eacute; comme la n&ocirc;tre ne peut pas &ecirc;tre d&ecirc;cliather banq'route, et le Comit&eacute; des Finances n'a qu'une chose &agrave; faithe, et ch'est de hauchi les taxes. Le pi&egrave;the en est qu'en <a href="dgernesy.html">Dgern&eacute;zi</a> i' n'y a pas de tchestchion d'chonna, car l&ucirc;s Etats n'ont pas 't&eacute; si inmb&eacute;ciles comme les n&oacute;tres. Ch'n'est pas souvent que j'approuve de Dgern&eacute;zi, comme tu sais, mais chutte fais i' nos ont apprint une bouonne le&ccedil;on&quot;.<br/>
<br/>
I' faut que j'vos diche, Moussieu, que la Merrienne n'a pas 't&eacute; trop bein d'pis dimanche au s&eacute;, quand l'vent 'tait si fort qu'ou n'pouvait pas dormi. &quot;I' nos est dit,&quot; ou s'faisait, &quot;que d'vant la fin y'&eacute;tha des t&ecirc;rriblyes temp&ecirc;tes, des tremblyements de t&ecirc;rre et d'autres affre&ucirc;ses calamit&eacute;s. Crais-tu Ph'lip que chutte niet est le qu'mench'ment?&quot;<br/>
<br/>
&quot;Chein que j'crais, vielle inmb&eacute;cile,&quot; j'li dis, &quot;ch'est que si tu continue, j'ithai couochi pour l'restant d'la niet dans l'&ecirc;tablye &egrave;s b&ecirc;tes. L&agrave;, au mains, j'&eacute;thai un mio de r'p&ocirc;s, et si, par chance, tu as raison, et qu'ch'est la fin du monde, j'm'en ithai confortablye.&quot; Apr&egrave;s chonna, Moussieu, j'n'entendis pas un mot.<br/>
<br/>
Le temps s'est comport&eacute; m&ucirc;s chais jour, Moussieu, et les br&eacute;colis ont bein miyeu mine, mais j'si d'la m&ecirc;me opinion d'un correspondant d'la &quot;Post&quot; que l'inspection tch'a 't&eacute; ordonn&eacute;e est une autre instance de l'habitude chais jours de certains comit&eacute;s d's Etats de s'm&ecirc;ler dans d's affaithes tchi n'les concerne pas.<br/>
<br/>
A ch'teu', Moussieu, pour les &ecirc;lections. Y'en a yunne en Ville pour la vacance cr&eacute;&eacute;e par l'&ecirc;lection pour S&eacute;nateur, quand l'Bill Perchard 'tait &ecirc;lu sans opposition, et y'a deux candidats s&ucirc;s les rangs. J'n'avons autchun int&eacute;th&ecirc;t, la Merrienne et m&eacute;, dans chein tchi s'p&acirc;sse en Ville, mais y'a &eacute;tout une &ecirc;lection contest&eacute;e dans la fameuse p&acirc;raisse de <a href="st_louothains.html">Saint Louothains</a>, et je n'savons pas trop bein tchi en craithe. Ichin i'faut vos dithe que j'avons grand r'gret d'entendre que l'bouonhomme John Baudains n'est pas trop raide chais jours. Il a toute notre sympathie, et j'esp&eacute;thons de le r'vaie m&ucirc;s d'vant long. Quant &agrave; l'&ecirc;lection pour Vingtnyi, j'laissons chonna &egrave;s &ecirc;lecteurs tchi dev'thaient saver tch&egrave;sque est l'miyeu candidat. Pour dithe vrai, je qu'menchons &agrave; perdre int&eacute;th&ecirc;t dans la politique, mais, avec chonna, j'si bein seux qu'a un an d'ichin, quand i'faudra quatre nouvieaux S&eacute;nateurs, j'&eacute;thons l'couothage de nos trouver &agrave; la Salle P&acirc;rouaissiale pour donner nos vouaix &egrave;s candidats tchi nos pliaisent le p&ucirc;s. &Agrave; <a href="la_trinnete.html">la Trin't&eacute;</a> je n'peux pas vais tch&egrave;squ'i' s'en va opposer l'Sieur Vautchi pour la djobbe de D&eacute;put&eacute;. S'il li veint, et j'n'en doute pas, i' faudra une &ecirc;lection pour le rempli&eacute;chi, et nou pou&ocirc;rrait vaie la p&acirc;raisse divis&eacute;e comme dans l'temps du Ph'lip Cabot, tch'aidgit &agrave; John Godiaux de battre le Colonel Nicolle, d'la Ville &agrave; l'Ev&ecirc;que, tchi l'consid&eacute;thait d'san bord. Le Ph'lip n'aimait pas l'Colonel, et la s&eacute;th&eacute;e d'vant l'&ecirc;lection i' fut faithe une p'tite tou&ocirc;n&eacute;e ichin et l&agrave; dans la p&acirc;raisse tchi valut une do&ucirc;zaine de vouaix au mains au John Godiaux et decidit l'&ecirc;lection. Ch'tait d'm&ecirc;me qu'un Conn&ecirc;tablye tchi 'tait populaithe (et Ph'lip Cabot en n'tait yun) pouvait gouv&egrave;rner l's &ecirc;lecteurs. Et p&acirc;slant d's &ecirc;lections &agrave; la Trin't&eacute;, j'me r'souveins ocquo d'la bord&eacute;e que l'Alfred M&ecirc;sservy d'vint Conn&ecirc;tablye par une p'tite m&acirc;jorit&eacute;: ses supporteurs ayant so&ucirc;l&eacute; un nombre d'&ecirc;lecteurs et l's aver gard&eacute;s dans un solyi pour les emp&ecirc;chi de s'trouver &agrave; la Salle Parou&acirc;issiale en temps pour voter. I' s'en p&acirc;ssait dans les bouons vi&egrave;rs temps!<br/>
<br/>
Une tchestchion tch'est bein lyien d'&ecirc;tre d&eacute;cid&eacute;e est la tchestchion de lou&ocirc;gements pour les pou&ocirc;res gens. Le projet d'en b&acirc;ti un nombre &agrave; Elys&eacute;e dans l'Mont d'la Trin't&eacute; a 't&eacute; abandonn&eacute; pour l&eacute; moment, apr&egrave;s aver 'tait approuv&eacute; par l's Etats, parsque l'Comit&eacute; des Finances n'peut pas, dans les pr&eacute;sentes cironstances, produithe les djais mille louis tchi faudrait. Quand veindra l'mais d'avri notre Chancellyi &eacute;tha sans doute tchiquechose &agrave; dithe l&agrave;-d's&ucirc;s, mais nous-est seux que p&ucirc;s d'yun des grands projets qu'nou-s-avait envisagi comme le tunnel souos l'<a href="fort_regent.html">Fort R&eacute;gent</a>, et la ville tchi 'tait pour &ecirc;tre b&acirc;tie s&ucirc;s l'haut, restethont au royaume des taupes. Le Comit&eacute; des Finances, &agrave; ch'teu, &eacute;tha &agrave; emprunter des sous et i n'les trouv'thont pas &agrave; chinq du chent, nou peut s'faithe seux d'chonna. I' n'peuvent pas esp&eacute;ther d'&ecirc;tre hors d'embarras pour tchiques ann&eacute;es, et, avec chonna, ils &eacute;thont &agrave; pratitchi de fortes &eacute;conomies. Mais le S&eacute;nateur John Le M&egrave;rquand dit tchi s'en va faller une demi&eacute;-douzaine de neuves &ecirc;coles, et s'i' les veur i' les f'tha b&acirc;ti, quand i' n'y &eacute;thait pas un sou dans l'c&ocirc;ffre-fort. Etout i' nos faut une autre prison, un autre probl&egrave;me pour le Comite des Finances.<br/>
<br/>
J'avais l'intention, Moussieu, de dithe deux mots au sujet d'la visite de l'ex-Archev&ecirc;que de Cantorb&eacute;ry, mais la Merrienne a object&eacute;, disant que Lord Fisher &eacute;thait fait m&ucirc;s d'aller en <a href="auregnais.html">Aur'gnyi</a> pour tachi d'mettre la paix l&agrave;.<br/>
<br/>
A b&eacute;t&ocirc;t pour une semaine.<br/>
<br/>
<i><a href="lebrocq.html">Ph'lip</a><br/>
</i><br/>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="sousvoc.html">L&eacute; vocabulaithe des sou en J&egrave;rriais</a><p>
<li><a href="pmdesastres.html">Les D&eacute;sastres</a><p>
<li><a href="cashbox.html">L&eacute; Caouain et la &#147;cash-box&#148;</a><p>
<li><a href="afffin.html">Affaithes d&eacute; Finance</a><p>

<li><a href="pmpensions.html">Merrienne on Pensions</a><p>
<li><a href="caudle5l.html">Les Chinq Louis</a><p>
<li><a href="taxe.html">La Taxe sus notr' Bi&eacute;the</a><p>
<li><a href="billes.html">Les billes et les pi&eacute;ches en J&egrave;rriais</a><p>
<li><a href="uro.html">Un &ucirc;ro &ecirc;pa&icirc;ngni est un &ucirc;ro g&acirc;ngni!</a><p>
<li><a href="pmbudget.html">Le Budget et l'fameux tunnel</a><p>
<li><a href="pmdeputebailli.html">Merrienne n'a pas d'aide</a><p>
<li><a href="cahouain_incometax.html">L'imp&ocirc;t sur le r'venu</a><p>
<li><a href="bananarepublic.html">Un bailliage &agrave; bananes?</a><p>
<li><a href="gdfbanqueroutes.html">Banqueroutes!</a><p>
<li><a href="banquedepargnes.html">Banque d'&Ecirc;pargnes</a><p>
</UL>
</FONT>
<br>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
