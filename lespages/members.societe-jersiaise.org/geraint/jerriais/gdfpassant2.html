<HTML>
<HEAD>
<TITLE>En passant...</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En passant...</h2></font></center><p>


<i><font size="-1">Le M&eacute;nage &egrave;s Feuvres,<br/>
St. Ou&euml;n.<br/>

L&eacute; 23 d'ju&icirc;n, 1973<p></font></i>

Moussieu l'R&eacute;dacteu,<p>
<img src="lily3.jpg" width="250" height="304" alt="Lillie Langtry" title="" align="right" />
Comme j'&egrave;rgardais la belle t&ecirc;te en marbre d&eacute; nouot' fanmeuse Lillie Langtry sus sa tombe dans l'ch&icirc;nmtchi&eacute;the d&eacute; l'&eacute;glyise d&eacute; <a href="st_sauveux.html">St. Sauveux</a> l'aut' jour, i' m'v&icirc;ns &agrave; l'id&eacute;e comment qu'oulle 'tait fanmeuse partout l'monde, pon seulement ich&icirc;n (o&ugrave;'est qu'ou fut n&eacute;e l'treize d'octobre, 1853) mais en Angli&eacute;t&egrave;rre et en Am&eacute;thique.<p>

J'allis vaie l'film &quot;The Life and Times of Judge Roy Bean&quot; &agrave; San Antonio, <a href="gdftexas.html">Texas</a>, viyant qu&eacute; j'savais bein qu&eacute; l'compliot 'tait entouorre l'admith&acirc;tion du Juge Bean pour Lillie Langtry ouaithe tch'i' n'eut janmais l'bonheu d'la vaie. J'viyais dans l's annonces dans la g&acirc;zette des preunmi&eacute; jours d&eacute; mai tch'i' fut montr&eacute; au &quot;Forum&quot; en J&egrave;rri &eacute;tout. Nou pouvait qu&acirc;si r'gretter, en viyant sa visite &agrave; Langtry, ville nomm&eacute;e pour lyi, quand l'pistolet du Juge l&icirc; fut pr&eacute;sent&eacute;, tch'il avait mouothi sans aver ieu l'plia&icirc;si d'la rencontrer.<p>

Eune anmie J&egrave;rriaise en Australie, Mdlle. Ethel Devenish, tchi d'meuthe &agrave; Melbourne, me raconte dans ieune d&eacute; ses lettres qu&eacute; san p'p&egrave;e, n&eacute; en 1856, li'avait dit dans san vivant qu&eacute; ses fr&eacute;thes, &agrave; Lillie, 'taient farceurs et qu'iun d'ieux, couv&egrave;rt auve un l&icirc;ncheu, fa&icirc;sait peux au monde au s&eacute;. Eune s&eacute;th&eacute;e il &ecirc;ffriti l'porteux d'lettres - tchi la&icirc;ssit couorre sa poutchie d'lettres dans la route et happit la pathe pour siez-li. Chutte fais-l&agrave;, la police s'en m&ecirc;lit et l'janne Le Breton, eut &agrave; s'comporter comme i' faut.<p>

La m'm&egrave;e &agrave; Mdlle. Devenish, n&eacute;e Annie Pallot, &agrave; <a href="grouville.html">Grouville</a>, 'tait &agrave; apprendre &agrave; cou&ocirc;tre siez Mdme. Henri, la couotuthi&eacute;the &egrave;s Le Breton. &Eacute;tant d'la m&egrave;me hauteu et corpothence d&eacute; Lillie, Mdlle. Pallot eut &agrave; s&eacute; t'n&icirc;n d'but dans sa robe d&eacute; mathiage, &agrave; Lillie, quandi qu'Madanme Henri 'tait &agrave; cou&ocirc;tre p&egrave;rles et paqu'n&ocirc;tes dessus. V'la tchi duthit trais heuthes d&eacute; temps et n'en pouvant pus, Mdlle. Pallot s'&ecirc;vannit. Mdme. Henri m&ecirc;nagit d'l'emp&egrave;chi d'tchaie, mais oulle 'tait pus g&egrave;n&eacute;e d'la robe qu&eacute; d&eacute; s'n apprentie. en f&icirc;n d'compte, i' patha&icirc;t qu'Lillie n'm&icirc;nt pon chutte robe-l&agrave; pour s&eacute; mathier, mais qu&eacute; ch'tait d'dans qu'ou s'habilyit pour &ecirc;t' pr&eacute;sent&eacute;e au pr&icirc;nce et &agrave; la Pr&icirc;nc&ecirc;sse d&eacute; Galles.<p>

Comme touos les vrais J&egrave;rriais, Lillie Langtry n'oubliyit janmais san p'tit pays d'na&icirc;ssance ni l'&eacute;glyise dans tchi qu'ou fut b&acirc;pt&icirc;sie, et ou fut mathi&eacute;e d'dans deux fais, la preunmi&eacute; fais l&eacute; neuf d&eacute; mar, 1874, &agrave; Edward Langtry, et la deuxi&egrave;me fais l'27 juilet, 1899, &agrave; Messire Hugo Gerald de Bathe tchi n'avait qu'28 ans. Et ch'tait dans l'ch&icirc;nm'tchi&eacute;the d&eacute; ch't &eacute;glyise-l&agrave; qu'ou fut ent&egrave;rr&eacute;e en f&eacute;vri, 1929.<p>

Dans eune aut' g&acirc;zette du mais d'mai - j'pense qu&eacute; ch'tait la cheinne du 26 - j'viyais qu'Madanme D&ucirc; Banc et l'Sieur Brezhnev ont tchiquechose en bouan rapport. Pensant qu'ou pou&ocirc;rrait p't &ecirc;t' faithe s&egrave;rvi sa conna&icirc;ssance d&eacute; chu moussieu-l&agrave; pour v'n&icirc;n en a&icirc;gue au Pr&eacute;sident Nixon tch'est en train d'faithe des bardg&icirc;ns auve li, j'm&eacute; m&icirc;ns &agrave; li&eacute;the l'articl'ye au sujet et j'fus surpr&icirc;ns qu'les rapports entre la danme et Moussieu Brezhnev 'tait eune affaithe feunm&acirc;tcheuse! Comme i' n'y a pon d'feunm&eacute;e sans feu, ch'est bein seux qu&eacute; l'Pr&eacute;sident Nixon n&eacute; veurt pon en alleunmer d&eacute; peux qu'la feunm&eacute;e enfeunm&acirc;tch&icirc;sse ses projets d'distchussion pour l&eacute; bein d'l'Am&eacute;thique! Mais p&acirc;lant d'tchitter &agrave; <a href="ptun.html">feunmer</a>, v'la tchi m'a tr&eacute;jous pathu dr&ocirc;le qu&eacute; d&eacute; l'faithe veurt dithe qu&eacute; v'la tch'engra&icirc;sse les cheins tchi tchittent. J'tchittis &agrave; feunmer y'a eune v&icirc;ngtaine d'ann&eacute;es et v'la tchi n'm'engra&icirc;ssait pon du tout!<p>

En p&acirc;lant d'feunm&acirc;tchi m'ram&eacute;mouaithe qu'en <a href="gdf_enrussie1.html">visite en Russie</a> j'viyais bein p'tit d'monde feunmer. Sachant qu'l&agrave; les n&eacute;cessit&eacute;s d'la vie n'cou&ocirc;tent pon fort pus qu'dans d'aut' pays, mais qu'chein tch'est consid&eacute;th&eacute; n'&ecirc;t' pon n&eacute;cessaithe cou&ocirc;te bein pus, et pensant qu'l&eacute; p'tun 'tait probabli&eacute;ment dans la cat&eacute;gorie du luxe, j&eacute; d'mandis &agrave; nouot' dgide si ch'tait l&agrave; la raison qu&eacute; nou viyait si p'tit d'feunmeurs. &quot;Nann&icirc;n,&quot; i' m'dit, &quot;ch'n'est pon l'prix du p'tun tch'en est la raison. La raison est qu'la feunm'thie n'est pon n&eacute;cessaithe!&quot;<p>

I' m'sembl'ye qu'les femmes feunment pus qu'les hommes &agrave; ch't heu. J'en ai souvent veu la preuve. Quand j'tais en c'm&icirc;n d'Fort Lauderdale en Floride l'mais p&acirc;ss&eacute; dans eune l&icirc;nmousinne pour aller aborder l'avion &agrave; Miami pour l&eacute; Texas, j'tions quatre hommes et ch&icirc;n femmes dans la l&icirc;nmousinne. J'avais ieune des femmes &agrave; c&ocirc;t&eacute; d'm&eacute; et y'en avait deux dans l'banc en d'vant d'm&eacute;. I' feunm&icirc;drent des cigarettes toutes les trais tout l'long du c'm&icirc;n. J'fus bein enfeuntchi! Et les docteurs Am&eacute;thitchains d&icirc;sent qu&eacute; ch'est aussi malsain d'heunmer la feunm&eacute;e d'cigarettes comme d'en feunmer s&eacute;-m&egrave;me. Chose &egrave;rm&egrave;rquabl'ye est tch'i' n'y avait pon un seul feunmeux parmi les quatre hommes. Heutheusement pour m&eacute; tchi fait hardi d'longs viages par avion, qu&acirc;si touos les grands avions transatlantiques ont eune section r&ecirc;s&egrave;rv&eacute;e pour les cheins tchi n'feunment pon.<p>

<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="langtry.html">Lillie Langtry - "The Jersey Lily"</A><p>
<li><a href="gdflily.html">Jersey Lily</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfjerseylily.html">'Jersey Lily'</a><p>
<li><a href="gdfchoses.html">Choses et autres</a><p>
<li><a href="gdfchoses6.html">Choses et autres</a><p>
<li><a href="gdfchoses8.html">Choses et autres</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

