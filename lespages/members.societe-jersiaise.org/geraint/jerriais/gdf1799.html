<HTML>
<HEAD>
<TITLE>Les Russes en J&egrave;rri</TITLE>
<META  name="keywords" content="JÃ¨rriais, Russians, Russia, military history, militaire, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Russes en J&egrave;rri</h2></font></center>

<P>&quot;P'p&eacute;e,&quot; Frankie m'dit l'aut' s&eacute;: &quot;Un mousse m'a dit &agrave; l'&ecirc;cole aniet qu'san p'p&eacute;e l'y'a dit qu&eacute; l's'arm&eacute;es Russes avaient otchup&eacute; J&egrave;rri, - mais qu'y'a longtemps. Est-che vrai?&quot;</P>

<P>&quot;Eh bein, man gar&ccedil;on,&quot; j'li dis: &quot;Ch'est vrai qu'&agrave; un moment donn&eacute;, i'y'avait un tas d'soudards Russes en J&egrave;rri, mais ch'n'tait pas eune arm&eacute;e d'otchupation, Ma&icirc;t' <a href="lemaistre.html">Fra&icirc;nque Le Maistre</a> tchi s'&egrave;rconnait hardi dans l'histouaithe de J&egrave;rri, tait &agrave; m'en p&acirc;ler un Jeudi au s&eacute; quand j'tions assis aupr&egrave;s du feu dans sa tchu&icirc;sinne quandis qu'sa bouannefemme tait &agrave; nouos faithe eune tasse de caf&eacute;.&quot;</P>

<P>&quot;I' pathait qu'y'avait eune arm&eacute; Anglo-Russe en Hollande en dgiex-sept chent nonante-neuf, et que l'gouv&egrave;rn&eacute;ment Angliais s'd&eacute;cidit d'les faithe &egrave;rv&eacute;n&icirc;n passer l'hiver en Angli&eacute;t&egrave;rre. Mais quand les grosses-t&ecirc;tes du gouv&egrave;rn&eacute;ment v&icirc;ntent &agrave; y r'fli&eacute;chi, i' trouv&icirc;tent tchique louai qui n'lus permettait pas d'garder des soudards d'aut' pays en Angli&eacute;t&egrave;rre, et i' fallut trouver tchique pliaiche pour les louogi.&quot;</P>

<P>&quot;Comme l's'Angliais pensent tr&eacute;jous &agrave; J&egrave;rri comme eune bouanne pliaiche &agrave; d'meuther, i' pens&icirc;tent tout d'suite que ch'es'sait justement la pliaiche pour y met' les Russes &agrave; passer l'hiver, et comme i' n'y'&eacute;thait p't'&ecirc;t' pas assez d'run pour les met' tous en J&egrave;rri, i' fut d&eacute;cid&eacute; d'en env'yer en Dg&egrave;rn&eacute;si &eacute;tou.&quot;</P>

<P>&quot;Mais iou qu'i' les m&icirc;ntent &agrave; d'meuther, touos ches soudards-l&agrave;, p'p&eacute;e?&quot; Frankie m&eacute; d'mandit. &quot;Eh bein, man fis, i' faut penser que ch'n'tait pas aisi d'trouver assez d'maisons dans not' p&eacute;tit J&egrave;rri d'eune minnute &agrave; l'autre,&quot; j'l&icirc; dis: &quot;Il' en m&icirc;ntent dans l'Fort d&eacute; St. Aubin, dans l'<a href="orgueil.html">ch&acirc;t&eacute; d'Mont Ordgi</a> &agrave; Gouor&eacute;, dans l'<a href="elizabeth_castle.html">ch&acirc;t&eacute; Lisab&eacute;</a>, l'Probyt&eacute;the de <a href="st_brelade.html">St. Brelade</a> et l'Manyi d'<a href="st_ouen.html">St. Ou</a>. Mais n'y'avait pas acouo assez d'run pour tous, et i' f&ucirc;tent oblyigis d'b&acirc;ti. I' pathait que ch'tait dans chu temps-l&agrave; qu'les b&egrave;rraicks d'la Gr&egrave;ve-de-L&eacute; f&ucirc;tent b&acirc;ties, et que ch'tait pour y met' des Russes. En attendant qu'y'ieusse assez d'run, les soudards rest&icirc;tent &agrave; bord des navithes.&quot;</P>

<P>&quot;Iou qu'&eacute;taient les navithes, p'p&eacute;e?&quot; Frankie m&eacute; d'mandit. &quot;J'pense bein tch'i' taient dans la cauchie, eu en rade,&quot; j'l&icirc; r&ecirc;ponnis: &quot;J'crai qu'y'avait dans les v&icirc;ngt mille Russes ich&icirc;n entre dgiex-sept chent nonante-six et dgiex-huit chent deux, bieau qu'y'a ieu d'diff&eacute;thents opinions quant au nombre. Certains &ecirc;crivains nouos disent qu'y'en avait siex mille, d'aut' nouos disent huit mille, - mais les R&ocirc;les de R&eacute;giment de chu temps-l&agrave;, de tchi Mess Le Maistre en a eune copie, donnent le neunm&eacute;tho comme &eacute;tant v&icirc;ngt mille. Dans autchun cas, ch'est seux qu'y'en avait eune racachie.&quot;</P>

<P>&quot;Quand tu verras t'n'am&icirc;n &agrave; l'&ecirc;cole demain, tu pouorras l&icirc; dithe de dithe &agrave; san p'p&eacute;e que J&egrave;rri n'a janmais t&eacute; otchup&eacute; par les Russes. I' taient seulement louogis ich&icirc;n en attendant d'&ecirc;t' r'env'y&eacute;s siez ieux.&quot;</P>

<P>&quot;I' pathait &eacute;tout, qu'y'avait des Cosaques parmi les r&eacute;giments Russes. Les Cosaques sont des soudards-&agrave;-j'va tchi sont &egrave;rnomm&eacute;s partout dans l'monde, et il' ont des sup&egrave;rbes j'vaux. Quand i' lus la&icirc;ss&icirc;tent en J&egrave;rri, d'ches j'vaux-l&agrave;, et j'ai ou&iuml; dithe que le j'va J&egrave;rriais, - (i' n'y'en a pas acheteu, touos les j'vaux en J&egrave;rri sont v'nus d'France ou d'Angli&eacute;t&egrave;rre) - en n'tait d'scendu. J'n'crai pas qu'bein des pi&eacute;ches en J&egrave;rri aujourd'aniet ont ou&iuml; ch'l&agrave;!&quot;</P>

<P><i><a href="lefeuvre.html">George d'la Forge</a></i></P>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="dgerre.html">La dg&egrave;rre</a><p>
<li><a href="gdfrusse.html">L&eacute; r&eacute;giment appel&eacute; 'Les Russes'!</a><p>
<li><a href="gdfrusses1974.html">Les Russes en J&egrave;rri</a><p>
<li><a href="gdfrusses1967.html">Les soudards Russes en J&egrave;rri</a><p>
<li><a href="russie.html">La Russie</a><p>
<li><a href="hldruss.html">Harold Le Druillenec en Russie</a><p>
<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><A HREF="gdf_enrussie3.html">George d'la Forge en Russie 3</A><p>
<li><A HREF="gdf_enrussie4.html">George d'la Forge en Russie 4</A><p>
<li><A HREF="gdf_enrussie5.html">George d'la Forge en Russie 5</A><p>
<li><a href="gdfruss.html">George d'la Forge p&acirc;le d'la Russie</a><p>
<li><a href="russflm.html">Un viage en Russie</a><p>
<li><a href="painflags.html">Miss Lon&ocirc;re shall sell flags</a><p>
<li><a href="cyrillique.html">Cyrillique</a><p>
<li><a href="insonmnie.html">M&eacute;n &icirc;nsonmnie. Honm&eacute;the. N&eacute; v'lo l&eacute; raide cannevas</a><p>
<li><a href="yevtushenko.html">Ma douoche veindra</a><p>
<li><a href="mayakovsky.html">Ch&acirc;tchun &agrave; san go&ucirc;t</a><p>
<li><a href="girafe.html">Girafe</a><p>
<li><a href="elephant3.html">L&eacute; P'tit &Ecirc;l&eacute;phant</a><p>
<li><a href="perrot.html">L&eacute; P&egrave;rrot</a><p>
<li><a href="sonnetng.html">Sonnet</a><p>
<li><a href="rhinocerosng.html">Rhinoc&eacute;ros</a><p>
<li><a href="gdfrhino.html">Les d'vis du Bouan'homme George</a><p>
<li><a href="sinbadng.html">L'Aigl'ye &agrave; S&icirc;nbad</a><p>
<li><a href="brulionng.html">La Bru au Lion</a><p>
<li><a href="kangaroung.html">Kangarou</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
