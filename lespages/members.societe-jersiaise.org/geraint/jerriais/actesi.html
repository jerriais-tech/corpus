<HTML>
<HEAD>
<TITLE>Actes des Ap&ocirc;tres, chapitre 1</TITLE>
<META  name="keywords" content="Jerriais, bible, acts of the apostles, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Actes des Ap&ocirc;tres, Chapitre 1</h2></font></center>

<center><font color="#215e21"><h3>V&egrave;rsets i-xi </h3></font></center>
<a href="verrinnescascension.jpg"><img src="verrinnescascension.jpg" width="150" alt="Et quand i' lus avait dit chenna et souos lus i&egrave;rs, i' montit et dispathut dans eune nu&eacute;e" title="" border="0" align="right" /></a>
</B></I><P>J'&ecirc;crivis pouor t&eacute;, Th&eacute;ophile, man preunmi&eacute; livre entouor chein qu'J&eacute;s&ucirc; fit et ens&icirc;ngnit d&egrave;s l&eacute; c'menchement</P>
<P>jusqu'au jour quand i' montit &egrave;s cieux, ayant donn&eacute; d's ordres par l&eacute; Saint Esprit &egrave;s ap&ocirc;tres tch'il avait choua&icirc;sis.</P>
<P>I' lus appathut apr&egrave;s sa P&acirc;ssion, vivant et auve toutes les preuves possibl'yes, s'mouontrant &agrave; ieux duthant quarante jours et p&acirc;lant d&eacute; tchi entouor l&eacute; rouoyaume d&eacute; Dgieu:</P>
<P>Quand i' s'trouvait auve ieux, i' lus dit d&eacute; n'pon tchitter J&eacute;rusalem mais d'attendre chein qu'l&eacute; P&eacute;the avait prom&icirc;ns, chein, i' dit, qu'i' lus avait annonchi.</P>
<P>Pa'ce qu&eacute; Jean bapt&icirc;sait auve dg'ieau, mais ous s'sez bapt&icirc;sis du Saint Esprit dans les jours tchi veinnent.</P>
<P>Quand les ap&ocirc;tres s'rencontraient, i' li d'mand&icirc;tent: Seigneur, est-che bein ach'teu qu'tu r'&ecirc;tabli&eacute;thas l&eacute; rouoyaume d'Isra&euml;l?</P>
<P>I' lus r&ecirc;ponnit: Ch'n'est rein d'vos affaithes d&eacute; conna&icirc;tre les heuthes ou les nua&icirc;sons r&eacute;s&egrave;rv&eacute;es &agrave; l'autorit&eacute; du P&eacute;the.</P>
<P>Mais ous &egrave;rch&eacute;v'thez eune pi&ecirc;ssance. L&eacute; Saint Esprit veindra siez vous, et ous s'sez mes t&ecirc;moins &agrave; J&eacute;rusalem, dans toute la Jud&eacute;e, dans la Samathie et jusqu'&egrave;s buts d'la t&egrave;rre.</P>
<P>Et quand i' lus avait dit chenna et souos lus i&egrave;rs, i' montit et dispathut dans eune nu&eacute;e.</P>
<P>Et coumme i' r'gardaient l&eacute; ciel o&ugrave;'est qu'il allait, n&eacute; v'l&agrave; deux hoummes habilyis en blianc tchi appath&ucirc;tent &agrave; c&ocirc;t&eacute; dg'ieux.</P>
<P>I' d&icirc;tent: Hoummes d&eacute; Galil&eacute;e! Pouortchi qu'ous r'gardez l&eacute; ciel? Chu J&eacute;s&ucirc; tchi est mont&eacute; dans l'ciel, r'veindra d'la m&ecirc;me manni&eacute;the qu'ous l'avez veu aller au ciel.</P>
<P>&nbsp;</P>
<center><font color="#215e21"><h3>V&egrave;rsets 6-11</h3></font></center>


Quand i' lus f&ucirc;drent rassembli&eacute;s don, i' l&icirc; d'mand&icirc;drent, &quot;Seigneu, ch'est-i' achteu qu'tu'es pouor &egrave;rpouoilli l'rouoyaume &agrave; Isra&euml;l?&quot;<p>

I' r&ecirc;ponnit, &quot;Ch'n'est pon &agrave; vous d'saver l's heuthes et les t&egrave;rmes qu'l&eacute; P&eacute;the a t&egrave;rmi&eacute; atout s'n autorit&eacute;. Mais ou r'ch&eacute;vthez du pouv&eacute; quand l'Saint Esprit &eacute;tha d'val&eacute; sus vous, et ou s'sez mes t&ecirc;mouains &agrave; J&eacute;thusalem, dans toute la Jud&eacute;e et la Sanmathie, et jusqu'&egrave;s buts d'la t&egrave;rre.&quot;<p>

Un co qu'il avait dit chennech&icirc;n, coumme i' l'dgettaient, i' fut ramont&eacute; &agrave; p&egrave;rte d'lus veue dans eune bli&acirc;se. Coumme i' s'n allait et i' r'gardaient acouo l'ciel, d'un embron n&eacute; v'l&agrave; tchi g&eacute;th&icirc;drent deux hoummes habilyis en blianches robes aupi dg'ieux. Ches'-ch&icirc;n d&icirc;drent, &quot;Hoummes d&eacute; Galil&eacute;e, pouortchi qu'ous &ecirc;tes m&acirc;t&eacute;s d'm&ecirc;me &agrave; r'garder l'ciel? Chu J&eacute;s&ucirc;, tch'a 't&eacute; ramont&eacute; liain d'vous au ciel, &egrave;rveindra d'm&ecirc;me qu'ou l'avez veu monter au ciel.&quot;<p>
<P>&nbsp;</P>


<center><font color="#215e21"><h3>V&egrave;rsets 6-11</h3></font></center>
<a href="verrinneshascension.jpg"><img src="verrinneshascension.jpg" width="150" alt="i' fut amont&eacute; et un nouage l&eacute; halit d'l'avant &agrave; lus i&egrave;rs" title="" border="0" align="right" /></a>
Quand i' lus rassembly&icirc;drent don, i' l&icirc; d'mand&icirc;drent: &quot;Seigneu, ch'est-i' achteu l'heuthe qu&eacute; tu r&ecirc;tabli&eacute;thas l'rouoyaume d'Isra&euml;l?&quot;<br/>
<br/>
I' r&ecirc;ponnit: &quot;Ch'n'est pon &agrave; vous d'saver coumme tchi qu'l&eacute; P&eacute;the a t&egrave;rmi&eacute; tout s'lon san gr&eacute;. Mais ou r'ch&eacute;vthez du pouver quand l'Esprit Saint d'val'la sus vous et ous en s'sez mes t&ecirc;mouains &agrave; J&eacute;thusalem, partoute la Jud&eacute;e et la Sanmathie, et jusqu'&egrave;s buts d'la t&egrave;rre.&quot;<br/>
<br/>
Un co qu'il avait dit chennech&icirc;n, coumme i' dgettaient, i' fut amont&eacute; et un nouage l&eacute; halit d'l'avant &agrave; lus i&egrave;rs. Coumme il amontait et qu'i' dgettaient l&agrave;, v'l&agrave; tchi geuth&icirc;drent deux hoummes en blianches robes tchi v&icirc;ndrent lus m&acirc;ter acant&eacute; ieux. I' d&icirc;drent: &quot;Hoummes d&eacute; Galil&eacute;e, pouortchi qu'ou restez d'm&ecirc;me m&acirc;t&eacute;s &agrave; dgetter l'ciel? Chu J&eacute;s&ucirc; tch'a 't&eacute; ramont&eacute; d'parmi vous &egrave;s cieux, r'veindra d'm&ecirc;me qu'ou l'avez veu ramonter &egrave;s cieux.&quot;<br/>

<P>&nbsp;</P>

<center><font color="#215e21"><h3>V&egrave;rsets 9-11</h3></font></center>

Un co qu'i' dit ches patholes, i' fut sou&ocirc;l'v&eacute; amont, l'avant &agrave; lus i&egrave;rs, dans un nouage tchi l'muchit &agrave; lus veue. <p>

Et coumme i' 'taient m&acirc;t&eacute;s l&agrave; coumme des &ecirc;tendp&egrave;rques &agrave; dgetter l'ciel coumme il amontait, v'l&agrave; tchi dg&eacute;th&icirc;drent deux hoummes habilyis en blianc tchi lus m&acirc;t&icirc;drent au ras dg'ieux et lus d&icirc;drent, &quot;Pouortchi qu'ou dg&ecirc;pez d'm&ecirc;me &agrave; dgetter l'ciel? Chu J&eacute;s&ucirc;-ch&icirc;n tch'a 't&eacute; c&acirc;rr&eacute; d'vous et r'chu au ciel &egrave;rveindra &agrave; vous d'm&ecirc;me qu'ou l'avez veu amonter.&quot;<p>

<P>&nbsp;</P>

<a href="verrinnesoascension.jpg"><img src="verrinnesoascension.jpg" width="150" alt="i' fut sou&ocirc;l'v&eacute; amont, l'avant &agrave; lus i&egrave;rs, dans un nouage tchi l'muchit &agrave; lus veue" title="" border="0" align="right" /></a>
<center><font color="#215e21"><h3>V&egrave;rsets 12-26</h3></font></center>

&Eacute;pis i' lus rattith&icirc;drent &agrave; J&eacute;thusalem du Mont &egrave;s Olivi&egrave;rs tch'est aupi d'J&eacute;thusalem, c&acirc;rr&eacute; d'un viage d'un jour d'Sabbat. Quand i ' f&ucirc;drent entr&eacute;s dans la ville, i' lus en f&ucirc;drent &agrave; l'appart&eacute;ment &agrave; haut o&ugrave;'est qu'i' louogeaient, Pi&egrave;rre et Jean et Dg&eacute;m&icirc;n et Andr&eacute;, Ph'lippe et Thonmas, Bart&eacute;l&eacute;m&icirc;n et Matchi, Dg&eacute;m&icirc;n fis Alph&eacute;e et Simon l'Entch&eacute;thinn&eacute; et Jud&acirc; fis Dg&eacute;m&icirc;n. Touos ches'-ch&icirc;n 'taient tr&eacute;jous d'hait d'la priethie, et auve ieux c&egrave;rtaines femmes, et chenna auve Mathie m&eacute;the J&eacute;s&ucirc;, et ses fr&eacute;thes &eacute;tout.<p>

Ches jours-l&agrave; Pi&egrave;rre s'm&acirc;tit parmi les fr&eacute;thes (tout cartchul&eacute;s, l'fliotchet d'monde 'taient dans les chent v&icirc;ngt p&egrave;rsonnes) et dit: &quot;Mes fr&eacute;thes, la pathole d&eacute; Dgieu 'tait pouor aver san r'&ecirc;ffet, qu'l&eacute; Saint Esprit avait dit d'vant, par la bouoche d&eacute; D&acirc;vi, entouor Jud&acirc;, tchi 'tait l'dgide des cheins tchi gaff&icirc;drent J&eacute;s&ucirc;; ch'est en tchi i' 'tait d'not' dga&icirc;ngue, et ch&acirc;rait dans not' travas (Assa ch't houmme-ch&icirc;n, auve chein qu'i' g&acirc;ngnit pouor sa ma&ucirc;va&icirc;tchi, acatit un clios et drotchit &agrave; pliate mague et d'un co fut &ecirc;bieilli, et touos les cheins d'J&eacute;thusalem en ou&iuml;drent p&acirc;ler et ainch&icirc;n l'clios avait nom dans lus langue Akel-dama, ch'est &agrave; dithe l&eacute; clios au sang.) Car dans l'livre des Sieaumes ch'est &ecirc;crit: Qu'sa ma&icirc;son sait d's&egrave;rt&eacute;e, et qu'fis d'&acirc;me n'y d'meuthe; et: Qu'sa pliaiche sait pr&icirc;nse par un aut'. N&eacute; v'l&agrave; pouortchi, d'entr&eacute; l's hoummes tch'ont 't&eacute; acant&eacute; nous tout l'temps quandi qu'l&eacute; Seigneu J&eacute;s&ucirc; allait et v'nait parmi nous, &agrave; c'menchi d'la b&acirc;pt&icirc;s'sie d'Jean entr&eacute;ch&icirc;n qu'i' ramont&icirc;sse d'entr&eacute; nous, y'&eacute;tha iun tch'&eacute;tha &agrave; t&ecirc;mouongni acant&eacute; nous coumme tchi qu'i' fut sou&ocirc;l'v&eacute; des morts.&quot;<p>




<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="actes_biblye.html">L's Actes des Ap&ocirc;tres</a><p>
<li><a href="actes2_biblye.html">L's Actes des Ap&ocirc;tres: 2</a><p>
<li><a href="actes2b.html">Actes, Chapitre 2, v&egrave;rsets 1-14</a><p>
<li><a href="actes2a.html">Actes, Chapitre 2, v&egrave;rsets 36-42</a><p>
<li><a href="actesiii.html">Actes 3, vv12-19</a><p>
<li><a href="actesiv.html">L's Actes des Ap&ocirc;tres, Chap&icirc;tre 4, v&egrave;rsets 32-35</a><p>
<li><a href="actes5_biblye.html">L's Actes des Ap&ocirc;tres: 5</a><p>
<li><a href="actes9.html">L's Actes des Ap&ocirc;tres, chapitre 9, v&egrave;rsets 1-20</a><p>
<li><a href="actesix.html">L's Actes des Ap&ocirc;tres, chapitre neuf, v&egrave;rsets v&icirc;ngt-six &agrave; trente</a><p>
<li><a href="actesixa.html">L's Actes des Ap&ocirc;tres, Chapitre neuf, v&egrave;rsets v&icirc;ngt-six &agrave; trente'tch'ieune</a><p>
<li><a href="actesixb.html">L's Actes des Ap&ocirc;t's, Chapitre 9, v&egrave;rsets 36 &agrave; 43</a><p>
<li><a href="actes10_biblye.html">L's Actes des Ap&ocirc;tres: 10</a><p>

<li><a href="actes15_biblye.html">L's Actes des Ap&ocirc;tres: Chapitre 15</a><p>
<li><a href="actes16_biblye.html">L's Actes des Ap&ocirc;tres: 16</a><p>
<li><a href="actes20_biblye.html">L's Actes des Ap&ocirc;tres: 20</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
