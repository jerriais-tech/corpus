<HTML>
<HEAD>
<TITLE>L&eacute; lard</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; lard</h2></font></center><p>

<img src="beteasaie.jpg" width="332" height="300" alt="" title="" align="right" />
Moussieu l'Editeu -,<br/>
<br/>
&quot;La Post a hardi &agrave; dithe au sujet des couochons chais jours,&quot; s'fit la Merrienne, en m&eacute;ttant bas la g&acirc;zette. &quot;Tch&egrave;sque chonna veur dithe, Ph'lip?&quot;<br/>
 <br/>
&quot;Chonna veur dithe ma vieille&quot; j'l'y dit, &quot;qu'au moment les membres du Comit&eacute; des C'modit&eacute;s Essentielles s&eacute; grattent la t&ecirc;te et voudraient vais la Post au fond d'la m&eacute;. Chutte collonne-l&agrave; dans l'papi as&ecirc;s&eacute; s'en va l&ucirc;s donn&eacute; ma dans l'corps, et j'doute hardi que l'D&eacute;put&eacute; Cyril le M&egrave;rquand d'mande &agrave; la Providence quand y va s'couochi prosp&eacute;thit&eacute; &agrave; la Post. Che s'sait d'mand&eacute; trop d'un homme.&quot;<br/>
<br/>
&quot;Mais,&quot; ou s'fit, &quot;v'l&agrave; tchi n'explique rain. J'ai yiu l'articlye mais, m&ecirc;me ach'teu je n'comprends pas pourtchi qu'la g&acirc;zette bliaume le D&eacute;put&eacute;. Si y'avait sept chents carcasses &egrave;s abattoirs, et autchune vente ichin, le Comit&eacute; taient bein forchis d's'en d&ecirc;faithe. Apr&egrave;s tout y l's'avaient accat&eacute;s chais couochons.&quot;<br/>
<br/>
&quot;V&egrave;the,&quot; j'l'y dit, &quot;et avec nos sous, Merrienne, et d'pis qu'ch'est nous, ch'est-&agrave;-dithe le publyic tch'ont p&eacute;yi, j'avons l'drouait absol&ucirc;ment d'sav&eacute; si l'Comit&eacute; en vendant touos chais lards, ont fait un profit, ou ont p&egrave;rdu s&ucirc;s la transaction. Et, jusque ach'teu, le Pr&eacute;sident n'a pas donn&eacute; la raiponse &agrave; chutte tch&eacute;stchon-l&agrave;. Par cons&eacute;quence la Post insiste tch'y donne les details, et y faut la f&eacute;licit&eacute;. Le Sieur Le M&egrave;rquand, apr&egrave;s tout, et bein loin d'&ecirc;tre un imb&eacute;cile et y dait sav&eacute; qu&eacute; l'publyic n'est pas satisfait.&quot;<br/>
<br/>
&quot;Mais, &agrave; qu'menchi,&quot; ou s'fit, &quot;pourtchi touos chais lards &eacute;s abattoirs. Aut' fais, quand nou voulait tu&eacute;, nous envoyait pour le Ph'lip Du Feu, d'<a href="st_pierre.html">Saint-Pi&ecirc;rre</a>, et il arrivait dans san haut qu&ecirc;rre et vos faisait la djob dans p'tit d'temps. Nou l'y pr&ecirc;tait un trais &agrave; lav&eacute;, et nous empliait une toube avec de l'iau caude, et ch'tait assez. Y vos s&acirc;brait l'ketto, et le d'bit&eacute; d'vant s'n'all&eacute;. Pourtchi qu'nou n'peut pas s'prendre d'm&ecirc;me au jour d'agniet? Et pourtchi chais chentaines de couochons?&quot;<br/>
<br/>
&quot;En raiponse &agrave; la preumi&eacute; tch&eacute;stchon, Merrienne,&quot; j'l'y dit, &quot;les temps sont changis et ach'teu nou n'fait pas comme nou veur, mais comme nous est ordonn&eacute; d'faithe. Si par chance j'me mettais dans la t&ecirc;te d'av&eacute; un couochon tu&eacute; ichin, j'en ethais pour p't'&ecirc;tre chent louis d'amende ou trais mais en bouaite. Ch'est l&agrave; yun des signes du progr&egrave;s qu'j'avons fait d'pis les bouons viers temps, quand l'f&egrave;rmyi, m&ecirc;me s'y n'avait pas grand sous, avait au mains sa lib&egrave;rt&eacute;. Hourra pour le progr&egrave;s!&quot;<br/>
<br/>
&quot;Du progr&egrave;s - ma vieille chav&eacute;tte,&quot; ou s'fit. &quot;Mais y'a une autre chose, Ph'lip. Nou m'dit qu'y'a des gens tch'avaient accat&eacute; des couochons d'une race sp&eacute;ciale &agrave; haut prix, pour les r'vendre en Angli&eacute;t&ecirc;rre, mais qu'ach'teu l'Angli&eacute;t&ecirc;rre ne les veur pas. En as-tu ou&iuml; p&acirc;sl&eacute;?&quot;<br/>
<br/>
&quot;Oh, grand doux, oui,&quot; j'l'y dit, &quot;et l'autre jour j'vit tchiquechose que j'n'avais ocquo veu dans l'couothant d'ma vie. J'avais oubli&eacute; &agrave; te l'dithe. Dans un clios, pas bein lien d'ichin, y'avait des couochons &agrave; la t&ecirc;rr&eacute;e, comme des <a href="jerseycow.html">vaques</a>. Jamais j'n'&eacute;thais creu chonna si je l'avais pas veu m&eacute;-m&ecirc;me.&quot;<br/>
<br/>
La Merrienne me r'gardit. &quot;Ecoute, Ph'lip,&quot; ou dit, &quot;je crais qu't'es &agrave; m'cont&eacute; des sorn&eacute;ttes.&quot;<br/>
<br/>
&quot;Nouff&eacute;, ma fille,&quot; j'l'y dit, &quot;ch'est la puthe v&eacute;thit&eacute;. La mins&egrave;the pour chais gens-l&agrave;, tch'avaient sp&eacute;tchul&eacute;, et tch'y contaient faithe une fortune ch'est qu'les p'tits k&eacute;ttos, au lieu d'val&eacute; jusqu'&agrave; sou&euml;sante ou s&eacute;ptante louis la pi&egrave;che, n'valent p&acirc;s p&ucirc;s qu'les k&eacute;ttos ordinaithes. Y'en a d&ecirc;j&agrave; bein trop, et l'nombre crait touos les jours. Tch&egrave;sque en s'sa la fin personne ne sait. Nous a tr&eacute;jous ou&iuml; que ou&egrave;sque n'y'a pas d'risque n'y'a pas d'pliaisi, mais y m'semblye que chu coup, comme les affaithes ont tou&ocirc;n&eacute;, n'y'a pas grand pliaisi au risque que chais gens-l&agrave; ont print.&quot;<br/>
<br/>
&quot;N'y'a qu'une chose que j'vais cli&eacute;thement dans tout chonnechin,&quot; ou dit. &quot;Ch'est d'gard&eacute; p&ucirc;s d'poules et d'les mettre dans nos cottes &agrave; couochons.&quot;<br/>
<br/>
<i><a href="lebrocq.html">Ph'lip</a></i><br/>
<i>17/7/1954 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="viandvoc.html">La viande en J&egrave;rriais</a><p>
<li><a href="pmpork.html">Ph'lip tries to get some pork</a><p>
<li><a href="pmbiethe.html">La bi&eacute;the, la viande et un S&eacute;nateur</a><p>
<li><a href="sausiche.html">Sausiche ou B&acirc;ton d'Justice?</a><p>
<li><a href="sauciches.html">Les Sa&ucirc;ciches</a><p>

<li><a href="gdfcouochons.html">Les D'vis du Bouan'homme George</a><p>
<li><a href="pmcouochons.html">Comment vendre nos couochons?</a><p>
<li><a href="porcine.html">N&eacute;crologie Porcine</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="jcraiquoui.html">J'crai qu'oui</a><p>
<li><a href="quetots.html">Les P'tits Qu&eacute;tots</a><p>
<li><a href="histamus.html">Eune p'tite histouaithe amusante</a><p>
<li><a href="renfrouangniy.html">Le Renfrouangniy</a><p>
<li><a href="couochonnnie.html">La couochonn'nie</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

