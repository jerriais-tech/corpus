<HTML>
<HEAD>
<TITLE>Lettre Jerriaise Dinmanche le 21 de Novembre 1999</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Dinmanche le 21 de Novembre 1999</h2></font></center><p>


<br/>
<br/>
Dinmanche le 21 de Novembre et ch'&eacute;st auve plaisi que Clifford Laisney vos presente la Lettre Jerrsiaise.<br/>
<br/>
Comme tchi qu'el peuplye d'Jerri peut etre ermerciant tchi i'a tant d'gens pr&ecirc;ts a rendre service a lus ile. Oui, 19 candidats pour remplyi 6 positions comme Senateurs, des Etats, et achteu Dgieu sait combien d'candidats auve l'ambition d'representer lus paraisse comme Deput&eacute;.<br/>
<br/>
I'a trejous ieu int&ecirc;th&eacute;t, sustout dans les paraisses de compagne quand v'nait les temps d'&eacute;lections de chouaisi un candidat (normallement un homme), pour adji comme deput&eacute;. Dans l'temps pass&eacute; quand l'Agricultuthe 'tait erconnue comme le principa m&ocirc;yen d'&eacute;rvenu, ch'tait la couoteunme d'appoint&eacute; un fermi &eacute;rtith&eacute; ou un moussieu d'bein pour remplyi la poste. Pas trejous une bouonne id&eacute;e car souvent quou'aiqu' le candidat 'tait un homme de respect ch'tait &eacute;tout un homme de silence, tch'in prennait part dans autchune d&eacute;bat. Comme le diton s'dit, I' r'garde et &eacute;coute sans rein dithe, 'I'n bouf ni baf'.<br/>
<br/>
Mais comme le temps s'avanche, comme le temps change, En hardi d'cas les membres d's'Etats sonts des gens auve le filet bein pendu, tch'aiment a rab&acirc;chi en orde de faithe une impression. Quou'aiqu'q'ch'est necessaithe que Jerri suit l'temps et que n&ocirc;t Assembli&eacute;e es'sait une maison progressif, au m&ecirc;me temps ch'est &eacute;spether que les nouvieaux &eacute;lus authons l'bouon jugement d'considether les d&ecirc;pens essentiel devant emb&egrave;rtchi sus trop d'id&eacute;es pompeuses. J'pouvons faithe de not mus d'assister au bein-etre de l'av'nin d'l'ile. Les candidats pour deput&eacute; onts fait d'lus possiblye de lus faithe connaitre a chatchun d'nous, j'avons ieu lus manifeste. Et d'm&ecirc;me j'avons l'opportunit&eacute; Mercredi de chutte semaine de montrer que j'sommes concern&eacute;es et int&eacute;ressis d'la manniethe que l'ile setha gouvern&eacute;e comme j'entrons dans un nouvieau sieclye. Faites r'corder v&ocirc;t vouaix et mettez v&ocirc;t crouaix au cot&eacute; du candidat d'v&ocirc;t chouaix.<br/>
<br/>
L'aute jour j'taits a ch&egrave;rfouoilli parmi des papiers dans une tithette et j'vint a travers un p'tit livret, un programme de <a href="pieche1913.html">Pieches et recitations en jerriais</a> publi&eacute; dans l'ann&eacute;e 1913. J'passi tchique temps a li&egrave;the la po&euml;sie si bein &eacute;crite par les Messieurs <a href="ejluce.html">E.J. Luce, Elie</a>, et <a href="picot.html">J.P</a>, mais ch'nna tchi m'int&egrave;ressi l'pus 'tait' liethe les announces des differents boutichiers tch'avaits contribuer envers l'eprimage du bulletin.<br/>
<br/>
Ch&eacute;s announces sonts tellement int&egrave;ress&acirc;tes que j'men vais vos en liethe tchique-uns.<br/>
<br/>

<img src="baker.gif" width="326" height="561" alt="" title="" align="right" />
'Missis, Avous besoin d'blanquettes, Lincheurs, Doubliers, Flian&eacute;, Chapieaux, Dentelles, Gants, Rouolettes a fi v'nez donc nos vai, Ou s'sez surprinse de ch'qu'ou pouvez sauver, Nos prix sonts si bas, Siez Frederick Baker, et pour vous Messieurs, dans not boutique dans La Rue des Fran&ccedil;ais, Entrez pour des Fas, Braies, Grand Casaques, Vestes, Qu'minzes, Drases, et un tas d'autes choses tchi vos faut.<br/>
<br/>
Une autre announce. Fum'ous, S'notch'ous, Avous besoin d'une pipe, Voulous un bieu chipaud&eacute;&nbsp; ?<br/>
<br/>
Vende de p'tun, Cigares, Cigarettes, S'no, Allumettes, et chein tchi faut es Fumeurs et S'notcheurs, Allez siez<br/>
<a href="delahaye.html">George de la Haye</a>, 45 La Rue Dri&egrave;the.<br/>
<br/>
Savous bein Missis, que pour aver vos mousses habillyis dans de tchi qui duth'tha et qui les gardetha confortablye et caud ch'est <a href="gagnepetit.html">Au Gagne Petit</a> tchi faut aller.<br/>
<br/>
Casaques en serge pour les filles 3/6<br/>
Costumes en Drill d'&eacute;d'pis 6/6.<br/>
Corsets en Coton d&eacute;d'pis 1/-<br/>
Cliques fran&ccedil;aises avec des bonnets qui s'rab&acirc;ttent.<br/>
Capes avec Bounnets&#8212;en trais couleurs<br/>
<br/>
Et l'dernit pour aniet,<br/>
<br/>
Les Bottes et Souliers qu'ou z'acatez siez <a href="ching.html">William Ching</a> sonts du Bouan et a Bouan marchi.<br/>
<br/>
Pour les Mousses, les P&auml;thents, pour Dehors et pardedans, allez siez William Ching 29 Broad Street, I s'en vont tchitter d'commerce. Ne v'la justement v&ocirc;t chance, car touos les prixs ont 'tait reduits.<br/>
<br/>
Prennez la premier Bus en orde d'aller en ville demain pour chertchi vos bargeins.<br/>
<br/>
En finissant, n'oubliez pas que demain et Mardi dans la Salle Publique de St Martin sonts les deux seth&eacute;es de l'Eisteddfod pour les classes Jerriaises. J'espethons d'vos i vaie en bouon nombre a supporter not ancienne langue et d'donner encouragement a tous tchi prendes part. Et n'oubliez pas etout l'importance de servi v&ocirc;t vouaix Mercredi a l'Election.<br/>
<br/>
A LA PRECHAINE<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl22.html">Lettre J&egrave;rriaise - Clifford Laisney</a><p>
<li><a href="lettrejerriaisecl23.html">Lettre J&egrave;rriaise - Clifford Laisney</a><p>
<li><a href="lettrejerriaisecl24.html">Lettre J&egrave;rriaise - Clifford Laisney</a><p>
<li><a href="lettrejerriaisecl25.html">Lettre J&egrave;rriaise - Clifford Laisney</a><p>
<li><a href="lettrejerriaisecl26.html">Lettre J&egrave;rriaise - Clifford Laisney</a><p>
<li><a href="lettrejerriaisecl27.html">Lettre J&egrave;rriaise - Clifford Laisney</a><p>
<li><a href="lettrejerriaisecl28.html">Lettre J&egrave;rriaise - Clifford Laisney</a><p>
<li><a href="lettrejerriaisecl20.html">Lettre J&egrave;rriaise - Clifford Laisney</a><p>
<li><a href="lettrejerriaisecl21.html">Lettre J&egrave;rriaise - Clifford Laisney</a><p>
<li><a href="lettrejerriaisecl19.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="veterinnaithe.html">Une Visite siez l&#8217;V&eacute;t&eacute;rinnaithe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

