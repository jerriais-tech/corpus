<HTML>
<HEAD>
<TITLE>Adr&egrave;chie au Dgi&acirc;bl'ye</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Adr&egrave;chie au Dgi&acirc;bl'ye</h2>
Address to the Devil</font></center><p>

<CENTER><TABLE><TR><TD>

<font size="-1"><i>&quot;Oh Pr&icirc;nce, oh Chef d&eacute; pi&ecirc;ssances ang&eacute;liques!</i><br/>
<i>Tch'a m'n&eacute; les s&eacute;raph&icirc;ns arm&eacute;s en dg&egrave;rre.&quot;</i><br/>
<i>Milton</i><br/></font>
<br/>
Oh t&eacute;! Qu'un b&ecirc;nom pi&ecirc;sse t'conv'n&icirc;n -<br/>
l'Pid-Froutchi, l'Forteune ou l'Mal&icirc;n -<br/>
tchi dans ta cotte &agrave; l'&ecirc;mitt&icirc;n,<br/>
freunm&eacute; dans l'caud,<br/>
&ecirc;cliaque du soufre dans tan bach&icirc;n,<br/>
br&ucirc;le les b&eacute;gauds.<br/>
<br/>
&Ecirc;coute-m&eacute;, man Pendard, un mio,<br/>
&eacute;pis la&icirc;sse les pou&ocirc;rres corps en r'pos;<br/>
s'faithe ainch&icirc;n l'plia&icirc;thi, v'l&agrave; tch'est fo,<br/>
m&ecirc;me pouor un dgi&acirc;bl'ye,<br/>
d'&ecirc;couochi d'm&ecirc;me des pou&ocirc;rres &icirc;ngnots<br/>
jusqu'&agrave; ch'qu'i' rou&acirc;bl'yent.<br/>
<br/>
Tan pouver et ta r'put&acirc;tion<br/>
sont aussi bein connus qu'tan nom;<br/>
Ouaithe qu'tu d'meuthe dans la br&ucirc;l&acirc;tion,<br/>
tu viage au liain;<br/>
Dgi&acirc;tre! Tu n'es ni soupl'ye ni hampion<br/>
et tu n'crains rein.<br/>
<br/>
Tchiquefais coumme un grand lion briyeux,<br/>
souotre l&eacute; gibyi par carres et creux;<br/>
tchiquefais d'la dg&ecirc;le fa&icirc;thant la breue<br/>
l&eacute; tou d's &eacute;glyises;<br/>
tchiquefais &agrave; dg&icirc;ngni d&eacute;dans l'tchoeu,<br/>
tout pliein d'scouotrise.<br/>
<br/>
Ma bouonne manman m'a racont&eacute;<br/>
qu&eacute; tu'aime r&ocirc;der par les vall&eacute;es<br/>
et par les d'lacres d'un vi&egrave;r ch&acirc;t&eacute;<br/>
saluer la leune,<br/>
epis l'viageux d'niet &ecirc;ffriter<br/>
d'brais du Forteune.<br/>
<br/>
&Agrave; tch&ecirc;te d&eacute; jeu, pouor dithe ses pri&eacute;thes,<br/>
honn&ecirc;te et douoche, v'nait ma grand'-methe,<br/>
ou t'ou&iuml;yait bourdonner dri&eacute;the<br/>
sa vielle muth&acirc;le,<br/>
ou pr&ocirc;ner par les aunes en ni&eacute;thes<br/>
et mou&ocirc;thinnes scou&acirc;les.<br/>
<br/>
Eune niet d'Hiv&eacute;, d'vent et d'mucreu,<br/>
les &ecirc;tailes tchiyaient, cliungeant d'lueu,<br/>
j&eacute; t'vis m&eacute;-m&ecirc;me et j'en eus peux:<br/>
l'aut' bord d&eacute; l'ieau;<br/>
t&eacute;, m&acirc;te en ros, &agrave; ma veue,<br/>
&agrave; faithe des rouaux.<br/>
<br/>
L&eacute; choutchet &agrave; ma main ch&acirc;tchit,<br/>
ch&acirc;que qu&eacute;veu 'tait sus but pitchi,<br/>
&eacute;pis &quot;couah, couah,&quot; acouo tu fis<br/>
&egrave;s banques ieauthe&ucirc;thes,<br/>
et coumme un cannot tu'envolis<br/>
sus d's ailes s&ucirc;fflie&ucirc;thes.<br/>
<br/>
Qu'les chorchi&eacute;thes et les tch&eacute;tha&ucirc;ds<br/>
&acirc;gent, des fi&egrave;rs d'argent sus lus j'vaux,<br/>
en galopant par monts et vaux,<br/>
et &egrave;s f&ocirc;ss&eacute;s<br/>
&egrave;rnouv'lant lus pactes sus les pieaux<br/>
d'corps d'sent&egrave;rr&eacute;s.<br/>
<br/>
Les f&egrave;rmi&eacute;thes don ont hardi d'train,<br/>
en ribotant lus beurre en vain;<br/>
ch'est qu'tchique chorchi sans doute &egrave;rtcheint<br/>
l'or tch'est si b&eacute;;<br/>
et, la vaque toute s&egrave;cque, aussi bein<br/>
coumme l&eacute; touauth&eacute;.<br/>
<br/>
Des noeuds mystiques font du m&ecirc;ch&eacute;<br/>
&agrave; des jannes bouonhoummes agliav&eacute;s<br/>
quand l'miyeu &ocirc;ti tch'est siez s&eacute;,<br/>
atout du sc&icirc;n<br/>
d'un co n'vaut d'aut' un fr&eacute;lutchet,<br/>
tout dans un cly&icirc;n.<br/>
<br/>
Les bonds d'n&eacute; lus d&ecirc;pensent en tout,<br/>
et quand la gliaiche fliotte, l'ieau en broue.<br/>
Ch'est l&agrave; qu'la cocangne hante l&eacute; dou<br/>
et s'lon tan d'si<br/>
les viageurs d&eacute; niet &agrave; la coue<br/>
en s'sont passecrits.<br/>
<br/>
Et par l&eacute; mathais, l'b&eacute;lengi<br/>
d&ecirc;tou&ocirc;nn'na l'pou&ocirc;rre ivrouogne tardi;<br/>
la fliambe en embli&ucirc;tra s&eacute;n yi<br/>
atout s'n &ecirc;cliat<br/>
et l'm&egrave;n'na dans l'fond du bourbyi<br/>
o&ugrave;'est qu'i' s'ny&ecirc;tha.<br/>
<br/>
Quand l'sc&icirc;n des francmachons t'appr&ecirc;te<br/>
&agrave; talb&acirc;ter dans les temp&ecirc;tes,<br/>
qu'tchique co ou cat ta rage arr&ecirc;te,<br/>
ou bein ma f&eacute;!<br/>
l'fr&eacute;the pi&ecirc;sn&eacute; &egrave;rch&eacute;vtha ch't' &ecirc;tch&ecirc;te:<br/>
vivre en enf&eacute;.<br/>
<br/>
L&eacute; temps p&acirc;ss&eacute; au Paradis<br/>
les amouotheurs vivaient b&eacute;nis<br/>
trouvant dans lus amour l'abri<br/>
d'eune heuthe d&eacute; jouaie<br/>
dans chu gard&icirc;n d'flieurs et d'plia&icirc;thi<br/>
&agrave; l'ombre des bouais.<br/>
<br/>
&Eacute;pis t&eacute;, reintchiv&acirc;le sn&icirc;ntcheux,<br/>
tu v&icirc;ns dans l'gard&icirc;n &agrave; l'&icirc;nseu<br/>
et fis &agrave; l'houmme un vilain jeu<br/>
(qu'tu sai maudit!)<br/>
m&icirc;ns l'monde qu&acirc;siment &agrave; d&eacute;creu,<br/>
d&ecirc;m&icirc;ns, ch&acirc;tchi.<br/>
<br/>
T'en rappelle-tu, quand affaith&eacute;,<br/>
enfuntchi en p&egrave;rruque br&ucirc;l&eacute;e,<br/>
tu pr&eacute;sentis tan ni&egrave;r m&ucirc;s&eacute;<br/>
parmi l'bou&ocirc;n monde;<br/>
et d'l'anm&icirc;n Job fis eune r&icirc;th'l&eacute;e,<br/>
l&icirc; fis eune ronde?<br/>
<br/>
Et coumme tchi qu&eacute; tu'en eus l'au-d'ssus,<br/>
l&eacute; fliantchis &icirc;nd&icirc;ngnement &agrave; l'us,<br/>
l'&ecirc;couochis qu&acirc;siment sus l'pus,<br/>
l&eacute; ni&egrave;rchissant<br/>
malement en as-tu en veurs-tu,<br/>
fichu Satan!<br/>
<br/>
Mais faithe eune lib&ecirc;le d&eacute; tes faits,<br/>
d'pis qu&eacute; l'archange Mich&eacute; t'fit tchaie<br/>
jusqu'&agrave; chutte date qu&eacute; j'vivons s'sait <br/>
d'tchi bein div&egrave;rs,<br/>
en Angliais, Fran&ccedil;ais, ou J&egrave;rriais,<br/>
en prose ou v&egrave;rs.<br/>
<br/>
Achteu, Pid-froutchi, j'pense qu'tu crai<br/>
qu'si un r&icirc;nmeux trop niole, trop bait,<br/>
un jour d'malheu i' s'adonn'nait<br/>
dans tan ni&egrave;r creux.<br/>
Mais i' s'gard&eacute;tha hors d'ta vaie<br/>
du mus qu'i' peut.<br/>
<br/>
Ah, man Vi&egrave;r Nic, &agrave; la pr&eacute;chaine!<br/>
N&eacute; reste pon don en biheinedaine.<br/>
Mes esp&eacute;thances n&eacute; s'sont pon vaines;<br/>
of&ucirc;che achteu<br/>
ta jug'gie n&eacute; s'sa pon ta dreine,<br/>
pouor tan bonheu!et ch&acirc;que tou d'jouer pou&ocirc;rrait patha&icirc;t' l&eacute; drein.<br/>
Nou nage &egrave;s murmuthes si la mithe est draite,<br/>
s'nou joue &agrave; la crouaix ou &agrave; la galette.<br/>
<br/>
<i><i>Robert Burns</i></i><p>
<i>V&egrave;rsion J&egrave;rriaise d&eacute; <a href="jerpoem.html">Geraint Jennings</a></i><p>

</TD></TR></TABLE></CENTER><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="burnsnight.html">La S&eacute;th&eacute;e d'Burns</a><p>
<li><a href="burnsnight2.html">La S&eacute;th&eacute;e d'Burns</a><p>
<li><a href="tamoshanter.html">Tanme L&eacute; Tchauteux</a><p>
<li><P><A HREF="bankbrae.html">Chanson</A></P>
<li><a href="bankbrae2.html">Vous, banques et bords d&eacute; not' chi&egrave;r dou</a><p>
<li><a href="soger.html">Man soudard, man hard&eacute;</a><p>
<li><a href="aefondkiss.html">Un p'tit b&eacute;cot</a><p>
<li><a href="highlands_burns.html">Man tchoeu r'est &egrave;s huthieaux</a><p>
<li><a href="burns_haggis.html">Adr&eacute;chie au Hadg&icirc;n</a><p>
<li><a href="burns_souothis.html">&Agrave; eune souothis</a><p>
<li><a href="auld.html">Le Vier Temps</a><p>
<li><a href="auld2.html">Not' Bouon Vieir Temps</a> - Auld Lang Syne<p>
<li><a href="auld3.html">L'amour du vi&egrave;r temps</a><p>
<li><a href="auld4.html">Le Bouan Vier Temps</a><p>
<li><a href="burns_hive.html">Chanson J&egrave;rriaise</a><p>
<li><a href="burns_man.html">Imitation de Burns</a><p>
<li><a href="redredrose.html">Eune raide rouoge rose</a><p>
<li><a href="silvertassie.html">L&eacute; Mogue d'argent</a><p>
<li><a href="burnsrye.html">V'nant l'trav&egrave;rs du bli&eacute;</a><p>
<li><a href="burns2022.html">Par eune s&eacute;th&eacute;e d'Burns</a><p>


<li><a href="saintandre2017.html">Eune bouanne Saint Andr&eacute; &egrave;s anm&icirc;ns &agrave; cotillons</a><p>
<li><a href="saintandre2018.html">Bouanne Saint Andr&eacute; &agrave; ch&acirc;tchun et ch&acirc;tcheune!</a><p>
<li><a href="wheniamreading.html">Quand j'sis &agrave; li&eacute;the</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

