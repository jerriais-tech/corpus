<HTML>
<HEAD>
<TITLE>La L&eacute;gende du Minnotouauth&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La L&eacute;gende du Minnotouauth&eacute;</h2></font></center><p>

  Dans les l&eacute;gendes Gr&egrave;cques nou trouve l&eacute; caract&eacute;the du Minnotouauth&eacute;, eune criatuthe ou un monstre tchi 'tait mi&eacute;-houmme, mi&eacute;-touauth&eacute;, et tchi d'meuthait &agrave; Cr&egrave;te.<br/>
  <br/>
  Minnos 'tait d&eacute;v'nu rouai d'Cr&egrave;te atout l'a&icirc;que du dgieu Pos&eacute;idon, dgieu d'la m&eacute;. Minnos avait prom&icirc;ns au dgieu d'l&icirc; sacrifier eun bieau blianc touauth&eacute;, mais quand Minnos vit l'touauth&eacute; i' l'trouvit si b&eacute; qu'i' trotchi chutte b&ecirc;te d'auve un aut' toua&ucirc;th&eacute; qu'i' sacrifyit. Pos&eacute;idon s'm&acirc;rrit d'chutte trique-l&agrave;, et pouor sa r'venge i' fit la bouonnefemme &agrave; Minnos, tch'avait nom Pasipha&eacute;, tchaie amouotheuse du touauth&eacute;.<br/>
  <br/>
  Pasipha&eacute; c'mandit &agrave; D&eacute;dale, l'&icirc;nginnieux du rouai, d'graie un mannetch&icirc;n d'vaque en bouais, cou&egrave;rt d&eacute; p&eacute; d'vaque et sus des reues, d&eacute;dans tchi qu'ou pou&ocirc;rrait s'muchi &agrave; seule f&icirc;n d's&eacute;duithe l&eacute; touauth&eacute;. D&eacute;dale griyit l'mannetch&icirc;n tchi fut pliaichi dans l'pr&eacute; o&ugrave;'est qu'l&eacute; touauth&eacute; pa&icirc;ssait. Pasipha&eacute; gr&icirc;mpit d'dans et esp&eacute;thit &ecirc;t' s&egrave;rvie par l&eacute; touauth&eacute;. Et v'l&agrave; tchi s'adonnit.<br/>
  <br/>
  B&eacute;t&ocirc;t, nou viyait qu'Pasipha&eacute; 'tait pouor porter un &ecirc;fant, mais quand l'&ecirc;fant fut n&eacute;, ch'tait eune &ecirc;m&acirc;nue auve l&eacute; corps d'un p'tchiot et la t&ecirc;te d'un vieau. Sa m&eacute;the l&eacute; nossit, tout coumme, mais coumme l&eacute; Minnotouauth&eacute; grandissait, i' d'v&icirc;nt sauvage et 'tait affanm&eacute; pouor d'la chai humaine.<br/>
  <br/>
  L&eacute; Rouai Minnos consultit un oracl'ye &eacute;pis c'mandit &agrave; D&eacute;dale d&eacute; b&acirc;ti un labyr&icirc;nthe &agrave; seule f&icirc;n d'y'enfreunmer l'monstre.<br/>
  <br/>
  Pus tard, par eune mal&eacute;diction, l's Ath&eacute;niens f&ucirc;drent forchis d'envyer des jannes (des hardelles, ou des hardelles et des hardgieaux) par bord&eacute;e coumme des vict&icirc;nmes du Minnotouauth&eacute;. Th&eacute;s&eacute;e, un h&eacute;ros d'Ath&egrave;nes, d&eacute;cidit d'tuer l'Minnotouauth&eacute; et lib&eacute;ther les jannes gens d'Ath&egrave;nes d'la mal&eacute;diction. Acant&eacute; les vict&icirc;nmes i' viagit &agrave; Cr&egrave;te et dans l'palais du rouais i' rencontrit la fil'ye &agrave; Minnos, tch'avait nom Arianne. Arianne tchi en amour d&eacute; Th&eacute;s&eacute;e et n'voualit pon qu'i' f&ucirc;sse tu&eacute; dans l'Labyr&icirc;nthe (ch'est en tchi les vict&icirc;nmes pouss&eacute;s dans l'labyr&icirc;nthe n'arrivaient janmais &agrave; lus en d&ecirc;haler sans &ecirc;t' mangis par l&eacute; monstre tch'y d'meuthait au tchoeu). Arianne baillit &agrave; Th&eacute;s&eacute;e eune p'lote d&eacute; fi qui d&ecirc;vyit dri&eacute;the li en entrant dans l'labyr&icirc;nthe. I' tuit l'Minnotouauth&eacute; et si&eacute;vit l'fi d'&egrave;rtou &agrave; l'entr&eacute;e. La mal&eacute;diction mouothait acant&eacute; l'Minnotouauth&eacute;.<br/>
  <br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="grec.html">Ch'est du grec!</a><p>

<li><a href="promethee.html">Prom&eacute;th&eacute;e et l'feu</a><p>
<li><a href="daphne.html">Apollon et Daphn&eacute;</a><p>
<li><a href="hespethides.html">L&eacute; gard&icirc;n d's Hesp&eacute;thides</a><p>
<li><a href="sonnetpannique.html">Sonnet, compos&eacute; en pannique</a></p>
<li><a href="conucopie.html">La C&ocirc;nucopie</a><p>

<li><a href="gjcharon.html">L&eacute; nageux d'bat&eacute; d'la rivi&eacute;the d'enf&eacute;</a><p>
<li><a href="grece.html">Eune tou&ocirc;nn&eacute;e en Gr&ecirc;ce</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

