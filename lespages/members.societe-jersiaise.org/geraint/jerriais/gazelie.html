<HTML>
<HEAD>
<TITLE>La Gazette!</TITLE>
<META  name="keywords" content="Jèrriais, language, langue, Channel Islands, îles anglo-normandes, newspapers, journaux,  journalism">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Gazette!</h2></font></center><p>
<CENTER><TABLE><TR><TD>
Tch'est qui vos garde au couothant,<br>
D'tout chein qu'est int&eacute;ressant,<br>
Dans ch&acirc;tchun des continents?<br>
La Gazette!<p>

Tch'est qui vos dounne counnaissance<br>
Des Etats et d'lus s&eacute;ances,<br>
Qu'ont une si grande importance?<br>
La Gazette!<p>

Tch'est qui raconte les proc&egrave;s,<br>
Les poursuites et les prot&ecirc;ts,<br>
Et vos signale les arr&ecirc;ts? <br>
La Gazette!<p>

Tch'est qui publie les rapports<br>
Des b&ecirc;tes qu'ont battu les r'cords,<br>
G&acirc;gnant des prix d'touos les bords?<br>
La Gazette!<p>

Tch'est qui critique les Etats,<br>
Et les faiseurs d'embarras,<br>
Tappant d'sus &agrave; tour de bras?<br>
La Gazette!<p>

Tch'est qui dit du bein des gens,<br>
Fait l's'&ecirc;loges de lus bouan sens, -<br>
- Quand i' sont morts, d'j'a! j'entends?<br>
La Gazette!<p>

Tch'est qui fait l'honneur &egrave;s boeux,<br>
D'mettre lus pedigree fameux,<br>
Deux fais la s'maine souos vos yeux?<br>
La Gazette!<p>

Tch'est qu'annonce la terre &agrave; louer,<br>
Les bouannes pi&egrave;ches &agrave; otchuper,<br>
Et chein qu'nou peut acater?<br>
La Gazette!<p>

Tch'est qu'imprime en bouan jerriais,<br>
Les p'tites po&ecirc;sies que j'fais,<br>
Sus toutes les sortes d'sujets?<br>
La Gazette!<p>

Tch'est qui perm&egrave;t au <a href="gwdec.html">Caouan</a>,<br>
D'raconter chein qu'il entend,<br>
Parfois, bein affront&ecirc;ment? <br>
La Gazette!<p>

Tch'est notr' bouanne femme de grand'm&egrave;the<br>
Aime &agrave; mettre dans ses armo&egrave;thes,<br>
Ses titheurs et chiffoni&egrave;thes?<br>
La Gazette!<p>

Tch'est qui sert, enfin, tout l'temps,<br>
Dans une grand' vari&ecirc;t&egrave; d'sens,<br>
Et qu'ou n'voudraites pon &ecirc;tre sans?<br>
Votr' Gazette!<p>
&nbsp;<p>

<i><a href="ejluce.html">Elie</a></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="lecteurs.html">Nos lecteurs!!</a><p>
<li><a href="abonnes.html">Est abonn&eacute;es et non abonn&eacute;es</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="marchandise.html">Marchandise bain vant&eacute;e</a><p>
<li><a href="echeeunoubli.html">Eche eun oubli?</a><p>
<li><a href="qumode.html">Qu'ch'est qu'mode!!!</a><p>
<li><a href="madame1889.html">A Madame de la Nouvelle Chronique</a><p>
<li><a href="rproche.html">Un R'proche</a><p>

<li><a href="slindgheuze.html">Oquo une slindgheuze pour les Russes</a><p>
<li><a href="lettres.html">Les lettres dans les g&acirc;zettes</a><p>
<li><a href="almanach.html">L'Almanach de la Vielle Chronique</a><p>
<li><a href="sourd.html">Un Sourd et Muet qui p&acirc;sle</a><p>
<li><a href="chronique1908.html">Pas d'autre &quot;Chronique.&quot;</a><p>
<li><a href="ptitbulletin.html">Au P'tit Bulletin</a><p>
<li><a href="bureau.html">Au bureau de la "Nouvelle Chronique"</a><p>
<li><a href="gdfgaz3.html">La Bouanne g&acirc;zette d&eacute; J&egrave;rri</a><p>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgaz7.html">Dans la g&acirc;zette...</a><p>
<li><a href="gdfgazette3.html">Dans la g&acirc;zette...</a><p>
<li><a href="gdfgazette4.html">La g&acirc;zette &egrave;rveint!</a><p>
<li><a href="gdfweekly.html">La Bouanne 'Jersey Weekly Post'!</a><p>
<li><a href="gdfjep75.html">L&eacute; Passage du temps</a><p>
<li><a href="amuser1920c.html">Pour vos amuser</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
