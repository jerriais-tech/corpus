<HTML>
<HEAD>
<TITLE>Mes Tantes</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Mes Tantes</h2></font></center><p><br>
<CENTER><TABLE><TR><TD>
D&eacute; mes tantes j'm'en vais p&acirc;ler <br>
Car j'en ai un vrai fliotchet; <br>
Il' ont toutes un caract&eacute;the <br>
Sans doute extraordinaithe.<br>
<br>
Ma tante Loulou est haute et maigre, <br>
Parfais sa vouaix est &acirc;pre et aigre; <br>
Oulle est souvent d'mauvaise heunmeur <br>
Et gronne et &egrave;rprimande ses soeurs.<br>
<br>
Ma tante Souky n'est pon comme lyi -<br>
Par contre, oulle est douche comme l&eacute; myi; <br>
&Agrave; touos les gens ou fait du bein, <br>
Car oulle est bouonne comme l&eacute; bou&ocirc;n pain.<br>
<br>
Ma tante H&eacute;l&egrave;ne est &agrave; la bouonne fouai,<br>
Et passe sans temps &agrave; gardinner; <br>
Ou n'est: p't-&ecirc;tre pon &icirc;ntelligente <br>
Mais auve les b&ecirc;tes oulle est p&acirc;ciente.<br>
<br>
Ma tante M&eacute;lie est plieine d'ordgi <br>
Et d&ecirc;pense touos ses sou sus lyi; <br>
Ou met des bagues sus touos ses d&eacute;s <br>
Et est corl&eacute;e, peinte et fard&eacute;e.<br>
<br>
Ma tante Manon fait tout l'travas <br>
Et comme un homme oulle a des bras; <br>
Ou n'est pon des pus raffinn&eacute;e <br>
Et des gros mots la&icirc;sse souvent tchaie.<br>
<br>
Ma tante C&eacute;cile, h&eacute;las, n'est pus -<br>
Ch'tait lyi vra&icirc;ment qu&eacute; j'aimais l'mus;<br>
Touos les sanm'dis j&eacute; vais porter <br>
Sus sa tombe un bieau touffet.<br>
<br>
Je n'voudrais pon mes tantes changi,<br>
Car auve ieux j'trouve grand plia&icirc;si. <br>
J&eacute; crai, vra&icirc;ment, qu' j'ai bein d'la chance <br>
D'aver des tantes si &icirc;nt&eacute;r&ecirc;ssantes.<br>
<br>
&nbsp;<p>
 <br>
<i><a href="hacquoil.html">FMH</a></i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="esthe.html">Ma Tante Esth&eacute</a><p>
<li><a href="tante.html">Les piaintes d'une vielle tante a mai</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
