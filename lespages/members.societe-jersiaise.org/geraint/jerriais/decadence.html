<HTML>
<HEAD>
<TITLE>Chest un signe de d&eacute;cadence</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Chest un signe de d&eacute;cadence</h2></font></center><p>

<CENTER><TABLE><TR><TD>
Ch'est un s&icirc;ngne d&eacute; d&eacute;cadence<br/>
Sit&ocirc;t qu'un peupl'ye n'ag&icirc;t pus,<br/>
L'homme tchi fait la r&eacute;v&eacute;thence,<br/>
Tchi pouor un rein va t&ecirc;te nue<br/>
D&eacute;vant l'ordgilleux Oloph&egrave;rne<br/>
Tchi par pur h&acirc;sard l&eacute; gouv&egrave;rne...<br/>
S'i' n&eacute; fait pas comme Judi<br/>
Nou devthait li paffer la joe,<br/>
Car, tchi s&eacute; tra&icirc;ne dans la baue,<br/>
San nom devthait &ecirc;t' honni. <br/>
<br/>
<i><a href="flip.html">L'Anmin Flippe</a>, 1870<br></i>
&nbsp;<p>
&nbsp;<p>


V&eacute;the, ch'est s&icirc;ngne d&eacute; d&eacute;cadence<br/>
quand nou n'&ocirc;se d'aut' divuldger,<br/>
faithe des r'm&egrave;rques, des r&eacute;f&eacute;thences.<br/>
langue hal&eacute;e, t&ecirc;te &egrave;rl&eacute;v&eacute;e.<br/>
N'ent&ecirc;te pon quand nou-s'&egrave;rgouongne:<br/>
Oloph&egrave;rne, pou&ocirc;rri d'ordgi,<br/>
'tait un g&eacute;n&eacute;tha t&ecirc;touongne<br/>
&ecirc;t&ecirc;t&eacute; par la Judi.<br/>
Ouvre ta bouoche et freunme la porte;<br/>
chein tch'est connu, n'est pon s'gret;<br/>
nou n'pr&ecirc;che d'aut' auve la t&ecirc;te horte...<br/>
V'l&agrave; coumme tchi les gouv&egrave;rner.<br/>

<p><i><a href="jerpoem.html">Geraint Jennings</a>, 23/1/2014</i></p>

</TD></TR></TABLE></CENTER>
&nbsp;<p>

<i><p>L'originna:</p></i>

<CENTER><TABLE><TR><TD>

Chest un signe de d&eacute;cadence<br>
Sit&ocirc;t qu'un peuple n'ag&icirc;t pue,<br>
L'homme qui fait la r&eacute;v&eacute;rence,<br>
Qui pour un rain va t&ecirc;te nue<br>
Devant l'orguilleux Olopherne<br>
Qui par pur hazard le gouverne...<br>
Si ne fait pas comme Judi<br>
Nou devzait li paff&eacute; la joe,<br>
Car, qui se traine dans la boe,<br>
San nom devzait &ecirc;tre honi.<p>

<i><a href="flip.html">L'Anmin Flippe</a><br>
La Lanterne Magique 12/3/1870</i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ode.html">Ode au peuple et aux &Eacute;tats</a><p>
<li><a href="burns_man.html">Imitation de Burns</a><p>

<li><a href="mentez.html">Mentez tr&eacute;jous!</a><p>
<li><A HREF="alaide.html">&Agrave; l'Aide</A><p>



</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
