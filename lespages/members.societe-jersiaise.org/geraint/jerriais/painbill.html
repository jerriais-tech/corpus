<HTML>
<HEAD>
<TITLE>Piteur's opinion on the Bill</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur's opinion on the Bill</h2></font></center><p>

&quot;Ch'qu'y'a d'bon, s'fit La&iuml;z&eacute;, apr&egrave;s qu'j'eumes r'lu l'Proget pour la tr&egrave;sieme fais; ch'qu'y'a d'bon, qu'ou dit en s'essuyant l's yeux ov eunne fille de frambou&egrave;ze (j'en avaimes yeu pour dessert) - ch'est qu'i' n'pou&ocirc;ront pon m'prendre man Piteur. Tu y'as 't&eacute; bli&eacute;ss&eacute; - et ou mint san degt sus la m'erque de grimmeuse que j'avais attrap&eacute; sus l'nez en m'sauvant &agrave; travers des ronches la bord&eacute;e qu'un Boche voullait faithe sembliant de m'haile du sang ov eunne bagounette - et tu-&eacute;s pethe de famille et souotchin d'menage, sans compt&eacute; que tu pouorras lus dithe que tu-&egrave;s indispensablye au &quot;Post&quot;; n'y'a qu't&eacute; d'r&eacute;st&eacute; pour dounn&eacute; le mot de c'mandement quand i' faut &quot;knock-off&quot; pour d&icirc;n&eacute;.&quot; Et la d'sus ou r'fit s&eacute;rvi sa fielle de frambou&egrave;se.<br/>
<br/>
Il est d'fait que pus j'y pense et pus j'ai la conviction qu'ma pli&eacute;che est d'r&eacute;st&eacute; en Jerri. J'sis pus utile ichin, vivant et bin portant, que mort ou &egrave;smaglyi au front. Je d'mand'ai a &ecirc;tre dispens&eacute;. Tch&egrave;s qui d'vindrait d'nos gens si j'm'en allais soudard&eacute; en M&egrave;sopotamie, la ou-&egrave;s qu'i' fait si caud que l'ch&eacute;rv&eacute; vos bouoillounne coumme de la tathe? Tch&egrave;s qu'ithait rencontr&eacute; Lonore les bord&eacute;es qu'ou reste tard a la pratique du chant? ou La&iuml;z&eacute; quand oul a 't&eacute; pass&eacute; la journ&eacute;e siez nos gens a la campanne, et qu'ou r'vint ch&eacute;rgie d'<a href="rhubarbe.html">rhubarbe</a>, de <a href="grouezilles1912.html">grouezilles</a>, et ditet?<br/>
<br/>
Mais, d'fait, n'y'a pon a s'faithe de bille devant l'temps. Sus eunne trentaine d'Articlyes, j'en compte les deux-tchiers pour dithe comment s'en r&egrave;scap&eacute;: faudra &ecirc;tre vin b&eacute;gaud pour ne pon en trouv&eacute; y'un a trav&egrave;s tchi s'en sauv&eacute;. Touos les siens qui peuvent prouv&eacute; qu'i sont pus utiles ichin qu'au Front, il est dit sus la gazette, s'ront exemptez. Hourras! Y'a du bon! Y'etha pas mal de paisson qu'escaptha par chu creux l&agrave;! J'counnais d&eacute;ja un fils d'fermi (y'un qu'a l'air d&eacute; voul&eacute; s'appr&eacute;chi d'not' fille, de tchiq' temps) qui s'en va pli&eacute;d&eacute; qu'n'y'a qu'li qui peut d&eacute;shall&eacute; lus boeu; un autre qu'a eunne jument qu'il est seul a pou&eacute; &egrave;scr&eacute;d&eacute;; un autre qu'est pour se mathi&eacute; au printemps tchi vint, plieuve ou vente; un autre qu'a eunne femme &quot;skittish&quot; qui d'mande a &ecirc;tre survillyie jour et niet. Et pis, coumme i' s'en va y'av&eacute; des <a href="cahouain_tribunal.html">Tribunaux d'Exemption</a> dans les Paraisses, ch's'a bin au mains que l'Counnestablye, ou l'D&eacute;put&eacute;, ou l'Chantnyi pour tchi qu'nous a vot&eacute; a la d&eacute;rni&eacute; el&eacute;ction, p&acirc;sle pour vous. Et si y'en a sus l'Tribuna qui d&eacute;vent des obligations a un <a href="principa.html">Principa d'Para&icirc;sse</a>, i' faudra bin qu'il exempte le fils du principa, ou sinon - !<br/>
<br/>
Tou&ocirc;s les pr&eacute;dicateurs s'en vont &ecirc;tre cli&eacute;rgis. Y'en a qui sont d'avis qu'i' sont pus utiles a pri&eacute; pour les mouothants dans eune Eglyise, qu'a s'battre pour des vivants dans eune tranchie, - Affaithe d'opinion! Les Surveillants &eacute;tout, escapent. I' sont indispensablyes pour compt&eacute; la collecte, payi les gages au fossi, et rou&acirc;bli&eacute; les pauvres honteurs. Les docteurs, les pharmaciens, l's entrepranneurs d'enter'ments, l's ergots d'Cour, les ramouneurs de chimn&eacute;es, les porteux d'gazettes, les siens qu'ont prins des toumates a t&acirc;che, tout cheunna et un fliotchet d'autres, s'en vont s'moustr&eacute; pour prouv&eacute; qu'Jerru n'peut pon s'pass&eacute; d'yeux.<br/>
<br/>
Mais l&agrave; ou-&egrave;s qu'nou ritha, ch&eacute; s'a quand vindra l'tou &egrave;s Conscientious Objectors! I' s'en va en r'sourdre de toutes les carres, des gens qui ne d'mand'daient pas mus que d'all&eacute; s'battre sion pour l'amour de lus conscience qui crie: &quot;No you do'n't.&quot; Impossiblye de se r'binfr&eacute; contre eunne telle conscience: ch'est coumme eunne barre de f&eacute;! Ch'est &egrave;stounnant coumme chutte barre de f&eacute; la s'raidit quand ou sent d'la poudre!<br/>
<br/>
Et pour en r'v&eacute;nin a ch'que j'disais au c'mench'ment: y'a toutes sortes de moyens d'pass&eacute; a travers les melles du drannet d'la Lou&eacute;. Ch'qui r&eacute;st&eacute;tha pour envi&eacute; au Front ne s'a pas grosse happe, a m'n avis.<br/>
<br/>
<i><a href="brambilo.html">Piteur Pain</a></i><br/>
<i>15/7/1916 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="dgerre.html">La dg&egrave;rre</a><p>

<li><a href="cahouain_tribunal.html">Quand tchi que l'Caouain s'en va passer d'vant l'Tribunal?</a><p>

<li><a href="painprojet.html">Some opinions on the Projet de Loi</a><p>

<li><a href="pains_bill.html">The Pains discuss the Bill</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cahouain1914volontaithes.html">Ertroussez vos manches de qu'minse gar&ccedil;ons</a><p>
<li><a href="cahouain1914armes.html">Aux armes, citoyens!</a><p>
<li><a href="recruiting.html">&quot;Recruiting Rally&quot;</a><p>
<li><a href="cahouain_boutelles.html">L&eacute; Caouain &agrave; la Chambre des D&eacute;bats</a><p>

<li><a href="landarmy.html">&quot;Land Army&quot;</a><p>
<li><a href="ladies1914.html">Both Ladies Offer their Services</a><p>

<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="cahouain1914espions.html">Espions Allemands</a><p>
<li><a href="cahouain1914bailli.html">L'&egrave;rtou du Bailli et la dg&egrave;rre</a><p>
<li><a href="painevents.html">Piteur's Opinion on Current Events</a><p>
<li><a href="incidents1914.html">Tchique petits incidents</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="sympathie.html">Sympathie</a><p>
<li><a href="elieslamente.html">Elie s'lamente et fait des suggestions</a><p>
<li><a href="peterhome.html">Peter is coming home</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="soudardes1916.html">Our Patois Letter</a><p>
<li><a href="cahouainmargarine.html">L&eacute; Caouain et la margarine</a><p>
<li><a href="chucre1918.html">Du chucre pour faithe de la g'lee</a><p>
<li><a href="petrole1916.html">Caouain et la p&eacute;trole</a><p>
<li><a href="paincoal2.html">The coal crisis affects Mrs. Pain</a><p>
<li><a href="paincoal1.html">How Lon&ocirc;re went coal hunting</a><p>
<li><a href="painforecast.html">A Forecast as to the future</a><p>
<li><a href="tchuthiosites.html">L'exhibition de tchuthiosit&eacute;s</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="cahouainpows.html">Caouain et les prisonni&egrave;rs Allemands</a><p>
<li><a href="cahouain1avri1916.html">Samedi pass&eacute;, comme je prenais un p'tit somme oppr&egrave;s d&icirc;ner</a><p>
<li><a href="gdffloride.html">En Floride</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="tomavry.html">L'Engagement &agrave; Tom Avry</a> <p>
<li><a href="painbothladies.html">Both Ladies Volunteer</a><p>
<li><a href="painwareconomy.html">Piteur on War Economy</a><p>
<li><a href="cahouain_litcheu.html">Marie Hibou et l'litcheu</a><p>
<li><a href="paincold.html">How Piteur caught a cold</a><p>
<li><a href="painexhibition.html">The Pains visit the Exhibition</a><p>


<li><a href="cahouain_turc1.html">Je r'sis hors du Dispensaithe</a><p>
<li><a href="cahouain_turc2.html">Chutte histou&egrave;the du vi&egrave;r Turc qu'avait douze femmes</a><p>
<li><a href="cahouain_nueuxpids.html">Nueux pids &agrave; marchi sus la terre</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>

<li><a href="prussien.html">Le Proc&egrave;s du Prussien</a><p>
<li><a href="greenfieldsoffrance.html">Les v&egrave;rts clios d'France</a><p>
<li><a href="1914gj.html">L&eacute; r&ecirc;sultat d&eacute; chutte dg&egrave;rre-ch&icirc;n</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

