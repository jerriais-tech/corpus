<HTML>
<HEAD>
<TITLE>Peste! yeux et lus bataille!!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

	  <center><font color="#215e21"><h2>Peste! yeux et lus bataille!!</h2></font></center><p>
	  <br/>
<br/>
Saint-O&ugrave;,<br/>
Chu 12 O&ucirc;, 1907.<br/>
<br/>
Man chi&egrave;r Moussieu, - Coumme je vos &eacute;crit chonnechin, ma main trembl'ye d'&ecirc;motion et mes l&egrave;rmes tchaient comme la grille dans man pot &agrave; encre. Si l'encre n&eacute; 'tait pon bain n&egrave;the, men &ecirc;crituthe essait aussi p&acirc;le coumme ma fache.<br/>
<br/>
Car, au train qu'les choses vont, je s'sai ruin&eacute; dans bain p'tit temps. J m&eacute; v&eacute; d&ecirc;j&agrave; pauvre coumme un rat d'&eacute;gl'yise. - J'esp&egrave;the que vos jeunes gens qui font la s&icirc;ne de n's'aver pas l'fran&ccedil;ais comprendront que je n'p&acirc;sle pas d'un church rate.<br/>
<br/>
J'v&eacute; d&ecirc;j&agrave;, oh la triste vision! - J'v&eacute; d&ecirc;j&agrave; ma propri&eacute;t&eacute; grev&eacute;e d'hypoth&egrave;ques et ma rente - que mes pathents pr&icirc;ndrent chinquante ans &agrave; ramasser et qu'j'ai pass&eacute; toute ma vie &agrave; pr&eacute;server - s'en aller, si&egrave;xtonn'yi par si&egrave;xtonn'yi, cabot par cabot, quartchi par quartchi.<br/>
<br/>
Et quand j'pense que tout chounna est l'r&ecirc;sultat d'lus fichue bataille de flieurs, qui n'sert &agrave; rein ni &agrave; personne, j'pouorrait en plieuther d'd&ecirc;pi&egrave;.<br/>
<br/>
Jamais d'm'a vie n'y'avais t&egrave; d'vant ch'tann&eacute;e, et si n'y'avait yeu qu'&agrave; m&eacute;, j'n'y&eacute;thais jamais m&icirc;ns les pis. Mais fallit-i pas, l'mais d'Avri pass&eacute;, que l'Filo, man fils, s'minsse dans la t&ecirc;te de promettre &agrave; yun des membres du Comit&eacute; d'envier une vo&eacute;tuthe &agrave; la bataille de flieurs. Il avait bain &agrave; faithe, dites-m&eacute;. Ah! si j'avais seu tch'est qui s'en allait s'pass&egrave;...<br/>
<br/>
 Mais ne v'la. - L'mousse a d&ecirc;j&agrave; 29 ans et pas un mie d'd&ecirc;ha. Bain &agrave; peine s'i peut jamais ergarder une fille en fache sans rouogi coumme un homard bouilli. J'y'en avais m&ecirc;me fait tchic erproches le jour qu'il eut 28 ans. Ah &ccedil;a, qu&eacute; j'li fis, i faut qu'tu t'y'accouotume, &egrave;s filles, i faut; ou&eacute;-tu? Coumment qu'tu t'mathi&ecirc;thas si jamais tu n'oses ergarder une fille? Dos &agrave; dos, ou &agrave; t&acirc;tons??<br/>
<br/>
Car enfin, j'tais marri &agrave; li, chu buzard, qu'avait la&icirc;ssi aller toutes les filles de principaux que j'y'avais m&icirc;ns sous l'nez: Lize R&ecirc;t&eacute; - parce qu'i la trouvait trop grande - biau qu'ou fusse la pus moyenn&egrave;e d'la paraisse et qu'san p&egrave;the fusse d&ecirc;j&agrave; quasi au nom d'mort; Jane Touz&eacute;, parce qu'oul avait la voix un mio rude; - coumme si v'la qu'avait &agrave; y faithe quand ou devtha h&eacute;thiter d'chent-deux vr&eacute;gies d'terre qui touchent en partie &egrave;s n&ocirc;tres; la grosse Miss Petit, car oul aheucte un mio, biau qu'oul ait des shares siez d'Gruchy et Le Riche, et dans l'Gaz et siez Gr&eacute;gry, et dans l'Grand Hotel. Coumme j'lis dis, Tant mus s'oul aheucte, ou n'pouorra pon t'chant&eacute; ma!<br/>
<br/>
D'm&ecirc;me, tchic personne y'avait m&icirc;ns dans la t&ecirc;te que s'il avait une vo&eacute;tuthe &agrave; la bataille de flieurs et qu'oul 'tait bain d&eacute;cor&eacute;e et que ch'tait li qui cachait, il &eacute;thait p't'&ecirc;tre la chance de faithe bouanne acquointance.<br/>
<br/>
J'li dis qu'i n'&eacute;tait qu'un &acirc;ne, mais il eut sa t&ecirc;te. J'patha&icirc;trais bain, m'disait-i en s'd'audlinant, et si une fille me pitchait un tournesolei dans l'yi, ch'la pouorrait m'd&eacute;cider &agrave; prendre quothage. Tch'est qu'i sait?<br/>
<br/>
Et ch'est coumme ch'la que l'nom d'Fram, Filo, junior, fut entr&eacute; pour une v&eacute;tuthe d&eacute;cor&eacute;e &agrave; la bataille de flieurs. Toute la drainne partie d'Avri, l'Filo n'fit qu'plianter des yillets, et s'm&eacute; des p&eacute;s brantcheurs de toutes les sortes et couleurs, transplianter des d&icirc;lieus et des reines marguerites. Il en avait sus les deux foss&eacute;s tout du long d'la cache et si j'l'avais &eacute;cout&eacute; il &eacute;thait m&ecirc;me &eacute;rachi deux gro&ecirc;zilliers pour donner du solei &agrave; une moni&egrave;the de palme!<br/>
<br/>
 M&ecirc;credi matin, don, le v'l&agrave; qui d&ecirc;halle le querre - le neu, si-vous-pla&icirc;t - et s'met &agrave; l'laver. Et tout l'jour i  fut &agrave; coper du yierrus et &agrave; examiner ses flieurs et &agrave; d&ecirc;twister du wire et &agrave; d&ecirc;m&ecirc;ler des buts d'corde. J'pensais jamais qu'il en finithait. Et les raves qui sont en perdition d'sercl'ye!! Tard dans l'arlev&eacute;e n&eacute; vl&agrave; une cab qui nos arrive et il en d'valle yunne, deux, trais, quatre, chinq, siez filles! J'en resti tout dr&ocirc;le.<br/>
<br/>
Et n&eacute; v'la Filo qui s'en va les rencontrer et qui lus halle san chap&eacute;!<br/>
<br/>
Hello, qu&eacute; j'pense, tch'est qui nos veint?<br/>
<br/>
Je l'z'attendais dri&egrave;the la fen&ecirc;tre, mais j&eacute; n'fut pas mal surprins d'les vaie toutes haller lus chapiaux - tchi chapiaux - et lus jacket et s'acqu'yuttchi toutes alentou du querre, comme autant d'poules qui font la poudrette!<br/>
<br/>
B&eacute;tot les v'la qui prennent des bus d'corde et d'wire et qui qu'menchent &agrave; d'ghethotter alentour du querre, tandis que l'Filo, ov ses s&eacute;cateurs et un serp&eacute;, 'tait &agrave; abattre des flieurs par le fagot.<br/>
<br/>
Mon doux, qu&eacute; j'me'dis, comment qui s'y'est prins pour aver tant de d'mo&eacute;zelles &agrave; v'enin l'yaidji &agrave; arranji sa vo&eacute;tuthe? - Car j'pensais par lus robes et lus dentelles que ch'tait toutes la cr&ecirc;me de la cr&ecirc;me.<br/>
<br/>
Helas-&eacute;las, je n'm&eacute; doutais d'gh&egrave;the que man buzard de fils avait &eacute;cri &agrave; une grand' floriste pour qu'ou lis d&eacute;corisse san querre et que ch'tait nous qu'&eacute;tions &agrave; peyi toutes ches filles l&agrave;; vethe et la cab &eacute;tou &agrave; un ch'lin par mille de qu'min!<br/>
<br/>
Enfin, ils y furent tous, &agrave; chu querre, jusqu'&agrave; la ni&egrave;t toute nethe et m&ecirc;me alors ils allumidrent trais ou quatre lanternes et s'entre &eacute;qui&eacute;thidrent. D'vier onze heures - y'avait longtemps qu&eacute; j'tais au li&egrave;t - j'ou&iuml; la cab qui s'en rallait ov le cabbee. J'n'en savais rein alors mais i patha&icirc;t qu'ils avaient tous yeu un bouan r'pas dans la tcherqu&eacute;thie - &agrave; mes frais! d'vant s'en aller.<br/>
<br/>
Le Jeudi matin les r'v&eacute;la-t-i pas toutes siez nous d&egrave;s sept heures! Et oquoth une fais les v'la toutes acqu'yutchies auto du tch&eacute;thiot, et du Filo, qu'avait m&ecirc;me l'air de s'y pli&egrave;the. L'affaithe fut d'm&ecirc;me jusqu'&agrave; onze heuthes quand les v'l&agrave; toutes qui rentrent et s'assi&egrave;vent autou' d'la tabl'ye. J'avais biau ergarder Filo d'en d'sous et li montrer l'armo&eacute;the &agrave; pain, rein n'y fit; fallit qu'i fusse &agrave; la chiffoni&egrave;the ramasser g&acirc;ches et galettes - i n'yen restit pas! - et du vin, du bouan vin &agrave; 20 sous la bouteille que j'avais yeu pour un prix au bazar des Good Tumblers!<br/>
<br/>
Ch'fut une caqt&eacute;thie et une brinottetie et une suppethie &agrave; n'en pas fini!<br/>
<br/>
D'vier douze heuthes, les v'la qui l'yient la jument dans l'querre qu'&eacute;tait, pour dithe le vrai, fameusement flieuthi. Quand tout fut pr&ecirc;t, l'Filo s'en vint m&eacute; qu'si.<br/>
<br/>
J'n'ithait pas, qu&eacute; j'fis!<br/>
<br/>
Si fait, s'fit-i, j'tai yeu un titchet...<br/>
<br/>
Achocre, que j'li r&ecirc;ponnit, mais pis qu'tu l'as yeu, l'ma est fait, autant vaut y'aller. -Je pensais, naturellement, que les titchets 'taient d'douze sous, ou d'un ch'lin tout au pus. Ch'tait seulement opr&egrave;s qu&eacute; j'su qu'il avait qu&ocirc;t&eacute; chinq ch'lins. Chinq ch'lins! Minz&egrave;the, la valeur de deux fouann&eacute;es d'pain!<br/>
<br/>
Et nos v'la en ville, sus la neuve route. Mes &ecirc;fants, y'en avait-i du monde! l'Filo m'cond&icirc;si sus l'moni&egrave;the de 'chafaud &agrave; &eacute;tages &agrave; c&ocirc;t&eacute; du sien yo&ugrave; qu'&eacute;taient touos les gros bonnets. J'en 'tais assez fi d'abord, mais - chinq ch'lins!!!<br/>
<br/>
 Enfin &agrave; l'appr&egrave;che de trais heuthes, ne v'la la procession. D'abord des p'tites carosses ov des mousses  d&eacute;dans. Je m'disais qu'lus pathents d'vaient &ecirc;tre bain moyenn&eacute;s ou bain b&ecirc;tes pour d&ecirc;penser tant d'sous sus d'z'avers &agrave; tchi ch'la n'pouvait pon profiter.<br/>
<br/>
Et pis ch'fut des machines. Nou m'dit que v'la tchi peut valer jusqu'&agrave; douze ou treize louis la pli&eacute;che. Ch'est chi pour un coupl'ye d'rouelles et un mio d'f&eacute;thaille.<br/>
<br/>
Et pis les querres... Ma f&eacute;! y'en avait de biaux. Y'en avait qu&eacute; l'monde les applaudissaient longtemps d'vant qui vinssent &agrave; nous, aussit&ocirc;t qui viyaient tch'est qu'&eacute;tait d'dans. J'vi un tas d'monde qu'avaient les yeux sus les hardelles et pas sus les flieurs. A vrai dithe l'querre &agrave; Filo 'tait un des biaux, pas l'pus b&eacute; p't&ecirc;tre, mais j'plumpi pour li quand m&ecirc;me quand ch'fut man tout &agrave; voter. Et coumme y'avait deux papiers de vote dans man livre, j'les donni touos les deux. Y'avait un p'tit moussieu &agrave; c&ocirc;t&eacute; d'm&eacute; qui m'avait l'air de vouler bain aver y'un d'ches billets-l&agrave;.<br/>
<br/>
Opr&egrave;s les querres, ch'fut les carosses. J'vi une fille qui faisait la mine d'ouvrer une cauche, mais sa cauche avait d&eacute;j&agrave; l'pi tout fait et pas l'haut! N'en v'la une hardelle, je m'dis, qui sait probabli&eacute;ment la musique, mais pour ouvrer, n'm'en p&acirc;lez pas!<br/>
<br/>
Yen avait une autre, une petite dainty qui r'troussait l'nez en l'air coumme si tout lis puait. Oul tait dans une vo&eacute;tuthe ou&egrave;st qu'y'avait des selles et des cannes &agrave; lait mais ou'l tait habillyie en mousseline ov un chap&eacute; qu'autchune vaque qui s'respecte n'&eacute;thait voulu v&eacute; appr&eacute;chi d'yi. et pis il y r'avait des gypsies qui n'm'avaient pon l'air de femmes qu'ont l'habitude de bouoilli touos lus fricos dans la m&ecirc;me marmite!<br/>
<br/>
Et pis j'vi la bataille. La pus niaise des batailles. J'gardais m'n'yi sus l'Filo. Il pitchait assez et r'chevait pas mal de p'tits touff&egrave;s. J'en vit pus d'yune sus l'chafaud lis faithe les doux-yeux. et ma fingre, i n'rouogit pon. J'qu'menchi &agrave; r'prendre esp&eacute;thence.<br/>
<br/>
Opr&egrave;s chonna j'm'en r'fut, dans le van &agrave; nout' vaizin.<br/>
<br/>
* * *<br/>
<br/>
Filo ervint sus l'matin.<br/>
<br/>
Ch'est un d'jabbe faite, malheutheusement. J'di malheutheusement, car n'a-t-i pas t&eacute; s'engagi &agrave; yunne des filles qu'avait gr&eacute;e san querre; une fille de rein, la p'tite d'une grand famille d&eacute; tchi l'p&egrave;the 'tait le p'tit d'douze &ecirc;fants. Une hardelle &agrave; jaunes cheveux, ov une petite pale fache et des mains qu'&eacute;thaient des poulettes s'ou t'nait bon un manche de bringe &agrave; cayas, pour deux minutes.<br/>
<br/>
Vaithe, nos v'la bain l'v&eacute;s d'aver d'itet alentou d'nous! I lus font mathi&eacute; en partitchullyi dans huit jours!<br/>
<br/>
Et quand je r'prochi &agrave; ch't'&acirc;mice l&agrave; de prendre une fille sans l'sou, il m'r&ecirc;ponnit: Mais ch'est l&agrave; les siennes qui faut aidji, et j'en ai assez pour nos deux!<br/>
<br/>
Aidji! Assez pour deux!! N'en v'l&agrave; des b&ecirc;tises.<br/>
<br/>
Vot' m&icirc;nz&eacute;thabl'ye amin,<br/>
<i>Filo Fram, s&eacute;nior.<br/>
</i><br/>
<i>Nouvelles Chroniques de Jersey 14/8/1907<br/>
</i><br/>
&nbsp;<p>
<font size="2" >
<i>Viyiz &eacute;tout: </i>
<ul>
<li><a href="bataille.html">La Bataille des Fleurs</a><p>
<li><a href="bataille_elie.html">&Eacute;lie &agrave; la Bataille</a><p>
<li><a href="bataledeflieurs.html">La Bat&acirc;le d&eacute; Flieurs</a><p>
<li><a href="bravo.html">Bravo! bravo pour la p&acirc;raisse de la Trinit&egrave;t</a><p>
<li><a href="suggest.html">Suggestions</a><p>
<li><a href="succes.html">L&eacute; Succ&egrave;s</a><p>
<li><a href="pmbella.html">Bella va &agrave; la Bataille</a><p>
<li><a href="bataledesflieurs1907.html">Tulipes ou tourn&eacute;-oualipes?</a><p>
<li><a href="batale2007.html">Bat&acirc;le d&eacute; Flieurs 2007</a></p>

<li><a href="bikeamary.html">La &quot;Bike&quot; a Mary</a><p>
<li><a href="pmbataille1953.html">La Bataille de Flieurs</a><p>
<li><a href="cahouain_bataille.html">Caouain et la Bataille de Flieurs</a><p>
<li><a href="painbattle2.html">Mrs. Pain Taboos the Battle of Flowers</a><p>
<li><a href="batailleadlm.html">La Bataille d&eacute; Flieurs</a><p>
</ul>
</font>
&nbsp;</p>
&nbsp;</p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
