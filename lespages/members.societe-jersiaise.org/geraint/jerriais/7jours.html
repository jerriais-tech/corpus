<HTML>
<HEAD>
<TITLE>Les sept jours</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les sept jours</h2></font></center><p>

<CENTER><TABLE><TR><TD>

D&icirc;nmanche, nou n'a pon &agrave; s&eacute; l'ver &agrave; sinne d&eacute; jeu;<br/>
nou tchait sus sa fache - nou dort sus san dos.<br/>
<a href="bouondgieu.html">Dgieu</a> spartit la leunmi&eacute;the d'auve la ni&egrave;rcheu.<br/>
Nou n'est pon ni&egrave;rchi d'faithe un jour d'&egrave;rpos.<br/>
<br/>
Lundi, Dgieu spartit la t&egrave;rre d'auve les cieux.<br/>
J'fa&icirc;thons not' lavage coumme l'affaithe s'arreune<br/>
(mais ch'est les machinnes tchi nos a&icirc;guent achteu).<br/>
Dgieu griyit l'ciel - et ch'est l&eacute; jour d'la leune.<br/>
<br/>
Mardi, Dgieu s'pathit la m&eacute; d'auve la t&egrave;rre,<br/>
et s'lon not' diton: &quot;Tchi t&egrave;rre a, dg&egrave;rre a&quot;.<br/>
Chu jour-ch&icirc;n ch'est l'jour au vi&egrave;r dgieu d'la dg&egrave;rre,<br/>
mais ch'est d'esp&eacute;ther la paix... nou v&egrave;rra!<br/>
<br/>
M&ecirc;cr&eacute;di, not' Seigneu satchit l'sol&eacute;.<br/>
Mais pouor l's anciens ch'tait l'jour au dgieu M&egrave;rtchuthe,<br/>
dgieu des voleurs. Si ch'est qu'nou veurt voler<br/>
l'sol&eacute;, nou-s'attrap'thait des boursoufliuthes!<br/>
<br/>
Jeudi, Dgieu griyit l's oua&icirc;thieaux et pa&icirc;ssons:<br/>
l's oua&icirc;thieaux qu'nou plieunme, les pa&icirc;ssons qu'nou-s'&ecirc;cr&egrave;de.<br/>
&Agrave; l'Ol&#375;mpe, Jupit&egrave;r d'valit san mont,<br/>
s'tou&ocirc;nnant en aigl'ye pouor gaffer Ganym&egrave;de.<br/>
<br/>
Vendr&eacute;di, Dgieu f&icirc;t les b&ecirc;tes et les gens.<br/>
I' dit au preunmi&eacute; coupl'ye: &quot;S&eacute;yiz f&egrave;rtiles!&quot;<br/>
V&eacute;the, ch'est un bou&ocirc;n jour pouor l'accoupli&eacute;ment:<br/>
V&ecirc;nus r&egrave;gne sus l's amours d'gar&ccedil;ons et fil'yes.<br/>
<br/>
Sanm'di - tout 'tait bou&ocirc;n. L'Seigneu pi&egrave;rche&ucirc;thit.<br/>
Si ch'est l'jour qu&eacute; l'Bou&ocirc;n Dgieu r'nonchit l'travas,<br/>
j'&icirc;thons don au marchi, tard ou he&ucirc;thi:<br/>
ch'est l'jour d'Saturne - ou l'jour qu'nou r'tou&ocirc;nne san sa.<br/>
<br/>
<i><a href="jerpoem.html">Geraint Jennings</a></i><br/>
<i>19/1/2014</i><br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="dinmanche_jour.html">D&icirc;nmanche</a><p>
<li><a href="lundi_jour.html">Lundi</a><p>
<li><a href="mardi_jour.html">Mardi</a><p>
<li><a href="mecredi_jour.html">M&ecirc;cr&eacute;di</a><p>
<li><a href="jeudi_jour.html">Jeudi</a><p>
<li><a href="vendredi_jour.html">Vendr&eacute;di</a><p>
<li><a href="sanmdi_jour.html">Sanm'di</a><p>
<li><a href="genese1.html">Gen&ecirc;se, Chapitre 1, v&egrave;rset i &agrave; Chapitre 2, v&egrave;rset iii</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

