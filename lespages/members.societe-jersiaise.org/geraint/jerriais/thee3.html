<HTML>
<HEAD>
<TITLE>L&eacute; Th&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Th&eacute;e</h2></font></center><p>

<img src="potathee.jpg" width="194" height="152" alt="" title="" align="right" />
L&eacute; th&eacute;e est eune s&icirc;mpl'ye bouaisson gr&eacute;e atout d&eacute; ieau bouoillante et des fielles stchies. Y'a un tas d'diff&eacute;thents th&eacute;es gr&eacute;es atout des diff&eacute;thentes h&egrave;rbes et m&ecirc;mes des flieurs, mais l'pus populaithe est l'th&eacute;e tchi veint du b&icirc;sson <i>Camellia sinensis</i> - la pliante &agrave; th&eacute;e. Aupr&egrave;s l'ieau ch'est chein qu'nou bait l'pus dans l'monde.<br/>
<br/>
L&eacute; th&eacute;e fut d&ecirc;couv&egrave;rt et tchultiv&eacute; pouor c'menchi en Chinne, &eacute;pis export&eacute; partout l'monde. Aupr&egrave;s l'&Acirc;sie, l'&Ucirc;rope &egrave;rchut l'th&eacute;e au seizi&egrave;me si&egrave;cl'ye. Les Britanniques tch'aimaient tant baithe du th&eacute;e, pliant&icirc;tent des pliantes d&eacute; th&eacute;e en &Icirc;nde pouor faithe la comp&eacute;tition d'auve les Chinnouais.<br/>
<br/>
Not' mot <i>th&eacute;e</i> veint d'la langue Min' p&acirc;l&eacute;e &egrave;s c&ocirc;tes d'la Chinne du Su'&ecirc;t'. Chu nom fut apport&eacute; en &Ucirc;rope par des marchands Hollandais &eacute;pis p&acirc;ss&eacute; dans bein d'langues &Ucirc;rop&eacute;ennes.<br/>
<br/>
Y'a eune l&eacute;gende qu'un mouaine Buddhiste ha&ucirc;tait au run d'm&eacute;diter, et c'copit les pa&ucirc;pi&eacute;thes &agrave; seule f&icirc;n d&eacute; s'garder &ecirc;vilyi. Les pa&ucirc;pi&eacute;thes cop&eacute;es par t&ecirc;rre y g&egrave;rm&icirc;tent et d'v&icirc;ntent eune pliante d&eacute; tchi les fielles 'taient capabl'yes d&eacute; renforchi la vil'lie des mouaines &agrave; lus m&eacute;dit&acirc;tion.<br/>
<br/>
Pus probabli&eacute;ment l&eacute; th&eacute;e a 't&eacute; bu pouor des milles ans coumme d'la m&eacute;d'cinne - et nou r'qu&eacute;mande acouo au jour d'aniet l'v&egrave;rt th&eacute;e pouor les beinfaits &agrave; la sant&eacute;.<br/>
<br/>
L&eacute; ni&egrave;r th&eacute;e est l'r&ecirc;sultat d'eune f&egrave;rment&acirc;tion des fielles d'vant la s&eacute;qu'thie tch'arr&ecirc;te la f&egrave;rment'tie. V'l&agrave; tchi pr&ecirc;s&egrave;rve l&eacute; th&eacute;e, et l'ni&egrave;r th&eacute;e a don 't&eacute; un objet d'conm&egrave;rce d'pis les touos vi&egrave;rs temps viyant qu'l&eacute; go&ucirc;t enduthait les longs viages en m&eacute; ou l'trav&egrave;rs des pays au liain.<br/>
<br/>
Dans des pays nou-s'aime mus baithe du th&eacute;e auve du lait, et dans d'aut's ch'est auve du limon. L&eacute; th&eacute;e est &eacute;tout m&ecirc;l&eacute; auve des flieurs, des frits, ou d's &ecirc;pices pouor amender l'go&ucirc;t. L&eacute; th&eacute;e au jasm&icirc;n, l'th&eacute;e &agrave; la menthe, ou l'th&eacute;e &agrave; la b&egrave;rgamote, sont bein connus.<br/>




&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thee.html">Coumme tchi faithe l&eacute; th&eacute;e</a><p>
<li><a href="thee2.html">Le Pot &agrave; Th&eacute;e</a><p>
<li><a href="cooper.html">Cooper</a><p>
<li><a href="teasoir.html">Tea Soir&eacute;e</a><p>
<li><a href="comiere.html">L&eacute; Th&eacute;e d'Comi&egrave;re.</a><p>
<li><a href="taxe.html">La Taxe sus notr' Bi&eacute;the</a><p>
<li> <a href="teaparty.html">Un nice petit Tea Party</a><p>
<li><a href="cafe.html">Latt&eacute; ou b'lett&eacute;?</a><p>
<li><a href="cafe2.html">L&eacute; Caf&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

