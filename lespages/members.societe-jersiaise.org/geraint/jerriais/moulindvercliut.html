<HTML>
<HEAD>
<TITLE>L&eacute; Moul&icirc;n d'V&egrave;rcliut</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Moul&icirc;n d'V&egrave;rcliut</h2>
ou L'Vi&egrave;r Moul&icirc;n d'Grouville<br/></font></center><p>


D&eacute;pis bein des si&egrave;cl'yes les dgi&ecirc;mes ont 't&eacute; lev&eacute;es auve forche d&eacute; louai sus l's habitants d'ch&acirc;que p&acirc;raisse. Eune dgi&ecirc;me, aut'fais payabl'ye en esp&egrave;ces, &eacute;tait deue qu&eacute; ch'f&ucirc;sse au b&eacute;n&eacute;&#64257;ce d&eacute; la Couronne ou au b&eacute;n&eacute;&#64257;ce eccl&eacute;siastique.<br/>
<br/>
Les f&egrave;rmi&egrave;rs d&eacute;vaient des dgi&ecirc;mes, les monni&egrave;rs, etc. Touos les Minnistres d'p&acirc;raisses &egrave;rch&eacute;vaient don lus part d&eacute; dgi&ecirc;mes. Mais i' patha&icirc;t, d'apr&egrave;s eune l&eacute;gende, qu'un c&egrave;rtain Moul&icirc;n d'vait des dgi&ecirc;mes pas &agrave; l'&eacute;glyise, mais au Dgi&acirc;tre li-m&ecirc;me. Ch'la ch'tait bein &egrave;rm&egrave;rquabl'ye, mais p&egrave;rsonne n'en savait la raison ni l'originne.<br/>
<br/>
L&eacute; Moul&icirc;n' &agrave; vent sus V&egrave;rcliut, connu comme Moul&icirc;n d'V&egrave;rcliut, l&eacute; Moul&icirc;n d'Grouville, ou l'Vi&egrave;r Moul&icirc;n, dait absolument &ecirc;t' bein vyi. Car ch'tait l&agrave;, l'moul&icirc;n tchi d'vait chutte dgi&ecirc;me extraordinnaithe, et ch'la sans doute es'sait du temps qu'les anciens &eacute;thaient connu l'Mal&icirc;n en p&egrave;rsonne. L&eacute; monnyi du Vi&egrave;r Moul&icirc;n avait don &agrave; payi la dgi&ecirc;me sus tout l'fronment moulu dans san moul&icirc;n, et chutte dgi&ecirc;me s&eacute; payait r&eacute;dguli&eacute;thement &agrave; c&egrave;rtains temps. Un bou&ocirc;n jour l&eacute; monnyi, tch'avait tr&eacute;jous pens&eacute; qu'les dgi&ecirc;mes 'taient deues &agrave; cause d&eacute; tchiques s&egrave;rvices rendus, s'm&icirc;nt dans la t&ecirc;te tch'i' n's'n allait danme pon payi rein d'autre au Satan, un &icirc;ndividu tchi n'avait janmais fait rein pouor m&eacute;thiter ch'la.  <br/>
<br/>
Eh don, la pr&eacute;chaine fais qu&eacute; la dgi&ecirc;me d'v&icirc;nt payabl'ye au Dgi&acirc;bl'ye, l&eacute; monnyi n'&#64257;t autcheune d&ecirc;marche pouor s'en atchitter. Et la&icirc;ssit l'affaithe d&eacute;-m&ecirc;me pouor longtemps. Mais l'Satan, li, s'enn'yit d'attendre et voulit saver tch'est qu'ch'la voulait dithe. L&eacute; monnyi n'en fut pon &ecirc;pe&ucirc;th&eacute; du tout et l&icirc; dit d&ecirc;li&ecirc;ment tch'est qu'en' 'tait et tch'est tch'il en criyait. &quot;Tu peux s&ucirc;f&#64258;ier, man vyi, pouor ta dgi&ecirc;me - tu n'en r'&eacute;thas pon d'autre d&eacute; m&eacute;, tr&eacute;jous! Tch'est qu tu'as fait, n&eacute; v'lo un an, tchi m&eacute;thite chenna? Tu n'as fait rein d'bein!&quot; Et i' l&icirc; freunme l'us au nez!  <br/>
<br/>
V&eacute;the, mais - fa&icirc;thant s&egrave;rvi san pouver comme un mal&icirc;n esprit, l&eacute; Dgi&acirc;bl'ye p&acirc;sse &agrave; trav&egrave;rs la porte et adr&egrave;che ches deux'trais patholes au monnyi: &quot;D&eacute;pis qu'ch'est d'm&ecirc;me, vai-tu - tan moul&icirc;n n'&egrave;rmoudra janmais janmais! Sait-che par un temps rude ou calme, temp&ecirc;te ou brise - n'&icirc;mporte en tchi temps - les aubes d&eacute; tan moul&icirc;n n'&egrave;rbouog'geont pas! &quot;  <br/>
<br/>
Et, d'apr&egrave;s la l&eacute;gende, nou-s-a tr&eacute;jous ou&iuml; qu'autant en a 't&eacute;. L&eacute; Moul&icirc;n d'V&egrave;rcliut n'a janmais r'moulu.  <br/>
<br/>
<i>Par Geo. W. Bertram  </i><br/>
<br/>
<ul>
<font size="-1">    
<li>Y'avait les grand's dgi&ecirc;mes, comme par exempl'ye la dgiexi&egrave;me dg&egrave;rbe d&eacute; touos grains cr&ucirc;s sus les t&egrave;rres labouoth&eacute;es touos l's ans, etc., et les p'tites dgi&ecirc;mes sus les t&egrave;rres novales, etc, Y'avait des dgi&ecirc;mes d&eacute; grains, d'pa&icirc;sson, p'tits couochons, pommes, vieaux, poulains, etc.<br/></li>
    <li>L&eacute;gende racont&eacute;e par les anciens d'la fanmil'ye Bertram, d'La Rocque.<br/></li></font>
</ul> 
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><A HREF="dgiablye.html">L&eacute; Dgi&acirc;bl'ye</A><p>
<li><a href="gdfmoul.html">L's aubes et moul&icirc;ns</a><p>
<li><a href="moulins.html">L&eacute; Moul&icirc;n</a><p>
<li><a href="12boulandgi.html">La Douzaine au Boulandgi</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

