<HTML>
<HEAD>
<TITLE>L'&Icirc;nvit&acirc;tion</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L'&Icirc;nvit&acirc;tion</h2></font></center><p>

<table  width="100%" border="0" cellspacing="0" cellpadding="3">
	<tr>
		<td >
			<b>
				
			</b>
		</td>
		<td >
			<i>Sonia est assise dans sa chambre &agrave; s'poudrer et ou pathait bein &agrave; s'n aise. Barbara crie et entre a but d'vent.</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara:
			</b>
		</td>
		<td >
			Est-tu pr&ecirc;te pouor ch&egrave;s fichues neuches-chin, Sonia? Damne j'n'y connais rein d'chennechin!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Sonia: 
			</b>
		</td>
		<td >
			Oh, j'sis &agrave; m'graie. Assieds-t&eacute; eune minnute. Tu pathais toute &ecirc;ch&egrave;rvel&eacute;e!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara:
			</b>
		</td>
		<td >
			Ch'est d'ta faute! Tu m'as envyi&eacute; un texte sus man t&eacute;l&eacute;phone d&eacute; m'mettre pr&ecirc;te pouor aller &agrave; des neuches et d&eacute; t'rencontrer ichin &agrave; eune heuthe et d'mie!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Sonia:
			</b>
		</td>
		<td >
			N&eacute; t'en fais pas, j'avons tout pliein d'temps. Mais pouor t&eacute; calmer, j'm'en vais aller m'changi.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				
			</b>
		</td>
		<td >
		<i>	Ou sort d&eacute; la strade.</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara:
			</b>
		</td>
		<td >
			Mais tu m'as pas dit tchi qui s'en va s'mathier! Oh, oulle est horte et j'n'y connais rein. 
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				
			</b>
		</td>
		<td >
		<i>	Ou ramasse la gazette qu'est sus la p'tite tabl'ye et s'met &agrave; li&eacute;the:</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				
			</b>
		</td>
		<td >
			 Et bein mince, j'vais que les jannes Viberts ont ieu des jumiaux &#150; deux gar&ccedil;ons - danme les vi&egrave;rs s'en vont &ecirc;tre contents car i' y a des sous dans chutte fanmille-l&agrave;! Oh! et la bouonnefemme Betsy du Marais est morte &agrave; l'<a href="gdfhopita.html">h&ocirc;pita</a>. Chent ans! Tchi belle &acirc;ge! Quand tchi qu'est l'enterrement? Ah M&ecirc;credi &agrave; deux heuthes. I' faut qu&eacute; j'y &acirc;ge! Et not' vier Conn&ecirc;tabl'ye &agrave; pass&eacute; l'pas &eacute;tout. I' n'en a pas ieu longtemps apr&egrave;s sa Missis! I' s'en va m'faller eune neuve robe pouor s'n enterrement, j&eacute; n'peux pas aller &agrave; deux enterrements avec la m&ecirc;me robe. Acouo des d&eacute;pends!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				
			</b>
		</td>
		<td >
		<i>	Sonia entre.</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Sonia:
			</b>
		</td>
		<td >
			Barbara, tch&eacute; qu't'en crais?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara:
			</b>
		</td>
		<td >
			Chest-i' t&eacute;? Mais tchi qu' tu t'en vas mathier? Tan fichu Tom a tout l'temps dit que sa m&eacute;the n&eacute; voulait pas qu'i't'math&icirc;sse!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Sonia:
			</b>
		</td>
		<td >
			Eh bein, la bouonnefemme mouothit hier arlev&eacute;e! L'homme d'affaithes vint et i' liu l&eacute; testament et tout est &agrave; Tom. I' s'en vint couorrant ichin et i' me d'mandit d&eacute; l'mathier aniet par license sp&eacute;ciale et j'dis oui!!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara:
			</b>
		</td>
		<td >
			Mais Sonia, ch'est-i' dommage que tu n'est pas d'&acirc;ge d'aver d's &ecirc;fants viyant que l&eacute; Tom a tant d'sous achteu!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Sonia:
			</b>
		</td>
		<td >
			Ma fille, tu t'rappelle bein que j'fus au Cannada pouor neuf mais quand ma soeu eu un p'tit gar&ccedil;on - chest l&eacute; mousse &agrave; Tom et m&eacute;. Ma soeu et s'n homme l'ont &ecirc;l'v&eacute; mais i' sait bein que j'sommes ses vraies pathents. La bouonnefemme n'en a janmais seu rein, d'ga!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara:
			</b>
		</td>
		<td >
			Oh man Doue d'la vie, tch'est qu&eacute; l'monde s'en vont dithe?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Sonia:
			</b>
		</td>
		<td >
			I' s'en vont &ecirc;tre contents d&eacute; vaie l&eacute; Tom et sa femme et san gar&ccedil;on &agrave; l'enterrement d'la vielle pie - je crais!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara:
			</b>
		</td>
		<td >
			Sonia, j'pense qu&eacute; j'm'en vais m'&eacute;vanhi! Tes s&eacute;grets sont trop pouor ma constitution!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				
			</b>
		</td>
		<td >
		<i>	Sonia met d'ieau d'vie dans deux verres.</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Sonia 
			</b>
		</td>
		<td >
			Prends deux p'tits d'gouts!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara: 
			</b>
		</td>
		<td >
			Mais nannin. Janmais d'la litcheu n'a pass&eacute; mes l&egrave;vres!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Sonia: 
			</b>
		</td>
		<td >
			Ch'est d'la m&eacute;d'cinne! Avale-la!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				
			</b>
		</td>
		<td >
			<i>Barbara l'avale d'eune gorgie!</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara:
			</b>
		</td>
		<td >
			Sais-tu bein Sonia, je m'sens bein mus!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				
			</b>
		</td>
		<td >
			<i>Sonia l'y en donne eune autre et Barbara l'avale.</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Sonia:
			</b>
		</td>
		<td >
			Achteu, j'sommes-t-i' pr&ecirc;tes?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				
			</b>
		</td>
		<td >
		<i>	Barbara s'l&egrave;ve et s'trouve un mio &ecirc;tourdie! Ou suit s'n amie.</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Barbara:
			</b>
		</td>
		<td >
			J'shie pr&ecirc;te pouor tes neuches Shonia, J'shie pr&ecirc;te!!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
</table>
&nbsp;<p>

<font size="2">

<I>Viyiz &eacute;tout:</I><p>

<ul>

<li> <a href="pieche.html">L'&Icirc;nvitation</a><p>
<li><a href="pmchristmas1946.html">An Invitation for Christmas</a><p>
<li><a href="paindine.html">Piteur has some friends to dine</a><p>
<li><a href="neucheslaiesse.html">Les Neuches de La&iuml;esse</a><p>
</ul>
</font>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
