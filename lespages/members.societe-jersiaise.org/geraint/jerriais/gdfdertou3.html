<HTML>
<HEAD>
<TITLE>D'&egrave;rtou en J&egrave;rri!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'&egrave;rtou en J&egrave;rri!</h2></font></center><p>

<font size="-1">Le M&eacute;nage &egrave;s Feuvres,<br/>
St. Ou&euml;n.<br/>
L&eacute; 27 juilet, 1968.<br/></font>
<br/>
Moussieu l'R&eacute;dacteu,<br/>
<br/>
Eh bein, m'&egrave;rv&eacute;l&agrave; en J&egrave;rri! Ouaithe qu&eacute; v'la tchi s'arrive touos l's &ecirc;t&eacute;s, l&eacute; r'tou est tr&eacute;jous iun des pliaisants &ecirc;v&egrave;nements d'la vie. Ch'est comme quand nou r'veint siez s&eacute; au s&eacute; au but d'un long jour d&eacute; travas et qu'nou peut s'assi&eacute;the dans la grand' tchaise au pid d'l'&acirc;tre et mett' ses chap&icirc;ns en attendant qu'la bouannefemme dr&eacute;che la soupe! Et tchi plia&icirc;si d'&egrave;rvaie touos l's anm&icirc;ns, et d'ch&acirc;tchi d'main auve ieux! Malheutheusement, lus nombre rap'tiche touos l's ans &agrave; m'suthe tch'i' s'en vont au r'pos &ecirc;t&egrave;rnel. et l'nombre d'J&egrave;rriais en J&egrave;rri patha&icirc;t rap'tichi &eacute;tout, mais l'nombre d'<a href="gdfmotos.html">motos</a> par les c'm&icirc;ns grandit tout l'temps. Si l'affaithe continnue, nou pouorra marchi en ville pus vite que d'y aller en moto! D'eune manni&egrave;the ou d'l'autre, i' faut heunmer l'air empoua&icirc;sonn&eacute; par l'&ecirc;cappe du gaz d&eacute; p&eacute;trole br&ucirc;l&eacute;e. Ch'est ravissant qu'nou peut garder ses poumons en &ecirc;tat d'sant&eacute;!<br/>
<br/>
V'la tchi m'a fait plia&icirc;si d'vaie qu&eacute; l'Conn&ecirc;tabl'ye d'<a href="st_pierre.html">St. Pierre</a> a ieu l'avis et l'couothage d&eacute; mett' un s&icirc;ngne tch'annonce qu&eacute; la <a href="gdfvitesse.html">vitesse</a> perm&icirc;nse &egrave;s motos est r&eacute;duite &agrave; 20 milles &agrave; l'heuthe aupr&egrave;s d'l'&eacute;glyise dans sa p&acirc;raisse. En m&ecirc;me temps, j'ai r'm&egrave;rtchi qu&eacute; toutes les fais qu&eacute; j'passe par-l&agrave; j'sis l'seul tch'ob&eacute;is l's&icirc;ngne, et j'sis &agrave; la vaie d&eacute; touos l's aut' motoristes! Si la police avait l'temps d's'en d'menter, ou' pouorrait faithe un tas d'arr&ecirc;ts l&agrave;! Et ch'est un bouan s&icirc;ngne d&eacute; vaie qu'les Conn&ecirc;tabl'yes d'<a href="st_sauveux.html">St. Sauveux</a> et d'<a href="st_cliement.html">St. Cli&eacute;ment</a> s'en vont l&icirc;nmiter la vitesse dans c&egrave;rtaine partie d'lus p&acirc;raisses &eacute;tout. J'sis absol&ucirc;ment du m&ecirc;me avis qu&eacute; l'Chef d&eacute; Police Axon quand i' nouos dit qu'la grand' partie d's accidents est deue &agrave; la vitesse excessive des motos dans nouos p'tites rues.<br/>
<br/>
<table border="0" align="right" width="200">
  <tr><!-- Row 1 -->
     <td><div align="center"><a href="menageesfeuvres.jpg"><img src="menageesfeuvres.jpg" border="0" width="200" height="175" alt="Le M&eacute;nage &egrave;s Feuvres" title="" /></a><br/>
<br/>
<i><font size="-1">Le M&eacute;nage &egrave;s Feuvres</font></i><br/>
<br/>
<img src="feuvres.jpg" width="200" alt="Le M&eacute;nage &egrave;s Feuvres" title="" /></div>
</td><!-- Col 1 -->
  </tr>
</table>

Pour la preunmi&eacute; fais dans qu&acirc;si souoxante ans, Le M&eacute;nage &egrave;s Feuvres est otchup&eacute; par des Feuvres. J'sommes trais fr&eacute;thes d&eacute;dans &agrave; ch't heu - mes fr&eacute;thes Fra&icirc;nque et Percy et m&eacute;. Percy fut n&eacute; &agrave; Perc&eacute; &agrave; <a href="gdfcote.html">La C&ocirc;te</a> et n'avait janmais veu nouot' ma&icirc;son ancestrale d&eacute;vant. Fra&icirc;nque l'avait veue bein des fais. Quand il 'tait mousse et qu'nouot' oncl'ye Charles y d'meuthait, l'Fra&icirc;nque et tchiques aut' mousses d'scend&icirc;drent l'&ecirc;tchelle d&eacute; d'ssus ses cros au p&icirc;ngnon eune s&eacute;th&eacute;e et la m&acirc;t&icirc;drent contre la cheunm'n&eacute;e et la bouch&icirc;drent, la cheunm'n&eacute;e, atout eune poutchie d'&ecirc;train ou tchique aut' affaithe. L&eacute; bouanhomme d'oncl'ye, assis tout pr&egrave;s d'la grand' &acirc;tre pour s&eacute; garder caud, c'menchi &agrave; &ecirc;t' <a href="enfuntchi.html">enfuntchi</a> par la <a href="gdffeunm.html">fum&eacute;e</a>. I' d&ecirc;halit d'un embront et s'app&egrave;rchut qu'la cheunm'n&eacute;e 'tait bouchie! I' s'en allit au p&icirc;ngnon pour mett' l'&ecirc;tchelle en pliaiche pour monter &agrave; la d&ecirc;bouchi, mais l'&ecirc;tchelle n'&eacute;tait pus l&agrave; - les gar&ccedil;ons l'avaient port&eacute;e dans l'mitan du clios &agrave; c&ocirc;t&eacute;. L&eacute; pouorre bouanhomme fut oblyigi d'aller en emprunter ieune siez san va&icirc;s&icirc;n!<br/>
<br/>
L'heunmeur d&eacute; l'occ&acirc;sion est qu'nouot' oncl'ye Charles d'mandit &agrave; Fra&icirc;nque d&eacute; t&acirc;chi d'd&ecirc;couvri tchi mauvais sujet tch'avait bouchi sa cheunm'n&eacute;e. &quot;Garde l's ou&iuml;es ouv&egrave;rtes &agrave; l'&ecirc;cole,&quot; i' l&icirc; d&icirc;t, &quot;Les mousses sont seux d's'en vanter, et tu pouorras m'dithe tch'est qu'ch'est&quot; Mais Fra&icirc;nque 'tait aussi mal&icirc;n comme l&icirc;. Deux-s'trais jours pus tard, quand m'n oncl'ye l&icirc; d'mandit s'il avait ou&iuml; l's aut' mousses en p&acirc;ler, Fra&icirc;nque l&icirc; r&ecirc;ponnit: &quot;Nann&icirc;n, m'n oncl'ye, ch'est seux tch'i' n'veulent pon en p&acirc;ler quand j'sis l&agrave;, car i' savent bein qu&eacute; j'sis tan n'veu et il' ont peux d'en p&acirc;ler endrait m&eacute; car i' pensent qu&eacute; j't'l&eacute; r'd&icirc;thais!&quot;<br/>
<br/>
I' n'y avait pon grand' sou par les c'm&icirc;ns dans chu temps l&agrave;, et les mousses n'&eacute;taient pon g&ecirc;t&eacute;s et piplott&eacute;s comme i' sont &agrave; ch't heu. J'gangnais deux sou la s'maine pour garder la <a href="bike.html">machinne &agrave; p&eacute;dales</a> &agrave; iun d'mes oncl'yes propre. I' fallait la netti touos les si&egrave;rs pour qu'ou f&ucirc;sse propre au mat&icirc;n. Ma f&icirc;ngre i' m'donnit quat' sou eune fais, mais i' m'd&icirc;t tch'i' n'fallait pon l'dithe &agrave; p&egrave;rsonne. Ch'tait d'peux qu&eacute; l'monde &eacute;thaient pens&eacute; tch'il 'tait &agrave; m'g&acirc;ter!<br/>
<br/>
Dans chu temps-l&agrave; nou pouvait acater eune bouanne p&eacute;tite poutchie d'chucr&icirc;ns pour deux sou, ou un s&ucirc;ffliet d'blianc f&eacute;. Ou m&egrave;me un patchet d'<a href="ptun.html">cigarettes</a> appel&eacute; &quot;Pirates&quot; d&eacute; dgiex cigarettes. Ch'tait un patchet couv&egrave;rt d&eacute; v&egrave;rt papi atout l'portrait d'un pirate dessus. Nou les feunmait en cachette, sans doute!<br/>
<br/>
Tchi privil&egrave;ge d&eacute; pouver r'v&eacute;n&icirc;n dans l&eacute; lieu d'naissance ouaithe qu&eacute; la grand' partie d'la vie a 't&eacute; pass&eacute;e houors pays! Et d&eacute; r'marchi les vielles rues &egrave;s alentours et d&eacute; r'vaie les vi&egrave;rs foss&eacute;s qu&eacute; l's anch&ecirc;tres ont c&egrave;rtainement a&icirc;dgi &agrave; b&acirc;ti! Et d'pouver p&acirc;ler dans la langue d&eacute; ches anch&ecirc;tres-l&agrave; &egrave;s deux-s'trais vi&egrave;rs anm&icirc;ns tchi sont acouo sus lus pids d'dri&eacute;the! Ich&icirc;n, dans l'vi&egrave;r m&egrave;nage qu&eacute; j'conna&icirc;ssais si bein dans mes p'tits jours, les m&eacute;mouaithes du temps pass&eacute; m'font penser qu'septante ans lus sont pass&eacute;s bein vite, et qu'mo&iuml;se n'en 'tait pon fort hors d'la vaie quand i' d&icirc;t au Seigneur, dans l'n&eacute;nanti&egrave;me Psaume: &quot;Mille ans devant Tes yeux sont comme le jour d'hier qui s'est pass&eacute;!&quot;<br/>
<br/>
<i><a href="lefeuvre.html">George d'La Forge</a></i><br/>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfvitesse.html">I' faut molli d'vitesse!</a><p>
<li><a href="gdfmemouaithes.html">M&eacute;mouaithes d'aut'fais!</a><p>
<li><a href="gdfpassant2.html">En passant...</a><p>
<li><a href="gdfpassant3.html">En p&acirc;ssant...</a><p>

<li><a href="gdfrliques.html">R'liques du temps jadis</a><p>
<li><a href="gdfdertou1970.html">D'ertou en J&egrave;rri!</a><p>
<li><a href="gdfdertou6.html">D'&egrave;rtou en J&egrave;rri!</a><p>
<li><a href="gdfdertou9.html">D'&egrave;rtou en J&egrave;rri</a><p>
<li><a href="gdfdertou10.html">D'&egrave;rtou en J&egrave;rri</a><p>
<li><a href="gdfdertou11.html">D'&egrave;rtou en J&egrave;rri!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

