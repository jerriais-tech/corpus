<HTML>
<HEAD>
<TITLE>Mais oui? Nou-fait-dgia!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Mais oui? Nou-fait-dgia!</h2></font></center><p><br>
&nbsp;<p>

D&icirc;tes-m&eacute;, vous souv'n'-ous du temps quand tchi qu'l'office d&eacute; Tourisme en Dg&egrave;rn&eacute;sy m&icirc;nt eune annonce sus la g&acirc;zette, sus l'radio et &agrave; la t&eacute;l&eacute;v&icirc;sion pouor les v&icirc;siteurs? &Agrave; toutes les tchestchions p&ocirc;s&eacute;es par les v&icirc;siteurs la r&ecirc;ponse 'tait &#147;mais oui&#148; en ritonnant.<br>
<br>
Chutte m&ecirc;me ann&eacute;e-l&agrave; j'm'en fus &agrave; l'&icirc;le auve l'esp&eacute; d'faithe eune v&icirc;site &agrave; la ma&icirc;son d&eacute; Victor Hugo - Hauteville Hause. J'y avais 't&eacute; deux fais d'vant. Mais la preunmi&eacute; fais j'avais d's anm&icirc;ns d'l'Angli&eacute;t&egrave;rre et y'avait seulement deux plaiches sus la tou&ocirc;nn&eacute;e et ch'fut ieux tch'y all&icirc;tent.<br>
<br>
La deuxi&egrave;me fais la ma&icirc;son 'tait b&acirc;rr&eacute;e pa'ce qu'i y'avait eune dispute entre la compangnie d'&ecirc;lectricit&eacute; d&eacute; Dg&egrave;rn&eacute;sy et la Ville d&eacute; Paris entouor du travas mi&eacute;-fait.<br>
<br>
Chutte fais j'montis les d'gr&eacute;s et j'tais bein ravie d'vaie qu'la ma&icirc;son 'tait ouv&egrave;rte. La vielle danme en ch&egrave;rge portait un grand pourpre beret, et ou 'tait si laie qu'ou f'thait du lait cailli tou&ocirc;nner s&ucirc;.<br>
<br>
&#147;Un titchet pouor entrer, s'i' vos plia&icirc;t,&#148; j'lyi d'mandis.<br>
<br>
&#147;Mmm,&#148; ou r&ecirc;ponnit. Si l'fou g&icirc;t trop caud l'&ecirc;toupon tch&egrave;rra.<br>
<br>
&#147;J'voudrais un programme en Angliais, Missis?&#148;<br>
<br>
&#147;N&acirc;nn&icirc;n.&#148; Y'a acouo du pain sus l'r&acirc;clyi.<br>
<br>
&#147;P't-&ecirc;t' un programme en Fran&ccedil;ais?&#148;<br>
<br>
&#147;N&acirc;nn&icirc;n..... eh bein j'en ai justement iun,&#148; ou dit. Combein qu'i' m'en faudrait? Justement iun.<br>
<br>
&#147;Mais il est tr&icirc;lyi.&#148; Et j'pensis vite, mangnifique un bardg&icirc;n.<br>
<br>
&#147;Oui, m&egrave;rcie bein des fais!&#148;<br>
<br>
&#147;Mais ch'est l'drein et i' n'y'a pon d'r&ecirc;duction sus l'prix.&#148;<br>
<br>
J'avais ieu assez et j'payis.<br>
<br>
J'avais &agrave; m'assi&eacute;the et attendre jusqu'au c'menchement du tou. Un moussieu Fran&ccedil;ais arrivit et d'mandit un titchet pouor la v&icirc;site.<br>
<br>
&#147;N&acirc;nn&icirc;n, la v&icirc;site est compli&egrave;te.&#148;<br>
<br>
&#147;Ah, nou-fait Madanme, v'l&agrave; tchi n'dait pon &ecirc;t' vrai. J'sis v'nu sp&eacute;cialement pouor la vaie, la ma&icirc;son d&eacute; Hauteville, et j'dais tchitter sus l'bat&eacute; d'&agrave; ces s&eacute;.&#148;<br>
<br>
Et Missis Pourpre Beret n'tait pon bein contente.<br>
<br>
&#147;Un programme en Fran&ccedil;ais, s'i' vos plia&icirc;t?<br>
<br>
&#147;N&acirc;nn&icirc;n.&#148;<br>
<br>
N&eacute; v'l&agrave; un phrase qu&eacute; j'tais enn'y&eacute;e d'&ecirc;couter. L&eacute; moussieu d&ecirc;cidit d'acater des cartes postales.<br>
<br>
Quand il avait choua&icirc;si toutes les diff&eacute;thentes cartes qu'i' y'avait d'la ma&icirc;son, il allit &agrave; la danme pouor payit auvec des francs.<br>
<br>
&#147;Ah, n&acirc;nn&icirc;n-dgia, nou n'prend pon les sou Fran&ccedil;ais ich&icirc;n - i' faut aller &agrave; St. Pi&egrave;rre Port et changi les francs en louis.&#148;<br>
<br>
L&eacute; moussieu p&egrave;rdit p&acirc;cienche pa'ce qu'i' n'pou&ocirc;rrait pas souffri d'aut'. I' tchittit la ma&icirc;son sans v&icirc;site, sans programme et sans cartes postales. I' n'est pon marchand tchi tr&eacute;jous g&acirc;ngne.<br>
<br>
J'avais la chance d&eacute; faithe eune v&icirc;site d&eacute; Hauteville et j'esp&eacute;the qu&eacute; ch't' ann&eacute;e d'anniv&egrave;rsaithe d&eacute; Victor Hugo, et achteu qu&eacute; j'avons les &ucirc;ros, j'esp&eacute;the qu&eacute; l'affaithe a amend&eacute;.<p>
&nbsp;<p>
<i>Angela Le Pavoux</i><br>



&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="hugo.html">Salut d'un pouor Rimeux &agrave; un Po&egrave;te</a><p>
<li><a href="hugo_pieuvre.html">Victor Hugo et la Pieuvre</a><p>
<li><a href="victorhugo.html">Serenade</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
