<HTML>
<HEAD>
<TITLE>Les Sports</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Sports</h2></font></center><p><br>
<br>
Le Caouain oui une bain inter&ecirc;ssante distchussion l'aut'e jour entre deux hommes qu'&eacute;taient assis sus iun des bancs dans l'<a href="royal_square.html">Vier Marchi</a>.<br>
<br>
J'&eacute;tais jutchi dans iun des ch&acirc;taigniers justement en d'sus d'lus t&ecirc;te et je pus oui tout ch-qu'i disaient.<br>
<br>
Iun d'ieux &eacute;tait un villais bain connu qu'a tr&eacute;jous 't&eacute; inter&ecirc;ssi dans le &#147;Jersey Swimming Club&#148; et qu'&eacute;tait lui m&ecirc;me bouan nageur quand il' tait jeune.<p>
L'autre avait fait sa fortune comme aubergiste et vivait d'ses rentes, tout en s'passant l'temps a gagi sus des <a href="jvavoc.html">ch'vaux</a> et sus les r&ecirc;sultats des &#147;Football Matches&#148; en Anglieterre.<br>
<br>
I' c'menchi &agrave; explitchi &agrave; s'n amin que certain ch'va qu'i' nommi devait g&acirc;gni une course chu jour l&agrave; &agrave; Newmarket, car i' d'vait porter treis livres de mains quela derni&eacute; feis qu'i' couothi &agrave; Liverpool et comme ch'&eacute;tait un diff&eacute;thent jockey qui l'montait et que le'ch'va avait 't&eacute; tra&icirc;n&eacute; par une certaine &ecirc;tablye, i' n'pouvait pas sinon v'nin prumi. Il avait m&ecirc;me erchu un t&eacute;l&eacute;gramme d'un amin qui connaissait un mousse qui travaillait dans ch't &ecirc;tablye-l&agrave; et qui ly disait de mettre tout ch'qu'i pouvait d'sus, car ch'&eacute;tait un &#147;dead cert&#148; et ainsi d'suite.<br>
<br>
L'autre ritonnait d'entendre tout ch'la et dit:<br>
<br>
&#147;Man pouore gar&ccedil;on, j'ai oui ches histouaithes tant d'feis que je n'y fait autchune attention. Che n'est que des imb&eacute;ciles qui mettent lus sous &agrave; gagi sus des ch'vaux!&#148;<br>
<br>
Oppr&egrave;s chenna la conversation tou&acirc;ni sus le jeu de football.<br>
<br>
L'aubergiste &eacute;videmment, connaissait touos les &#147;clubs&#148; de l'Anglieterre et les noms de la pus grande partie des joueurs.<br>
<br>
Selon li, les &#147;Puddleton Rovers&#148; s'en allaient g&acirc;gni la Coupe ch'tte ann&eacute;e, car Bill Smith avait 't&eacute; acat&eacute; par le Club et comme il 'tait le miyeu &#147;full-back&#148; qu'avait jamais 't&eacute;connu, et comme ils avaient retenu ettou les services de Tom Slippy comme &#147;centre-forward&#148; i' n'y avait pas une autre &ecirc;tchipe qui pouvaient lus faithe la barbe.<br>
<br>
Oppr&egrave;s chenna i' s'mins &agrave; p&acirc;ler des clubs d'ichin, de la Premi&eacute; Tour, Le Y.M.C.A., les Mechanics, les Wanderers et tch'est qui s'en allait g&acirc;gni la &#147;Muratti.&#148;<br>
<br>
Quand vint un temps l'autre perdit patienche et li dit, &#147;Je n'sis pas inter&ecirc;ssi dans tout chenna, Jamais je n'ai peu comprendre tchi pliaisi qu'i' peut y aver &agrave; vaie vingt-deux hommes &agrave; chasser un morc&eacute; d'tchui alentou d'un clios pour deux heuthes de temps suivis par un autre avec un s&ucirc;ffli&egrave;t. Ni pourtchi que les g&acirc;zettes consacrent des colonnes enthi&egrave;thes &agrave; en donner un acconte en crititchant les uns et l'sautres qui y ont prins part.<br>
<br>
Nou comprend bain chenna pour les mousses qui vont &agrave; l'&ecirc;cole ou qui vont jouer sus la gr&egrave;ve quand ils ont un &#147;half-holiday,&#148; mais pour des gens qu'ont atteint un &acirc;ge de discr&eacute;tion et qui devthaient saver mus, la chose est tout-&agrave;-fait incomprehensiblye.<br>
<br>
Pourtchi qu'i' n'y a que pour le maudit jeu d'football que l'public affole comme chenna.<br>
<br>
Ergardez tch'est qui s'arrivit l'autre jour.<br>
<br>
Un homme du nom de Watts s'en fu &agrave; Londres avec deux jeunes gar&ccedil;ons qu'il avait perfectionn&eacute; dans l'art d&eacute; pliongi, un art qui dans m'n opinion, demande une autre sorte de couothage et d'adresse que d'colpi&ecirc;ter une balle.<br>
<br>
Eh bain, il entri avec ses deux &ecirc;l&egrave;ves pour la &#147;Westminster Cup&#148; donn&eacute;e &agrave; la miyeuthe &ecirc;tchipe du Royaume-Uni.<br>
<br>
I' rencontrirent une forte contchurrence mais malgr&eacute; ch'la, r&eacute;ussite admithablye et d'une si haute importance que la maintchi d'la population de l'Ile aithait deu av&eacute; 't&eacute; sus la cauchie pour lus donner une reception digne d'un si grand triomphe.<br>
<br>
Tch'est qu'nous en a fait? Rain du tout!<br>
<br>
Un p'tit paragraphe dans les gazettes, et pis v'la tout!<br>
<br>
Ch'est absol&ucirc;ment d&ecirc;gou&ocirc;thant!<br>
<br>
Si ch'avait 't&eacute; une douzaine de Pontac Wanderers, ou tchique autre djaingue de chasseurs de tchui qu'aithaient 't&eacute; en <a href="dgernesy.html">Dgernesi</a> et qu'aithaient 't&eacute; en Dgernesi et qu'aithaient rapport&eacute; un pot en blianc-f&eacute; i'y aithait ieu des mille personnes sus la cauchie d&eacute;cor&eacute;es avec des ribans de toutes les couleurs et &agrave; hurler commes des sauvages, et nous aithait promen&eacute; pour une arlev&eacute;e de temps, l'&ecirc;tchipe victorieuse &agrave; travers de la ville dans des charabancs, avec l'accompagnement d'une son'nie d'clioches et un vacarne &ecirc;pouvantablye.<br>
<br>
Et v'la justement la diff&eacute;thance!<br>
<br>
Vraiment ch'est une chose inexplicablye que la mentalit&eacute; du public!<br>
<br>
<i><a href="gwdec.html">Caouain</a><br>
Les Chroniques de Jersey 25/9/1926</i><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gammvoc.html">Des gammes</a><p>
<li><a href="football5.html">L&eacute; Caouain et l'football</a><p>
<li><a href="cahouain_football.html">Une game de football</a><p>
<li><a href="footballmatch.html">Un Football Match</a><p>
<li><a href="football.html">L&eacute; football</a><p>
<li><a href="football3.html">Ph'lip and Merrienne on Football</a><p>
<li><a href="pmmuratti2.html">Le Muratti</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="wimbledon.html">Wimbledon</a><p>
<li><a href="football4.html">L's &Ecirc;tchipes d&eacute; Football et lus m&ecirc;noms</a><p>
<li><a href="police2018.html">M'sage d'la Police entouor la Coupe du Monde 2018</a><p>
<li><a href="bowling.html">Piteur at the Bowling Green</a><p>
<li><a href="golfcourse.html">Eun golf-course &egrave;s Creux</a><p>
<li><a href="gdfappathence.html">L'appathence trompe tchiquefais!</a><p>
<li><a href="rugby.html">L&eacute; rugby</a><p>
<li><a href="boxeurs.html">Les boxeurs</a><p>
<li><a href="colosse.html">La D&ecirc;faite d'un Colosse</a><p>
<li><a href="ouappe.html">Ouappe! Capuche! Ouappe!</a><p>
<li><a href="patinnage.html">L&eacute; Patinnage dans la Pathade</a><p>
<li><a href="tugofwar.html">Tug of War</a><p>
<li><a href="marathon2017.html">Eune p&eacute;tite po&eacute;sie pouor la longue cou&ocirc;rrie</a><p>

<li><a href="muratti1914cahouain2.html">L'affaithe a tou&acirc;nn&eacute; justement comme je m'attendais</a><p>
<li><a href="muratti1914cahouain1.html">Eh bein, gar&ccedil;ons, chute semaine j'ai une histouaithe &agrave; vos raconter</a><p>
<li><a href="painolympia.html">The Pains at Olympia</a><p>
<li><a href="gdfjeux.html">Jeux du temps jadis</a><p>
<li><A HREF="springfield.html">Springfield</A><p>
<li><a href="tchulympiques.html">Tchu-l&#375;mpiques</a><p>
<li><a href="cahouain_florio.html">La Coupe Florio 1927</a><p>
<li><a href="tchulliers.html">La comp&eacute;tition pour les tchulliers</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
