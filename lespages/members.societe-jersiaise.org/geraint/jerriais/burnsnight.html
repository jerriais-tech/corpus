<HTML>
<HEAD>
<TITLE>La S&eacute;th&eacute;e d'Burns - Burns Night</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La S&eacute;th&eacute;e d'Burns</h2></font></center><p>

<img src="ecosse.gif" width="71" height="50" align="left" alt="&Ecirc;cosse">
Ch&acirc;que ann&eacute;e l&eacute; v&icirc;ngt-ch&icirc;n d'Janvyi, nos anm&icirc;ns &Ecirc;cossais (et l's anm&icirc;ns d'l'&Ecirc;cosse) m&egrave;rquent l'anniv&egrave;rsaithe d'lus po&egrave;te n&acirc;tional, Rob&egrave;rt Burns. La S&eacute;th&eacute;e d'Burns est l'occ&acirc;sion pouor d's &egrave;rcit&acirc;tions d'ses pi&egrave;ches, et bein seu la mang'gie d'boud&icirc;n &Ecirc;cossais et la baithie d'whisky.<br>
<br>
Rob&egrave;rt Burns fut n&eacute; &agrave; Alloway en mille sept chents ch&icirc;nquante neuf. Il &ecirc;crivait des po&eacute;sies en Angliais et en Scots et d'v&icirc;nt bein fanmeux. Ses po&eacute;sies en Scots &icirc;nspith&icirc;tent l'&ecirc;crithie d'po&eacute;sie dans bein d'aut's langues r&eacute;gionales - et m&ecirc;me l'auteu <a href="sonnet_metivier.html">George M&eacute;tivier</a> 'tait m&ecirc;nomm&eacute; l'Burns Dg&egrave;rn&eacute;siais! L's auteurs J&egrave;rriais <a href="legros.html">A.A. L'Gros</a> et <a href="langlois.html">Ph'lippe Langliais</a> f&icirc;tent des v&egrave;rsions J&egrave;rriaises d&eacute; pi&egrave;ches d&eacute; Burns &eacute;tout.<br>
<br>
L' &#147;<a href="auld.html">Auld Lang Syne</a>&#148; d&eacute; Burns fut traduit en J&egrave;rriais au dgi&ecirc;x-neuvi&egrave;me si&egrave;cl'ye et a 't&eacute; chant&eacute; d'pis et v'l&agrave; tchi finnit la S&eacute;th&eacute;e d'Burns, mais d'vant chenna les traditionnalistes s&egrave;rvithont la soupe d&eacute; co et d'pouoth&eacute;, pathad'dont l'boud&icirc;n souos la m&ucirc;sique d'la pouque &agrave; vent, et cop'thont l'boud&icirc;n en &egrave;rcitant &#147;L'Adr&egrave;che au Boud&icirc;n&#148;. Les m&ecirc;ssieux, coumme d&eacute; ra&icirc;son, daivent &ecirc;t' habilyis en c&ocirc;telles.<br>
<br>
S'lon la vielle cou&ocirc;teunme, nou mange l&eacute; boud&icirc;n auve des tournopses et des patates. Tchi bou&ocirc;n vi&egrave;r fricot &Ecirc;cossais qu&eacute; chenna!<br>
<br>
Rob&egrave;rt Burns est un auteu du peupl'ye pa'ce qu'il &ecirc;crivait dans la langue du peupl'ye et s'conc&egrave;rnait dans l's affaithes des gens ordinnaithes. Coumme il &ecirc;crivit: &#147;Pouor tout chenna et tout chenna, L&eacute; pauvre, s'il est honn&ecirc;te, Peut tr&eacute;jous l&eacute;ver la t&ecirc;te, Ch'est un pr&icirc;nce pouor tout chenna.&#148;<br>
<br>
J&eacute; souhaitons eune bouonne S&eacute;th&eacute;e d'Burns &agrave; nos anm&icirc;ns &Ecirc;cossais!<br>
<br>
<br>
<i>2004</i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="burnsnight2.html">La S&eacute;th&eacute;e d'Burns</a><p>
<li><a href="burns_haggis.html">Adr&eacute;chie au Hadg&icirc;n</a><p>
<li><a href="burns_souothis.html">&Agrave; eune souothis</a><p>

<li><a href="bankbrae2.html">Vous, banques et bords d&eacute; not' chi&egrave;r dou</a><p>
<li><a href="soger.html">Man soudard, man hard&eacute;</a><p>
<li><a href="aefondkiss.html">Un p'tit b&eacute;cot</a><p>
<li><a href="auld.html">Le Vier Temps</a><p>
<li><a href="auld2.html">Not' Bouon Vieir Temps</a> - Auld Lang Syne<p>
<li><a href="auld3.html">L'amour du vi&egrave;r temps</a><p>
<li><a href="auld4.html">Le Bouan Vier Temps</a><p>
<li><a href="burns_hive.html">Chanson J&egrave;rriaise</a><p>
<li><a href="burns_man.html">Imitation de Burns</a><p>
<li><a href="redredrose.html">Eune raide rouoge rose</a><p>
<li><a href="silvertassie.html">L&eacute; Mogue d'argent</a><p>
<li><P><A HREF="bankbrae.html">Chanson</A></P>
<li><a href="tamoshanter.html">Tanme L&eacute; Tchauteux</a><p>
<li><a href="burnsbornes.html">Burns hors les bornes</a><p>
<li><a href="highlands_burns.html">Man tchoeu r'est &egrave;s huthieaux</a><p>
<li><a href="burnsrye.html">V'nant l'trav&egrave;rs du bli&eacute;</a><p>
<li><a href="burns2022.html">Par eune s&eacute;th&eacute;e d'Burns</a><p>


<li><a href="saintandre.html">La Saint Andr&eacute;</a><p>
<li><a href="saintandre2016.html">Bouanne Saint Andr&eacute;!</a><p>
<li><a href="saintandre2017.html">Eune bouanne Saint Andr&eacute; &egrave;s anm&icirc;ns &agrave; cotillons</a><p>
<li><a href="saintandre2018.html">Bouanne Saint Andr&eacute; &agrave; ch&acirc;tchun et ch&acirc;tcheune!</a><p>
<li><a href="wheniamreading.html">Quand j'sis &agrave; li&eacute;the</a><p>
<li><a href="flowerofscotland.html">&Ecirc;c&ocirc;sse flieuthie</a><p>
<li> <a href="skite.html">Eune bord&eacute;e d&eacute; sca&iuml;te</a><p>
<li><a href="helicoptethe.html">Coumme tchi dgi&acirc;tre dithe &quot;h&eacute;licopt&eacute;the&quot; en &Ecirc;c&ocirc;ssais?</a><p>
<li><a href="twaleggitmice.html">Des souothis &agrave; deux pids</a><p>
<li><a href="greyfeather.html">Grise plieunme</a><p>
<li><a href="theend.html">La f&icirc;n</a><p>
<li><a href="picotgj.html">L&eacute; Picot</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
