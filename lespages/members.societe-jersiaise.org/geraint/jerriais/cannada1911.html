<HTML>
<HEAD>
<TITLE>Nuous Jersiais au Canada</TITLE>
<META  name="keywords" content="Jèrriais, language, langue normande, Québec, Canadian, Channel Islands, îles anglo-normandes, Normandy, Normandie, minority languages, langues régionales, langues d'oïl, romance philology">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Nuous Jersiais au Canada</h2></font></center><p>
&nbsp;<p>

Vendredi au s&eacute;, le Vinne-sept Janvi, les Membres de la Sociaitai Jerriaise du Canada e&ucirc;tent lus D&icirc;nai Annuel au St. Lawrence Hall, &agrave; Montr&eacute;al.<p>

Y ya vraiement longtemps que j'n'avais pas veu une si belle racachie de masques alentou d'une table. J'arriv&icirc;mes &agrave; l'H&ocirc;tel &agrave; huit heuthes et demie, mais y'tai neuf heuthes d'vant qu'j'nouos m&icirc;mes &agrave; table. J'n'&eacute;tais pas m&acirc;rri, car j'avais grand faim, car y faut tout dithe, j'n'avais pas bu man th&eacute;, j'voulais en av&eacute; pour mes sous!<p>

Ch'est pourtchi quand les portes de la Grande Salle &agrave; d&icirc;nai f&ucirc;tent ouvertes et qu'la proceission rentri avec notre Pr&eacute;sident Philip Messervy en t&ecirc;te, j'peux vuous dithe que j'n'&eacute;tais pas l'dernyi dans la proceission, j'tais a maintchi mort de faim. Quand la Bainaidiction f&ucirc;t d'mand&eacute;e par Wesley l'Brocq, qui print occouo du temps, les gar&ccedil;ons ne printent pas grand temps &agrave; lus assi&egrave;the, et mettre les hu&icirc;tres souos lus grosse dent. Il avait bein des choses sus l'programme, d's'affaithes que noun n'vait pas tuous les jours, j'pensi qu&eacute; ch'tait aussi bein d'en esprouver un p'tit d'ch&acirc;que sorte, mais quand j'vim &agrave; la Salade Vernon, (une chance qu'y'n y'en av&eacute; pas fort) j'f&ucirc;t oblygi d'la laissi, ou 'tai suthe comme du vinaigre, et bein yien d'&ecirc;itre aussi bouonne qu'chain qu'la bouonne femme de maithe nuous faisait quand j'tais mousse.<p>

Enfin, quand l'podin vint sus la table j'oubliyi man d'sappointement, et, j'apprins la lesson d'n'pas esprouvai d's'affaithes qu'j'n' connaissais pas.<p>

Apr&eacute;s l'caf&eacute; y' nuous donn&icirc;tes un cigare qui brul&icirc;t comme une cannibotte. Apr&eacute;s chenchin notre Pr&eacute;sident (&agrave; peine que j'pouv&icirc;mes le vais, il avait une palme en devant d'li qui l'muchait) nouos d'mand&icirc;t comme bouons Jerriais de baithe &agrave; la santei du "Roi" et du "<a href="ducs1204_2004.html">Duc de Normandie</a>" et, d'la mani&eacute;the qu&eacute; j'b&ucirc;mes tous j'pense que j'av&icirc;mes une bouigre d'sai.<p>

Apr&eacute;s ch'na j'eumes plusieurs "toasts", et, j'&ecirc;cout&icirc;mes plusieurs "speech". Mess Laffoley r&ecirc;iponnit pour "Jeirri" et y nouos f&icirc;t un bein nice speech, y f&ucirc;t suivi par Wesley l'Brocq et A. P. Weary qui reiponn&icirc;tes aux "toasts" "Canada" et "La Sociaitai Jersiaise".<p>

Quand l'Pr&eacute;sident q'menchit a pasl&eacute; des "Associated Members" Ph'lip Le Gros, de Salmon Lake, fichit san camp car, coumme il 'tait le seul qui repr&eacute;sentai ches membres-l&agrave; y savait qu'i'lallait &ecirc;tre obliji d'pasl&eacute;, mais l'Pr&eacute;sident gardi ses yiers ouverts, et, quand Ph'lip r'vint y l'y d'mandi d'r&ecirc;spondre au "toast" des "Associated Members", Ph'lip se l'vit et n'pasli pas trop pi&eacute;the pour un campagniard. Mess Vibert, de Colorado, r&ecirc;iponnit pour les "Visiteurs" et Jack Nicolle pour les "Dames".<p>

Mess Renouf raiponni pour "La Presse", mais, pour nous qu'&eacute;t&icirc;mes d'l'autre but d'la table, j'n'p&ucirc;mes pas entendre grand chose de t'chit qui disait. J'pense que l'Pr&eacute;sident savait qu'j'av&icirc;mes sai, car, i' nouos d'mand&icirc;t d'b&eacute;the &agrave; plusieurs "toasts," qui 'n'tais pas sur l'programme, &agrave; tchi j'r&ecirc;iponn&icirc;mes sans auchune h&eacute;sitation.<p>

Entre les toasts j'e&ucirc;mes tchiques chansons et d'la musique. Walter Hacquoil chant&icirc;t "The Maple Leaf", George Helleur, "<a href="normandie.html">Beautiful Jersey</a>", et Weary nouos chant&icirc;t une chanson comique; tout l'temps qui chant&icirc;t y sautait dans l'air comme un jeun&eacute; gamin. Les gar&ccedil;ons joign&icirc;tes et chant&icirc;tes les chorus avec bouon tcheu, mais, avec tout chut brit-l&agrave;, il 'ne pouv&icirc;tes pas r&ecirc;vilyi le Bouon-homme Tom Le Dain qui dormait comme un bouon.<p>

Duthant la s&eacute;th&eacute;e j'eumes la visite d'un Mousieu Gawne qui rentri avec les ornements d'san office d'la Sociaitai "Sons of England", les gar&ccedil;ons pensaient que ch'tait le Roi George qu'&eacute;tait v'nu nouos payi une visite. Quand 'il eut fini san speech, qui fut bein nice et patriotique, j'l'y donn&icirc;mes trais hourahs et le Pr&eacute;sident l'y dis qui r'grettait quin'-tai pas Jersiais. J'av&icirc;mes un Guernesiais qui nous pasli tchique note, y 'la d'l'air d'un bouon gar&ccedil;on. <p>

Duthant la s&eacute;th&eacute;e, l'Pr&eacute;sident nouos pasli d'un Jersiais qu'a rentr&eacute; dans la "Canadian Navy" comme Sub-Lieut.-Engineer, et qu'il esp&eacute;the qu'si ya une d'jerre, qui montretha un bouan exampye aux Canadiens. Comme y'a une fin &agrave; toutes bouannes choses, j'chant&icirc;mes "<a href="auld.html">Auld Lang Syne</a>" et "<a href="queen.html">God Save the King</a>" &agrave; une heuthe et demie du matin, chein qui m'fit d'la peine, parceque la Ginger-Ale n'&eacute;tait pas mauvaise.<p>

Si tou&ocirc;s l's'autres Jersiais au Canada savaient l'piaisi que j'e&ucirc;mes au D&icirc;ner, ils y veindraient tous, tant qu'a mai, j'en prins une bouone bordaie. Bouone chance &agrave; touos nouos jeunes gens.<p>

&nbsp;<p>
<i>Y'UN QU'&Eacute;TAIT-L&Agrave;.</i><p>
&nbsp;<p>

<i>Nouvelle Chronique de Jersey 4/3/1911</i>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="cannada.html">Les Prov&icirc;nces du Cannada</a><p>
<li><a href="ocannada.html">Oh Cannada</a><p>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfcote2.html">Les J&egrave;rriais &agrave; La C&ocirc;te</a><p>
<li><a href="gdfcote3.html">Les J&egrave;rriais &agrave; La C&ocirc;te</a><p>
<li><a href="cannada1977.html">Portraits du Cannada</a><p>
<li><a href="gdfheutheuse.html">He&ucirc;theuse rencontre</a><p>
<li><a href="gdfdispose.html">L'homme propose, mais Dgieu dispose</a><p>
<li><a href="gdforth.html">Orthographique</a><p>
<li><a href="siezse.html">Nou-s-est oquo mus d' &ecirc;tre siez s&eacute;</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li><a href="abetot2.html">A b&eacute;t&ocirc;t, Jerriais</a><p>
<li><a href="totemes.html">Les M&acirc;ts d'T&ocirc;t&egrave;mes</a><p>
<li><a href="cannada1937.html">L&eacute; J&egrave;rriais au Cannada</a><p>
<li><a href="goodtimes.html">How Mister Piteur had good times in his youth</a><p>
<li><a href="gdfottawa.html">Ottawa - la belle capitale du Cannada!</a><p>
<li><a href="gdfottawa2.html">Ottawa</a><p>
<li><a href="gdfottawa3.html">Ottawa</a><p>
<li><a href="gdfottawa4.html">Ottawa</a><p>
<li><a href="gdfcannada.html">Au Cannada</a><p>
<li><a href="gdftchipays.html">Tchi pays!</a><p>
<li><a href="painnone.html">How Laiz&eacute; Would Have None Of It</a><p>
<li><a href="pequethies.html">Les P&ecirc;quethies d'la C&ocirc;te</a><p>
<li><a href="groundhogday.html">D'la marmott'tie et du mic-mac</a><p>
<li><a href="gdfertunfin.html">D'l'&egrave;rt&ucirc;nf&icirc;n</a><p>

<li><a href="gaspe1896.html">A M. l'Editeu d'la &quot;Nouvelle Chronique&quot;</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="noue/cannada.html">The Jersey Society in Canada</a><p>
</ul>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
