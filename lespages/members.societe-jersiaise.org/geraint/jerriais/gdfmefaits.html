<HTML>
<HEAD>
<TITLE>M&ecirc;faits et finnances</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&ecirc;faits et finnances</h2></font></center><p>

<font size="-1"><i>San Antonio,<br>
Texas, USA <p>

L&eacute; 17 d&eacute; f&eacute;vri, 1979.</i><p></font>

Moussieu l'R&eacute;dacteu,,<p>

J'ai ieu la chance chutte s&eacute;maine. Deux g&acirc;zettes &egrave;rchues d'J&egrave;rri, les cheinnes du 14 et 21 d&eacute; d&eacute;zembre. Ou pouvez vouos &icirc;nmaginner ma surpr&icirc;nse en li&ecirc;sant, en grandes lettres majuscules sus la preunmi&eacute; page d&eacute; la cheinne du 14, tch'i' y'avait ieu un aut' meurtre en J&egrave;rri, et pis l'choc d'en r'vaie un deuxi&egrave;me en ouvrant la g&acirc;zette.<p>

Des meurtres en J&egrave;rri! Ch'est qu&acirc;si &icirc;ncriyabl'ye. Quand j'tais mousse j'ouiyais p&acirc;ler du meurtre d'eune femme nomm&eacute;e Le Brun meurtriyie dans eune maison &agrave; La Frontchi&eacute;the (j&eacute; n'sai pon si La Frontchi&eacute;the est sus <a href="st_brelade.html">St. Br&eacute;lade</a> ou <a href="st_pierre.html">St. Pi&egrave;rre</a>). Ch'tait eune histouaithe du temps p&acirc;ss&eacute; tch'int&eacute;r&ecirc;ssait les jannes viyant qu&eacute; l'cr&icirc;nme d&eacute; meurtre 'tait si rare. Et pis dans man janne temps i' y'en eut iun en 1907. Un Br&eacute;ton nomme Connan tch'&eacute;tait v'nu pour la d&ecirc;fouithie d'patates eut la mal&#173; chance d'assauter l'homme d'eune femme (des Br&eacute;tons &eacute;tout) auve tchi tch'il 'tait d&eacute;v'nu fanmilyi. En disputant, Connan tapit l'aut' pouorre dgi&acirc;tre sus la t&ecirc;te atout eune pi&egrave;rre tchi li v&icirc;nt souos la main en s'app'yant l'long du foss&eacute;. La pi&egrave;rre cr&eacute;vit la cranne d&eacute; l'autre et il en mouothit.<p>

Connan fut condamn&eacute; &agrave; mort par la Cour Rouoyale et fut pendu dans la prison trais s'maines aupr&egrave;s. J'm'&egrave;rsouveins du moment solonnel d&eacute; la condamn&acirc;tion &agrave; mort dans la Cour Rouoyale. Ch'tait Messire William Henry Venables Vernon, un moussieu d'belle et d&icirc;ngne pr&eacute;sence, tch'&eacute;tait Bailli. Il avait eune sup&egrave;rbe vouaix et i' m&icirc;nt eune manni&eacute;the d&eacute; ni&egrave;r bonnet ou mouoch&eacute; sus sa t&ecirc;te d&eacute;vant la prononcer.<p>

Connan 'n'tait pon mathi&eacute;. Il avait l'air p&ucirc;t&ocirc;t s&icirc;mpliot et innoffensif. L's autorit&eacute;s fidrent v'n&icirc;n, sa pou&ocirc;rre bouannefemme d&eacute; m&eacute;the d&eacute; <a href="bretangne.html">Br&eacute;tangne</a> pour l&eacute; vaie d'vant sa pendaison. J'n'oubliethai janmais l'matin tch'i' fut pendu. Ch'tait &agrave; huit heuthes et j'tais en train d'prendre l&eacute; train &agrave; La Mouaie pour m'en aller en ville &agrave; l'office d&eacute; Moussieu Charles Ouoyamme Binet, et j'm'&egrave;rsouveins qu&eacute; tout l'monde d&ecirc;halait sa montre pour vaie l'coup d'huit heuthes, car nou savait qu&eacute; ch'tait l'heuthe du tr&eacute;pas pour li. La pendaison avait un air d&eacute; trag&eacute;die pour les J&egrave;rriais. Ch'tait si rare dans chu temps-l&agrave; qu' un crinme si s&eacute;thieux se pass&icirc;sse dans l'Ile.<p>

I' n'y'en eut pon un aut' pour ch&icirc;nquante-trais ans, l&eacute; pr&eacute;chain ayant lieu en 1960. Mais i'y'a ieu gentiment d'meurtres d&eacute;pis tch'&eacute;thaient gard&eacute; l'pendard otchup&eacute; si la peine d&eacute; prison &agrave; vie n'avait pon rempliaichi la peine d&eacute; mort en Angli&eacute;t&egrave;rre. N&eacute; v'la chein que l'progr&egrave;s et la cartchaison d'&ecirc;trangi&egrave;rs nouos ont apport&eacute; en J&egrave;rri auve l&eacute; p&agrave;ssage du temps d&eacute;pis qu&eacute; j'tais mousse.<p>

Qu&acirc;si tout l'restant d'la g&agrave;zette du 14 d&eacute; d&eacute;zembre est d&eacute;vou&eacute; a l'ap&egrave;rchu d's Etats pour 1979. Un ap&egrave;rchu formidabl'ye! I' faut f&eacute;liciter l'S&eacute;nateu Cyril Le M&egrave;rquand acouo eune fais et i' faut f&eacute;liciter l's &eacute;lecteurs d&eacute; l'Ile &eacute;tout pour aver ieu l'avis d&eacute; l'r&ecirc;-&ecirc;lithe poue un aut' terme &agrave; la dreine &ecirc;lection.<p>

Quant &agrave; m&eacute;, j'n'ai pon assez d'exp&eacute;thience dans la comptabilit&eacute; pour pr&eacute;tendre pouver analiser un ap&egrave;rchu d'm&ecirc;me. Il est si f&ocirc;rmidabl'ye qu&eacute; j'm&eacute; d'mande comment qu' les membres d's Etats peuvent l'&ecirc;tudier assez dans trais s'maines pour pouver accepter et autoriser toutes ches d&ecirc;penses sans les tchestchionner et distchuter, ieune &agrave; la fais, d'vant voter pour ou contre. La seule chose qu&eacute; j'y vai cliai est qu'la "S&eacute;curit&eacute; Sociale", la Sant&eacute; Publyique et l'Educ&acirc;tion sont &agrave; cou&ocirc;ter des forteunes au publyi d'l'Ile, et j'sis du m&ecirc;me avis d'Messire Robert Mathet et du Sieur Stanley La Ruez qu&eacute;&#173; tchiquechose d&eacute;v'thait &ecirc;t' fait pour arr&ecirc;ter l'agrandissernent d'la popul&acirc;tion d'l'Ile d&eacute;pis qu&eacute; l'&icirc;nmigr&acirc;tion continnuelle veurt dithe qu&eacute; touos les d&eacute;part&eacute;ments d'gouv&egrave;rn&eacute;ment augmentent pour y suffithe, et tch'i' faut tr&eacute;jous trouver ou b&acirc;ti des ma&icirc;sons pour louogi les nouvieaux v'nus. Ch'n'est-i'-pon assez d'aver qu&acirc;si siex mille empliy&eacute;s d's Etats sus l'co, et tch'i' faut v&icirc;nt-sept millions d'louis pour les payi - j'allais dithe touos l's ans - mais l'affaithe augmente d'ann&eacute;e en ann&eacute;e, et j'vai qu' les "techniciens" d's Etats &egrave;rfusent 11.6 pour chent d&eacute; hauchissement d'lus gages. Ch'est honteux, et nou cr&eacute;thait qu&eacute; l'Sieur Ren&eacute; Liron, un homme d&eacute; s'n intelligence, &eacute;thait pus d'avis qu&eacute; d'les souot'n&icirc;n dans lus gourmandise!<p>

Et j'vai tch'i' y'a tchestchion d'b&acirc;ti acouo deux grands garages &agrave; &ecirc;tages pour st&acirc;tionner les motos en ville. Ch'est seux qu&eacute; v'la tchi cou&ocirc;t'tait acouo un aut' million d'louis ou pus. Est-ch' qu&eacute; ch'n&eacute; s'sait pon pus a&icirc;si et mains cou&ocirc;teux d'l&icirc;nmiter l'nombre d'motos dans l'Ile au taux du nombre d'&agrave; ch't heu? Ou est-ch' p't-&ecirc;t' eune solution tch'est trop s&icirc;mpl'ye pour l'adopter?<p>
&nbsp;<p>
<i><a href="lefeuvre.html">George d'La Forge </a></i><p>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="crinme.html">L&eacute; cr&icirc;nme et la louai</a><p>
<li><a href="gibet.html">Gibet</a><p>
<li><a href="pendards.html">Vive &agrave; jamais le parti des Pendards</a><p>
<li><a href="gdftroublye.html">L'troubl'ye en g&acirc;ngne!</a><p>
<li><a href="gdfviolence.html">La violence en g&acirc;ngne!</a><p>
<li><a href="pmbellemethe.html">Ph'lip et sa bellem&egrave;the</a><p>
<li><a href="pmjuge.html">L&eacute; Juge d&eacute; La P'tite Cour</a><p>

<li><a href="piteurjury.html">How Piteur convinced the Jury</a><p>
<li><a href="adlmrat.html">As-tu payi ton r&acirc;t?</a><p>

<li><a href="mancrime.html">Man Crime</a><p>

<li><a href="gdfdisette.html">Chi&eacute;thet&eacute; et disette vont d'ensembl'ye</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
