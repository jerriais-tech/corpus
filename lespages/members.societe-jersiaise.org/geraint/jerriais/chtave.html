<HTML>
<HEAD>
<TITLE>Ch't Av&eacute;</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ch't Av&eacute;</h2></font></center><p>
<CENTER><TABLE><TR><TD>
I<br>

<p>
Et r'garde don, ma pouor' Nenn&eacute;,<br>
Ne vait-tu pon que chut av&eacute;<br>
Renversera sa bolla&iuml;e d'soupe!<br>
Ah! mon doux. Oupe!<br>
La v'l&agrave;, ma f&eacute;, bein estrueillaie. -<br>
Ah! chu malprope:<br>
Chu p'tit salope!<br>
I m&eacute;rit'rai un' bouonn' fouota&iuml;e.<br>

<p>
II<br>

<p>
V'l&agrave; don un bieau net doublii;<br>
Et son calobre est tout graissi;<br>
Nous n'gagne rein de li en mettre un autre,<br>
Chu sale ap&ocirc;tre;<br>
M&ecirc;m' son p'tit fro en est tout mucre. -<br>
Essuie ses yeux,<br>
Il a ieu peux:<br>
Donn' li, ma fille, un lopyn d'schucre.<br>

<p>
III<br>

<p>
Las! las! mon doux, mon doux, Nenn&eacute;,<br>
Ne v'lo-t-i' pon ov' un cout&eacute;?<br>
Assa&iuml;z pour se fair' ma es daits:<br>
I n'y a pon d'paix,<br>
Devrai, ov' ieux. Le v'l&agrave; tchi brait.<br>
Tchi cris piteurs!<br>
Tchi lermes et plieurs!<br>
I sembl' qu'nou l'tue, chu p'tit portra&iuml;t.<br>

<p>
IV<br>

<p>
Le v'l&agrave;-t-i pon aupr&egrave;s du feu?<br>
Ah! combein d'fais tchi m'fa&iuml;t trimeu.<br>
Ov' li i n'y a ni but, ni fyn.<br>
Vein-t'en ichyn;<br>
Assieds-te l&agrave; comme un bouon p'tit,<br>
(Chu p'tit ch&eacute;ri!)<br>
L&agrave;, restez-y:<br>
Maman t'fouett'ra s'ou t'vait bouogi.<br>

<p>
V<br>

<p>
Un moment d'paix tr&eacute;jous achteu,<br>
Et nou l'prends bein... Mon doux, chu feu!<br>
R'garde d'sus, ma pouor' Nenn&eacute;. -<br>
J'crai tch'il a sai:<br>
S'tu li donnais une goutte &agrave; bethe,<br>
Il en s'ra d'mus. -<br>
Ecout', j'ouai l'hus;<br>
Ch'est p't-estr' Moll&eacute;, ou bein son pethe.<br>

<p>
VI<br>

<p>
Chutt' bouonn' fais l&agrave;, je n'en veux pus. -<br>
Moll&eacute;, beurge-nous bein vit' l'hus;<br>
I veint les sept vents sus mon co. -<br>
Ov' chu marmot<br>
I n'y a d'r'pos ni niet, ni jeu.<br>
Ah! ou n'sait guethe,<br>
Tchi n'est pon methe.<br>
Nou s'rait bein mus &agrave; son tout seu.<br>

<p>
VII<br>

<p>
Et ou-est donc tu'es, ma pouor' Nenn&eacute;?<br>
Veint vit', j't'en prie, pour le happ&eacute;,<br>
Car pour de mai je n'peux bouogi,<br>
Et va l'couochi:<br>
Ov' li nou n'fait goutt' de bouon sang. -<br>
Ah, pour une fais,<br>
Me v'l&agrave; en paix!<br>
Et j'voth enshaille, il en est temps.<br>

<p>&nbsp;<p>
<i><a href="legros.html">A.A.L.G.</a></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ptchiots.html">Les P'tchiots</a><p>
<li><a href="petitemousse.html">Les r&eacute;flexions d'eune p&eacute;tite mousse</a><p>
<li><a href="mechet.html">Le m&ecirc;ch&ecirc;t fait par l'av&egrave;</a><p>
<li><a href="aviers.html">Les Aviers</a><p>
<li><a href="ber.html">L&eacute; B&egrave;r &agrave; la Vendue</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><A HREF="dorsdors.html">Dors, dors, m'n &eacute;fant</A><p>
<li><A HREF="efant.html">L'&eacute;fant d'sa M&egrave;re</A><p>
<li><a href="garcons.html">Les Gar&ccedil;ons</a><p>
<li><a href="garconfmh.html">Les m&icirc;ns&eacute;thes d'un p'tit garcon</a><p>
<li><a href="muori.html">Leignes &agrave; m'n &ecirc;fant qui vein d'muori</a><p>
<li><a href="manptitfrethe2.html">Man P'tit Fr&eacute;the</a><p>
<li><a href="manptitfrethe.html">Man p'tit fr&eacute;the</a><p>
<li><a href="frethe.html">Man p'tit fr&eacute;the</a><p>
<li><a href="ptchiot.html">L&eacute; P'tchiot d'siez nous</a><p>
<li><A HREF="jessai.html">Quand je s'sai grand</A><p>
<li><a href="petchiot.html">Not' Chi&egrave;r P&eacute;tchiot</a><p>
<li><a href="poupo.html">Le Poupo Nouvieau-N&eacute;</a><p>
<li><a href="shugarc.html">Shu Nouviau Gar&ccedil;on</a><p>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><a href="jourg.html">L&eacute; grand jour</a><p>
<li><a href="1jour.html">L&eacute; preunmi&eacute; jour d'l'&ecirc;cole</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
