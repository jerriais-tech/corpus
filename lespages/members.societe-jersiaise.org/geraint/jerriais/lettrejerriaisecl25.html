<HTML>
<HEAD>
<TITLE>Lettre Jerriaise Samedi l'13 d'Ao&ucirc;t 2005</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Samedi l'13 d'Ao&ucirc;t 2005</h2>
Les Ne&ucirc;ches d'Or &agrave; Ph'lip et M&egrave;rgot</font></center><p>


Couomme d'habitude ch'est un pliaisi pour m&eacute; Clifford Laisney, d'vos addrechi, et aniet j'voudrais vous raconter une sornette que j'avaits &eacute;crit depis tchique ann&eacute;es. Ou s'appelle, 'LES NEUCHES D'OR A PH'LIP ET MERGOT'.<br/>
<br/>
Samedi l'14 de Fevri 1948 (jour de St Valentin) fut l'occasion des ne&ucirc;ches de nos grands anmins Ph'lip et M&egrave;rgot Hacou, et d'm&ecirc;me suivants chinquante ann&eacute;es de revers d'la vie, ch'tait auve grand pliaisi que j'les joignimes dans les c&eacute;lebrations d'l&ucirc;s ne&ucirc;ches d'or.<br/>
<br/>
Le Ph'lip n'est pas la sorte de gas tch'organise les choses a mi&egrave;-m'suthe, et d'm&ecirc;me il avait chouaisi seulement l'meilleu pour sa M&egrave;rgot, La Grand Hotel a West Park. Les invitations avaits 'tait post&eacute;es au mins siez s'm'naines d'avanche, le menu avait 'tait bein consideth&eacute;, et ils avaient decider que chinquante ann&eacute;es d'mathiage et d'heutheust&eacute; auve sa M&egrave;rgot methitait une celebration de grande manniethe.<br/>
<br/>
En arrivons a l'hotel, les garcons d'service offraits des raffraichements, une chose bein acceptablye etant qu'el temps avait touonner gentiment fraid. Ayant cirtchuler et souhaiter l'bouon jour a hardi d'gens que j'n'avaimes pas rencontrer pour une pose, l'announce fut faite tch'il 'tait l'temps d'assiethe, et aupr&eacute;s avait prins note des arrangemens d'tablye, j'en fimes autant.<br/>
<br/>
Y'avait envithons une chentaine d'invit&eacute;es, et apart de la fanmillye immediate de Ph'lip et Mergot, la majorit&eacute; d'gens 'taits d'une certaine age de maturit&eacute;. Assis a la tablye d'haut, nos h&ocirc;tes att'l&eacute;es dans lus belles finesse du Dinmanche, avaits l'air bein he&ucirc;theux, et aupr&eacute;s qu'el fr&egrave;the a M&egrave;rgot, tch'avait 'tait l'garcon d'honneu a lus ne&ucirc;ches, avait offri la priethe d'&egrave;rmerci&eacute;ments, les garcons d'service arrivites en facon r&eacute;ginmentaithe et c'mmenchites a servi l's'entr&eacute;es. Si l's'entr&eacute;es 'taits une indication de ch'la tchi suivait, j'vos garantie que j'fumes pas d'ssapoint&eacute;es. Le r'pas 'tait par excellence, rein n'mantchait, et l'gerant d'l'hotel methitait nos r'm&egrave;rciments.<br/>
<br/>
Am's&ucirc;the qu'el r'pas s'avanchait, le catchet dev'nait pus fort, pa-ce-que aupr&eacute;s deux heuthes a tablye et plusieurs verr&eacute;es d'bou&ocirc;n vin, les gens c'mmenchaits a lus exprinmer auve une certaine redgeu.<br/>
<br/>
Le temps arrivit pour le premier discours de la seth&eacute;e, et aupr&eacute;s que j'avaimes 'tait servis d'g&acirc;che et d'champagne, Henri Vautchi, maitre d'c&egrave;remonie, introduit l'D&eacute;put&eacute; Lesbith&eacute;.<br/>
<br/>
I c'mmenchit par nos raconter couomme tchi qu'les affaithes avaits changi a compathaitre d'l'ann&eacute;e 1948 quand Ph'lip et M&egrave;rgot decidites d'attatchi l'n&#339;ud d'amour. Pour plusieurs ann&eacute;es suivant la dgerre ch'tait acquo difficile d'ob'tenin autch&ucirc;nne chose de qualit&eacute;, et l'argent n'sortait pas d'nos ouotheilles couomme ia des gens tchi voulaits nos faithe comprendre achteu. Le D&eacute;put&eacute; n'est pas driethe la porte quand l'occasion s'presente d'recit&eacute; d'la bandinn-thie, et aupr&eacute;s aver ieu s'n'audience en ecliats d'rithie, le temps vint pour &egrave;rmerci&eacute; nos h&ocirc;tes pour toute lus hospitalit&eacute;, et d'lus souhaiter la bouonne chance et bouonne sant&eacute; dans l's'ann&eacute;es a v'nin, une chose que j'accordimes en l'vant l'verre et offrants nos felicitations.<br/>
<br/>
Ach'teu ch'tait l'tou a Ph'lip de repondre, et i c'mmenchit par exprinmer ses r'm&egrave;rciments au D&eacute;put&eacute; pour tuous les bieaux bieaux tch'il avait dit concernant M&egrave;rgot et d'li-m&ecirc;me. Etant un vier compagnard de L'Eta, Ph'lip authait 'tait pus a s'n'aise d'addr&eacute;chi ses anmins en jerriais, mais l'occasion n'permetter pas, et d'm&ecirc;me i fits d'son mus en angliais.<br/>
<br/>
I nos raconti les diffichult&eacute;es d'lus premiers ann&eacute;es d'mathiage. I printes une petite ferme dans l'Fond d'L'Eta, une ferme peniblye mais assez he&ucirc;thive, les cotils etants tous tchultiv&eacute;es a la main, pas couomme aujourd'aniet quand la belle partie d'cotils sonts laissis a petre es co&ucirc;cous.<br/>
<br/>
Gr&acirc;ce a M&egrave;rgot tch'avait 'tait une bouonne menageiethe, ils avaits parvenu d'faithe succ&eacute;es d'lus travaux, et i 'taits ordgilleux d'avait &eacute;l'v&eacute; trais efants. Ch'tait si pliaisablye d'avait une fanmillye si aff&eacute;ction&eacute;e, et ch'la lus donn&eacute; grand pliaisi d'avait l'tou d'ieux etout lus quatre p'tits &eacute;fants a c&eacute;lebr&eacute; lus ne&ucirc;ches d'or.<br/>
<br/>
Ph'lip fini son discours en r'merciant Dgieu pour toutes ses bount&eacute;es, et d'lus aver accorder bouonne sant&eacute; duthant lus vie ensemblye. I 'tait plein d'&eacute;loge pour sa M&egrave;rgot, pour tout tch'oulle avait accomplyi et contribu&eacute; envers le succ&eacute;es d'lus chinquante ann&eacute;es d'jouaie.<br/>
<br/>
Accompagnies d'la musique, Ph'lip et M&egrave;rgot condites lus anmins dans la valse anniversaire et les pus actifs continnuites a danser jusqu'&eacute;s p'tites he&ucirc;thes du matin.<br/>
<br/>
Aupr&eacute;s avait donner nos A B&ecirc;tots, je r'touonnimes a not siez nous lass&eacute;es, mais rejouaissant d'aver passer une seth&eacute;e memouaithablye.<br/>
<br/>
A LA PRECHAINE, et mercie pour vot compagnie.<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mathiage2.html">Vielles Cou&ocirc;teunmes au Mathiage</a><p>
<li><a href="mathiage.html">L'amour et l'mathiage en J&egrave;rriais</a><p>
<li><a href="neuches2.html">Les Neuches</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

