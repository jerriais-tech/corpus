<HTML>
<HEAD>
<TITLE>Merrienne is going to the Grand Prix</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne is going to the Grand Prix</h2>
In spite of Ph'lip's objections</font></center><p>

Moussieu l'Editeu<br/>
<br/>
Je n'sait pas si ch'est le r'nouv&eacute;, mais ne v'la Merrienne tch'y qu'menche &agrave; s'mettre des id&eacute;es dans la t&ecirc;te. Oulle a d&eacute;cid&eacute; qu'ou s'en va all&eacute; vais chutte course des m&ocirc;teurs le huit du pr&eacute;chain mais, avec san bonnet, sa robe de souaie, san parasol et ses bianches cauches, et je n'gagne rain d't&acirc;chi d'la d&ecirc;couothagi.<br/>
<br/>
J'&ecirc;prouvit, pourtant, hier au s&eacute;, quand ou m'annoncit la nouvelle. A qu'menchi je n'criyais pon qu'oulle 'tait s&eacute;rieuse, mais quand j'vit que j'm'tait pon du badinage; j'objectit s&ucirc;s l'coup.<br/>
<br/>
&quot;Ma pou&ocirc;re femme,&quot; j'l'y dit, &quot;consid&eacute;the don pour un instant tch&ecirc;sque tu fais, A l'&acirc;ge que tu'as, et avec tes pou&ocirc;res gambes, t'en all&eacute; l&agrave; parmi chutte foule, et p't'&ecirc;tre m&ecirc;me ristchi ta vie, sans p&acirc;sl&eacute; des sous tchi faudra d&ecirc;pens&eacute; pour un si&eacute;ge, ch'est vraiement une folie. Quant &agrave; m&eacute;, j'restethai ichin &agrave; faithe man travas.&quot;<br/>
<br/>
&quot;Oh, ch'est d'm&ecirc;me,&quot; qu'ou s'fit. &quot;Eh ben, &ecirc;coute une minute que j'te p&acirc;sle. Reste ichin s'tu veur, mais n'me dis pas que che s'sa pour trav&acirc;illyi. Tu f'thas tan travas estrav'l&eacute; dans la grand'chaise &agrave; ronfly&eacute;.<br/>
<br/>
&quot;Ach'teu, quand &agrave; mes gambes ne t'g&ecirc;ne pon. Y sont p&ucirc;s solides que les tchennes et m'ont tr&eacute;jous ram'n&eacute; siez-m&eacute;. Peux-tu en fithe autant, man Ph'lip?&quot;<br/>
<br/>
&quot;V'la tchi n'a rein &agrave; y faithe,&quot; je murmuthit.<br/>
<br/>
&quot;Oh, j'pense ben. Ach'teu tch&ecirc;sque tu veur dithe en sugg&eacute;thant que je ristch&eacute;thai ma vie? Es-tu b&ecirc;tasse assez pour craithe que j'&icirc;thai m'pliant&eacute; dans l'mitan d'la route?&quot;<br/>
<br/>
&quot;Ma f&eacute;m&quot; je m'fit, &quot;tu'en est ben capablye.&quot;<br/>
<br/>
&quot;Tu p&acirc;sle comme un &ecirc;fant,&quot; ou r&eacute;plichit. &quot;Il est vrai qu'tu'est assez pour faithe une femme perdre la t&ecirc;te, mais j's&icirc;s acuo dans man bouon sens, merci ben des fais.&quot;<br/>
<br/>
&quot;Ch'la s'peut,&quot; j'l'y dit, &quot;mais as-tu caltchul&eacute; combain tchi s'en va t'en cou&ocirc;t&eacute;? Tu n'&eacute;thais pas l'toup&eacute;, absol&ucirc;ment, d'all&eacute; p&eacute;yi deux louis pour une tchaise.&quot;<br/>
<br/>
&quot;Si y'avait deux louis &agrave; p&eacute;yi je n'te d'mand'dais pas pde m'les pr&ecirc;t&eacute;,&quot; ou raiponnit, &quot;mais ne t'fait pas d'mauvais sang. Y n'me cou&ocirc;t'ta rain du tout.&quot;<br/>
<br/>
&quot;Et comment chonna?&quot;<br/>
<br/>
&quot;Parsque j'm'en vais demand&eacute; &agrave; man cou&ocirc;sin, Charles Gibaut, du Bel Royal, de m'laissi m'assi&eacute;the en d'vant d'sa maison, et j'sis ben se&ucirc;ze tch'y n'me ditha pas n&acirc;nin.&quot;<br/>
<br/>
&quot;Tan cou&ocirc;sin,&quot; je m'fit, &quot;et d'pis quand tch'il est tan cou&ocirc;sin? Y m'semblye que tu'en as hardi d'chais cou&ocirc;sins &agrave; Saint Louothains.&quot;<br/>
<br/>
&quot;M&ecirc;le-t&eacute; d'tes affaithes,&quot; ou dit, &quot;mais y'a une chose que j'peux t'dithe, que d'man bord au mains n'y'a pas d'pelt&acirc;s. Ch'est dommage que tous n'peuvent pas en dithe autant.&quot;<br/>
<br/>
Je m'tut, car je savais ben que si j'continuais, ou m'flianqu'thait chu vier fripon-l&agrave; m'n'onclye Liai&euml;sse, tch'y cr&eacute;vit y'a b&eacute;t&ocirc;t quarante ans, &agrave; la t&ecirc;te, et pas pour la preumi&eacute; fais.<br/>
<br/>
&quot;J'm'en &icirc;thai d'bouonne heuthe le matin,&quot; ou continuit, &quot;et je r'veindrai quand j'voudrai. Sans doute y'&eacute;tha tchique moussieu l&agrave; tch'y m'rapport&eacute;tha dans san m&ocirc;teur.&quot;<br/>
<br/>
&quot;V&eacute;the, mais,&quot; j'l'y dit &quot;tch&ecirc;sque tu f'thas pour une t&acirc;sse de tais dans l'arlev&eacute;e? Tu sait ben qu'tu n'peux pas t'en pass&eacute;. As-tu dans l'id&eacute;e qu'tan cou&ocirc;sin s'en va faithe un restaurant d'sa maison chu jour l&agrave;? Je n'me fi&ecirc;thais pas d's&ucirc;s si j'tais t&eacute;.&quot;<br/>
<br/>
&quot;Je n'sis pas si achocre,&quot; dit la Merrienne. &quot;Je m'graithai comme j'l'ai tr&eacute;jous fait. Et l'jour d'apr&egrave;s j'&ecirc;crithai une lettre &agrave; la g&acirc;zette au sujet d'la course, tchi dev'thait val&eacute; au maons chinq louis.&quot;<br/>
<br/>
Ach'teu, Moussieu l'Editeu ou savez tch&ecirc;sque-y vos attend.<br/>
<br/>
<i><a href="lebrocq.html">Ph'lip</a></i><br/>
<i>Morning News 12/4/1947</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="cahouain_florio.html">La Coupe Florio 1927</a><p>
<li><a href="pmcar.html">Ph'lip wants to buy a car</a><p>
<li><a href="moto.html">Des courses &eacute;d moto</a><p>
<li><a href="pmcourses.html">Les Courses</a><p>
<li><a href="pmcourses2.html">Ph'lip va &egrave;s courses</a><p>
<li><a href="pmcourses3.html">Pas d'chance &egrave;s courses</a><p>
<li><a href="pmserclye.html">La serclye, le Chantgni et les courses</a><p>
<li><a href="painmotorcar.html">How Piteur buys a motor-car</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

