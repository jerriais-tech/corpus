<HTML>
<HEAD>
<TITLE>I' faut &ecirc;t' p&eacute;tits d'vant qu'&ecirc;t' grands!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' faut &ecirc;t' p&eacute;tits d'vant qu'&ecirc;t' grands!</h2></font></center><p>


<font size="-1"><i>Trenton, Michigan,</i><br/>
<i>U.S.A.</i><br/>
<br/>
<i>L&eacute; 22 d'f&eacute;vri, 1969.</i><br/></font>
<br/>
Moussieu l'R&eacute;dacteu,<br/>
<br/>
Quand j'vai l't&icirc;ntam&acirc;rre tchi s'passe parmi l's &ecirc;tudiants dans l's univ&egrave;rsit&eacute;s ich&icirc;n en Am&eacute;thique, et dans d'aut' pays &eacute;tout - nou peut m&egrave;me dithe un mio partout l'monde - j'm&eacute; d'mande si nouot' syst&egrave;me Am&eacute;thitchain d'vouler donner eune &ecirc;ducation si avanchie tch'i' faut env'yer touos les mousses &egrave;s univ&egrave;rsit&eacute;s est vrainment sage et raisonnabl'ye. Eune chose est bein c&egrave;rtaine : L&eacute; janne homme tch'a 't&eacute; &egrave;s &ecirc;coles et au coll&egrave;ge jusqu'&agrave; l'&acirc;ge d&eacute; vingt-deux ans ou pus, &egrave;s frais d'ses pathents, et tchi veint d'&egrave;rch&eacute;ver l'dipl&ocirc;me d&eacute; Bachelier &egrave;s Arts, s'crait trop moussieu pour gangni sa vie &agrave; sa sueu d'san front! I' s'crait tchiquechose ch't&icirc;-l&agrave;, et si nou l&icirc; donnait eune pelle et eune bigorne - auve qu&eacute;mande d&eacute; cre&ucirc;ser eune tranchie tchelconque - i' s'sait comme les j'vaux hieux tch'ont peux d'vaie lus sueu! Et j'en avons &agrave; gogo, d'ches moussieut&icirc;ns-l&agrave;! Il' ont 't&eacute; si accou&ocirc;teunm&eacute;s &agrave; faithe l&eacute; moussieu &agrave; l'univ&egrave;rsit&eacute; tch'i' pensent pouver c'menchi lus carri&egrave;thes au haut d'l'&ecirc;tchelle et &ecirc;tre au mains pr&eacute;sidents d'ma&icirc;sons d'conm&egrave;rce!<br/>
<br/>
Pourtant, I' faut des travailleurs aussi bein comme des pr&eacute;sidents! Et il en faut tchi conna&icirc;ssent lus m&ecirc;tchi. Quand j'tais mousse en J&egrave;rri, la manni&egrave;the d'apprendre un m&ecirc;tchi 'tait d'&ecirc;t' apprenti pour autant d'ann&eacute;es comme il en fallait pour l'apprendre. L&eacute; r&ecirc;sultat 'tait qu'&agrave; la f&icirc;n d'un apprentissage ou-s-aviez un homme tchi conna&icirc;ssait sa vocation comme i' faut. Mais i' n'avait pon gangni grand' chose jusqu'&agrave; chu moment-l&agrave;. Ich&icirc;n, les jannes n'ont pon la pacienche d'&ecirc;t' apprentis, car i' veulent gangni d'bouans gages du tout c'menchement. Ch'est en tchi, i' s'engagent comme aigues (helpers en Angliais) et apprennent un m&ecirc;tchi &agrave; la longue par l&eacute; simpl'ye proc&eacute;s d'a&icirc;dgi &agrave; un homme d&eacute; voc&acirc;tion. <br/>
<br/>
Dans tout chennechin, i' n'faut pon oublyiyer qu&eacute; pr&egrave;sque toute oeuvre et tout travas en Am&eacute;thique sont sujets &agrave; la juridiction des s&#375;ndicats travaillistes. Dans c&egrave;rtaines voc&acirc;tions, les s&#375;ndicats p&egrave;rmettent un nombre l&icirc;nmit&eacute; d'&ecirc;t' apprentis &agrave; des gages tchi sont aussi hauts comme les gages d'un helper, l&eacute; nombre &eacute;tant l&icirc;nmit&eacute; pour tch'i' y'aie tr&eacute;jous un manque d'assez d'hommes d&eacute; voc&acirc;tion disponibl'yes. V'la tch'est suppos&eacute; faithe l'oeuvre en main duther pus longtemps et garder les gages hauts! Ch'est en &ecirc;ffet, eune strat&eacute;gie tchi garde, pas seulement les gages d&eacute; l'ouvriyi, mais l'prix du produit, au haut niv&eacute;.<br/>
<br/>
Quand j'tais mousse, un ouvriyi avait l'profit d'san ma&icirc;tre &agrave; tchoeu, et du resp&eacute; pour sa p&egrave;rsonne. Chutte cou&ocirc;teunme-l&agrave; avait acouo p&egrave;rsist&eacute; jusqu'&agrave; un c&egrave;rtain point en Am&eacute;thique quand j'y arrivis y'a quarante-ch&icirc;nq ans, et un ouvriyi tchi travaillait consciencieusement et tchi n&eacute; r'gardait pon l'h&ocirc;louoge touos les quarts d'heuthe, et tchi n'avait pon peux d'sa peine, et tch'&eacute;tait pr&ecirc;t &agrave; donner ch&icirc;n' munnutes d&eacute; pus d'travas &agrave; san ma&icirc;tre p&ucirc;t&ocirc;t qu&eacute; d'en lovier ch&icirc;nq, avait pus d'chance d'&ecirc;t' fait contr&eacute;ma&icirc;tre ou seurvillant qu&eacute; l'ouvriyi tchi pi&egrave;rche&ucirc;sait la ma&icirc;ntchi d'san temps. &Agrave; ch't heu? Souos les r&egrave;gl'yes &icirc;mpos&eacute;es par les s&#375;ndicats, ch'est un p&eacute;ch&eacute; pour un homme d&eacute; travailli d&ucirc;, d&eacute; peux qu' l'oeuvre en main s'sait trop vite finnie, et &agrave; seule f&icirc;n d'la faithe duther aussi longtemps qu' possibl'ye!<br/>
<br/>
Dans touos les pays y'a d's ouvriy&egrave;rs tchi travaillent mus qu' d'autres, comme i' y'a tr&eacute;jous d's &ecirc;n&egrave;rgiques et des pi&egrave;rcheurs. L'temps pass&eacute;, l'homme tchi travaillait d&ucirc; 'tait cens&eacute; valer pus &agrave; san ma&icirc;tre qu&eacute; l'fainiant et il 'tait payi accordamment, mais ch'n'est pon d'm&egrave;me &agrave; ch't heu en Am&eacute;thique. Les s&#375;ndicats &icirc;nsistent qu&eacute; l'pus failli ouvriyi sait payi les m&egrave;mes gages comme l&eacute; miyeu. Tout est m&icirc;nt au m&egrave;me niv&eacute; - l&eacute; bouan comme l&eacute; mauvais - et v'la tchi veurt dithe qu&eacute; l'niv&eacute; ba&icirc;sse hardi!<br/>
<br/>
J'm&eacute; d'mande souvent pour tch'est qu'un homme tchitte la vie naturelle d&eacute; la campangne pour s'en aller d'meuther dans les villes et travailli dans les miyeux industriels souos toutes les r&egrave;gl'yes et tout l't&icirc;ntam&acirc;rre d&eacute; la vie mod&egrave;rne. Ch'est vrai tch'i' c'menche &agrave; gangni pus d'sou, mais l's exigences d&eacute; la vie d'la ville l&eacute; fait bein vite les d&ecirc;penser. O&ugrave;'est tch'il 'tait satisfait d'aver un vi&egrave;r moto dans la campangne pour porter ses l&eacute;dgeunmes et l's oeufs au marchi, i' l&icirc; faut un moto du drein mod&egrave;le en ville. Et pis i' s'en va faller s&egrave;rvi l'sien pour aller en travas et qu'ou n'en a pon pour faithe sa boutiqu'sie et p't &ecirc;t' porter les mousses &agrave; l'&ecirc;cole!<br/>
<br/>
Quand il 'tait dans la campangne pour bein tch'i' f&ucirc;ssent habilyis propr&eacute;ment, les mousses ch'tait tout ch'tch'i' fallait. &Agrave; ch't heu? En ville, i' lus faut d's habits sp&eacute;ciaux d'&ecirc;cole tchi cou&ocirc;tent des sou! Et comme les mousses passent des boutiques &agrave; chucr&icirc;ns et d'cr&egrave;me &agrave; la glace, et d'boutelles d&eacute; linmonnades d&eacute; toutes les sortes et d'toutes les couleurs en r'v&eacute;nant d'l'&ecirc;cole. I' lus fait tr&eacute;jous un tas d'sou d'pouchette pour en acater en c'm&icirc;n. Et les filles ont acouo les talons jaunes quand i' d'mandent &agrave; lus m&eacute;thes d&eacute; l's env'yer au salon d'bieaut&eacute; pour aver lus j'veux graies!<br/>
<br/>
Quant &agrave; m&eacute;, i' m'sembl'ye tout consid&eacute;th&eacute; qu&eacute; l'homme tchi gangne san pain par la sueu d'san front en plieine campangne a la pus naturelle, et, en fin d'compte, la pus belle vie!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfmetchiers.html">I' n'y'a pon d'sots m&ecirc;tchi&egrave;rs!</a><p>
<li><a href="gdfebauchi.html">I' faut &ecirc;bauchi d'vant qu&eacute; d'finni!</a><p>
<li><a href="gdfmultiplication.html">La multiplic&acirc;tion!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

