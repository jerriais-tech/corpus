<HTML>
<HEAD>
<TITLE>D'l'&Ecirc;loua&icirc;ssithie quantitative</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'l'&Ecirc;loua&icirc;ssithie quantitative</h2></font></center><p>
<br/>
<br/>
<img src="l1.jpg" border=0 align="right" alt="un louis">
S'lon l'<a href="ditons.html">diton</a>, nou n'peut pon enrichi un publyi. Mais i' sembl'ye qu'ch'est p&ocirc;ssibl'ye d'appa&ucirc;vri les gens atout l'm&ecirc;ch&eacute; et les ma&ucirc;faits du syst&egrave;me bantchi. Et pouor la d&egrave;rni&eacute; ridgeu, les cheins tch'ont 't&eacute; s'pos&eacute;s d't&acirc;sser nos h&egrave;rp&icirc;ns sont, h&eacute;las, dans la bli&acirc;se et souos l'fou ou &agrave; tchiquechose pr&egrave;s.<br/>
<br/>
Les raisons pouor la crise du cr&eacute;dit ou, s'ou l'voulez, la squou&icirc;ze du cr&eacute;dit n'sont pon a&icirc;sies &agrave; comprendre. Nan, v'l&agrave; tch'est touot cliai coumme d'la baue d&ecirc;tremp&eacute;e. &Agrave; ches drein, j'ai 't&eacute; &agrave; t&acirc;chi d'comprendre ch't' &ecirc;loua&icirc;ssithie quantitative qu'des banques centrales sont &agrave; entr&eacute;prendre &egrave;s &Ecirc;tats Unnis pouor l&eacute; dollar, au Rouoyaume Unni pouor l&eacute; louis et dans l'Unnion &Ucirc;rop&eacute;enne pouor l'&ucirc;ro. Assa, i' semb'lye qu'ch'est eune manni&eacute;the d'&icirc;mpr&icirc;nm'thie d'billes sans &icirc;mpr&icirc;nmer ni distribuer des billes - l'id&eacute;e est d'&ecirc;loua&icirc;ssi les contr&ocirc;les sus les r&ecirc;s&egrave;rves finnanci&eacute;thes en acatant des dettes pouor faithe cirtchuler l'cr&eacute;dit d&ecirc;li&ecirc;ment.<br/>
<br/>
Y'en a tchi dithent qu'ch'est ristchabl'ye touot coumme, car v'l&agrave; tchi pou&ocirc;rrait &ecirc;tibotchi l'&icirc;nfli&acirc;tion et au run d'&ecirc;loua&icirc;ssi les contr&ocirc;les sus l'amas monn&eacute;taithe, mus vaudrait faithe des &ecirc;la&icirc;zes et couoyer. Y'a don du h&egrave;rtch&icirc;n entre les deux bords - les cheins tchi veulent emprunter &agrave; seule f&icirc;n d'd&ecirc;penser et les cheins tchi veulent coper les budgets et m&ecirc;nagi les r'ssources. L'&icirc;mportant, qu'j'&icirc;nmaginne, ch'est d'saver quand tchi r'nonchi &agrave; &ecirc;loua&icirc;ssi, car autr&eacute;ment nou-s'est &agrave; mett' san pid sus un &ecirc;cr&icirc;lias sans pouver s'arr&ecirc;ter d'vant tchaie &agrave; bou&ocirc;n'-tchu.<br/>
<br/>
Si l'&ecirc;loua&icirc;ssithie quantitative est un &ocirc;ti &ecirc;cononmique, ch'est qu'i' n'faut pon qu'ou s&eacute; d'semmanche. Janmais mauvais ouvriyi n'trouvit bouon &ocirc;ti, et y'en &eacute;tha par mouochieaux &agrave; blia&ucirc;mer ch't' &ecirc;loua&icirc;ssithie si l's affaithes finnissent par &ecirc;t' &ecirc;loqu't&eacute;es.<br/>
<br/>
Un &ocirc;ti tch'est d'semmanchi est eune cliouque-au-manche. Quand un &ocirc;ti clianque au manche, il a d'l'&acirc;ge - et nou l'dit d'eune p&egrave;rsonne &eacute;tout. Ch'est &agrave; vaie si ch'est qu'nos id&eacute;es &ecirc;cononmiques clianquent au manche ou si ch'est l's &icirc;mpr&icirc;nm'thies d'billes &egrave;s banques centrales tchi lus en vont cliantchi au manche par l'us'sie d'la machinn'nie.<br/>
<br/>
Tout coumme, j'ai assez &ecirc;loua&icirc;ssi ma langue pouor en d&ecirc;clianqu'ter des sottises. Mais v'l&agrave; tch'a enrichi les r&ecirc;s&egrave;rves lexiques du J&egrave;rriais en l's &ecirc;loua&icirc;ssithant quantitativement.<br/>
<br/>
<i><a href="jerpoem.html">Geraint Jennings</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmfinances.html">Les finances en embarras</a><p>
<li><a href="pmfinances2.html">Ph'lip et les finances</a><p>
<li><a href="pmdesastres.html">Les D&eacute;sastres</a><p>
<li><a href="uro.html">Un &ucirc;ro &ecirc;pa&icirc;ngni est un &ucirc;ro g&acirc;ngni!</a><p>
<li><a href="moralisings.html">Moralisings on the Vanity of Riches</a><p>
<li><a href="sornettes7.html">Tout s'compte</a><p>
<li><a href="sousvoc.html">L&eacute; vocabulaithe des sou en J&egrave;rriais</a><p>
<li><a href="billes.html">Les billes et les pi&eacute;ches en J&egrave;rriais</a><p>
<li><a href="banquedepargnes.html">Banque d'&Ecirc;pargnes</a><p>
<li><a href="gdfbanqueroutes.html">Banqueroutes!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
