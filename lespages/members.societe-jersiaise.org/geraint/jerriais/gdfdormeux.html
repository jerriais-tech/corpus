<HTML>
<HEAD>
<TITLE>J'sis bouan dormeux!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'sis bouan dormeux!</h2></font></center><p>

<font size="-1">Le M&eacute;nage &egrave;s Feuvres,<br/>
St. Ou&euml;n.<br/>
L&eacute; 28 d&eacute; ju&icirc;n, 1980.<br/></font>
<br/>
Moussieu l'R&eacute;dacteu,<br/>
<br/>
A m'suthe qu&eacute; j'viellis, j'trouve tch'i' m'faut pus d'dormi qu&eacute; j&eacute; n'soulais. Quand j'm&eacute; mets dans la t&ecirc;te d&eacute; faithe un p'tit somme, pr&icirc;ncipalement l'arl&eacute;v&eacute;e aupr&egrave;s d&icirc;ner, j'm'allouangne dans ma grand' tchaise au pid d'l'&acirc;tre dans la salle et m&eacute; v'l&agrave;, bein enbonn'te quand i' n'y'a pon d'feu dans l'&acirc;tre, pr&ecirc;t pour eune bouanne heuthe d&eacute; dormi.<br/>
<br/>
L'aut' jour j'dormais comme un pourpais dans chutte grand' tchaise quand un anm&icirc;n gangnit m'vaie. I' m'conna&icirc;t bein, et quand i' n'm&eacute; trouvit pon dans la tchu&icirc;sinne o&ugrave;'est qu'j'&eacute;thais deu &ecirc;t' &agrave; laver mes vaissieaux du d&icirc;ner, i' s'av&icirc;sit bein qu&eacute; j'tais endormi dans la salle, et en entrant d'dans i' s'm&icirc;nt &agrave; chanter &quot;L&ocirc;-l&ocirc;&quot; comme nou l'chantait &egrave;s p'tits &ecirc;fants l'temps p&acirc;ss&eacute;, mais, &agrave; haute vouaix. Ma f&icirc;ngre, comme il appr&eacute;chait d'm&eacute; j'me r&ecirc;vilyis d'man sou&ocirc;-disant p'tit somme tch'avait d&ecirc;v'lopp&eacute; en profond dormi, et criyant qu&eacute; j'tais dans man liet et au mat&icirc;n, j'l&icirc; dis, &quot;Bon! T&eacute; v'l&agrave; d&ecirc;j&agrave; d'but! Mais comment qu'tu'as entr&eacute; auve toutes les portes b&acirc;rr&eacute;es?&quot; Quand i' s'm&icirc;nt &agrave; rithe et qu&eacute; j'&egrave;rprannais mes sens, et qu&eacute; j'viyais l'&acirc;tre d'vant m&eacute;, j'm'ap&egrave;rchus bein qu&eacute; j'tais dans la salle et qu'j'avais dormi trop &agrave; la pliaiche d'acli&acirc;sser et finni par faithe un p'tit somme.<br/>
<br/>
En p&acirc;lant d'&quot;L&ocirc;-l&ocirc;&quot;, v'l&agrave; tchi m'ram&eacute;mouaithe l'ar&icirc;nm&eacute;e d'nou&ocirc;rriche qu&eacute; nou chantait pour endormi les p'tchiots y'a eune huiptantaine d'ann&eacute;es. Ou vaut la peine d'&egrave;rcorder viyant qu'un tas d'jannes d'&agrave; ch't heu n&eacute; l'ont janmais ou&icirc;e. La v'ch&icirc;n:-<br/>
<br/>
L&ocirc;-l&ocirc;, l&eacute; p'tit cannot<br/>
Tchi saute dans l'ieau,<br/>
Tchi pond dans l'ieau,<br/>
Tchi dort dans l'ieau.<br/>
<br/>
Et pis la m'm&egrave;e &egrave;rqu&eacute;menchait &agrave; &quot;L&ocirc;-l&ocirc;, l&eacute; p'tit cannot&quot; et continnuait jusqu'au moment qu'l&eacute; p'tchiot s'endormait.<br/>
<br/>
Eune aut' ar&icirc;nm&eacute;e qu&eacute; nou chantait &egrave;s &ecirc;fants en les cra&ucirc;lant pour les faithe dormi &eacute;tait:-<br/>
<br/>
<a href="chachons.html">Ch&acirc;chons! Bul'tons!</a><br/>
Ma grand'm&eacute;the est au pa&icirc;sson;<br/>
S'oulle en a, j'en &eacute;thons,<br/>
S'ou n'en a pon<br/>
J'nouos en p&acirc;ss'sons!<br/>
<br/>
I' y'a des <a href="ditons.html">ditons</a>, &eacute;tout, entou&ocirc;rre la dormithie. L's anciens, quand fallait s'm&ecirc;fier d'eune p&egrave;rsonne tch'&eacute;tait trantchil'ye, r'tch&icirc;ngneuse et malinne, disaient &quot;I' faut s'm&ecirc;fier d'l'ieau tchi dort&quot;, ou &quot;I' n'y'a pi&eacute;the ieau qu&eacute; l'ieau tchi dort.&quot; Un aut' diton nouos dit qu&eacute; &quot;Pou&ocirc;rret&eacute; endort, richesse r&ecirc;vil'ye,&quot; voulant dithe qu&eacute; la pou&ocirc;rret&eacute; fait les gens abandonner et qu'la richesse les fait s'&ecirc;mo&ucirc;tchi. avouo un aut' diton nous dit qu&eacute; quand l'cat dort les souothis jouent!<br/>
<br/>
Et n&eacute; v'ch&icirc;n eune d&eacute;vinette entou&ocirc;rre le dormithie:-<br/>
<br/>
Pendile pendait, dormil'ye dormait:<br/>
Pendile tchit sus dormil'ye<br/>
Et dormil'ye mangit pendile!<br/>
<br/>
Sav'-ous tch'est qu&eacute; ch'tait? Eh bein, y'avait eune tch&ecirc;nelle dans un tch&ecirc;ne et ou tchit sus un qu&eacute;tot tchi dormait au pid du tcvh&ecirc;ne, et i' s'r&ecirc;vilyit et la mangit.<br/>
<br/>
J'ai ou&iuml; qu'un homme n&eacute; f'tha janmais m&ecirc;ch&eacute; quandi tch'il est &agrave; faithe ieune d&eacute; trais choses - &agrave; mangi, &agrave; li&eacute;the ou &agrave; dormi. Ch'est damage qu&eacute; touos les malfaiteurs qu&eacute; j'avons en J&egrave;rri ches jours n'apprannent pon nouos vi&egrave;rs ditons pour en profiter.<br/>
<br/>
I' m'sembl'ye qu&eacute; la grand' partie d'nous membres campangnards dans L's Etats sont &agrave; dormillonner quand l'autoris&acirc;tion d'd&ecirc;penses veint sus l'tapis, car s'il' 'taient bein r&ecirc;vilyis i' pens'saient deux fais d'vant dithe &quot;Pour!&quot;.<br/>
<br/>
J'me d'mande souvent ou'est tch'i' puchent touos les sou tch'i; votent si aisiement et auvre si p'tit d'ardgument, nouos membres d's Etats. Ch'est p't-&ecirc;t' les boutitchi&egrave;rs tchi l's env'yient au Tr&ecirc;soryi, car i' daivent en aver tout pliein. Nou n'peut pus acater qu&eacute; trais ou quatre articl'yes &agrave; la boutique &agrave; ch't heu pour un louis!<br/>
<br/>
<i><a href="lefeuvre.html">George d'La Forge</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="dormivoc.html">Dormi</a><p>

<li><a href="gdfreves.html">R&ecirc;ves du temps pass&eacute;</a><p>
<li><a href="pmreve.html">Merrienne a un mauvais r&ecirc;ve</a><p>
<li><a href="pmreve2.html">Ph'lip et son r&ecirc;ve</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
