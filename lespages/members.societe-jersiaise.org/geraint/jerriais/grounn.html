<html>
<head>
<title>LE GROUNNEUX</title>
<META  name="keywords" content="Jèrriais, poetry">
</head>
<body>

<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>LE GROUNNEUX.</h2></font></CENTER><br>
<CENTER><TABLE><TR><TD>
Le brav' bouon homm' Perrin!<br>
Eh mondoux!<br>
Connaiss'ous<br>
Chu vieillard si chagrin?<br>
Qui grounn' sus tout, et grounn' tr&eacute;jous!<br>
Ch'est un p'tit corps acti, et maigre<br>
Coumm' si vivait sus du vinaigre;<br>
Les l&egrave;vr's pinchies, de petites joues,<br>
Et coumm' nou dit,<br>
Dans not' Jerry,<br>
Un' sorte d'min' de cat r&ocirc;ti;<br>
Enfin un dr&ocirc;l' de p'tit &ocirc;ti'!<br>
<p>
<p>
<p>
Que nou ly p&acirc;l' d'&eacute;fants!<br>
"Ah oui, oui!"<br>
Ditha-t-i'<br>
"Les aviers sont charmants!<br>
Quand i' sont p'tiots, che n'est que piaille!<br>
Quand i' sont grands, ch'est pi&eacute;the ocquo,<br>
I' sont tr&eacute;jous &agrave; faith' quiqu' droc:<br>
Pour ben en dith' ch'est ren-qui-vaille!<br>
Je n'en ai pon, -<br>
Coumm' de raison,<br>
Mais qui! - les chains de man vaisin<br>
Venn'nt pilv&acirc;qui' dans man gardin!"<br>
<p>
Est-ch' des femm's dans d'aut's temps?<br>
"Ah l&agrave; l&agrave;!"<br>
Coumme i' f'tha,<br>
"J'aime ocquo mues l's &eacute;fants!<br>
Ah! laissiz-les faithe &agrave; lus t&ecirc;te,<br>
Et bailliz-leu robes et ribans,<br>
Dites tr&eacute;jous <I>oui</I> &agrave; touos lus pllans,<br>
Sans dout' qu'i' vos f'thont ben la f&ecirc;te;<br>
Mais dis <I>nennin</I>.<br>
Pour un p'tit brin!<br>
Et pis opr&egrave;s vens m'dith, valet,<br>
Qui' sorte d'grimach' nou t'a fait!"<br>
<p>
P&acirc;lez-li d'amitchi&eacute;!<br>
I'ritha<br>
Et ditha:<br>
"Ah oui-j&agrave; ch'est d'qui b&eacute;!<br>
Eh! qu'un houmm' baill' de bouons fricots;<br>
A pui veurt emprunter qu'i' dounne;<br>
Qu'i' n'demand' jamais &agrave; personne,<br>
Il aitha d's amins par mouochiaux!<br>
Mais que san sort<br>
Revith' de bord,<br>
Et j'ai l'id&eacute;e, si les comptait,<br>
Qu'i' s'arr&ecirc;t'tait au premier daigt!<br>
<p>
Que nou ly p&acirc;le enfin,<br>
Sait n'importe<br>
Sus qui' sorte,<br>
S'lon li tout est niolin!<br>
Ren n'est si b&eacute;,- ren n'est si bon,<br>
Qu'i' n'trouve &agrave; r'dith'dessus! - De vrai,<br>
Qui li offrithait un' dram', - je crai,<br>
Qu'i grounn'nait. - Mais n'la refus'rait pon!<br>
Enfin fouai d'houmme,<br>
Il est, en soumme,<br>
Un t&eacute; grounneux, qui m'est &agrave;vis,<br>
Qu'i' grounn'nait m&ecirc;me dans l'Paradis!<p>


<p>
<i><a href="marett.html">SIR R. P. MARETT</a>.</i><p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="grouneux.html">L'Grouneux</A><p>
<li><a href="renfrouangniy.html">Le Renfrouangniy</a><p>
<li><a href="ouvrier.html">La Pliainte de l'ouvrier de la Ville Et l'vier Querpentiy</a><p>
<li><a href="grocer.html">Les pliaintes du commercant, et l'vier Grocer</a><p>
<li><a href="pliaindregj.html">I' n'faut pon s'pliaindre</a><p>
<li><a href="pliaingnant.html">L&eacute; Pliaingnant</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</body>
</html>
