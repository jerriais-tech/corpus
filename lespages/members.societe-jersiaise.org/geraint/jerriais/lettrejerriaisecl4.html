<HTML>
<HEAD>
<TITLE>Lettre J&egrave;rriaise Dimanche le 8 de Novembre 1987</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre J&egrave;rriaise Dimanche le 8 de Novembre 1987</h2></font></center><p>


Bounjour Bounnes Gens, Chez Clifford Laisney chi vos addresse chu Dimanche matin le 8 de Novembre. J'pense bein que la majorite d'vous ont prins lus vacances et qu'ou etes bein raffraichis pour fachi les mais d'hiver chi nos attende. Quand a nous j'ervaimes de l'ile de Mayocre y'avait chinze jours hier, apres avait passer d'ges jours dans l'sol&eacute;, avec la compagnie d'nos amiens Brian et Joyce. C'h'tait la premi&eacute; fais que j'avions visiter l'ile, mais j'vos assure que j'eun sera pas la derniere. J'taimes a rester dans une superbe hotel chi s'appelle L'Hotel Alexandra et le mangi, (une chose bein importante can nous es en vacance) etait parfait, y'en avait pour tuous les gouts. Au s&eacute; y'avait d'la musique et d'la danse et d'toutes sortes d'amusements. Y'avait des gens de bein des nations, des Angiais, Francais, Allemands, une rachachie de Denmarque, et chinque p'tits Jerriais. Duthant l'temps que j'fumes en Mayocre, la temperature'tait envers 23 degrees, et j'passimes une partie d'nout temps sus la greve espethant d'ervinnait avec une couleur pour prouver qu'avions veut l'sol&eacute;. Y'a bein des beaut&eacute;es a visiter sus l'ile et j'ercommendrais auchun chi veurt une vacance tranchille et interessante de prendre uns s'maine ou deux au mais D'Octobre dans la Mediteran&eacute;e, apres tout c'hait qu'une heure trais quart de travers&eacute;e par aeroplane. Un p'tit mot de pr&eacute;caution si ou z'allez sus les Bus. C'hais un p'tit different que d'travers&eacute; sus une bus ichin en Jerri. Y mette autant d'gens q'possible assis et d'but, j'en contimes 130 aboard, et chais la chi faut s'm&eacute;ffaithe, car y'a des gens malhonnetes, des pickpockets comme nous l's'appelle. J'Eun eut bein la preuve quand j'ut la valeur de chinq louis denlever d'ma pouchette sans m'n'apperchever. Autant pour nos vacances.<br/>
<br/>
Dans sept s'maines j'eut s'soummes a c&eacute;l&eacute;br&eacute; les fetes de Nou&eacute;, meme le jour de Nou&eacute; es'tha pass&eacute;. C'hest un signe que l'hiver s'appreche et y faut esperait qu'ine s'en va pas ete aussi dut qu'les deux chi veinnes d'lus passait. Enfin coumme la fourmie, y faut que j'faisons des preparations. Meme que je d'meurrons sus une ile de beaut&eacute; et d'prosperit&eacute;, y'a acquo hardi d'gens chi nont pas les c'modditt&eacute;es et le necessaire du jour. J'spense es anciens et les gens chi sont incappabyle. Criyous pon que je'sait une bounne id&eacute;e si chauchun d'nous chi sont capabyle adopter&eacute;es la responsibilit&eacute; d'visiter chaque jour duthant l'mauvais temps, une ancienne personne et que j'garderaimes un inter&eacute;t dans yieux, soignant qu'ins souffre pas d'la fraid, et qu'ils ont le necessaire du jour. Ch'nest qu'une suggestion. Pensez-Zi. <br/>
<br/>
Anni&eacute;t l'huit de Novembre, est l'Dimanche erconnu pour nos ramemouaither des deux guerres qu'ons eut lieu duthantl' l'vingtieme si&eacute;cle et parmi tout l'Royaume Uni nos pens&eacute;es sonts envers les siens chi donnites lus vie, et d'autes chi futes biess&eacute;s en d'fendant lus pays contre les malices de l'ennmi. J'pensons es femmes chi devnites veuves et l'efants chi restites orph&eacute;lins. Meme au jour d'hanier y'a aucuobein des familles chi souffre au resultat d'chez guerres et le p'tit que j'pouvions faire pour soulagi lus minseres par nos dons au fonds du Earl Haig est bein erconnu. Je d'meuthons dans un temps d'tribulation, Chaque fais qu'nou ouvre la gazette, ou qu'nou &eacute;coute le radio ou television nous entend des problems chi s'passe dans differents quartiers du monde, chez rare qu'nou s'entend des nouvelles pour nos 'r'lever l'esprits. Mais bounnes gens y faut prende courage, et y nos est promins que si j'mettons noutte main dans la main de Dieu, y nos accompagnerra sus la route inconnue..<br/>
<br/>
Mercie pour m'aver ecoutait.<br/>
<br/>
A B&eacute;tot, J'vos souhaite tous une bounne journee. <br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

