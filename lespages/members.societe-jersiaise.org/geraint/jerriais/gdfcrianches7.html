<HTML>
<HEAD>
<TITLE>Crianches du temps jadis</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Crianches du temps jadis</h2></font></center><p>

<font size="-1"><i>Trenton, Michigan, USA</i><br/>
<i>L&eacute; Jour d&eacute; l'An, 1983. </i><br/></font>
<br/>
Moussieu l'R&eacute;dacteu,<br/>
<br/>
J&eacute; n'm&eacute; l&acirc;sse janmais d'li&eacute;the l&eacute; <a href="dictionnaithe.html">Dictionnaithe Jersiais-Fran&ccedil;ais</a> du Docteu <a href="lemaistre.html">Fra&icirc;nque Le Maistre</a> et les Bullet&icirc;ns d'Quart d'An d'<a href="assembliee/index.html">L'Assembli&eacute;e d'J&egrave;rriais</a>. J'pense bein qu' ch'est naturel pour un vyi comme m&eacute; d&eacute; vivre dans l'p&acirc;ss&eacute;, et dans ches publyic&acirc;tions-l&agrave; j'trouve un mangnifique accompte d&eacute; la vie dans l'temps d'mes p'tits jours &egrave;s Landes &agrave; <a href="st_ouen.html">St Ou&euml;n</a>. J'sis &ecirc;m&egrave;rvilyi d'vaie l'nombre d'crianches dans chu temps-l&agrave; (1895-1900) entou&ocirc;rre qu&acirc;si touos l's &ecirc;v&egrave;nements d'la vie d'touos les jours.<br/>
<br/>
Pour qu&eacute;menchi au c'menchement, prannons, par exempl'ye, la na&icirc;ssance. Pour asse&ucirc;ther un nouvieau-n&eacute; contre la pou&ocirc;rret&eacute; ch'tait la cou&ocirc;teunme d&eacute; l&icirc; donner un <a href="oeufs.html">oeu</a> et d'l&icirc; mett' dans la main. Pus tard, chu m&ecirc;me oeu-l&agrave; s&egrave;rvait pour bouanne chance. Nou p&egrave;rchait un creux des deux buts pour le so&ucirc;fflier, et nou-s-enfilait la cruque dans du riban pour l&eacute; pendre en d'ssus d'l'ais d'foyi. L's uns m'ttaient la date d&eacute; na&icirc;ssance sus la cruque. L&eacute; Docteu L'Maistre 'tait d'avis qu&eacute; la cou&ocirc;teunme n'&eacute;tait p't-&ecirc;t' pon 'couo p&egrave;rdue y'a eune trentaine d'ann&eacute;es, mais ch'est &agrave; bein pr&egrave;s seux tch'i' n'y'a qu' deux-s'trais anciens comme m&eacute; &agrave; ch't heu tch'ont connu l'temps d'ches vielles crianches.<br/>
<br/>
Eune aut' crianche entou&ocirc;rre l&eacute; nouvieau-n&eacute; &eacute;tait d&eacute; l'porter au pus haut &ecirc;tage d&eacute; la ma&icirc;son, et l&eacute; l'ver &agrave; but d'bras pour tch'i' n'f&ucirc;sse pon souos l'pouver d'autrui duthant sa vie. Acouo eune aut' cou&ocirc;teunme 'tait d'l&icirc; mett' eune pi&egrave;che d'argent dans la main quand nou-s-allait l'vaie la preunmi&eacute; fais. Et ch'tait bouanne chance pour un &ecirc;fant d'&ecirc;t' n&eacute; atout un vouaile (en Fran&ccedil;ais &quot;n&eacute; coiff&eacute;&quot;, en Angliais &quot;caul&quot;). Ch'tait qu&eacute; v'l&agrave; tchi voulait dithe tch'i' d'veindrait p&ucirc;t&ocirc;t navigaunt et 'tait asse&ucirc;th&eacute; contre la ni&ecirc;thole. Nou gardait l'vouaile pour l&icirc; donner pus tard quand i' s'en &icirc;thait en m&eacute;. Les cheins tchi n'en avaient pon b&eacute;soin les vendaient &egrave;s jannes pour porter sus ieux quand i' s'en allaient en m&eacute;. Ch'tait eune affaithe d'&icirc;mportance dans chu temps-l&agrave; viyant tch'i' y'avait d'grand' fanmil'yes et tout pliein d'jaunes hommes tch'allaient navidgi.<br/>
<br/>
Acouo eune aut' crianche 'tait tch'i' n'fallait pon coper l's ongl'yes d'un &ecirc;fant la preunmi&eacute; fais. I' fallait les mordre ou les trilyi. Et i' n'fallait pon coper les g'veux d'un p'tchiot duthant les preunmi&eacute; douze mais, car si nou faisait s&egrave;rvi du m&eacute;ta l'&ecirc;fant p&acirc;l'lait tard. Acouo eune aut' 'tait qu&eacute; ch'tait mauvaise chance pour un &ecirc;fant d'&ecirc;t' n&eacute; atout eune dent dans la denchive. Dans l'cas d'un gar&ccedil;on ch'l&agrave; voulait dithe tch'il allait &ecirc;t' soudard et aver eune t&egrave;rribl'ye mort, et s'i' n'd&eacute;v'nait pon soudard i' finnithait probabli&eacute;ment par &ecirc;t' pendu! Et ch'tait mauvaise chance d&eacute; montrer un p'tchiot dans un mitheux car v'l&agrave; tchi pouvait arr&ecirc;ter sa crututhe.<br/>
<br/>
Chutte fais, n&eacute; v'ch&icirc;n eune crianche tch'est pus agriabl'ye. Ch'tait qu'un &ecirc;fant n&eacute; dans l'<a href="mar_mais.html">mais d'mar</a> pouvait trouver eune source. Man vi&egrave;r anm&icirc;n d&eacute; m&eacute;mouaithe respect&eacute;e, Alfred Maugi, d'la maison appel&eacute;e Le Pignon, pas bein liain d'la forge, 'tait hardi au-fait &agrave; trouver des sources atout sa badgette. I' faudra qu' j&eacute; d'mande &agrave; sa veuve s'il avait 't&eacute; n&eacute; dans l'mais d'mar.<br/>
<br/>
Nouas v'l&agrave; arriv&eacute;s &egrave;s crianches entou&ocirc;rre l&eacute; b&acirc;pt&egrave;me d&eacute; chu nouvieau-n&eacute;. Quand nou l'portait &agrave; l'&eacute;glyise pour &ecirc;t' b&acirc;ptisi, ch'tait mauvaise chance d&eacute; l&icirc; couvri la fache d&eacute;vant &ecirc;t' b&acirc;pt&icirc;si.<br/>
<br/>
Et ch'tait suppos&eacute; &ecirc;t' mauvaise chance d&eacute; pr&eacute;senter trais &ecirc;fants au b&acirc;pt&egrave;me en m&ecirc;me temps, car iun des trais 'tait seux d'mouothi dans l'couothant d'l'ann&eacute;e. Si gar&ccedil;on et fil'ye 'taient em'n&eacute;s ensembl'ye au b&acirc;pt&egrave;me i' fallait b&acirc;pt&icirc;s&icirc; l'gar&ccedil;on l'preunmyi, autrement il &eacute;thait &agrave; c&eacute;der &egrave;s femmes toute sa vie.<br/>
<br/>
Dans l'cas d'un gar&ccedil;on b&acirc;pt&icirc;si, si la preunmi&eacute; personne rencontr&eacute;e en sortant d'l'&eacute;glyise 'tait eune femme v'l&agrave; tchi voulait dithe bouanne chance. Dans l'cas d'eune fil'ye b&acirc;pt&icirc;sie, ch'tait bouanne chance si la preunmi&eacute; p&egrave;rsonne rencontr&eacute;e en sortant d'l'&eacute;glyise 'tait un homme.<br/>
<br/>
&Egrave;rv&eacute;nu d'l'&eacute;glyise, l'&ecirc;fant s'en va r'p&acirc;sser bein d's'heuthes dans san b&egrave;r et ch'est mauvaise chance d&eacute; b&egrave;rchi un b&egrave;r vi&egrave;de si l'&ecirc;fant est vivant car v'l&agrave; tchi l&icirc; donn'nait des maladies d'estonma. Mais si l'&ecirc;fant 'tait mort dreinement ch'tait bouanne chance d&eacute; b&egrave;rchi l'b&egrave;r vi&egrave;de, car v'l&agrave; tch'amenn'nait un autre &agrave; l'otchuper d'vant longtemps.<br/>
<br/>
I' faut penser qu' les gens, principalement les m&eacute;thes, d'vaient &ecirc;t' g&ecirc;n&eacute;s par toutes ches crianches tchi m'nichaient l'sort, et m&ecirc;me la vie dans c&egrave;rtains cas, d'lus &ecirc;fants, mais d&eacute; chein qu&eacute; j'm'en r'souveins y'en avait d&eacute;j&agrave; un tas tchi c'menchaient &agrave; aver des doutes au sujet. Au jour d'aniet, la chose tchi m'pathais r'm&egrave;rquabl'ye est qu' les jannes n'ont autcheune id&eacute;e d'la vie d'touos les jours d&eacute; lus anch&ecirc;tres!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfcrianches1.html">Vielles crianches</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfcrianches6.html">Crianches et cou&ocirc;teunmes</a><p>
<li><a href="gdfmitheux.html">Crianches entouor un mitheux</a><p>
<li><a href="gdfcouoteunmes.html">Tchiques vielles cou&ocirc;teunmes</a><p>
<li><a href="gdfsuperstitions.html">Sup&egrave;rstitions du temps jadis</a><p>
<li><a href="gdfcouoteunmes1979.html">Cou&ocirc;teunmes du temps jadis</a><p>
<li><a href="gdfchance2.html">La Chance</a><p>
<li><a href="gdfchance3.html">&Agrave; la chance!</a><p>
<li><a href="mauvaisechance.html">La Mauvaise Chance</a><p>
<li><a href="12boulandgi.html">La Douzaine au Boulandgi</a><p>
<li><a href="assembliee/folklore.html">L&eacute; folklore d&eacute; J&egrave;rri</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

