<HTML>
<HEAD>
<TITLE>Crianches et cou&ocirc;teunmes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Crianches et cou&ocirc;teunmes</h2></font></center><p>

<font size="-1"><i>L&eacute; M&eacute;nage &egrave;s Feuvres,</i><br/>
<i>St. Ouen.</i><br/>
<i>L&eacute; 31 d&eacute; mai, 1980.</i><br/></font>
<br/>
Moussieu l'R&eacute;dacteu,<br/>
<br/>
J'm&eacute; d'mande tchiquefais combein tchi reste d'vi&egrave;rs J&egrave;rriais tchi craient acouo &egrave;s sup&egrave;rstitions, enchorchell'lies et crianches du temps jadis. Ch'est seux qu'les jannes J&egrave;rriais d'nouos jours n'en ont pon m&ecirc;me ou&iuml; p&acirc;ler d'y craithe.<br/>
<br/>
Ch'est r'm&egrave;rquabl'ye qu&eacute; v'la tch'est si enraichinn&eacute; dans la p&eacute; des vi&egrave;rs comme m&eacute; - pon n&eacute;cessaithement qu'nou-s-y crait - mais qu'nou s'en r'souveint et qu'nou-s-y pense &agrave; l'occ&acirc;sion. Par exempl'ye, quand j'vai des coutchieaux croua&icirc;sis sus la tabl'ye, j'les dr&eacute;che ouaithe qu&eacute; j'sai ben qu&eacute; v'la tchi n's'en va pon causer du brit dans la ma&icirc;son ou qu'ch'est mauvaise chance. Et pis j'm&eacute; dis, en les r'dr&eacute;chant, &quot;J'sis-t-i' b&ecirc;te: v'la tchi n'dit rein!&quot;<br/>
<br/>
Eune aut' vielle crianche tchi patha&icirc;t aver subsist&eacute; acouo jusqu'&agrave; ches drein est tch'i' faut donner un sou ou deux en &ecirc;change pour un pr&eacute;sent tch'a un tranchant, comme un cout&eacute; ou eune brioche, ou m&ecirc;me des ch&icirc;thieaux. M&ecirc;me en Am&eacute;thique, o&ugrave;'est qu'tout ch'la est cens&eacute; &ecirc;t' du b&ecirc;t&icirc;n, j'ai veu ch'la s'faithe dans les temps d'<a href="nouevoc.html">Nou&eacute;</a> quand les pr&eacute;sents d&eacute; d'souos l'Arbre sont distribu&eacute;s.<br/>
<br/>
Et j'ai ou&iuml; acouo tchitch'un dithe qu&eacute; j'allons aver la visite d'un homme quand un cout&eacute; avait tchaie d&eacute; d'ssus la tabl'ye. Mais dans chu cas-l&agrave; ch'tait eune ancienne d&eacute; n&eacute;nante ans tch'en faisait la r'm&egrave;rque - et ou crait fiabli&eacute;ment qu'ch'est un vraie s&icirc;ngne d&eacute; &quot;l'arriv&eacute;e d'un homme quand ch'est un cout&eacute;, d'eune femme pour eune fourchette et d'un &ecirc;fant pour eune tchulyi&quot;, et ou m'd&icirc;t un jour tch'i' n'fallait pon r&ecirc;muer autcheune chose atout un cout&eacute; car ch'est s&icirc;ngne d&eacute; h&egrave;rtch&icirc;n &agrave; v'n&icirc;n.<br/>
<br/><img src="coute2.gif" width="349" height="78" alt="" title="" border="0" align="right" />
Quand nou-s-y pense, ch&eacute; n'tait pon dr&ocirc;le que l's anciens criyaient tout ch'la au sujet d'coutchieaux et d'fourchettes, car ch'n'est pon souvent qu'un jour s&eacute; p&acirc;sse sans qu'tchitch'un veinge &agrave; la porte dans la journ&eacute;e, et il' env&icirc;sageaient telle visite comme en &eacute;tant eune preuve.<br/>
<br/>
Mais crianches et cou&ocirc;teunmes dispatha&icirc;ssent auve l&eacute; p&acirc;ssage du temps. Jeudi p&acirc;ss&eacute;, l&eacute; 29 du mais, par exempl'ye, m&eacute; ram&eacute;mouaithe qu&eacute; l'temps p&acirc;ss&eacute; ch'tait l'jour d'eune f&ecirc;te tch'avait eune originne &icirc;nt&eacute;r&ecirc;ssante. Ch'tait &quot;<a href="tchene.html">L&eacute; Jour d'La Fielle d&eacute; Tch&ecirc;ne</a>&quot; quand nou portait eune p&eacute;tite branque d&eacute; fielles d&eacute; tch&ecirc;ne en m&eacute;mouaithe du grand tch&ecirc;ne &agrave; Boscobel (&agrave; Donnington dans Shropshire) dans tchi qu'Charles II s'muchit et sauvit sa vie quand ses ennem&icirc;ns l'poursuivaient aupr&egrave;s la bat&acirc;le d&eacute; Worcester l&eacute; 3 d'Septembre, 1651. Des pri&eacute;thes sp&eacute;ciales d'&egrave;rm&egrave;rc&icirc;ment &eacute;taient dites dans toutes les &eacute;glyises chu jour-l&agrave;, et La Grand' R'veue d'La Milice Rouoyale avait lieu. L&eacute; Docteu <a href="lemaistre.html">Frank Le Maistre</a>, O.B.E., nouos en donne un mangnifique accompte dans les Bullet&icirc;ns d'<a href="assembliee/index.html">L'Assembli&eacute;e d'J&egrave;rriais</a>.<br/>
<br/>
I' nouos dit qu&eacute; la c&eacute;l&eacute;br&acirc;tion en J&egrave;rri eut lieu pour la dreine fais en 1807 (dans l'temps des dg&egrave;rres d&eacute; Napol&eacute;on) en pr&eacute;sence du G&eacute;n&eacute;ral Don, mais qu&eacute; les pri&eacute;thes continnu&icirc;drent &agrave; &ecirc;t' faites s&egrave;rvi dans l's &eacute;gylyises jusqu'en 1849. Et qu&eacute; jusqu'&agrave; la dg&egrave;rre d&eacute; 1914 la grand' partie des J&egrave;rriais portaient deux-s'trais fielles d&eacute; tch&ecirc;ne chu jour-l&agrave;.<br/>
<br/>
En li&ecirc;sant l'accompte dans les Bullet&icirc;ns d'L'Assembli&eacute;e, j'vai tchiquechose &icirc;nt&eacute;r&ecirc;ssant. L&eacute; 6 d'juilet, 1955, l&eacute; M&acirc;jeur F.A.L. de Gruchy, D&eacute;put&eacute; d'St. Ou&euml;n, d&eacute; m&eacute;mouaithe respect&eacute;e, proposit dans L's <a href="etats.html">Etats</a> qu&eacute; la <a href="couljer.html">Couleu d'J&egrave;rri</a> sait jutchie &agrave; hauteu d'm&acirc;t en d'ssus d's Etats et d'La Cour Rouoyale ch&acirc;que ann&eacute;e l&eacute; 29 d&eacute; mai, disant qu&eacute; ch&eacute; s'sait en r&ecirc;tablyissement d'la vielle cou&ocirc;teunme tchi c&eacute;l&eacute;brait la restaur&acirc;tion du Rouai Charles II. L&eacute; D&eacute;put&eacute; d&icirc;t qu&eacute; d'pis 1660 la Couleu voltillait d'm&ecirc;me l&eacute; 29 d&eacute; mai touos l's ans jusqu'&agrave; 1807 pour la dreine fais. I' pr&eacute;tendait qu&eacute; ch&eacute; s'sait montrer nouot' loyaut&eacute; traditionnelle, et v'l&agrave; tchi s'adonn'nait bein car qu'un aut' Charles &eacute;tait l'h&eacute;thitchi &agrave; la Couronne.<br/>
<br/>
Ch'tait un <a href="st_ouen.html">St. Ouennais</a>, l'S&eacute;nateu J.J. Le Marquand, d&eacute; m&eacute;mouaithe respect&eacute;e &eacute;tout, tchi s'gondit chutte proposition, mais i' faut dithe (&agrave; nouot' honte, &agrave; m'n id&eacute;e) qu&eacute; seulement sept vouaix f&ucirc;drent &egrave;rcord&eacute;es en faveur, et 26 contre, et chutte bouanne id&eacute;e d'un patriote J&egrave;rriais &ecirc;chouit.<br/>
<br/>
V'la tchi prouve qu&eacute; les J&egrave;rriais d&eacute; y'a v&icirc;ngt-ch&icirc;nq ans c'menchaient d&ecirc;j&agrave; &agrave; p&egrave;rdre &icirc;nt&eacute;th&ecirc;t dans l'histouaithe d&eacute; l'&Icirc;le. A ch't heu? Les vrais J&egrave;rriais dispatha&icirc;ssent en m&ecirc;me temps comme les crianches et cou&ocirc;teunmes du temps jadis!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfcrianches1.html">Vielles crianches</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfcrianches7.html">Crianches du temps jadis</a><p>
<li><a href="gdfmitheux.html">Crianches entouor un mitheux</a><p>
<li><a href="gdfsuperstitions.html">Sup&egrave;rstitions du temps jadis</a><p>
<li><a href="gdfcouoteunmes.html">Tchiques vielles cou&ocirc;teunmes</a><p>
<li><a href="gdfcouoteunmes1979.html">Cou&ocirc;teunmes du temps jadis</a><p>
<li><a href="gdfchance2.html">La Chance</a><p>

<li><a href="gdfchance3.html">&Agrave; la chance!</a><p>
<li><a href="tchene.html">Jour d'la Fielle d&eacute; Tch&ecirc;ne</a><p>
<li><a href="12boulandgi.html">La Douzaine au Boulandgi</a><p>
<li><a href="assembliee/folklore.html">L&eacute; folklore d&eacute; J&egrave;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

