<HTML>
<HEAD>
<TITLE>D'pis qu'ils ont amarr&eacute; la statue du rouai Dor&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'pis qu'ils ont amarr&eacute; la statue du rouai Dor&eacute;</h2></font></center><p>
<img src="gii99a.jpg" width="188" height="292" alt="" title="" align="right" />
D'pis qu'ils ont amarr&eacute; la statue du rouai Dor&eacute; sus la pi&egrave;che du vier marchi, j'n'peux p&ucirc;s all&eacute; m'r'poser dans ma niche car j&eacute; peur qui m'cimente avec le pid de King George. Y faut qu'j'aille me munchi un miot partout et par la fraid qui fait et la pluie, j'sis oblygi d'faire de longue touonn&eacute;e pour r&ecirc;cauff&eacute; un miot ma vieille carcasse.  <br/>
 <br/>
 L'autre jour j'm'en fut dans la para&icirc;sse iou qu'un jour &#8211; ch'est t'y l'ann&eacute;e tchi vint ou dans cent ans, je n'pouorrais pas vos l'dire &#8211; y y&eacute;tha les p&ucirc;s bieaux sign-posts de l'Ile.<br/>
 <br/>
 J'y ai trouv&egrave;t tout si changi qu'j'y ai quasiment perdu man qu'min.<br/>
 <br/>
 La chapelle des Landes est occouo l&agrave;, ch'est vrai, et l'clios des pauvres &egrave;ttout iou qui ya d'belles pierres en granit pour diviser la partie &agrave; m'n'anmin Piteur, des parties &egrave;s autres fermi&egrave;rs.<br/>
 <br/>
 J'm'en fut vais le bouan berg&eacute; pensant qu&eacute; j'pouorrais m'muchi dans iun des safes q'la para&icirc;sse d'vait acat&eacute;. Quand j'm'appr&eacute;chi de l'Eglise j'criyais &ecirc;tre en pays &eacute;trangi.<br/>
 <br/>
 Les bieaux bouais dans tchi soulais m'jutchi sont touos abattus.<br/>
 <br/>
 Tchi d&eacute;solation. M&eacute; caouan, j'n'comprends pon comment que l'bouan berg&eacute; et ses deux assistants Aide-li et Sam sont v'nus &agrave; faithe ditet. J&eacute; n'pense pas qu'ch'est pour av&eacute; un choutch&egrave;t pour Nou&eacute; !<br/>
 <br/>
 La chimeti&egrave;re est couomme un d'sert et nou vait des bouais le long d's'allais et des piles de fagots parmi les tombiaux.<br/>
 <br/>
 Coumme y n'y-avait pon d'bouais je fut oblygi d'all&eacute; me pertchi dans la corniche du Parish Hall.<br/>
 <br/>
 Tandgi que j'tais l&agrave;, je ou&iuml; deux hoummes en conversation &agrave; la porte de la belle ( ?) salle y'ou qu'les grands titheurs d'la p&acirc;raisse font des bulls-eye au s&eacute;.<br/>
 <br/>
 Iun dit &agrave; l'autre : Tchi dommage de vais tou&ocirc;s ch&eacute;s bouais l&agrave; tr&eacute;butchis. <br/>
 <br/>
 L'autre l'y r&egrave;sponnit. Man pouor' gar&ccedil;on, cha qu'est la viande pour un houmme est d'la pouaison pour un autre !<br/>
 <br/>
 Tchi dr&ocirc;le de d'vis.<br/>
 <br/>
 J'ai ou&iuml; &egrave;tout que l'grand Fra&icirc;nque de la Fosse n'a p&ucirc;s d'abri du tout san bel et qu'il est obligi  de garder ses grand' portes fremais quand le vent vein du v'ouest.<br/>
 <br/>
 D'l'autre c&ocirc;t&eacute;, j'vos asseuthe que Flip qu'a t&egrave;t bein des annaies &agrave; Berlin est heutheux coumme un pichon de vais les bouais bas, car y n'ombrethont pas d'autre ses serres. Son verjus meuthitha achteu sans qui l'cauffe quasi  du tout. V'l&agrave; qui s'a un grand &quot;saving&quot; pour li, J'esp&egrave;the bein que l'annaie tchi vein, i' n's'a pas m&acirc;rri si l'caouan va en picot&eacute; tchiques grains a mains qu'il aime mus y'en envi&eacute; unne p'tite pann&egrave;e au haout du vi&egrave;r marchi.<br/>
 <br/>
 N&eacute; v'chin deaux autres grands parouaissiens qu'apr&eacute;che. J'&eacute;coute.<br/>
 <br/>
-    Est-che que le chimeti&egrave;re s'en va rest&eacute; d'ma&icirc;me ?<br/>
    &nbsp;<br/>
         -    Oh !  nennin, i' paitha&icirc;t que Sam et Aide-li s'en vont y pliant&eacute; des &quot;Lime Trees&quot; ! Y'en a qui disent que dans tchiques annaies, i' pouorront faithe tout le &quot;Lime Juice&quot; qui faudra pour les assembliaies de police &agrave; la pliaine lunne.<br/>
    &nbsp;<br/>
         -    Un tre&icirc;si&egrave;me s'apr&egrave;che d'ieux et lus d'mandi :<br/>
    &nbsp;<br/>
         -    Avous jammais ou&iuml; p&acirc;sl&eacute; qu'unne vaque peut av&eacute; des viaux tre&icirc;s ans opr&egrave;s qu'oul est morte ?<br/>
    &nbsp;<br/>
Iun d's autres s'mint &agrave; rithe et l'y r&egrave;sponni : I' faut qu'tu sais pliain pour p&acirc;sl&eacute; d'ma&icirc;me !<br/>
 <br/>
         -    En p&acirc;slant d'vaques est-che vrai qui s'en va y-avait des changements dans l'farmers club.<br/>
    &nbsp;<br/>
         -    Je n'en ai pas ou&iuml; rein.<br/>
    &nbsp;<br/>
         -    Eh bein ! j'ai ou&iuml; anni&egrave;t qu'il lus faudra un autre secr&eacute;taithe, car Georges, qui connais Carteret dans tou&ocirc;s les coins, a dit qui s'en tchit&eacute;.<br/>
    &nbsp;<br/>
         -    Ah bah ! y'a d's'annaies qui dit chunna et j'gage -.<br/>
    &nbsp;<br/>
Boustre, n&eacute; v'chin un autre houmme qui entre dans l'Parish Hall avec un' arme &agrave; la main, vite, vite, caouan, sauve t&eacute; pour all&eacute; t&eacute; muchi &acirc;syeur.<br/>
<br/>
&nbsp;<p>
<i><a href="gwdec.html">Caouain</a></i><br/>
<i>11/12/1909</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="statue1910.html">R&eacute;flexions Royales</a><p>
<li><a href="pouorre.html">La Pou&ocirc;rre Statue</a><p>
<li><a href="compieinte.html">Unne Compieinte</a><p>
<li><a href="georgeiii.html">A George III, Statue Royale</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

