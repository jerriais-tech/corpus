<HTML>
<HEAD>
<TITLE>H&eacute;las!</TITLE>
<META  name="keywords" content="Jèrriais, language, langue normande, coutumier normand, loi normande, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>H&eacute;las!</h2></font></center><p>

<font size="-1"><i>Trenton, <br>
Michigan, USA,<p>

L&eacute; 13 d&eacute; fevri, 1982.<p></i></font>

Moussieu l'R&eacute;dacteu.<p>

La g&acirc;zette du 28 d&eacute; janvyi m&eacute; fait penser au Sieur Pi&egrave;rre Carr&eacute; tch'&eacute;tait prieux d'ent&egrave;rrements quand j'tais mousse &agrave; <a href="st_ouen.html">St. Ou&euml;n</a> y'a huiptante ans, car la preunmi&eacute; page annonce qu&eacute; la Cour Rouoyale a propos&eacute; &agrave; La Soci&ecirc;t&eacute; des Gens de Droit d'&ecirc;crithe transactions et contrats p&acirc;ss&eacute;s d'vant la Cour en Angliais.<p>

H&eacute;las! Tchi tristes nouvelles! Nou peut dithe qu&eacute; m&ecirc;me toute chutte g&acirc;zette est un av&egrave;rtissement d'la trag&eacute;die tchi nouos pend sus la t&ecirc;te. L'<a href="eisteddfod.html">Eisteddfod</a>, tchi soulait emplyi <a href="springfield.html">Springfield</a> ou l'Op&eacute;ra &agrave; l'occ&acirc;sion d'la S&eacute;th&eacute;e J&egrave;rriaise, s'en va l'abandonner en faveur d&eacute; la langue du Port&ucirc;nga. Ch'est eune bouanne chose qu&eacute; nouos anch&ecirc;tres n&eacute; sont pus du rang des vivants, car i' prendraient ch'l&agrave; comme un affront!<p>

Vouot' sup&egrave;rbe articl'ye d'fond au sujet est comme un rayon d'sol&eacute; tch'&ecirc;cliaithe la sombre pr&eacute;diction d'l'av'n&icirc;n d'un J&egrave;rri forchi d&eacute; s'expr&icirc;nmer dans eune langue &ecirc;trange. Comme nouos l'dit l'fanmeux Ferdinand Brunot: "Quand un peuple abandonne sa langue, c'est le dernier des sacrifices, le signe d'une compl&egrave;te transformation, une v&eacute;ritable abdication."<p>

Pour m&eacute;, la pens&eacute;e m&ecirc;me d&eacute; l'abandonner, nouot' langue, est p&eacute;nibl'ye. Ayant p&acirc;ss&eacute; des longues ann&eacute;es en exil dans l'Nouvieau Monde, o&ugrave;'est tch'i' fallait p&acirc;ler en Angliais, chutte langue d&eacute; mes p'tits jours m'a tr&eacute;jous ram&eacute;mouaith&eacute; qu&eacute; j'sis J&egrave;rriais d'na&icirc;ssance et Nouormand d'race ! Et oulle a 't&eacute; pour m&eacute; eune pr&eacute;cieuse maitr&ecirc;sse, anmie et compangnonne, et ouaithe tch'i' fall&icirc;sse p&acirc;ler et &ecirc;crithe en Angliais dans la vie comm&egrave;rciale, mes pens&eacute;es 'taient tr&eacute;jous en Nouormand d'J&egrave;rri, tch'est, pour m&eacute;, la pus belle et expressive langue au monde.<p>

J'esp&eacute;the qu&eacute; M&ecirc;ssieux l's &Ecirc;crivains s'en vont lus r'b&icirc;nfrer contre l'id&eacute;e d'abandonner la langue Fran&ccedil;aise pour l'&ecirc;crituthe des contrats. Lus copies, en Fran&ccedil;ais, sont dans l&eacute; R'gistre des Contrats d&eacute;pis 1602 (j'esp&eacute;the qu&eacute; chutte date est correcte, car ma m&eacute;mouaithe c'menche &agrave; en p&egrave;rdre!)<p>

Quand i' faut &ecirc;crithe un contrat d&eacute; bail et vente d&eacute; ma&icirc;son, offices et t&egrave;rre, il est g&eacute;n&eacute;ralement n&eacute;cessaithe d'aller au r'gistre pour tracer les joignants, etc., pour l's am'ner au ras d'la nouvelle transaction. D'habitude ch'est l&eacute; chef-commis d'l'&ecirc;crivain tch'est ench&egrave;rgi d'faithe les r'ch&egrave;rches n&eacute;cessaithes, et i' faut d'l'exp&eacute;thience pour tracer comme i' faut.<p>

&nbsp;<p>
<CENTER><a href="gdfceux.html"><IMG SRC="ceux.jpg" WIDTH=400 HEIGHT=149 border=0 alt="&Agrave; tous ceux qui..."></a></CENTER>
&nbsp;<p>

Si l'Fran&ccedil;ais est rempliaichi par l'Angliais, combein d'ches belles jannes filles qu&eacute; nou vait dans l's offices dans La Rue &egrave;s Trais Pigeons, tchi n'savent qu&eacute; l'Angliais, pouorront tracer autcheune transaction dans les r'gistres? (J'vai l'temps v'n&icirc;n qu&eacute; nou n'v&egrave;rra pus d'gar&ccedil;ons dans l's offices comme cl&egrave;rcots, car i' veulent tous &ecirc;t' Avocats pour atchumuler forteune.) &Agrave; ch't heu qu&eacute; filles et gar&ccedil;ons vont &agrave; l'&ecirc;cole et au coll&egrave;ge jusqu'&agrave; 18 ans et pis qu'un tas vont &egrave;s univ&egrave;rsit&eacute;s, les gar&ccedil;ons n&eacute; veulent pon c'menchi au bas d'l'&ecirc;tchelle. Et ch'est &egrave;s univ'&egrave;rsit&eacute;s Angliais qu'la grande m&acirc;jorit&eacute; vont; ch'est en tchi i' n'savent pon grand' sorte d'Fran&ccedil;ais.<p>

Quand ch&eacute; s'sa un fait accomplyi en J&egrave;rri, ch&eacute; s'sa seulement eune affaithe d&eacute; temps d'vant qu&eacute; l'&Icirc;le p&egrave;rd&eacute;tha san identit&eacute; Nouormande.<p>

L'articl'ye par Moussieu Paul W. Birt dans la g&acirc;zette du quatre d&eacute; f&eacute;vri est r'm&egrave;rquabl'ye. N&eacute; v'l&agrave; un l&icirc;nguiste extraordinnaithe! L&eacute; fait tch'i' peut &ecirc;crithe en J&egrave;rriais parfaitement ouaithe tch'i' n'a janmais d'meuth&eacute; dans l'&Icirc;le est un vrai mithacl'ye quand nou pense qu' un tas d'J&egrave;rriais tch'ont p&acirc;ss&eacute; toute lus vie en J&egrave;rri n&eacute; peuvent ni l'p&acirc;ler ni l'&ecirc;crithe!<p>

Ou-s-allez p't-&ecirc;t' m&eacute; dithe qu&eacute; j'sis &agrave; m'g&ecirc;ner pour rein du tout. Ch'est vrai qu' &agrave; m'n &acirc;ge et &ecirc;tat d'sant&eacute; i' n'y'a pon grand dangi qu&eacute; j'v&egrave;rrai la mort d&eacute; nouot' chi&eacute;the langue d'vant m'en aller en viage pour la dreine fais. Et comme j'l'ai souvent mentionn&eacute;, ch&eacute; s'sa dans ma p&acirc;raisse natale d&eacute; St. Ou&euml;n qu' ou mou&ocirc;rra. Ch'n'est pon grand' sorte d'consol&acirc;tion, mais ch'est bouanne ra&icirc;son d'en &ecirc;t' ordgilleux!<p>

La tradition est la jouoyeuse m&eacute;mouaithe d'un peupl'ye, et ou lie l'temps jadis au jour d'aniet. J'allons-t-i' l'abandonner? <p>
&nbsp;<p>
<i><a href="lefeuvre.html">George d'La Forge</a></i> <p>


&nbsp;<p>
<FONT SIZE=2>
<i>Viyiz &eacute;tout</i>:<p>

<ul>
<li><a href="detravers.html">D&eacute; travers!</a><p>

<li><a href="gdfceux.html">&Agrave; tous ceux qui...</a><p>

<li><a href="gdfmefaits.html">M&ecirc;faits et finnances</a><p>

<li><a href="crinme.html">L&eacute; cr&icirc;nme et la louai</a><p>

<li><a href="auvoleux.html">Au Voleux!</a><p>

<li><A HREF="fraude1850.html">Histouaithe du temps d'la fraude</A><p>

<li><a href="sausiche.html">Sausiche ou B&acirc;ton d'Justice?</a><p>

<li><a href="gibet.html">Gibet</a><p>

<li><a href="proces.html">Le Proc&eacute;s</a><p>

<li><a href="pendards.html">Vive &agrave; jamais le parti des Pendards</a><p>
<li><a href="pmeisteddfod.html">Merrienne goes to the Eisteddfod</a><p>

</ul>

</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
