<HTML>
<HEAD>
<TITLE>Exode, Chap&icirc;tre14, v&egrave;rsets 10-31</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Exode </h2><br>
Chap&icirc;tre14, v&egrave;rsets 10-31</font></center><p>

Et quand l'Pharaon s'appr&eacute;chit, l's &ecirc;fants d'Isra&euml;l, en l'vant lus i&egrave;rs, v&icirc;tent l's &Ecirc;gyptiens tchi cachaient souotre ieux, et il' avaient grand peux et i' criaient au Bou&ocirc;n Dgieu,<br>
<br>
et i' d&icirc;tent &agrave; Mo&iuml;se, &quot;Ch'est-i' qu'tu nos a m'n&eacute; au d's&egrave;rt pouor mouothi pa'ce qu'i' n'y'avait pon d'ch&icirc;nm'tchi&eacute;thes en &Ecirc;gypte? Pouortchi qu'tu'as fait d'it&eacute;, d'nos haler hors d'&Ecirc;gypte d&eacute; m&ecirc;me? Ch'n'est-i' pon qu&eacute; j't'av&ecirc;mes dit en &Ecirc;gypte, 'La&icirc;sse-nous en paix s&egrave;rvi l's &Ecirc;gyptiens'? Car ch'est mus d's&egrave;rvi l's &Ecirc;gyptiens qu&eacute; d'mouothi dans l&eacute; d's&egrave;rt.&quot;<br>
<br>
Et Mo&iuml;se dit &egrave;s gens, &quot;N'ayiz pon d'peux. Restez ich&icirc;n et ou v&egrave;rrez l'salut du Bou&ocirc;n Dgieu qu'i' vos donn'na aniet car ches &Ecirc;gyptiens qu'ou viyiz aniet ou n'v&egrave;rrez d'aut'.<br>
<br>
Ta&icirc;s'-ous don, car ch'est l'Bou&ocirc;n Dgieu tchi combatt'ta pouor vous.&quot;<br>
<br>
Et l'Bou&ocirc;n Dgieu dit &agrave; Mo&iuml;se, &quot;Pouortchi qu'tu m'crie d'm&ecirc;me? Di &egrave;s &ecirc;fants d'Isra&euml;l d'avanchi!<br>
<br>
Et t&eacute;, l&egrave;ve ta badgette et &ecirc;tend ta main &agrave; la m&eacute; et s'pathe les ieaux et l's &ecirc;fants d'Isra&euml;l croua&icirc;s'sont &agrave; pid s&eacute;.<br>
<br>
Et j'm'en vais endueurchi l'tchoeu &egrave;s &Ecirc;gyptiens pouor qu'il' &acirc;gent souotre vous, et j&eacute; s'sai glorifi&eacute; sus chu Pharaon et sus ses troupes et sus ses tch&eacute;thiots et sus ses c'vali&egrave;rs,<br>
<br>
et quand j&eacute; s'sai glorifi&eacute; d'm&ecirc;me sus l'Pharaon et sus ses tch&eacute;thiots et sus ses c'vali&egrave;rs, assa, l's &Ecirc;gyptiens, ieux, saithont bein qu'm&eacute; j'sis l'Bou&ocirc;n Dgieu.&quot;<br>
<br>
Et l'ange d&eacute; Dgieu tchi viageait l'avant au camp d'Isra&euml;l s'en fut viagi dri&eacute;the ieux &#150; et l'pilyi nouageux s'en fut d'l'avant &agrave; ieux pouor s'm&acirc;ter dri&eacute;the ieux, pliaichi entr&eacute; l'camp d's &Ecirc;gyptiens et l'camp d'Isra&euml;l, et pouor ches'-l&agrave; i' n'y'avait raique la ni&egrave;rcheu et les nues, et pouor ches'-ch&icirc;n la niet 'tait &ecirc;cliaithie et eune dga&icirc;ngue n'appr&eacute;chait pon d'l'aut' duthant toute la ni&eacute;tchie.<br>
<br>
Et Mo&iuml;se &ecirc;tendit sa main &agrave; la m&eacute;, et toute la niet l'Bou&ocirc;n Dgieu fit r'tither la m&eacute; atout eune dg&ecirc;le d&eacute; l'&Ecirc;st, et i' fit du t&egrave;rrain d'la m&eacute;, et s'pathit l's ieaux.<br>
<br>
et l's &ecirc;fants d'Isra&euml;l all&icirc;tent &agrave; pid s&eacute; au mitan d'la m&eacute;, et &agrave; drouaite et &agrave; gauche y'avait des muth&acirc;les dg'ieau au pouorportant dg'ieux.<br>
<br>
Et n&eacute; v'l&agrave; l's &Ecirc;gyptiens souotre ieux, touos les j'vaux au Pharaon et ses tch&eacute;thiots et ses c'vali&egrave;rs, au mitan d'la m&eacute;,<br>
<br>
et &ecirc;v'ch&icirc;n &agrave; l'assinne, d&eacute; d'dans l'pilyi d'feu et d'nouage, l&eacute; Bou&ocirc;n Dgieu r'gardit la racachie d'&Ecirc;gyptiens et i' l's enh&egrave;rm&eacute;lit:<br>
<br>
I' pa&ucirc;tchit les reues des tch&eacute;thiots et i' f&ucirc;tent embourb&eacute;l&eacute;s, &eacute;pis l's &Ecirc;gyptiens d&icirc;tent, &quot;D&ecirc;pa&ucirc;tchons-nous d'ich&icirc;n et des cheins d'Isra&euml;l, car ch'est l'Bou&ocirc;n Dgieu tchi combat pouor ieux contr&eacute; l's &Ecirc;gyptiens.&quot;<br>
<br>
Et l'Bou&ocirc;n Dgieu dit &agrave; Mo&iuml;se, &quot;&Ecirc;tend ta main &agrave; la m&eacute;, et l's ieaux r'veindront sus l's &Ecirc;gyptiens, sus lus tch&eacute;thiots et sus lus c'vali&egrave;rs.&quot;<br>
<br>
Et quand Mo&iuml;se &ecirc;tendit sa main &agrave; la m&eacute; au mat&icirc;n la m&eacute; r'montit et &icirc;nnondit l's &Ecirc;gyptiens tchi couothaient hors d'ilo, et l'Bou&ocirc;n Dgieu &ecirc;glianmit l's &Ecirc;gyptiens au mitan d'la m&eacute;.<br>
<br>
Et l's ieaux r'v&icirc;ntent et couvr&icirc;tent les tch&eacute;thiots et les c'vali&egrave;rs et toute la dga&icirc;ngue au Pharaon tchi les si&eacute;v&icirc;tent au mitan d'la m&eacute; &#150; nou n'en viyait d'aut' iun.<br>
<br>
Mais l's &ecirc;fants d'Isra&euml;l croua&icirc;s&icirc;tent la m&eacute; &agrave; pid s&eacute;, et &agrave; drouaite et &agrave; gauche y'avait des muth&acirc;les dg'ieau au pouorportant dg'ieux.<br>
<br>
Chu jour-l&agrave; don,  l'Bou&ocirc;n Dgieu &ecirc;pa&icirc;ngnit Isra&euml;l des mains d's &Ecirc;gyptiens; et Isra&euml;l vit l's &Ecirc;gyptiens morts au bord d'la m&eacute; et Isra&euml;l viyait coumme tchi qu'l&eacute; Bou&ocirc;n Dgieu avait travailli contr&eacute; l's &Ecirc;gyptiens, et i' f&ucirc;tent &icirc;nspith&eacute;s du Bou&ocirc;n Dgieu et i' lus fiaient au Bou&ocirc;n Dgieu et &agrave; san s&egrave;rveux Mo&iuml;se.<br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="exode_biblye.html">Exode</a><p>
<li><A HREF="exode3.html">Exode, Chapitre 3</A><p>

<li><a href="exode24.html">Exode, Chapitre 24</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
