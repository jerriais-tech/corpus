<HTML>
<HEAD>
<TITLE>La f&ecirc;te au mouni&egrave;th d'la Trinit&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La f&ecirc;te au mouni&egrave;th d'la Trinit&eacute;</h2></font></center><p>

 L'autre jour l'boss m'd'mandi si j'voulais ly faithe un plaisi. <br/>
<br/>
 Pour seur, tch&egrave;s qu'nous n'f'rait pon pour faithe plaisi &agrave; un Moussieu couomme vous, que j'ly r&eacute;ponnit  j'esp&egrave;the qui s'en va auchi mes gages! <br/>
<br/>
 Et tch&egrave;s donc que j'pouorrais faithe plaisi, que j'li d'mandi. <br/>
<br/>
 - N'v'chin. Y s'en va y aver deux jours de f&ecirc;te au mouni&egrave;th d'la Trinit&eacute;. M&eacute;, j'sis trop embarrass&eacute; &agrave; faithe les comptes des siens qui oublient d'payer lus gazette pouor y aller mais j'voudrais aver un rapport compli&egrave;t de chein qui s'y passera. J'sis enni&egrave;th d'ver les reporters mettre tr&eacute;jous du &quot;varnish&quot; sus chein qui s'passe en Jerri et ch'est tr&eacute;jous la m&ecirc;me boutique d'compliements. <br/>
<br/>
 - Avous un tich&egrave;t &agrave; m'bailli. <br/>
<br/>
 - Nennin, mais n'v'la qui n'fait rein car si ch'est couomme l'ann&eacute;e pass&eacute;e pouor seur tu pourras rentrer sans tich&egrave;t! Et pis, tchi qui pourrait emp&ecirc;chi Marie d'aller pour rein ouest qu'oulle veut? <br/>
<br/>
 Donc, j'y alli. <br/>
<br/>
 L'Mercredi l'arlev&eacute;e les sports allirent d'charme mais dans la s&eacute;th&eacute;e ieut un item qui n'tait pon sus l'programme et qu'nous n'avait pon advertiser. Ch'tait couomme nous dit en angliais un &quot;three legged race&quot; pouor dames et quant vint un temps ch'est qu'il y en eut des gambes en l'air!! <br/>
<br/>
 J'crais quassiment que l'ann&eacute;e tchi vint nous f'ra bein d'aver trais ou quatre courses d'm&ecirc;me et touos les jeunes gars de Jerri d&eacute;penseront lus sous &agrave; chutte f&ecirc;te! <br/>
<br/>
 N'v'la qui n'fait rein, car Moussieu l'Recteu est un homme qui a ch&egrave;rge d'famille et j'sais bein qui rentri si&egrave;z li d'buanne heuthe les deux s&eacute;th&eacute;es. <br/>
<br/>
 Pouor dithe la v&eacute;rith&egrave;t, l'Jeudi l'arlev&eacute;e l'affaithe n'alli pon en tout pouor les siens en ch&egrave;rge du th&eacute;e. D'mandez &agrave; Jeannette chein qu'oulle en pense et &agrave; Mary, qu'&eacute;tait rouoge couomme tout. <br/>
<br/>
 Nos gens, pouor du profit, avaient dr&ecirc;chi un menu-card. <br/>
<br/>
 Tant pouor la g&acirc;che, tant pouor les beurr&eacute;es, etc. <br/>
<br/>
 Ch'tait Lizzie qui d'vait compter les morciaux de g&acirc;che et les beurr&eacute;es mais couomme oulle en donnait la maintchi pus qui n'fallait, quand vint un temps y n'y resti pus que de l'ieau pouor l'th&eacute;e, touot pliein d'ieau et un miot de jambon. D'lait, de beurre, de chucre il n'y avait pus. <br/>
<br/>
 Les tchinze livres de beurre, y faut craithe, avaient fondu au sol&eacute; et y fallut envi&egrave;th un motor-car &egrave;s Augr&egrave;s pour en acater mais tchi d'vis et tchi tintamarre quand nous apprins que chu beurre en &eacute;tait d'la Nouvelle Z&eacute;lande!! Tchis qui s'en va vouler mangi dith&egrave;t saloperie! <br/>
<br/>
 Les siens d'la band de St.-Martin, qui sont gens bein accomodant et qui n'voulaient pon de &quot;high tea&quot; mais &eacute;taient pr&ecirc;ts &agrave; lus contenter de beurr&eacute;es et de g&acirc;che, ieutes &agrave; lus contenter avec b&eacute; p'tit. <br/>
<br/>
 Trais ou quatre morciaux de chucre sus une assiette pouor toute la djingue, pon d'lait pouor l'th&eacute;e qui &eacute;tait aussi failli qu'ieux, pus d'beurr&eacute;es de restant et pus d'pain! Ch'n'est pon chein qui mangites qui lus fit m&acirc; &agrave; l'estomac et y n'taient pon &agrave; court de souffle pouor soufflier dans lus instruments. Mais couomme j'vos l'dis, les siens de chutte band sont de braves gens car y jouites des hymnes pus d'une fais pouor rappeler &egrave;s siens qu'etaient la que ch'tait une f&ecirc;te pouor l'&eacute;glyise! Je n'oui personne chanter <i>Amen</i> mais j'crais que nos musiciens auraient bein dit <i>Am&egrave;ne </i>de tchi mangi car j'avons faim!! <br/>
<br/>
 Claude ly n'aimait pon ver touot chunna. Il en &eacute;tait un miot marri et n'v'la pouortchi qu'il dit &agrave; Lizzie d'aller ver son vier buanhomme de Nick. J'sais bein qu'il en eut grand r'gret quant la Missis ly r&eacute;ponnit car oulle t&eacute; marrie viyant qu'elle avait comprins que ch'tait l'vi&egrave;r Nick qui n'a pon besoin de tcherbon pouor s'cauffer! <br/>
<br/>
 J'ai oui dithe &egrave;ttout qu'un homme qui n'a pas ieu de chance avec ses patates coupi la corde d'la tente iou qu'nous disait la chance. <br/>
<br/>
 Mon pouorre corps ch'est d'la corde de pendu et pas de tente qui faut aver pouor d'la chance! <br/>
<br/>
 Une pouorre hardelle, Yvonne, passi la s&eacute;th&eacute;e dans son li&egrave;t. Oulle t'ait sus l'a&eacute;riel railway quant l'croc ly tombi sus la t&ecirc;te. <br/>
<br/>
 Opr&egrave;s la f&ecirc;te, l'fils au Moussieu d'la Trinit&eacute; invitit nos gens &agrave; v'nir prendre des rafraichissements dans l'parleur du mouni&egrave;th. <br/>
<br/>
 Charles y alli mais j'm'd'mande s'il criyait qu'il tait l'Moussieu d'la Trinit&eacute; pouor d'mander &agrave; Walter de chanter une chanson comique &agrave; pass&eacute;e mini&egrave;th. Tch&egrave;s qu'en pense achteu l'chantgui!! <br/>
<br/>
 Tchi &quot;soupe&quot; pouor les titch&egrave;ts et tchi surprinse quand l'sien d'la Tr&egrave;sorerie des Etats s'pr&eacute;senti pouor aver la maintchi de ch&egrave;s titch&egrave;ts qu'nous dait garder afin d'montrer que nous a payi la taxe sur les divertissements. <br/>
<br/>
 Et tch&egrave;s qui resti &eacute;baubi dans l'bureau d'la Tr&eacute;sorerie quand oulle rapporti les &quot;roles&quot; de titch&egrave;ts! <br/>
<br/>
 Enfin, l'affaithe est regli&eacute;e d'pi que l'Tr&eacute;sori des Etats &agrave; r'chu les sous et qu'achteu il n'a pu rein &agrave; dithe. <br/>
<br/>
 Enfin, pouor terminer mon rapport, y faut que j'vos dise que l'Vendredi j'eut grand peur quant j'vit Jeannette et Una tch&egrave;s dans l'vivi; mais &eacute;ttout ch'tait la faute &agrave; chu r'nard qui n'a jamais &eacute;t&eacute; en mer et qui aurait mus fait d'aidji &agrave; ramasser les lanternes que d's'amuser d'm&ecirc;me dans le b&acirc;t&eacute;. <br/>
<br/>
<div align="center"> ***</div> <br/>
<br/>
 Si vous voulez sav&egrave;r pouortchi que l'grand Jack est m&acirc;rri quant &agrave; Dod, d'la paroisse d'a c&ocirc;t&eacute; ch'est que Dod ly offrit chein qui n'pouorrait pon ly donner!! Et couomme s'faisait l'grand Jack: N'v'la qui n'est epon d'tchi dithe dans un h&ocirc;tel. Et si vous voulez en saver pus long d'mandez ly! <br/>
<br/>
<div align="center"> ***</div> <br/>
<br/>
 Pouor dithe la v&eacute;rithet j'couonnais bein un ois&eacute; dans la paraisse au captaine qui n'a jamais &eacute;t&eacute; en mer, qui &eacute;prouvi &agrave; faithe signer un papi d'nomination pouor aver une bord&eacute;e d'&eacute;lection pouor chantgnis. J'pouorrais dithe &eacute;ttout les chinq qui signirent chu papi mais il n'y aurait pon assez d'run pouor donner les noms des siens qui refusites! <br/>
<br/>
 Achteu que l'affaithe est finie, j'aime mus taithe ma becque mais j'sais que d'ichin p'tit d'temps l'affaithe cauffera pouor vintgni d'la Vall&eacute;e d'pis que Peter est &agrave; canvasser pouor la job que Tim veut &egrave;ttout. Et d'pis des mais nous attendait d'en aver fini pouor chantgnis d'vant de s'otchuper des vintgnis. <br/>
<br/>
 Quand &agrave; m&eacute; j'este &egrave;s &eacute;coutes dans chutte paraisse. <br/>
<br/>
<i> <a href="gwdec.html">Marie Hibou</a></i> <br/>
<i> 11/8/1923</i> <br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mangni.html">L&eacute; Mangni d'La Trinn't&eacute;</a><p>
<li><a href="assembliee/mangnit.html">R&ecirc;union mensuelle au Mangni d'La Trin't&eacute;</a><p>

<li><a href="mougni.html">La f&ecirc;te au mougni</a><p>

<li><a href="fetemunicipale.html">F&ecirc;te Municipale Jeudi au-s&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

