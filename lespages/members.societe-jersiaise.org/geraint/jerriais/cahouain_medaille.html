<HTML>
<HEAD>
<TITLE>Samedi pass&egrave;t, j'vos disais qu&eacute; j'tais...</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Samedi pass&egrave;t, j'vos disais qu&eacute; j'tais...</h2></font></center><p>

Samedi pass&egrave;t, j'vos disais qu&eacute; j'tais dans la p&acirc;raisse du grand Abb&eacute; de Cart'ret. Ch'tait y'a tchique temps d'chounna que j'y fut. V&egrave;the, eunne s&eacute;th&eacute;e iou qui 'taient tre&icirc;s anmins pas bein llien d'l'Egyse et qu&eacute; j'en ou&iuml; iun qui disait  : Ma pathole, nan, jammais j'n'ai trouvai un miyieu travaillaeux qu't&eacute;. Et m&eacute;, au clliai d'la lunne, i' m'sembyi que daeux hoummes s'entre-embrach&icirc;tes. Pour vos dithe le vrai, j'n'en s&icirc;s pas bein saeux, car l'homme dans la lunne s&eacute; muchi dri&egrave;the un bouais dans chu moment-la.<br/>
<br/>
Mes bouannes gens, tch'est qui y'a don dans chutte p&acirc;raisse. Fouai d'hibou, j'ai veu d's'hoummes much&icirc;s dri&egrave;the les tombiaux dans l'chimeti&egrave;the. Chein que j'vos dit, ch'est la puthe v&eacute;thit&egrave;t, car j'les ai veus m&eacute;-maimme et occouo d'p&ucirc;s, j'sais bein iou qui d'meuthent.<br/>
<br/>
Tch'est qu'tout chounna veur dithe, car ch'n'est siez B.T. qu'ou trouvethez des gens ovec les D.T's. Nan, j'y ai t&egrave;t d'p&icirc;s qu&eacute; l'parlaeux est ergr&egrave;s et j'vos assaeuthe qu&eacute; tout est num&eacute;tho iun. Pour de m&eacute;, je n'crai pas un mot &agrave; un t&acirc;s d'niollin que j'ai entendu par l&agrave;.<br/>
<br/>
Chein qu'j'ai &agrave; vos dithe pour anni&egrave;t, car b&eacute;t&ocirc;t les affaithe caouf'thont dans chutte p&acirc;raisse, et j'pense bein qu'les viaux s'en vont &ecirc;tre bein engraissis pour la fin de ch't'ann&eacute;e. Eh bein  ! chein qu&eacute; j'veur dithe, ch'est &agrave; Mess Broffy qu'nou devthait en p&acirc;sl&eacute;.<br/>
<br/>
Nou m'a dit qu'nou z'apporte de la pierre de la Cr&egrave;te au d&eacute;p&ocirc;t entre l'Eg&icirc;se et l'arsenal. Ou' sav&egrave;z bein, qu&acirc;siment dans l'mitan du mont.<br/>
<br/>
Vous m'craith&egrave;z s'ou' voul&egrave;z, mais j'ai ou&iuml; qui disait  : Tchi dr&ocirc;le de travas tout d'ma&icirc;me. Nou' apporte de la pierre de la Cr&egrave;te au d&eacute;p&ocirc;t, et unne fais qu'elle a tait cass&egrave;e i' faut la ch&eacute;thi&eacute; sus la ma&icirc;me route pour la mettre &agrave; Gouor&egrave;t. V'la tchi fait deux milles que les ''Cocottes'' &agrave; l'inspecteur ont &agrave; faithe pour rein, car ou' viyis i' pouorraient bein la faithe cass&eacute; &agrave; la carri&egrave;the et les inspecteurs de Longueville en &eacute;thaient ieu.<br/>
<br/>
D'un autre bord, chouna j'ai l'ai ou&iuml; &egrave;tout, mais je n'lai pas veu, la pierre de Philip-&egrave;s-Malti&egrave;res est ch&eacute;thi&egrave;e jusqu'au pi de l'Eg&icirc;se iou qu'il l'a chavire.<br/>
<br/>
M&eacute;, caouan, b&ecirc;te s'il en fut, iou &ccedil;a, je le sai' bein, car nou'  l'a assez dit. J'pense que les inspecteurs ou les siens qui sont responsables pour chu travas ont bein raison.<br/>
<br/>
V&egrave;the, bouannes gens les rouelles des v&eacute;tuthes &egrave;crase la pierre et n'y-a pas besoin d'aver le steam-roller pour faithe la job.<br/>
<br/>
Ne v'l&agrave;, j'pense, qu'est un bouanne id&eacute;e et ch'est pour chouna, &agrave; m'n'vis, qu'ils font bein de ch&eacute;thier toute chutte pierre pour l'y douner une p'tits promenade dans la p&acirc;raisse devant la faithe servi'.<br/>
<br/>
***<br/>
<br/>
J'vos dithais bein d'aouates choses que j'ai ou&iuml;es, mais tout chouna dait &ecirc;tre des mentis et j'n'en crai pas un mot. Quand je veu m&eacute;-ma&icirc;me, p't'&ecirc;tre que je ne taithai pas ma bec. En attendant gar&ccedil;ons, &agrave; b&eacute;t&ocirc;t.<br/>
<br/>
***<br/>
<br/>
La m&eacute;daille pour By Jim est acat&eacute;e et tout <a href="st_louothains.html">St. Louothains</a> va pouv&eacute; tressauter d'orgyi d'av&eacute; lus prumi inspecteur des qu'mins avec une m&eacute;daille.<br/>
<br/>
Si ch'tais les siens qui vont la pr&eacute;senter j'attendrais la visite royale du meis d'Juillet pour le faithe.<br/>
<br/>
Tchi belle c&eacute;r&eacute;monie gar&ccedil;ons. <br/>
<br/>
<br/>
<i><a href="gwdec.html">Caouain</a></i><br/>
<i>19/2/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_byjim.html">Pourtchi que le "caouan" l'appelle "By Jim"</a><p>
<li><a href="cahouain_menneties1923.html">Viyant chein que l'Sieur Caouain mint dans la gazette d'Samedi pass&eacute;</a><p>
<li><a href="cahouain_sornettes.html">Ch'n'est pon des sornettes que j'vais vos raconter</a><p>
<li><a href="cahouain_camper.html">Couomme nous sait, il y a hardi de docteus</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_3bouais.html">Mardi au s&eacute;, j'tais jutchie sus ieun des trais bouais</a><p>
<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_niolin.html">L'boss veut une colonne de ton gnollin</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

