<HTML>
<HEAD>
<TITLE>Progr&egrave;s, pigeons et avocats</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Progr&egrave;s, pigeons et avocats</h2></font></center><p>


<font size="-1"><i>Ottawa, Ontario, </i><br/>
<i>Cannada.</i><br/>
<i>L&eacute; 10 d'mai 1975</i><br/></font>
<br/>
Moussieu l'R&eacute;dacteu,<br/>
<br/>
<img src="rueesfrancais.jpg" width="400" alt="" title="La Rue &egrave;s Fran&ccedil;ais" align="right" />

Dans la g&acirc;zette du 27 mar, tchi veint d'arriver, Moussieu Chris Bright p&acirc;le d&eacute; la destruction d&eacute; &quot;French Lane&quot;. Est-ch' &quot;Hilgrove Street&quot;? J'n'ai janmais connu chutte rue-l&agrave; comme &quot;French Lane&quot;, mais j'l'ai connue comme &quot;La Rue &egrave;s Fran&ccedil;ais&quot; et v'l&agrave; tchi m'fait penser qu' ch'est p't-&ecirc;t' lyi tchi s'en va &ecirc;t' d&ecirc;truite au nom du progr&egrave;s tch'est &agrave; vilanner l'appathence d&eacute; nouot' belle p&eacute;tite ville d'aut'fais. Dans man janne temps oulle avait un air paisibl'ye, trantchilisant et m&egrave;me myst&eacute;thieux quand v'nait la r'v&egrave;rdie &agrave; la f&icirc;n d'arl&eacute;v&eacute;e et qu'les faillies lampes des rues d'chu temps-l&agrave; donnaient eune chance &egrave;s veues d&eacute; d'dans les boutiques d'ajou&ocirc;ter l'b&eacute;n&eacute;fice d&eacute; lus lueu &egrave;s objets dans les f'n&ecirc;tres. Et la r&eacute;flection des rouoges ou bliues ou v&egrave;rtes veues l'trav&egrave;rs du litchide dans les grand' boutelles ventrues, dans les f'n&ecirc;tres des apotiqu'sies, 'tait fascinnante. Ouaithe qu&eacute; <a href="rueddriethe.html">La Rue d'Dri&eacute;the</a> n'avait pon 'couo just&eacute;ment tant d'attrait comme la rue d'la p'tite ville du Mont St. Mich&eacute; en Nouormandie, ou l&icirc; r'semblait un mio auve ses p'tites boutiques. &Agrave; ch't heu, ch'est des grand' babaines d&eacute; carr&eacute;es boutiques tchi sont d'architectuthe &quot;functional&quot; comme i' disent en Am&eacute;thique, mais tchi n'ont, &agrave; m'n id&eacute;e, autcheune bieaut&eacute;.<br/>
<br/>
Mais, pour &egrave;rv&eacute;nin &agrave; La Rue &egrave;s Fran&ccedil;ais, j'm&eacute; d'mande comment qu'ou peut dispatha&icirc;tre. Est-ch' qu&eacute; les boutiques tch'ont lus d'vantuthes dans la Rue du Milieu vont s'agrandi en b&acirc;tissant en dri&eacute;the par dessus chein tch'est la rue &agrave; ch't heu ? Et tch'est tchi s'en va d&eacute;v'nin des boutiques tch'ont eune d'vantuthe dans La Rue &egrave;s Fran&ccedil;ais &agrave; ch't heu ? Et l'entr&eacute;e du Marchi tch'est l&agrave; ? S'en va-t-elle d&eacute;v'n&icirc;n un tchu-d'sa ? Ma f&icirc;ngre, j'n'comprends rein.<br/>
<br/>
Mais j'm'&egrave;rsouveindrai tr&eacute;jous d'La Rue &egrave;s Fran&ccedil;ais. J&eacute; n'sai pon si la bouannefemme Madanme Cousinnard tch'allait par les campagnes dans san qu&egrave;rre faithe ses acats, avait eune boutique l&agrave;, mais j&eacute; n'peux pon penser &agrave; la rue qu'ou m'veinge dans l'id&eacute;e. Dans la saison la rue 'tait plieine d&eacute; Br&eacute;tons quand v'nait l'D&icirc;nmanche, dans chu temps-l&agrave; en chabots. Et y'avait les pr&ecirc;cheux d'la Mission Br&eacute;tonne tchi v'nait lus pr&ecirc;chi l'&Ecirc;vangile &agrave; l'entr&eacute;e d'la rue, et j'tais surpr&icirc;ns d'en vaie autant &agrave; l's &ecirc;couter, car ch'est seux tch'il' 'taient Catholiques-Romains. <br/>
<br/>
J'vai dans la g&acirc;zette qu&eacute; j'avons un nouvieau Avocat. Quand j'etais janne cl&egrave;rcot dans La Rue &egrave;s Trais Pigeons, y'avait pus d'pigeons qu'd'Avocats par les c'mins, et pus d'&Ecirc;crivains qu'd'Avocats. &Agrave; ch't heu ch'est l's Avocats tch'en g&acirc;ngnent. I' m'sembl'ye qu&eacute; si L's Etats ordonnent la r&eacute;duction du nombre d'pigeons dans l'Vi&egrave;r Marchi, et qu&eacute; l'nombre d'Avocats continnue &agrave; grandi, y'&eacute;tha b&eacute;t&ocirc;t pus d'Avocats qu&eacute; d'pigeons!<br/>
<br/>
Quand j'tais en J&egrave;rri l'ann&eacute;e p&acirc;ss&eacute;e, un campangnard m&eacute; d&icirc;sait: &quot;Faut-i' tch'i' y'aie des sou &agrave; faithe dans l'm&ecirc;tchi d'Avocat pour qu&eacute; tant d'gens aient l'ambition d'lus y mettre! Peuvent-i' fonctionner et &ecirc;crithe des contrats pour p&acirc;sser d'vant Moussieu l'Bailli et les Juges comme les &Ecirc;crivains?&quot;<br/>
<br/>
&quot;Oui dgia,&quot; j'li dis.<br/>
<br/>
&quot;Ch'est ravissant qu&eacute; l's &Ecirc;crivains n'lus r'b&icirc;nfrent pon contre la louai tchi p&egrave;rmet &agrave; un tas d'jannes gas d'adopter un m&ecirc;tchi, si ais&icirc;ement, tchi lus p&egrave;rmet d'faithe l&eacute; m&egrave;me travas comme ieux sans aver ieu &agrave; p&acirc;sser sept ans dans l'office d'un aut' &Ecirc;crivain sans g&acirc;ngni rein s&eacute;non un p'tit pr&eacute;sent &agrave; Nou&eacute;, et apprendre les louais d'J&egrave;rri &agrave; fond,&quot; i' m'dit.<br/>
<br/>
&quot;Les temps ont changi d&eacute;pis que j'tions mousses,&quot; j'l&icirc; dis. &quot;Les cl&egrave;rcots d'&Ecirc;crivains n'trav&acirc;llent pon sept ans pour rein &agrave; ch't heu. Et y'a autant d'filles dans deux-s'trais offices comme y'avait d'gar&ccedil;ons dans toute la rue d' &quot;Hill Street&quot; comme cl&egrave;rcots l'temps p&acirc;ss&eacute;, et les filles g&acirc;ngnent qu&acirc;si autant par mais comme les gar&ccedil;ons g&acirc;ngnaient par an quand i' c'menchaient &agrave; &ecirc;t' payis!&quot;<br/>
<br/>
&quot;Eh bein,&quot; i' m'dit, &quot;j'avons p't-&ecirc;t' 't&eacute; des pouorres achocres d'n&eacute;grer nouos vies &agrave; travailli dans les clios &agrave; la pliaiche d&eacute; nouos enrichi dans La Rue &egrave;s Trais Pigeons. Et acouo, j&eacute; n'sai pon. Un vi&egrave;r diton nouos dit qu&eacute; : 'Pauvre honn&ecirc;te vaut mus qu'riche voleux'!&quot;<br/>
<br/>
&quot;Mais,&quot; j'l&icirc; dis, &quot;un Avocat n'est pon un voleux!&quot;<br/>
<br/>
&quot;P't-&ecirc;t' bein,&quot; i' m'dit, &quot;mais penses &egrave;s bouans vi&egrave;rs ditons &agrave; lus &egrave;gard : D'&Ecirc;crivains et Avocats, l'Dgi&acirc;bl'ye fait un grand amas!' Et un aut' nouos dit : 'Auve les M&eacute;thodistes et l's Avocats, l&eacute; Dgiabl'ye n'a autchun embarras ' &quot;<br/>
<br/>
&quot;N't&eacute; fie pon trop sus les vi&egrave;rs ditons,&quot; j'l&icirc; dis, &quot;car nouos anch&ecirc;tres avaient un fanmeux sens d'humour, et il' en &icirc;nventaient pour touos les cas dans la vie. Par exempl'ye iun nouos dit tch'i' n'y a pon d'sots m&ecirc;tchi&egrave;rs, et un aut' nouos dit qu&eacute; l'Dgi&acirc;bl'ye et l'monde sont cou&ocirc;s&icirc;ns g&egrave;rmains! V'l&agrave; tchi nouos met du m&egrave;me rang qu&eacute; l's Avocats vis-&agrave;-vis d'li! Et quant &egrave;s M&eacute;thodistes, i' faut avouer tch'i' sont aussi bouans comme nous, si pon miyeurs, et ch'est pour ch'l&agrave; que l'Dgi&acirc;bl'ye n'a pon d'embarras auve ieux, car il en a peux!&quot;<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="rueddriethe.html">La Rue d'Dri&eacute;the</a><p>
<li><a href="gdfenville.html">En Ville</a><p>
<li><a href="gdfvielles.html">Vielles nouvelles</a><p>
<li><a href="gdfceux.html">&Agrave; tous ceux qui...</a><p>
<li><a href="gdfhelas.html">H&eacute;las!</a><p>
<li><a href="gdfmefaits.html">M&ecirc;faits et finnances</a><p>
<li><a href="gdfprix.html">Des prix fos!</a><p>
<li><a href="gdfdertou.html">D'&egrave;rtou en J&egrave;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

