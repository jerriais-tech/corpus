<HTML>
<HEAD>
<TITLE>Si ch'est qu'ou voulez ou&iuml; du langage</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Si ch'est qu'ou voulez ou&iuml; du langage</h2></font></center><p>


Si ch'est qu'ou voulez ou&iuml; du langage, d&eacute;mandez &agrave; La&iuml;esse Ernon tch'est qu'i' crait du Comit&eacute; pour la Defense de l'Ile.<br/>
<br/>
Il en aitha pour une d&eacute;mieuthe &agrave; vos explitchi comment qu'je sommes mal gouvern&eacute;s, et vos ditha que malgr&eacute; que j'nos vantons que ch'est ichin un pays libre, rain n'peut &ecirc;tre pus contraithe &agrave; la v&eacute;thit&eacute;, car je sommes pi&eacute;the que des escliaves.<br/>
<br/>
Et v'chin la raison pourtchi que La&iuml;esse est m&acirc;rri.<br/>
<br/>
I' y a un mais i' vendit un couplye de g'niches &agrave; un marchand, comptant qu'i' s'en allait les embertchi la s'maine d'aupr&egrave;s.<br/>
<br/>
Mais i' d&ecirc;couvrit que non n'pouvait pas shipper une seule b&ecirc;te sans aver la un permins du Comit&eacute;. San marchand en avait ieu un certain nombre d'accord&eacute; mais i' l'a avait faits tous servi, ch'est pourtchi i' donni en avis &agrave; La&iuml;esse d'applitchi &agrave; l'Union des Fermiers pour t&acirc;chi d'en obtenir deux de la part du Secr&eacute;taithe.<br/>
<br/>
I' s'en fut en ville tout en expr&egrave;s mais il eut sa course pour rain. Touos les permins qu'avaient 't&eacute; accord&eacute;s au S&eacute;cr&eacute;taithe avaient t'&eacute; r'cli&acirc;m&eacute;s par les membres depis longtemps et i' n'y avait pas moyen d'en obtenir seulement iun.<br/>
<br/>
&quot;Mais tch'est que j'm'en vais faithe de mes gniches  ?&quot; se fit La&iuml;esse. <br/>
<br/>
&quot;Ah dame je n'sais pas,&quot; le S&eacute;cr&eacute;taithe li ra&icirc;ponni, &quot;je n'peux pas y faithe rain, m&eacute;  ! Allez trouver l'Comit&eacute;  !&quot;<br/>
<br/>
Alors La&iuml;esse ramonti Hill Street et s'en fut au Bureau du Contr&ocirc;le, d&eacute;mander pour Moussieu Dgiton.<br/>
<br/>
Ch'tis-chin li dit qu'i n'pouvait pas li en accorder sacs une recommandation du S&eacute;cr&eacute;taithe de l'Union.<br/>
<br/>
&quot;Mais j'en r'vains &agrave; la minute  !&quot; se fit La&iuml;esse, &quot;et i' m'a envi&eacute; &agrave; vous parceque touos ses permins ont 't&eacute; distribues  !&quot;<br/>
<br/>
&quot;Je n'ai pas l'honneur de vos conna&icirc;tre m&eacute;. Etes-ou marchand d'b&ecirc;tes  ?&quot;<br/>
<br/>
&quot;Nennin dia  ! Je sis La&iuml;esse Ernon, le biau-fils &agrave; Missice Lesbith&eacute;, et j'sis raique un simplye fermi qui faut qui paie vingt chelins &agrave; la livre Sterling et je pr&eacute;tends que j'ai l'drouait de faithe comme bouan m'semblye avec mes bestiaux sustout comme j'en sis surchergi. Man marchand m'dit qu'ou n'voulez pas li accorder d'autres licences car il est suppos&eacute; d'en aver ieu san lot, mais j'voudrais saver m&eacute; tch'est qu'i' fait qu'i y a certains messieux qui pathaissent pouver en obtenin autant comme ils veulent, et qui sont &agrave; embertchi presque toutes les s'maines  ! Savous-bain Moussieu Dgiton, qui j'sommes tout-&agrave;-fait mal-gouvern&eacute;s et qu'il est grand temps qu'nou faiche tchique-chose pour aver la justice  ! Je voudrais, m&eacute; &#8230;<br/>
<br/>
&quot;En v'l&agrave; assez, Mess R&eacute;mon &#8230;..&quot;<br/>
<br/>
&quot;<i>Ernon</i>, si vos plia&icirc;t,&quot; s'fit La&iuml;esse. <br/>
<br/>
&quot;Oh n'importe tch'est qu'ou vos appelez, comprenez que j'avons d'autre chose &agrave; faithe dans chu bureau ichin que d'entreprendre des distchussions politiques avec touos les gronneurs qui peuvent lus pr&eacute;senter. A b&eacute;t&ocirc;t  !&quot;<br/>
<br/>
Et i' li frumi la porte au nez.<br/>
<br/>
Toute enragi qu'il 'tait, La&iuml;esse en sortant, fit un clyin &agrave; une belle hardelle qu'&eacute;tait &agrave; manipuler un 'typewriter' dans 'l'outer office'. Jamais n'en chang'gea. Il est incorrigiblye. <br/>
<br/>
Mais avec tout ch'la, le v'l&agrave; rest&eacute; avec deux g'niches qui s'en vont li r'nouveler sus les bras, et i' n'a qu&acirc;si rain &agrave; lus donner ch't hiver, ses raichines ont 't&eacute; toutes &ecirc;touff&eacute;es par la serclye.<br/>
<br/>
Mait'e Cliement d'Caen en a contre le Comit&eacute; &egrave;ttou, li.<br/>
<br/>
Mais dans san cas ch'est rapport &agrave; des patates pour s&eacute;manche qu'il avait vendu &agrave; une connaissance en Djern&eacute;si.<br/>
<br/>
Comme les b&ecirc;tes &agrave; san vaisin, pas moyen de l's exp&eacute;dier.<br/>
<br/>
Le Comit&eacute;, dans sa sagesse &agrave; d&ecirc;cliath&eacute; qu'i' faut qu'i' reste assez d'patates dans l'&icirc;le pour la nourrituthe du peuplye, &quot;jusqu'&agrave; la saison nouvelle.&quot;<br/>
<br/>
Le vier de Caen en rit, li, car comme i' dit, &quot;Tch'est qui s'en va maugi des patates qu'ont 'te deustrais jours &agrave; rouler au sol&egrave;, et qui sont vertes comme des nouaix  ? Est-che le Comit&eacute;  ? Je voudrais se m'n &acirc;ge lus bouollyi une sauce-pann&eacute;e pour la pr&eacute;chaine bord&eacute;e qu'ils aithont un d&icirc;ner  !&quot;<br/>
<br/>
Et li ettou, pertage l'opinion de san vaisin La&iuml;esse Ernon et de deustrais chents autres, que je somme mal gouvern&eacute;s, que les produits d'notre &icirc;le sont tout-&agrave;-fait mal-contr&ocirc;l&eacute;s, et qu'i' nos faut un autre &quot;crew&quot;, ch'est-&agrave;-dithe un diffethent Comit&eacute;.<br/>
<br/>
<br/>
<i><a href="gwdec.html">Caouain</a></i><br/>
<i>4/9/1920</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
  
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_strike.html">Ma&icirc;t'e Cli&eacute;ment d'Caen &eacute;tait &agrave; s'r&ecirc;joui l'aut'e jour que la &quot;strike&quot; &eacute;tait finie</a><p>
<li><a href="cahouain_cliemenragi1927.html">Sou voulez faithe Ma&icirc;t'e Cli&eacute;ment d'Caen enragi</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p><b></b>
<li><a href="cahouain_wireless.html">Ma&icirc;t'e Cli&eacute;ment d'Caen et l'wireless</a><p>
<li><a href="amuser1926b.html">Pour vos amuser</a><p>
<li><a href="amuser1926a.html">Pour vos amuser</a><p>
<li><a href="bestman.html">L&eacute; &#147;best man&#148; &egrave;s neuches</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

