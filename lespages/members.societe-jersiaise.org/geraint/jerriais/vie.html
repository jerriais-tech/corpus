<HTML>
<HEAD>
<TITLE>La Vie</TITLE>
<META  name="keywords" content="JÃ¨rriais, poetry, langue normande">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Vie</h2></font></center>
<CENTER><TABLE><TR><TD>
Chutt' vie n'est qu'une dur' journa&iuml;e<br>
Ou-est qu'nou travaille &agrave; ra&iuml;de-brache:<br>
D'la peine et d'la mins&egrave;the assaiz,<br>
La sueuth coulant le long d'la fache;<br>
Et nou s'fatigue et nou s'temp&ecirc;te<br>
Pour un bieau rein, pour un n&eacute;ant.<br>
Et souvent m&ecirc;m' nou s'crouaize la t&ecirc;te<br>
Pour ne r'quilli que du tourment.<br>

<p>
Nou n'peut se fier sus rein dutout;<br>
Nou n'sait chein qui peut tchai sus l'co:<br>
Aniet ou s'ra&iuml;s un homm' de sous,<br>
Et d'main ou sera&iuml;z peut-&ecirc;tr' souos l'fou.<br>
Nous b&acirc;tis souvent des ch&acirc;tiaux,<br>
Et i' n'en rest' que des d&eacute;combres;<br>
Comm' le pouor' tchean qui perdit s'n os,<br>
Nous envie l'bouon pour happer l'ombre.<br>

<p>
A forch' de travas nou se lasse,<br>
I' faut qu'il y ait un but &agrave; tout;<br>
Et la pouor' vie i'faut qu'ou' s'passe,<br>
La mort souvent surprend sus l'coup;<br>
Ch'est le drain fiella&iuml;t de tout livre,<br>
Tout dait pass&eacute;, tout dait fini:<br>
Apprenons donc &agrave; s&ccedil;av&eacute; vivre,<br>
Afin de pouv&eacute; bein mouothi.<br>

<p>
<i><a href="legros.html">A.A.L.G.</a><br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mouothi.html">Mouothi</a><p>
<li><a href="appreche.html">L'Appr&egrave;che d&eacute; la Mort</a><p>
<li><A HREF="lavie.html">La Vie qu&eacute; j'ai</A><p>
<li><a href="but.html">L&eacute; But d'la Vie</a><p>
<li><a href="lavie2.html">Pouor t&eacute;</a><p>
<li><a href="crassait.html">Le Crassa&iuml;t</a><p>
<li><a href="ages.html">Les ages</a><p>
<li><a href="chretchain.html">L&eacute; Chr&eacute;tchain Mouorant &agrave; S'n-&Acirc;me</a><p>
<li><A HREF="aniet.html">Aniet et Chet qui Siet</A><p>
<li><a href="mortvie.html">La Mort! - La Vie!</a><p>
<li><a href="harpthatonce.html">Mes chants d'autfais</a><p>
<li><A HREF="alaide.html">&Agrave; l'Aide</A><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
