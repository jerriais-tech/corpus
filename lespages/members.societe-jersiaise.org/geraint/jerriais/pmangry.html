<HTML>
<HEAD>
<TITLE>Merrienne Angry With The Deputy</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne Angry With The Deputy</h2>
But Invites Him to Dinner</font></center><p>

Moussieu l'Editeu,<br>
<br>
Lundi au s&eacute; la Merrienne fut b&eacute;the du tais siez sa ni&eacute;che, la Sophie, et quand ou r'vint j'vit ben que tchiquechose ne y'avait pas pliu.<br>
<br>
&#147;Tch&ecirc;sque-tu'as donc, ma vielle?&#148; j'l'y d'mandit apr&egrave;s eune p&ocirc;se. <br>
<br>
&#147;Chen qu'j'ai ch'est que j'n'aime pas &agrave; &ecirc;tre insult&eacute;e,&#148; ou m'raiponnit.<br>
<br>
&#147;Eh, grand do&ucirc;x tch&ecirc;sque-y t'a fait chenna? Est-che la Sophie?&#148;<br>
<br>
&#147;N&acirc;nin, ch'n'est pas Sophie,&#148; ou dit. &#147;J'voudrais la vais y'&ecirc;prouv&eacute;, mais ou sait m&ucirc;s. Ch'est le docteu-l&agrave; en ville.'<br>
<br>
Epis ou m'racontit, qu'accordant &agrave; sa ni&eacute;che y'avait yeu eune distchusion en ville pour decid&eacute; si l's'affaithes amendaient ou empi&eacute;thaient en J&eacute;rri et qu'chu docteu avait yeu l'toup&eacute; d'nos mentionn&eacute; touos les deux comme si voulait s'fichi d'nous.<br>
<br>
&#147;J'voudrais av&eacute; tait l&agrave;,&#148; ou s'fit. &#147;J'y'&eacute;thais b&eacute;t&ocirc;t montr&eacute; m&eacute; si j'sommes de si communes gens qu'nou peut en faithe eune risel&eacute;e en publyic. Et apr&egrave;s tch'il en'avait attrap&eacute; plien ses braies, j'&eacute;thais ram'n&eacute; &agrave; la m&eacute;mouaithe de l'assembly&eacute;e qu'man grand-p&egrave;the avait tait Collecteur d'Aum&ocirc;nes et Inspecteur des Qu'm&icirc;ns dans l'temps du Chentgni <a href="brambilo.html">Bram Bilo</a>.'<br>
<br>
&#147;Et tu'&eacute;thais peut l&ucirc;s p&acirc;sl&eacute; d'notre anch&ecirc;tre tch'y b&acirc;illyit eune su&eacute;e un bord&eacute;e &agrave; trais Espagnos, deux Italiens et un Portugais sans m&ecirc;me hall&eacute; sa c&acirc;saque. Il est vrai tch'y fut forbanni &agrave; la fin et qu'nous avait ou&iuml; tch'il avait tait pendu &agrave; la <a href="gdfcote.html">C&ocirc;te</a>, mais ch'tait un brave homme, comme nou n'en vait pas agniet.&#148; <br>
<br>
&#147;V&egrave;the, j'&eacute;thais peut l&ucirc;s dithe chenna et m&ecirc;me p&ucirc;s,&#148; ou dit.<br>
<br>
&#147;Mais quand &agrave; chu docteu-l&agrave;, tch'y veinne par ich&icirc;n et j'garantis tch'y s'sa b&eacute;t&ocirc;t hors au gallop comme un tchian auvec eune c&acirc;ssetrole amath&eacute;e &agrave; la coue.&#148;<br>
<br>
&#147;Ma pou&ocirc;re Merrienne' j'l'y dis, en riant, &#147;tu p&acirc;sle de m&ecirc;me parsque tu'es m&acirc;rrie, mais tu sais aussi ben comme m&eacute; que s'y v'nait ich&icirc;n, tu l'invit'tais tout-d'&ccedil;uite &agrave; s'assi&eacute;the dans l'grand parleux et tu l'y don'nais eune t&acirc;sse de th&eacute;e et un couplye d'<a href="mervelle.html">merveilles</a>. J'en ai ou&iuml; p&acirc;sle d'chu docteu-l&agrave; et j'comprends qu'ch'est un charmant corps, t'ch'est tr&eacute;jous ben habillyi et tch'a trop d'respect pour les femmes pour les insult&eacute;. La Sophie s'est m&ecirc;prinse et pas pour la preumi&eacute; fais. Oulle a trop d'b&eacute;que chette-l&agrave; et j't'l'ai tr&eacute;jous dit.&#148;<br>
<br>
&#147;Ah, pour chenna, ch'est ben seux,&#148; ou dit. &#147;S'ou n'caque'tait pas tant et faisait san trav&acirc;s m&ucirc;s, sans p&acirc;sl&eacute; d'lav&eacute; la fache &agrave; ses mousses de temps en temps, ou n'en s'sait pas d'pi&egrave;the. Eh ben d'pis qu'ch'est d'm&ecirc;me, tu f'thais m&ucirc;s d'y'&ecirc;crithe eune lettre &agrave; chu docteu. D'mande-l'y de v'nin din&eacute; dimanche et dis-l'y qu'y'&eacute;tha un mio d'lard au fou et du <a href="podindriz.html">podin d'riz</a>.&#148;<br>
<br>
&#147;Est-tu folle?&#148; j'l'y dit. &#147;Ch'est yun des membres d's Etats et y n'est pas sans sav&eacute; que j'n'avions pas l'drouait de s&acirc;br&eacute; chu couochon-l&agrave;. J'en attrap'thais pour siez mais.&#148;<br>
<br>
&#147;Oh, ne t'g&ecirc;ne pon,&#148; s'fit la Merrienne. &#147;Il est comme touos l's'autres. Quand y verra chen qu'y'&eacute;tha sus la tabl'ye y n'se g&ecirc;ne'na pon d'ou&ecirc;sque il est v'nu.&#148;<br>
<br>
<br>
<i><a href="lebrocq.html">PH'LIP</a><p>
<br>
25/10/1947  </i>       <br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmangry2.html">Merrienne is really angry</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="porcine.html">N&eacute;crologie Porcine</a><p>

<li><a href="pmcouochons.html">Comment vendre nos couochons?</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
