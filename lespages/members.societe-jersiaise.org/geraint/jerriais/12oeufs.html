<HTML>
<HEAD>
<TITLE>Une douzaine d'oeufs</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Une douzaine d'oeufs</h2></font></center><p>
&nbsp;<p>
<a href="oeufs.html"><IMG SRC="oeufs3.jpg" WIDTH=200 HEIGHT=231 border=0 align="right" alt="l's oeufs"></a>

Une jeune villaise qui s'mathyi l'aut'e jour fut siz Le Riche pour acater une douzaine d'oeufs, et ou s'imagini que l'jeune homme qui la servi voulait la jouer.<br>
<br>
&#147;I' m'semblye que ches oeufs-l&agrave; sont hardi p'tits,&#148; ou li dit.<br>
<br>
&#147;I' n'sont certainement pas bain gros,&#148; le gar&ccedil;on s'fit, &#147;mais i' sont justement comme le fermi me les a apport&eacute;s &agrave; matin.&#148;<br>
<br>
&#147;Ch'est l&agrave; justement comme les fermiers!&#148; la jeune femme s'&ecirc;criyi, &#147;I' d&ecirc;fouissent lus patates trop vite, et ch'est la m&ecirc;me chose avec les oeufs, i' les hallent bain trop bouanne heuthe de dans les nids!&#148;<br>
<br>
&nbsp;<p>
<a href="gwdec.html">Le Cahouain</a><br>
Chroniques de Jersey 29/12/1929<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="oeufs.html">L's Oeufs</a><p>
<li><a href="friedeggs.html">Fried eggs in the small hours</a><p>
<li><a href="glinnes.html">Une tchestchon d'Glinnes et d'Cocos</a><p>
<li><a href="sornettes8.html">Y'a un temps pour tout</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
