<HTML>
<HEAD>
<TITLE>M&eacute;li-m&eacute;lange!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;li-m&eacute;lange!</h2></font></center><p>


<font size="-1"><i>San Antonio, Texas</i><br/>
<i>U.S.A.</i><br/>
<br/>
<i>L&eacute; 25 d&eacute; mar, 1967.</i><br/></font>
<br/>
Moussieu l'R&eacute;dacteu.<br/>
<br/>
  J'vouos disais - y'a tchinze jours - qu&eacute; j'tions huit fr&eacute;thes et s&#347;urs au Canada et dans l's &Ecirc;tats-Unis - touos deux pays dans l'Am&eacute;thique du Nord. Ch'est seux qu&eacute; quand vouos lecteurs li&ecirc;sent chen'na i' daivent penser qu&eacute; j'sommes assez pour f'ner des Feuvres en quantit&eacute; dans l'nouvieau monde! Eh bein, la preunmi&eacute; chose &agrave; consid&eacute;ther est l'm&ecirc;li-m&eacute;lange des races ich&icirc;n en Am&eacute;thique. Ch'est vrai tch'i y'en a au Canada &eacute;tout, du m&egrave;lange, mais pon autant comme dans l's &Ecirc;tats-Unis.<br/>
 <br/>
Au Canada y'a tout pliein d'chance, au mains en d'houors d&eacute; la province d&eacute; Tcheubec, qu&eacute; les jannes hommes d&eacute; souche Anglia&icirc;che ou J&egrave;rriaise lus mathi&ecirc;thont auve des filles d&eacute; la race Anglo-Saxonne, et i' n'y a pon mal d&eacute; Feuvres dans la province d'Ontario. Ma fr&eacute;the Sydney a deux fis tchi sont mathi&eacute;s, et il' ont trais gar&ccedil;ons entre les deux tchi pouorront garder l'nom des n&ocirc;tres en allant &agrave; l'av'n&icirc;n. Et les Canadgiens-Fran&ccedil;ais d'Tcheubec lus mathyissent en g&eacute;n&eacute;ral auve les filles d&eacute; lus prov&icirc;nce et d'lus r&eacute;ligion. Mais &egrave;s &Ecirc;tats-Unis ch'est un vraie m&eacute;lange - l&eacute; melting pot en Angliais - et les mousses d&eacute; pathents d'toutes les races lus trouvent ensembl'yes &agrave; l'&ecirc;cole. Ouaithe qu&eacute; dans bein des cas les pathents aient gard&eacute; lus caract&eacute;ristiques d&eacute; race &icirc;ndividuelle, la langue, et la r&eacute;ligion du pays natal, les mousses apprannent l'Angliais bein vite &agrave; l'&ecirc;cole, et ch'est r'm&egrave;rquabl'ye d&eacute; vaie combein vite tch'i' s'acclyimatissent et s'accou&ocirc;teunment &agrave; la r&eacute;alisation tch'i sont Am&eacute;thitchains d'naissance, et tch'i p&egrave;rdent absolument l'identit&eacute; d'race d&eacute; lus pathents.<br/>
 <br/>
Filles et gar&ccedil;ons font souvent d's alliances &agrave; l'&ecirc;cole tchi continuent longtemps aupr&egrave;s tch'il' ont tchitt&eacute; l'&ecirc;cole et v'la tchi m&ecirc;me souvent au mathiage. L&eacute; gar&ccedil;on, sans doute, peut continnuer l'nom d'fanmile, mais les filles lus trouvent tchiquesfais engaum&eacute;es dans des fanmiles d&eacute; diff&eacute;thentes races et d'r&eacute;ligion. Nouot' fanmile ich&icirc;n, tch'a produit pus d'filles qu&eacute; gar&ccedil;ons, n'a pon &ecirc;capp&eacute; d'chu m&eacute;lange-l&agrave;. Quant &egrave;s gar&ccedil;ons, man fr&eacute;the Frainque en a iun d'&acirc;ge d&eacute; mathiage. Man fr&eacute;the Percy en a iun tch'est mathi&eacute;, et il a un gar&ccedil;on. Autr&eacute;ment ch'est des filles. L&eacute; fr&eacute;the Percy en a trais. Ieune est mathi&eacute;e &agrave; un homme d&eacute; race Anglo-Saxonne et a d's &ecirc;fants, et ouaithe qu&eacute; l'nom d'fanmile est p&egrave;rdu dans san cas, l's &ecirc;fants sont d'nouot' race et r&eacute;ligion. Quant &egrave;s deux autres ch'est eune aut' histouaithe. Ieune est mathi&eacute;e &agrave; un gar&ccedil;on d'souche Allemande. Il' ont trais &ecirc;fants. L'autre est mathi&eacute;e &agrave; un docteu Juis et oulle a quatre fis tchi sont Juis. L&eacute; pays natal d&eacute; lus anch&ecirc;tres 'tait La Russie!<br/>
<br/>
L&eacute; pus janne d&eacute; ma g&eacute;n&eacute;thation est un d'mi&eacute;-fr&eacute;the, et i' n'porte pon nouot' nom d'fanmile. Il a eune d&eacute;mi&eacute;-douzaine d'&ecirc;fants. Ses filles ont mathi&eacute; dans des fanmiles d&eacute; diff&eacute;thentes races - ieune Polonaise. Man d'mi&eacute;-fr&eacute;the a don dgiex p'tits &ecirc;fants, pus ou mains, tchi sont d'diff&eacute;thentes races et d'r&eacute;ligions mais tchi sont touos citouoyens Am&eacute;thitchains d'na&icirc;ssance et d'langue, et tchi n'&eacute;thont pon d'conna&icirc;ssance ni fort d&eacute; caract&eacute;ristiques d&eacute; race &ecirc;trangi&egrave;the (&agrave; l'exception Juive) a m'suthe tch'i' grandissent!<br/>
<br/>
Ieune de mes soeurs mathyit un Irlandais, et ses deux &ecirc;fants ont eune demi&eacute;-douzaine d'&ecirc;fants entre ieux - trais Canadgiens-Irlandais et trais Canadgiens-Fran&ccedil;ais. Ou' pouvez d'vinner lus r&eacute;ligion! Irlandais et Fran&ccedil;ais &eacute;tant d'la m&ecirc;me r&eacute;ligion, i' s'entr'mathyissent a&icirc;sement!<br/>
<br/>
Mes p'tits-&ecirc;fants f&ucirc;drent n&eacute;s au Michigan et au Texas, et l'p&eacute;the est d'souche Allemande mais Am&eacute;thitchaine d&eacute;pis quatre ou ch&icirc;nq g&eacute;n&eacute;thations. I' sont &ecirc;tudiants dans l'Univ&eacute;rsit&eacute; du Texas et s'content Am&eacute;thitchains dans l'ame. N'en v'la-t-i' un m&ecirc;li-m&ecirc;lange! A cause d&eacute; l'&ecirc;migr&acirc;tion d'mes p&eacute;the et m&eacute;the d&eacute; Jerri au Canada en 1901, du sang J&egrave;rriais coule dans les veines d'au mains eune souoxantaine d'Am&eacute;thitchains aujourd'aniet. Ch'est qu&acirc;si incriyabl'ye - mais d'ches souoxante-la i' n'y en a qu'eune douzaine et d'mie pus ou mains et ch'est en contant les femmes d&eacute; mes fr&eacute;thes, tchi portent l'nom d'fanmile Le Feuvre!<br/>
<br/>
I' pathait qu'ch'est l'm&ecirc;lange des races tch'a fait la forche des &Ecirc;tats-Unis d'Am&eacute;thique. I' faut penser qu'ch'est vrai, et ch'est &icirc;nt&eacute;r&ecirc;ssant d'vaie qu'la population d'nouot' p'tit vi&egrave;r J&egrave;rri est en trains d&eacute; d&eacute;v'n&icirc;n un m&ecirc;lange d&eacute; races etout. Nou vait pus d'noms &ecirc;tranges qu&eacute; d'noms J&egrave;rriais dans l's annonces d&eacute; mathiages et d'na&icirc;ssances dans la g&acirc;zette ch&acirc;que s&eacute;maine. V'la tchi veurt dithe qu&eacute; dans l'couothant du pr&eacute;chain si&egrave;cl'ye i' y'&eacute;tha eune nouvelle race d&eacute; J&egrave;rriais dans l'&icirc;le, mais ou' n'pouorra janmais aspither &agrave; la qualit&eacute; des J&egrave;rriais d'nouot' g&eacute;n&eacute;th&acirc;tion viyant tch'i' n's&eacute;thont pon la langue J&egrave;rriaise! Pour ieux, l&eacute; dictionnaithe et chef-d'&#347;uvre d&eacute; Fra&icirc;nque Le Maistre es'sa eune tchuthi&ocirc;sit&eacute; car i' n'pouorront pon l'li&eacute;the, et i' n'&eacute;thont autcheune id&eacute;e d'la valeu du tr&eacute;sor tch'il' &eacute;thont p&egrave;rdu, et i' n'&eacute;thont janmais appr&icirc;nt nouos vi&egrave;rs ditons - et en partitchulyi l'chein tchi nouos dit, si v&eacute;thitabli&eacute;ment, que les mathiages et l's ent&egrave;rrements dans les ma&icirc;sons font des changements!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a HREF="gdfgenealogie.html">La G&eacute;n&eacute;alogie</a><p>
<li><a href="famvoc.html">La fanmil'ye en J&egrave;rriais</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

