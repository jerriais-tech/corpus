<HTML>
<HEAD>
<TITLE>Le Renfrouangniy</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
<center><font color="#215e21"><h2>La Metamorphose<br/>
Le Renfrouangniy<br/></h2></font></center><p>

<CENTER><TABLE><TR><TD>
Un jour Jupiter sus not terre<br/>
Jetti un regard scrutateur<br/>
Vit un couochon dans une orniere<br/>
Et fut frappait de sa laideur<br/>
Qu-est donc q-chest que chut bete immonde<br/>
Qu-est &agrave; s'vouotrer dans chu bourbi<br/>
Ah Sire Jupin ben &agrave; not honte<br/>
Certain mortel li r&eacute;spondit<br/>
Chest un couochon qui tr&eacute;jous gronne<br/>
Et qui ne fait d'bein &agrave; personne<br/>
Hon-hon - Hon-hon, grond le couochon<br/>
<br/>
H&eacute;! dit Jupin j'en f'rai un homme<br/>
Pour v&eacute;e comment qui s'comport-ra<br/>
Mais qui garde sa vilaine troinne<br/>
Et qui pus est tr&eacute;jous grondra<br/>
En outre qui garde ses p'tits yers<br/>
Souos de gros sourcilles ben muchis<br/>
En le r'tirant hors des aviers<br/>
Je veur en faire un renfrouangniy<br/>
Qui sait couochon qui tr&eacute;jous gronne<br/>
Et qui' n'faiche de bein &agrave; personne<br/>
Hon-hon Hon-hon, grondra l'couochon<br/>
<br/>
Ainchin v'la donc le renfrouangniy<br/>
Qu-est lanchi sus not motte de terre<br/>
Nul-part n'on le trouve qu-en Jerri<br/>
Et combein qui cause de mis&egrave;re<br/>
Car faites li tout l'bein qu-ou pouvais<br/>
Vous n'en r'chev-rais que d'la houannie<br/>
Ainchin y faut qu-vous patientais<br/>
Puis-que tait y s'ra toute sa vie<br/>
Y s'ra couochon qui tr&eacute;jous gronne<br/>
Et qui-n f'ra de bein &agrave; personne<br/>
Hon-hon, Hon-hon grondra l'couochon<br/>
<br/>
Vous r'connaitrais le renfrouangniy<br/>
Car il est bouru comme un ourse<br/>
Il &agrave; un mauvais r'gard dans lliy<br/>
Va comme si l'diantre &eacute;tait &agrave; sa trousse<br/>
La t&egrave;te baissie tr&eacute;jous cappait<br/>
Y'n peut pon vos r'garder en f&agrave;che<br/>
D'une humeur neire tr&eacute;jous boudait<br/>
Ne fait rein de bouan que n'ou s&agrave;che<br/>
Car ch'est l'couochon qui tr&eacute;jous gronne<br/>
Et qui'n fait de bein &agrave; personne<br/>
Hon-hon-Hon-hon, l'vilain couochon<br/>
<br/>
Quand vous trouvais un renfrouangniy<br/>
R'gardais ben &agrave; chen que vous dites<br/>
Car y n'erra que du plaisi<br/>
A vos r&eacute;spondre par des piques<br/>
Si vous li d'mandais une question<br/>
Au-liy de r&eacute;spondre comme un homme<br/>
Y r&eacute;spondra par un Hon-hon<br/>
Vos touan-na l'dos et grondra comme<br/>
Un vrai couochon qui tr&eacute;jous gronne<br/>
Et qui ne fait d'bein &agrave; personne<br/>
Hon-hon, Hon-hon, vilain couochon<br/>
<br/>
Comme le couochon le renfrouangniy<br/>
Ne f'ra du bein qu-apr&eacute;s sa mort<br/>
Y faut &eacute;sperer pour Jerry<br/>
Que sa race ne s'etend pon fort<br/>
Car avec de l'&eacute;ducation<br/>
Touoilliys avec gens comme y faut<br/>
Ils apprendronts de la raison<br/>
Et s'corigeronts de lus defauts<br/>
Qu-aulieu d'couochon qui tr&eacute;jous gronne<br/>
Pour faire du bein &agrave; quic personne<br/>
La raison les f'ra dev-n&icirc;n bons<br/>
<br/>
<i>Huntly Place 14 Decembre 1868<br/>
<a href="bott.html">NB</a></i><br/>
<br/>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="grounn.html">L&eacute; Grounneux</a><p>
<li><A HREF="grouneux.html">L'Grouneux</A><p>
<li><a href="pliaingnant.html">L&eacute; Pliaingnant</a><p>

<li><a href="porcine.html">N&eacute;crologie Porcine</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="jcraiquoui.html">J'crai qu'oui</a><p>
<li><a href="quetots.html">Les P'tits Qu&eacute;tots</a><p>
<li><a href="histamus.html">Eune p'tite histouaithe amusante</a><p>

<li><a href="gdfcouochons.html">Les D'vis du Bouan'homme George</a><p>
<li><a href="pmcouochons.html">Comment vendre nos couochons?</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
