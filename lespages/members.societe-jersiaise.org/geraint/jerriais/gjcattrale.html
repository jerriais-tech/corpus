<HTML>
<HEAD>
<TITLE>Couleu d'cat tral&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Couleu d'cat tral&eacute;</h2></font></center><p>
<br/>
<br/>
Nou n'peut pon pliaithe &agrave; tout l'monde, et v'l&agrave; tch'est seux quand nou p&acirc;le des pi&egrave;ches prot&eacute;gies. Faut-i' garder nos vi&egrave;rs b&acirc;tisses coumme i' sont coumme des monuments, ou nou peut-i' les d&ecirc;moli pouor l'&ecirc;calop'sie du t&egrave;rrain et l'profit? Y'a-t-i' eune diff&eacute;thence entre la Ville et la campangne?<br/>
<br/>
J'avons un syst&egrave;me d&eacute; pliann'nie et un Minnistre tch'en est responsabl'ye (quand i' n'est pon &agrave; s'en d'menter des horsains) et aut'fais ch'tait l'Conmit&eacute; des Bieaut&eacute;s Natuthelles. Mais si ch'est un conmit&eacute; ou un minnistre, nou trouve tr&eacute;jous &agrave; r'dithe. J'avons ieu d&ecirc;j&agrave; ch't' ann&eacute;e deux exempl'yes d'h&egrave;rtch&icirc;ngn'nie: la Ca&ucirc;minne &agrave; Marie Best et l'vi&egrave;r Od&eacute;on.<br/>
<br/><img src="cauminebest.jpg" width=126 height=100 border=0 align="right" alt="La Caumine &agrave; Marie Best">
Pouor d&eacute; m&eacute;, j&eacute; n'sis pon contre l'&egrave;rpeindrie d'la Ca&ucirc;minne pouor eune pause publyicitaithe. Ch'est en tchi pouor m&eacute;, ch'est la Ca&ucirc;minne &agrave; Marie Best et j&eacute; n'l'appelle pon eune blianche ma&icirc;son. S'ou 'tait rouoge ou couleu d'vaque ou bliue ou couleu d'rose, ou s'sait tr&eacute;jous la Ca&ucirc;minne. J'm&eacute; d'mande si les cheins tchi sont contre la peindrie d'monuments, sont contre la peindrie des tours? Pouor d&eacute; m&eacute;, j'aim'thais bein vaie les Tours d'Archithond&eacute;, du Ouaisn&eacute;, du Ho et d'la V&icirc;nde au natuthel sans &ecirc;t' rilyies d'rouoge, blianc et ni&egrave;r. Mais y'en a tchi sont sans doute accou&ocirc;teunm&eacute;s &agrave; d'itelle couleuth'thie et tchi f'thaient un prot&ecirc;t.<br/>
<br/>
Les couleurs sont s&#375;mboliques. L&eacute; rouoge est la couleu J&egrave;rriaise et l'v&egrave;rt ch'est pouor les Dg&egrave;rn&eacute;siais. Nou vait du bliu et du jaune &agrave; Saint H&eacute;lyi, et du rouoge et du blianc &egrave;s boutiques Polonnaises. Sans doute nou v&egrave;rra du bliu, blianc et rouoge pouor les neuches Rouoyales ch't' ann&eacute;e, &eacute;pis au mais d'Juilet &eacute;tout pouor la F&ecirc;te N&acirc;tionnale Fran&ccedil;aise. Et toute ch't' ann&eacute;e ch'est l'rouoge et l'jaune pouor l'anniv&egrave;rsaithe d'la Nouormandie. Nou s'sait-i' satisfait d'vaie la Ca&ucirc;minne &agrave; Marie Best en rouoge ou couleu d'rose?<br/>
<br/>
La Blianche Ma&icirc;son &agrave; Washington fut blianchie, s'lon la crianche, &agrave; la siette d'la br&ucirc;l'lie du b&acirc;tisse par les troupes Britanniques duthant la dg&egrave;rre en 1814.  &Eacute;pis l'Neunm&eacute;tho Dgix, d'la Rue Downing &agrave; Londres, fut la&icirc;ssi tout ni&egrave;r quand nou-s'en nettissait les c&ocirc;tchi&eacute;thes y'a tchiques ann&eacute;es - ch'est en tchi l'monde 'taient si accou&ocirc;teunm&eacute;s &agrave; la ni&egrave;rchithie d'la pollution. Mais, chose tchuthieuse, la Rouoge Pi&egrave;che &agrave; Moscou n'a janmais 't&eacute; rouoge.<br/>
<br/>
Auve toutes ches couleurs, j'ai eune modeste proposition: tch'est qu'en est s'nou trotchait des couleurs en r'blianchissant la Ca&ucirc;minne &agrave; Marie Best et en peignant l'Od&eacute;on en v&egrave;rt?<br/>
<br/>
<i><a href="jerpoem.html">Geraint Jennings</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mariebest.html">La Caumine &agrave; Marie Best</a><p>
<li> <a href="blianchemaison.html">La Blianche Ma&icirc;son</a><p>


<li><a href="blianc.html">Blianc</a><p>

<li><a href="couleurs.html">Les couleurs en J&egrave;rriais</a><p>
<li><a href="coularcmain.html">Toutes les couleurs d&eacute; l'arc</a><p>
<li><a href="natuthe_couleurs.html">Les couleurs d'la natuthe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
