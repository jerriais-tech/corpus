<HTML>
<HEAD>
<TITLE>La s&eacute;th&eacute;e q'javalli une etheque d&eacute; paisson</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La s&eacute;th&eacute;e q'javalli une etheque d&eacute; paisson</h2></font></center><p>

.</b><br/>
<br/>
(Par <a href="eileenlesueur.html">Eileen Le Sueur</a>)<br/>
<br/>
<br/>
</div><div align="left">Ah, j'm'en vais vos dithe. Y'n ny a rein &agrave; rithe. Ch'est d'tchi qu'est dame bein serieux. Ch'tait dans l'mais d'Janvyi pass&eacute;. J'men futs en ville une arlev&eacute;e, toute a l'expr&egrave;s pour acater une petite mouothue sall&eacute;e, petit car y'avait reuque mai qu'avait envie d'en mangi.<br/>
<br/>
Quand j'avin j'la mins a roussi sus l'haut d'un bieaux rouoge graie et pour chinq heuthes et demie j'&eacute;tions tous a tablye a bethe du th&eacute;. J'vos garantie que l'affaithe sentait a bouan et qu'j'en avais si envie que j'en prins une saccetine bouonne bouochie.<br/>
<br/>
Ah! v&egrave;the, mais ou paslais d'&ecirc;tre sall&eacute;e, sis all&eacute;e que j'fus obligyie de d&eacute;cider bein vite tchi faithe, de r'&egrave;scopi tout-ou-bein vite d'vall&eacute;, de peux que y'un d's'autres fisent &agrave; m'r'garder, bein seuse mais j'fis la chose la pus polie - dans un clech'qin tout gavalli, mais j'n savais pas que j'avais avall&eacute;e une etheque etout, sinon quand ou'm resti pitchie dans l'gosyi.<br/>
<br/>
Ah bein! ou paslais d'une affaithe. J'mangi toutes mes cr&ocirc;tes et toutes les autres que j'pouvais trouver, et j'but quatre ou chinq tass&eacute;es d'the, pensant que j'men d'efethais - rein a faithe. Bein seux j'fus oblyigie d'dithe es autres, ch&eacute;que qui m'etait arriv&eacute; et y'm dirent justement cheque j'savais bein qui s'n'allaitent m'dithe - que j'tais gourmande, et sans avis, et estche que j'n'pouvais pas mouol&eacute; mon fait d'vant l'avall&eacute;. Enfin, les mousses fut me ramasser les deux ou trais pommes fliaittries que j'avions d'restant dans l'galt&acirc;t, et l'bouonnehomme me roti un pain de deux livres, et j'mangi presque tout quand me v'la prinse a l'vet au tchoeu. Et j'finit par renvier tout mon pain roti, mes pommes fliaitries, mes tasses d'the, et mes cr&ocirc;tes et ov' tout chonna l'etheque n'en bouogi pas.<br/>
<br/>
A huit heuthes j'avais une pratique &agrave; la chapelle, pour chanter, et j'lus dits siez-nous : Vraiement, j'n crait pas que j'men vais y'aller, car j'm trouve fallyie. Le bouonnehomme me dit : Va ti, toute chutte heurlethie l&agrave;, la bouog'tha, p't&ecirc;tre, et j'm y'en fut. Toutes les fais que j'ouvrais la bouoche pour chant&eacute; je l'vez au tchoeu et j'faithez un brit justement comme un bat&eacute; a quepiaux quand y'sort de la cauchie. Bein seux, tch'est q'javais y voulaient tous saver, et quand j'lus dit que j'avais avalez une etheque de paisson en b'vant du the l'organiste me dit : Ma fille, si tu l'as yeux dans la gorge depis chinq heuthes et demie rein n'la bouog'tha! Trainez-la &agrave; l'h&ocirc;pital, y'un d'vous!<br/>
<br/>
Ah! j'vos en prie, n'me trainez pas a l'h&ocirc;pital. Ch'nest pas q'jai peux mais ch'est q'val&eacute; j'n pas changi mon corset d&eacute; d'sous.<br/>
<br/>
Bram Bredelle, qui pompe l'orgue au bas d'la chapelle, crie bein haut : pouorre imb&eacute;cile, ch'nest pas l'etheque du d'os qui s'en vont t'haller; tchi tas d'trains q'tu fais pour une fallie hetheque dans l'bas d'la gorge.<br/>
<br/>
Quand j'r'vins siez nous d'viers les djaight heuthes, le bouonnehomme tait a arr&ecirc;tt&eacute; pour m&eacute;. &#8220;Et pis l'etheque,&#8221; y'm dit. &#8220;Eh bein, j'lait acquo,&#8221; j'lis raiponnis. &#8220;Ouvre ta bouche don, que j'viyons si y'a pas moyen d'y vais tchique chose.&#8221; Quand toute suite y'm criyi : &#8220;Ah! n'bouoge pas, j'vait bein t'chique chose la bas.&#8221; Et gaffant un pathe de twithiaux d'sus l'aie du foyi y' mfouorri chonna avaux l'gozi quatre ou chinq fais devant qui perdisse la colethe et m'dit comment d'giatre que j'peut y'arriv&eacute; quand tuais a manier la langue comme chenna au haut.<br/>
<br/>
A la maintchi en plieuthant, j'lis dit : &#8220;ch'nest pas mai, ch'est tai, tu prends a la maintchi trop longtemps &agrave; y'arriver.&#8221; S'i' plait erprouvthis accuo une fais.<br/>
<br/>
Ma fait, par coup d'chance y la gaffi, mais pas d'vant qui muse trillyi un pousse de pourre gouaine dans l'bas d'la gorge. Quand j'fus pour me pliaindre y'm'dit : Ma pouorre fille, la principale chose qui' tait, l'etheque est horte.<br/>
<br/>
Ecoutez, si jamais qu'vos trouvez a mangi siez un Gouverneur, un Baillyi, Connetablye ou Chantgni, n'vos genez pas trop d'la politesse pust&ocirc;t q'daver une experience comme mai, prenez m'n'avis : N'ayez pas de peux d'escopi.<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="hommes.html">Les hommes - n'm'en p&acirc;lez pas </a><p>
<li><a href="cachmoto.html">Quand J'fus pour Apprendre &agrave; Cachi un Moto</a><p>
<li><a href="elssa.html">Rein qu'pour ch'la j'eus l'sa</a><p>
<li><a href="ioualler.html">Tch'est qu&eacute; j'pouvons faithe en J&egrave;rri?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

