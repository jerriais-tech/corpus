<HTML>
<HEAD>
<TITLE>La Floride</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Floride</h2></font></center><p>

<br/>
<br/>
<i><font size="-1">Fort Lauderdale, Florida,<br/>
U.S.A.<br/></font></i>
<br/>
Moussieu l'R&eacute;dacteu,<br/>
<br/>
Ich&icirc;n, au bieau sol&eacute;, nou-s a d'la peine &agrave; craithe tch'i' y'a du mauvais temps dans l'monde! Dans la ville d&eacute; Fort Lauderdale - eune ville d&eacute; 150,000 habitants - 25 milles au nord d&eacute; Miami, i' patha&icirc;t tch'il y veint trais millions d'touristes dans l'hiver pour prendre avantage du bieau temps. La grand' partie des gens tchi d'meuthent dans l's &Ecirc;tats du Nord (o&ugrave;-est tch'i' fait fraid comme au Canada) et tchi peuvent y'affaurder, veulent y passer un mais, ou pus pour raccourchi l'mauvais hiver siez-ieux. En passant dans la ville ch't arl&eacute;v&eacute;e, j'viyais un s&icirc;ngne tchi disait qu'la temp&eacute;thatuthe 'tait 84 d&eacute;gr&eacute;s. &Eacute;tant si pr&egrave;s d'la m&eacute;, y'a tr&eacute;jous eune brise d&eacute; vent tch'a&icirc;gue &agrave; supporter la chaleu, et ch'tait eune temp&eacute;thatuthe confortabl'ye. La gr&egrave;ve l&eacute; long d'la ville a siex milles d&eacute; long, et l'sablion est qu&acirc;si blianc comme la n&eacute;. Nou peut s'y bangnier confortabl'y&eacute;ment touos les jours d&eacute; l'ann&eacute;e. Pour les cheins tch'aiment aller &agrave; la p&ecirc;que, y'a tout pliein d'gros pa&icirc;ssons &agrave; prendre, mais i' faut aller en m&eacute;. I' n'y a pon d'math&eacute;e pour dithe, et i' n'y a pon telle chose comme d'aller &agrave; basse-ieau comme en J&egrave;rri!<br/>
<br/>
Ch'est r'm&egrave;rquabl'ye d&eacute; vaie d'la v&egrave;rduthe et des flieurs partout. Les bouais qu'nou vait l'pus sont les palmiers, &agrave; cocannettes et d&eacute; toutes les sortes. Dans l'gard&icirc;n &agrave; c&ocirc;t&eacute; d'la ma&icirc;son o&ugrave;-est qu'j&eacute; d'meuthe, ch'est l'palmier rouoyal, et au cliai d'la leune nou s'cr&eacute;thait en &Ecirc;gypte s&eacute;non qu'ya des flieurs en abondance. Y'a des bouais d'pamplemousse, et d's orangi&egrave;rs en m&acirc;sse, et des bouais&quot; avocatiers&quot;. La paithe d'avocat tchi crais d'ssus est chi&eacute;the &agrave; acater dans l's &Ecirc;tats du Nord. Y'a &eacute;tout, des bouais &quot;manguiers&quot;. Des manni&eacute;thes d&eacute; p&ecirc;ches craissent dessus - appel&eacute;s des &quot;mango&quot; - tchi sont hardi douoches et ieauseuthes.<br/>
<br/>
Sans doute y'a des d's'avantages en Floride, comme dans touos les pays. Y'a, en saison, des tornades tchi peuvents m&ecirc;me abattre des ma&icirc;sons, mais &agrave; ches drein y'en a ieu dans l's &Ecirc;tats du Nord &eacute;tout. Eune partie d'La Floride, appel&eacute;e Everglades, et eune vraie jungl'ye, l'habitat des b&ecirc;tes sauvages comme les alligators et l's ocelots (un gros cat sauvage), les ratons laveurs (&quot;raccoon&quot; en Am&eacute;thique), etc., et des s&egrave;rpents &agrave; sonnettes et deux-s'trais aut' tchillieuvres v&eacute;nimeuses. Y'a des lacs, p'tits et grands, et un tas d'pa&icirc;sson dans certains. L's oua&icirc;sieaux n'y manquent pon. Des grands comme l&eacute; flamant, l&eacute; p&eacute;lican et l'toucan, et des pus p'tits. La fanmile des pics, atout lus bieaux plieunmages, est bein r'pr&eacute;sent&eacute;e.<br/>
<br/>
Comme dans touos l's &Ecirc;tats du Sud, l&eacute; vautour, et sustout l'busard, sont les nettisseurs des routes. Quand nou-s est en moto, nou vait souvent eune grand' n&eacute;the taque liain d'vant s&eacute; en plieinne route. Quand nou-s en appr&egrave;che, la taque dispatha&icirc;t en l'air et nou vait qu&eacute; ch'tait eune douzaine d&eacute; busards en trains d'd&eacute;vorer les restes d'un lap&icirc;n ou d'tchiqu'aut' anima &ecirc;cras&eacute; par les motos la niet! I' s'envolent quand l'moto appr&egrave;che et s'&egrave;rmett' au fest&icirc;n eune fais tch'il a pass&eacute;. Eune fanmeuse mani&eacute;the d&eacute; garder l'air sain dans les pays cauds!<br/>
<br/>
La ville d&eacute; Fort Lauderdale est appel&eacute;e &quot;La V&eacute;nise d'Am&eacute;thique&quot;. L&eacute; nom d&eacute; &quot;Lauderdale&quot; l&icirc; fut donn&eacute; en 1837 viyant qu&eacute; ch'tait l'nom d'un cap'taine d&eacute; la'rm&eacute;e tch'y b&acirc;tit un fort dans l'temps qu&eacute; l's &Icirc;ndgiens d&eacute; la tribu Seminole fa&icirc;saient acouo la dg&egrave;rre &egrave;s envahisseurs d&eacute; lus pays, mais ch'tait qu&acirc;si 80 ans pus tard qu&eacute; la ville fut fond&eacute;e - en 1915 - et dans chu temps-l&agrave;, i' n'y avait qu'500 habitants l&agrave;. Ch'est r'm&egrave;rquabl'ye qu'la population d'eune ville peut cra&icirc;tre d&eacute; 500 &agrave; 150,000 dans eune affaithe d&eacute; 50 ans!<br/>
<br/>
La Floride, presqu'&icirc;le et math&eacute;cageuse, fut d&ecirc;couverte par les Espangnos en 1512. L'&Ecirc;tat est s'path&eacute; d'l'&Icirc;le d&eacute; Cuba par l&eacute; Canal de Floride, et a eune laize mouoyenne d&eacute; chent milles et eune londgieu d&eacute; 450 milles. Sa c&ocirc;te a eune londgieu d&eacute; 1,398 milles, d&eacute; tchi 957 milles longent l&eacute; Golfe du Mexique. Ch'tait l'explorateur Ponce de L&eacute;on, gouv&egrave;rneux d&eacute; Puerto Rico en 1513, tchi l&icirc; donnit l'nom d&eacute; &quot;La Florida&quot; viyant tch'il y trouvit tant d'v&egrave;rduthe et d'flieurs. En 1564 un groupe d&eacute; Huguenots y v&icirc;ndrent &agrave; terre et &ecirc;tabl'y&icirc;drent eune colonie sus la p&eacute;ninsule, mais l&eacute; rouai Ph'lippe deux d'Espangne, craignant qu&eacute; rouai d'France &egrave;rcli&acirc;m&eacute;thait la r&eacute;gion, env'yit eune exp&eacute;dition contre la colonie tchi la machacrit. Les Fran&ccedil;ais eudrent lus r'venge pus tard. Dominique de Gourgues (1530-93) fut env'y&eacute; par l&eacute; rouai d'France en ch&egrave;rge d'eune exp&eacute;dition pour &egrave;rgangni la colonie. Il y r&eacute;ussit et pendit tout la garnison Espangnole tchi restait &agrave; la f&icirc;n d'la batalle!<br/>
<br/>
Par chu temps-l&agrave;, la colonie 'tait connue comme St. August&icirc;n, et chutte fais ch'tait l's Angliais tchi s'en m&ecirc;l&icirc;drent. Messire Francis Drake pr&icirc;nt St. August&icirc;n des Fran&ccedil;ais en 1586. L's Espangnos avaient tr&eacute;jous rest&eacute; d'tchiquebord sus la p&eacute;ninsule, et i' la c&eacute;dirent &agrave; l'Angli&eacute;t&egrave;rre en 1763 par l&eacute; Trait&eacute; d'Paris. L'Angli&eacute;t&egrave;rre la gardit jusqu'en 1783 et la r'donnit &agrave; l'Espangne en &ecirc;change pour l'archipel de Bahama. En f&icirc;n d'compte, l'Espangne vendit la Floride &egrave;s &Ecirc;tats-Unis pour ch&icirc;n millions d'dollars. Tchi mangnifique bardg&icirc;n pour l'Am&eacute;thique!<br/>
<br/>
<i><a href="lefeuvre.html">George d'La Forge</a></i><br/>
<i>Evening Post 29/12/1965</i><br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="etatsunnis.html">Les Noms d's &Ecirc;tats d's &Ecirc;tats-Unnis d'Am&eacute;thique</a><p>

<li><a href="gdffloride.html">En Floride</a><p>
<li><a href="gdfsanantonio.html">Les d'vis du Bouan'homme George</a><p>
<li><a href="gdfamethique.html">D'&egrave;rtou en Am&eacute;thique</a><p>
<li><a href="gdfamethique1970b.html">D'&egrave;rtou en Am&eacute;thique</a><p>
<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>

<li><a href="gdftexas2.html">L&eacute; Texas</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfenme.html">En m&eacute;</a><p>
<li><a href="gdfme2.html">En M&eacute;</a><p>
<li><a href="gdfviage.html">En viage</a><p>

<li><a href="gdfamethique1970.html">Des mios d'J&egrave;rri en Am&eacute;thique</a><p>
<li><a href="gdfamethique1972b.html">D'&egrave;rtou en Am&eacute;thique</a><p>
<li><a href="gdfeisenhower.html">En m&eacute;mouaithe d'Eisenhower</a><p>
<li><a href="gdfcaud.html">I' fait caud, ich&icirc;n!</a><p>

<li><a href="gdfreglye.html">R&egrave;gl'ye duthe mais d&ecirc;r&egrave;gl'ye n'duthe pas!</a><p>
<li><a href="gdfprohibition.html">I' s'en fait d'toutes les sortes, sinon la bouanne!</a><p>

<li><a href="gdfmontangnes.html">Au pid des montangnes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

