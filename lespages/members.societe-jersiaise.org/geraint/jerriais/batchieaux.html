<HTML>
<HEAD>
<TITLE>I' n'est pon tr&eacute;jous math&eacute;e quand l'bat&eacute; fliotte</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' n'est pon tr&eacute;jous math&eacute;e quand l'bat&eacute; fliotte</h2></font></center><p>
<a href="iles.jpg"><img src="iles.jpg" width="372" height="400" border=0 alt="" title="" align="right" /></a>
<p>I' n'est pon tr&eacute;jous math&eacute;e quand l'bat&eacute; fliotte, mais i' patha&icirc;t qu'j'&eacute;thons un fliotchet d'batchieaux entre l'&icirc;le et <a href="saintmalo.html">Saint-M&acirc;lo</a> ch't' ann&eacute;e. La compangnie HD Ferries tch'a annonchi un nouvieau s&egrave;rvice pouor l'mais d'Mar s'en va rempliaichi l'&Eacute;meraude &egrave;rgrett&eacute;e, &eacute;pis y'&eacute;tha eune tra&icirc;si&egrave;me compangnie, eune Fran&ccedil;aise - Corsaire, tchi s'en va lanchi un lian mathit&icirc;nme ch't &Ecirc;t&eacute; &eacute;tout. Ch'est en tchi ches batchieaux sont coumme les beusses, nou-s'esp&eacute;the un s&egrave;rvice et n'en v'l&agrave; trais tch'arrivent &agrave; la fais.</p>

<p>V&eacute;the, chein qu'i' nos faut ch'est un s&egrave;rvice d&eacute; bat&eacute; tch'est coumme un s&egrave;rvice d&eacute; beusse - r&eacute;dgulyi, fiabl'ye et ordinnaithe. Nou n'peut pon c'mander l'temps mais ch'es'sait bein d'pouver plianner l'conm&egrave;rce, les f&ecirc;tes et les v&icirc;sites sans aver &agrave; croua&icirc;si les d&eacute;s dans l'esp&eacute; qu'i' y'&eacute;tha un bat&eacute; en si&ecirc;x mais d'ich&icirc;n, ou m&ecirc;me d&eacute;main.</p>

<p>Bein seu qu'tout chennech&icirc;n p&acirc;sse par la Br&eacute;tangne et, si tout c'm&icirc;n m&egrave;ne &agrave; Rome, i' sembl'ye parfais qu'par siez nous tout c'm&icirc;n m&egrave;ne &agrave; Saint-M&acirc;lo. Sans aver eune ca&ucirc;chie pouor les batchieaux &agrave; vaithuthes sus la C&ocirc;te des &Icirc;les d'la Grand' T&egrave;rre les lians mathit&icirc;nmes n&eacute; lus d&ecirc;v'lopp'thont pon coumme i' d&eacute;vthaient. </p>

<p>D'l'aut' bord d'la D&ecirc;route, Granville n&eacute; peut pon faithe la comp&eacute;tition auve Saint-M&acirc;lo sans pouver atchilyi ches grands catamathans &agrave; vaithuthes. D'chu bord d'la D&ecirc;route, eune chose tch'a&icirc;gu'thait hardi s'sait l'changement d'l'heuthe. Si j'av&ecirc;mes l'heuthe continnentale, ch'es'sait pus a&icirc;si auve les horaithes - et j'&eacute;th&ecirc;mes les avantages des longues s&eacute;th&eacute;es pouor l&eacute; tourisme. Auve la m&ecirc;me heuthe des deux bords d'la D&ecirc;route, m&ecirc;me sans la m&ecirc;me heuthe des deux bords du Ch'na, les J&egrave;rriais pou&ocirc;rraient &ecirc;couter l's &ecirc;missions d'radio en Nouormand - et les cheins d'la Grand' T&egrave;rre les progranmes en J&egrave;rriais - &agrave; la bouonne heuthe.</p>

<p>V&eacute;the, un miyeu s&egrave;rvice d&eacute; bat&eacute; amend'da bein des choses, mais i' n'faut pon s'vanter d'sa math&eacute;e d'vant qu'ou n'sait faite!</p>

<i><a href="jerpoem.html">Geraint Jennings</a></i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="granville2012.html">En r'v&eacute;nant d'Granville</a><p>
<li><a href="steamers.html">Les Steamers</a><p>
<li><a href="gdfatre2.html">&Agrave; l'entou d'l'&acirc;tre</a><p>
<li><a href="passagiers.html">Pour les Passagi&egrave;rs</a><p>
<li><a href="gdfme.html">La vie d'aut' fais en m&eacute;</a><p>
<li><a href="assembliee/nouormandie1964.html">Excursion en Nouormandie</a><p>
<li><a href="nouormandie1955.html">Un viage en Nouormandie</a><p>
<li><a href="saintmalo1913.html">Eune Visite &agrave; St. M&acirc;lo</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="gdfsaintmalo.html">Les d'vis du Bouan'homme George</a><p>
<li><a href="gdfpassant.html">En p&acirc;ssant...</a><p>
<li><a href="assembliee/bretagne.html">Excursion en Br&eacute;tagne</a><p>
<li><a href="gdferrant.html">L&eacute; J&egrave;rriais &egrave;rrant!</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
<li><a href="pmbatiaux.html">Ph'lip et les grands batiaux</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
