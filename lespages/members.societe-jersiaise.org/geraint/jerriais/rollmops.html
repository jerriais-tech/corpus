<HTML>
<HEAD>
<TITLE>Tchi Vendr&eacute;di?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchi Vendr&eacute;di?</h2></font></center><p>

<br/>
J'avons trais manni&eacute;thes d&eacute; nommer l'Vendr&eacute;di d'la Saint S&eacute;maine. J'pouvons dithe qu&eacute; ch'est l'Vendr&eacute;di Saint ou l'Vendr&eacute;di B'n&ecirc;t ou l'Vendr&eacute;di B&eacute;nit. S'lon un diton &quot;Au Vendr&eacute;di B&eacute;nit nou mange du lait bouoilli&quot;.<br/>
<br/>
Pouortchi du lait bouoilli? Eh bein ch'tait n&eacute;cessaithe coumme d'amors d&eacute; traithe les vaques mais nou n'pouvait pon vendre l&eacute; lait l'Vendr&eacute;di B'n&ecirc;t. Les fliottes ch'est un fricot tchi d'mande un tas d'lait et don ch'est conv'nabl'ye d'en mangi &agrave; grandes boll&eacute;es chu jour-l&agrave;. Nou fait eune farche &eacute;pis nou bouort des tchul'l&eacute;es d'farche dans du lait bouoillant. Ch'n'est pon tout l'monde tch'aiment les fliottes, tout coumme. Pouor les iuns, ch'est un go&ucirc;t d'l'&ecirc;fanche quand Manman soulait graie des fliottes pouor la fanmil'ye et ch'est un go&ucirc;t ass&ocirc;ci&eacute; auve P&acirc;ques. Mais pouor d's aut's ch'est d'tchi mala&ucirc;c'theux, d&eacute; tchi qu'nou 'tait oblyigi d'mangi et d'tchi bein pi&eacute;the qu&eacute; d's oeux d'P&acirc;ques en chocolat!<br/>
<br/>
Eune aut' chose qu&eacute; nou soulait mangi tout sp&eacute;cialement l'Vendr&eacute;di B'n&ecirc;t, ch'tait du pa&icirc;sson. Un fricot d'pa&icirc;sson, ou of&ucirc;che des ba&icirc;nis, 'tait l'beinv'nu quand nou n'tait pon s'p&ocirc;s&eacute; d'mangi d'la viande. Et nou mangeait des g&acirc;ches &agrave; fou&eacute;e sus la gr&egrave;ve.<br/>
<br/>
Les ba&icirc;nis, sans doute, n'sont pon des pa&icirc;ssons, mais i' sembl'ye qu&eacute; tout chein tchi veindrait d'la m&eacute; 'tait mangi au run d'la viande. Don nou pou&ocirc;rrait mangi des manchots, des vliques, des h&icirc;tres, des vanieaux et tout chein tch'est bouon d'la b&acirc;sse-ieau ou d'souos l'ieau. Et bein seux y'en a tch'aiment d'la crabe, &ecirc;pinnotchi eune pihangne, ou mangi du honmard. Les ch&egrave;rvettes, en salade ou &agrave; la broche, sont populaithes, et nou peut en acater des poutchies g'l&eacute;es au sup&egrave;rmarchi. La mouothue s'tchie &eacute;thait 't&eacute; mangie coumme du pa&icirc;sson pr&ecirc;s&egrave;rv&eacute; au temps p&acirc;ss&eacute;, mais au jour d'aniet j'avons des tinn&eacute;es d'pa&icirc;sson dans l'sup&egrave;rmarchi: du saumon, du thon, du maqu'th&eacute;, des sardinnes et tout chenna.<br/>
<br/>
Y'a eune aut' manni&eacute;the d&eacute; pr&ecirc;s&egrave;rver l'pa&icirc;sson et ch'est d&eacute; l'piclier. Un fricot qu'nou mange sustout en &Ucirc;rope est des rou&ocirc;lots picli&eacute;s d'h&eacute;than (des &quot;rollmops&quot;), N'en v'ch&icirc;n eune &egrave;rchette:<br/>
<br/>
<i>&Icirc;ngr&eacute;dgeins:</i><br/>
<br/>
<ul>
    <li><i>6 filets d'h&eacute;than</i><br/></li>
    <li><i>500ml dg'ieau</i><br/></li>
    <li><i>60g d&eacute; s&eacute;</i><br/></li>
    <li><i>600ml d&eacute; vinnaigre d&eacute; cidre</i><br/></li>
    <li><i>300ml d&eacute; cidre</i><br/></li>
    <li><i>12 br&icirc;ns d'pa&icirc;vre</i><br/></li>
    <li><i>6 clious d'giroufl'ye</i><br/></li>
    <li><i>eune fielle d&eacute; louothi</i><br/></li>
    <li><i>1 tchul'l&eacute;e &agrave; th&eacute;e d'graines d&eacute; moutarde</i><br/></li>
    <li><i>2 tchul'l&eacute;es &agrave; soupe d&eacute; jaune chucre</i><br/></li>
    <li><i>1 ouognon</i><br/></li>
    <li><i>d'la p'liche d&eacute; l&icirc;nmon</i><br/></li>
</ul> 
<br/>
<i>D&ecirc;pensez l's&eacute; dans l'ieau et v&egrave;rsez l'ieau sal&eacute;e sus l'pa&icirc;sson et la&icirc;ssiz la niet. V&egrave;rsez l'cidre et l'vinnaigre dans eune s&acirc;ssepaine auve les &ecirc;pices, ca&ucirc;ffez jusqu'&agrave; ch'qu&eacute; l&eacute; m&ecirc;lange bouorde. La&icirc;ssiz &agrave; r'fraidgi la niet. L&eacute; pr&eacute;chain jour, halez les filets d'pa&icirc;sson d&eacute; d'dans l'ieau sal&eacute;e. Pliaichiz eune tranche d'ouongnon sus ch&acirc;que filet et rou&ocirc;lez l'pa&icirc;sson. Amathez l'rou&ocirc;lot atout eune p&eacute;tite broche. Pliaichiz les rou&ocirc;lots dans un pot ou eune bo&ecirc;te, couvriz atout l'm&ecirc;lange d&eacute; cidre et vinnaigre &ecirc;pic&eacute;. M'ttez l'cou&egrave;rcl'ye et m'ttez la pot&eacute;e dans l'frigo pouor un jour et eune niet. Les rou&ocirc;lots d&eacute;vthaient lus garder pouor jusqu'&agrave; eune s'maine. </i><br/>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="hotcrossbuns.html">Des ban'ses croua&icirc;sies</a><p>
<li><a href="fliottes.html">Des Fliottes</a><p>
<li><a href="pmfiottes.html">Les cr&ecirc;pes et les fiottes</a><p>

<li><a href="andgulle.html">Du P&acirc;t&eacute; d'Andgulle</a><p>
<li><a href="hitres.html">D's H&icirc;tres</a><p>
<li><a href="moules_cidre.html">Des Mo&ucirc;les au Cidre</a><p>
<li><a href="maquse_piclie.html">Du Maqu's&eacute; Picli&eacute;</a><p>
<li><a href="moules.html">Des mo&ucirc;les &agrave; la cr&egrave;me</a><p>
<li><a href="ormers.html">Un Fricot d'Orm&egrave;rs</a><p>
<li><a href="patedbainis.html">Un P&acirc;t&eacute; d'Ba&icirc;nis</a><p>
<li><a href="vannieaux.html">Des vannieaux au cidre</a><p>
<li><a href="soupandg.html">La Soupe d'Andgulle</a><p>
<li><a href="soupe_d_andgulle1.html">La Soupe d'Andgulle</a><p>
<li><a href="soupe_d_andgulle2.html">La Soupe d'Andgulle</a><p>
<li><a href="soupe_d_andgulle3.html">La Soupe d'Andgulle</a><p>
<li><a href="soupe_d_andgulle4.html">La Soupe d'Andgulle</a><p>
<li><a href="soupe_d_andgulle5.html">La Soupe d'Andgulle</a><p>
<li><a href="soupe_d_andgulle6.html">La Soupe d'Andgulle</a><p>
<li><a href="soupe_d_andgulle7.html">La Soupe d'Andgulle</a><p>
<li><a href="soupe_d_andgulle8.html">La Soupe d'Andgulle</a><p>
<li><a href="soupe_d_andgulle9.html">La Soupe d'Andgulle</a><p>
<li><a href="soupe_d_andgulle10.html">La Soupe d'Andgulle</a><p>
<li><a href="soupe_d_andgulle11.html">La Soupe d'Andgulle</a><p>


<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><a href="vendredisaint.html">L&eacute; Vendredi Saint</a><p>
<li><a href="pmvendredisaint.html">Le Vendr&eacute;di Saint &agrave; Portinf&eacute;</a><p>
<li><a href="pmvendredisaint1952.html">L&eacute; Vendr&eacute;di Saint</a><p>
<li><a href="pmvendredisaint1953.html">Vendredi Saint</a><p>
<li><a href="pmvendredisaint1955.html">Vendredi-Saint au Portinf&eacute;</a><p>
<li><a href="pmvendredisaint1956.html">Le Vendredi-Saint</a><p>
<li><a href="pmvendredisaint1958.html">Le Vendredi Saint</a><p>
<li><a href="pmvendredisaint1957.html">Le Vendredi Saint</a><p>
<li><a href="pmvendredisaint1961.html">Des changements au Vendr&eacute;di Saint</a><p>
<li><a href="goodfriday.html">Ph'lip and Merrienne Discuss Good Friday</a><p>
<li><a href="paques.html">P&acirc;ques</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

