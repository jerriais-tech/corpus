<HTML>
<HEAD>
<TITLE>2007, Ch'est l'tou &egrave;s femmes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>2007, Ch'est l'tou &egrave;s femmes</h2></font></center><p>
      
      
<br/>
<i>Audrey a pass&eacute; souos la banni&eacute;the Tour de France 2007 et ou crais qu&#8217;oulle est v&#8216;nue preunmi&eacute;the d&eacute; la derni&eacute;the section. Oulle est j&#8216;va sus sa bike.<br/>
<b></i>Audrey</b>: <i>(toute asouffli&eacute;e et 1&#8216;vant la main) </i>Oui! Oui! J&#8217; savais bein qu&eacute; j&#8217;pouvais battre touos ches hommes-1&agrave;! J&#8217; sis tellement 1&#8217;avant-ieux! Arr&ecirc;te qu j&#8217;lus dis tous qu&#8217; eune femme a gagni lus fichue course!! Ah, m&eacute; sus la t&eacute;l&eacute;vision, sus la preunmi&eacute;the page d&eacute; toutes les gazettes du monde!! <i>Ou r&#8217;garde alentou d&#8217;yi. </i>Mais, o&ugrave; est qu&#8217; i&#8217; sont, don, touos les gens qui sont patchis comme des sardines pouor vaie la fin d&#8217;la course? <i>Eune femme arrive ch&egrave;rgie d&#8217;ballons et d&#8217;un pann&#8217;yi.</i> <br/>
<b>Dulcie</b>: Man doue, man doue, man gar&ccedil;on, est-tu &agrave; prendre part dans not fanmeuse course?<br/>
<b>Audrey</b>: Mais bein seux! <br/>
<b>Dulcie</b>: Danme, mais tu es d&#8217;bouonne heuthe, j&#8217;n attendons pas personne devant deux heuthes et d&#8217;mie, au pus vite. <br/>
<b>Audrey</b>: J ai arriv&eacute; comme si j&#8217;avais &#8216;t&eacute; pouss&eacute; et j&#8217;ai laissi touos les gas d&#8217;ri&eacute;the m&eacute;! Et j&#8217;ai gangni la course! <br/>
<b>Dulcie</b>: Gangni la course? <br/>
<b>Audrey</b>: <i>(oulle li</i> <i>donne sa main) </i>Ous&#8217; &ecirc;tes la preunmi&eacute;the a m&#8217;f&eacute;liciter! <br/>
<b>Dulcie</b>: Mais man gar&ccedil;on, tu n&#8217;as pas fmi -  i&#8217;y a acouo dgi&ecirc;x kilometres jusqu&#8217;&agrave; la fin. Ich&icirc;n toute ma fanmille vennent vaie les cyclistes passer - j&#8217;avons not&#8217; mangi et baithe et chenna fait eune bouonne arlev&eacute;e! <br/>

<b>Audrey</b>: Acouo dgi&eacute;x kilometres &#8212; oh la la! Eh bein j&#8217;m&#8217;en vais filer! <i>Ou s &#8216;met en train d&#8217;erc&#8216;menchi sa course.</i> <br/>
<b>Dulcie</b>: N&acirc;nn&icirc;n, n&acirc;nn&icirc;n, man gar&ccedil;on, tu as tout pliein d&#8217;temps -  assieds-t&eacute; eune pause avec m&eacute; et prends deux p&#8217;tits gouts pouor t&eacute; ravigotter. <br/>
<b>Audrey</b>: M&egrave;rcie, mais j&eacute; n&#8217;sis pas un gar&ccedil;on - j&#8217;sis Madanme Lucas, n&eacute;e L&eacute; Feuvre, d&eacute; J&egrave;rri! <br/>
<b>Dulcie</b>: Eune femme d&eacute; Jerri en Am&eacute;thique? <i>Ou r&#8217;garde l&#8217;audience. </i>Ah! Les Am&eacute;thitchains! <br/>
<b>Audrey</b>: Nou&#8217; fait!  J&egrave;rri, la pus grande Ile d&eacute; la Manche &#8211; ou&#8217; est qu&#8217;les femmes sont &eacute;gales avec les hommes et qu&#8217;i font la m&ecirc;me chose comme jeux! <br/>

<b>Dulcie</b>: Danme! Pas TOUT don&nbsp;? <br/>
<b>Audrey</b>: P&#8217;t&#8217; &ecirc;tre pas! Mais pourtchi qu l&eacute; Tour de France est seulement pouor les hommes? <br/>
<b>Dulcie</b>: Ch&#8217;est la tradition! Mais j&#8217;ai-t-i oui dithe qu&eacute; tan nom d&#8217; fille &#8216;tait L&eacute; Feuvre? <br/>
<b>Audrey</b>: Oui,  Audrey L&#8217;Feuvre.<br/>
<b>Dulcie</b>: Et m&eacute; &eacute;tout, j&#8217;tais Dulcie L&#8217;Feuvre et j&#8217;ai mathi&eacute; un hardi bel homme fran&ccedil;ais d&eacute; par ichin. <br/>
<b>Audrey</b>: Tch&#8217; est qu&#8217;est vot&#8217; nom d&#8217;mathiage? <br/>
<b>Dulcie</b>: Jones !!!<br/>
<b>Audrey</b>: <i>Ou r&#8216;garde 1&#8216;audience </i>Ah oui!  Ch&#8217;est un nom bein connu! <br/>
<b>Dulcie</b>: J&#8217;allons baithe &agrave; la gangnante d&eacute; la course,  quand tu &eacute;thas fini les dgi&ecirc;x kilometres! A t&eacute;, ma fille! <br/>
<b>Audrey</b>: &Agrave; m&eacute;! Mais av-ous les dreinnes nouvelles dans vot&#8217; gazette? <br/>
<b>Dulcie</b>: Oui, L&eacute; Catchet,  la&icirc;sse m&eacute; vaie! <i>Oulle ouvre la gazette. </i>Ich&icirc;n! LES CRAPAUDS ONT ENVAHI ST MAL&Ocirc;! <i>Ou&#8217; liet </i>Touos les Sanm&#8217;dis, des jannes gens d&#8217;J&egrave;rri prannent l&eacute; bat&eacute;&#8217;pouor St. Mal&ocirc;, et par l&eacute; s&eacute;, i&#8217;sont &#8230;&#8230;<br/>
<b>Audrey</b>: Souls, nou ouait dithe. Tchuc! Tchuc! <br/>
<b>Dulcie</b>: Pliein comme des ticl&#8217;yes, i&#8217;dissent ich&icirc;n et l&#8217;s autorit&eacute;s lus en vont les mettre en prison si chenna continue. <i>Ou s &#8216;tounne a Audrey. </i>Mais pourtchi les crapauds? <br/>
<b>Audrey</b>: Et bein,  les J&egrave;rriais sont des crapauds et les Dg&egrave;rn&eacute;siais sont des &acirc;nes - ch&#8217;est des m&ecirc;noms! Tchi d&#8217;autre?<i>Dulcie ergard&egrave; la preunmi&eacute; page.</i> <br/>
<b>Dulcie</b>: Oh, ch&#8217;est eune traj&eacute;die! L&eacute; gangnant d&eacute; la course d&eacute; hier a t&eacute; frust&eacute;, d&eacute;qualifi&eacute; - car il&#8217; ont trouv&eacute; des traces d&ecirc; drogues quand i&#8217;l&#8217;ont examin&eacute;! <br/>
<b>Audrey</b>: Chu charmant gar&ccedil;on-l&agrave;! I&#8217;tait iun des milleurs gas qu&#8217;a print part. D&eacute;s l&#8217;preunmyi jour, il a fait un anm&icirc;n d&#8217;m&eacute; et j&#8217;en &#8216;tais bein &egrave;rconnaissante! Ergardez <b>- </b> avant hier i&#8217;m&#8217;donnit des p&#8217;tits chucr&icirc;ns -  pouor passer l&#8217;temps duthant les courses! Ous avez &#8216;t&eacute; si charmante &eacute;tout -  vos en plia&icirc;t-i&#8217; ieun ou deux? <br/>
<b>Dulcie</b>: M&egrave;rcie, ma fille. <i>Ou chuche! </i>Sont-i&#8217;bou&ocirc;ns! J&#8217;peut-i&#8217;en aver un autre? <br/>
<b>Audrey</b>: Bein seux, mettez-n&#8217;en deux-trais dans vot&#8217; pouchette! <i>Ou s&#8216;l&egrave;ve et s &#8216;en va cherchi sa&nbsp;bike </i>Ev-l&agrave; l&eacute; temps qui s&#8217;passe et je crais que j&#8217;m&#8217;en vais filer. <br/>
<b>Dulcie</b>: Arr&ecirc;te pouor m&eacute;&nbsp;! Danme, j&#8217;m&#8217;en vais aller avec t&eacute; -  je m&#8217; sens pus qu&#8217;capabl&#8217;ye! <i>Ou&#8217; va cherchi sa vieille bike, ou&#8217; monte d&eacute;ssus et Audrey s&#8217;juque sus la sienne. <br/>
<b></i>Les Deux</b>: L&eacute; Tour de France -  nos y v&#8217;ch&icirc;n!! Les Femmes!!!! <br/>
RIDGEAU<br/>
<br/>
<i>Par J.T. </i><br/>
&nbsp;<p>


<font size="2">

<I>Viyiz &eacute;tout:</I><p>

<ul>
<li><a href="femme.html">La femme</a><p>
<li><a href="pmfemmes.html">Au sujet des femmes</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdffemmes2.html">Les Femmes!</a><p>

<li><a href="gdfelections1975.html">&Ecirc;lections et appointements</a><p>
<li><a href="gdfgangnants.html">Gangnants et p&egrave;rdants</a><p>

<li><a href="pm1947.html">Ph'lip and Merrienne</a><p>
<li><a href="gdfemancipation.html">Emancip&acirc;tion?</a><p>
<li><a href="saaremaa.html">Saaremaa</a><p>
<li><a href="bike2.html">L&eacute; Juge et sa bike</a><p>
<li><a href="colebrooks.html">Colebrooks - tchiques annonces</a><p>
<li><A HREF="lequesne.html">Ned Le Quesne</A><p>
</ul>
</font>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
