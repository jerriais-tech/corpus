<HTML>
<HEAD>
<TITLE>L'Temps jadis</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Temps jadis</h2></font></center><p>


<font size="2"><i>Fort Lauderdale, </i><br/>
<i>Florida, </i><br/>
<i>USA,</i><br/>
<i>L&eacute; 15 d'avri, 1972</i><br/></font>
<br/>
Moussieu l'R&eacute;dacteu,<br/>
<br/>
Y'a d's Am&eacute;thitchains comme y'a des J&egrave;rriais, d'certain &acirc;ge sans doute, tchi manquent la simplyicit&eacute; d'la vie d'aut'fais. Un ancien m'disait l'aut' jour; &quot;La m&eacute;mouaithe est la leunmi&eacute;the du bouan vi&egrave;r temps. Ses rayons &ecirc;cliaithent nouos pas troubli&eacute;s d'aujourd'aniet et nouos donnent l&eacute; couothage d'affranchi l'dans tch'attend les pas du lendemain i' n'y a pon d'heuthes pus heutheuses qu&eacute; les cheinnes que chutte m&eacute;mouaithe-l&agrave; nouos donne. Vouos r'souv'nous du temps qu'eune p&egrave;rsonne n&eacute; viyait pon d'n&eacute;cessit&eacute; d'aver deux salles d&eacute; bain dans la maison, ni pus qu'un seul moto, dans l'garage, ni pus qu'eune femme &agrave; la fais?<br/>
<br/>
&quot;La grand' diff&eacute;thence entre l&eacute; village et la ville du temps jadis est qu&eacute; l'village pouvait s'vanter d'n'aver qu'un seul imb&eacute;cile et un seul ivrouangne. Les seules p&egrave;rsonnes tch'avaient l's heuthes d&eacute; travas des bantchi&egrave;rs. Les gens m'ttaient pus d'fouai dans la gangne d&eacute; Dgi qu&eacute; d'&ecirc;t' sus la p&acirc;raisse, et nou marchait pus souvent dans l'pit&eacute; qu&eacute; sus du pav&eacute;. Si nou voulait tchiquechose qu&eacute; nou n'avait pon h&eacute;thit&eacute;, i' fallait travailli pour gangni des sou pour pouver l'acater.<br/>
<br/>
&quot;Dans chu temps-la nou n's'attendait pon qu&eacute; l'gouv&egrave;rn&eacute;ment s'en allait vouos bailli la leune. L&eacute; docteu 'tait si embarrass&eacute; &agrave; visiter les malades a domicile tch'il avait d'la peine &agrave; garder d's heuthes fixes pour les cheins tch'allaient l'vaie dans s'n office. Et i' n'tait pon payi la maintchi du temps. J'm'&egrave;rsouveins d'aver ou&iuml; l'bouanhomme Docteu B&eacute;langer dithe tch'i' v'nait d'accouochi eune femme d&eacute; san septi&eacute;me &ecirc;fant et tch'i' n'avait pon 'couo 't&eacute; payi pour san preunmyi ouaithe qu&eacute; ch'tait li tchi l'avait acouochie pour touos les sept! Nou viyait pus d'dr&ocirc;les d&eacute; p&egrave;rsonnalit&eacute;s par les c'm&icirc;ns qu'&agrave; ch't heu, car les gens avaient l'couothage d'&ecirc;t' &icirc;ndependants et ieux-m&ecirc;mes p&ucirc;t&ocirc;t qu'd'&ecirc;prouver &agrave; faithe pus d'teurs et aver pus d'motos et pus d'dettes qu&eacute; lus vaisins!<br/>
<br/>
&quot;I' n'tait pon b&eacute;soin d'&ecirc;t' en dette pour acater maison, meubl'yes, t&eacute;levision et moto a cr&eacute;dit d'vant s'mathier. Nou-s-acatait l'n&eacute;cessaithe un mio &agrave; la fais, argent comptant, &agrave; m'suthe qu&eacute; nou-s-avait sauv&eacute; les sou. Ch&eacute; n'tait pon rare pour un &ecirc;fant d'&ecirc;t' n&eacute; dans l'm&egrave;me liet o&ugrave;'est qu' san grand-grand-p&eacute;the avait pass&eacute; l'pas. Autcheune p&egrave;rsonne tch'avait du pain et du beurre sus la tabl'ye 'tait satisfaite qu&eacute; la vie valait la peine et tch'i' fallait en r'm&egrave;rcier l'Bouan Dgieu. I' n'y avait qu'siez l'apotitchi qu'nou pouvait acater des boulets et d'la m&eacute;d'cinne. Quand nou viyait un gar&ccedil;on et eune fille bras d'ssous, bras d'ssous dans la rue nou pouvait vaie &agrave; coup dg'yi l&eacute;tch&eacute; des deux tch'&eacute;tait l'gar&ccedil;on. Eune tass&eacute;e d'caf&eacute; n'cou&ocirc;tait qu'ch&icirc;n sou, mais l'caf&eacute; avait tout aussi bouan go&ucirc;t comme l&eacute; chein tchi cou&ocirc;te tch&icirc;nze sou la tasse d&eacute; nouos jours. Eune janne fille pouvait convier sa grand'm&eacute;the &agrave; eune s&eacute;th&eacute;e d'thi&acirc;tre ou d'cinn&eacute;ma sans aver peux que l'langage d&eacute; d'ssus la strade ou l'&ecirc;cran n'li f&icirc;sse honte. <br/>
<br/>
&quot;L's anciens tch'avaient &agrave; p&acirc;sser les dreines ann&eacute;es d'lus vieill&egrave;che dans eune &acirc;sile d&eacute; viel gens ou &agrave; l'H&ocirc;pita, 'taient les cheins tchi n'avaient pon d'&ecirc;fants. Il 'tait temps pour un mousse &agrave; aver eune neuve pathe d&eacute; braies quand les clius sus ses vielles avaient b&eacute;soin d'clius! Presqu&eacute; toutes les fanmiles acataient &agrave; cr&eacute;dit &agrave; la boutique duthant la s'maine, et l&eacute; p'pee allait payi l'compte - en argent comptant - l&eacute; sanm'di au s&eacute;. I' n'y avait qu' les riches tch'avaient des sou &agrave; la banque, et j'ai ou&iuml; dithe tch'i' n'taient pon si bouans payeurs comme les cheins tchi gangnaient lus vie &agrave; la sueu d'lus fronts.<br/>
<br/>
&quot;Si nou viyait eune veue alleunm&eacute;e dans eune maison aupr&egrave;s m&icirc;nniet, les va&icirc;s&icirc;ns allaient vaie s'i' y'avait tchi'tch'un malade, et ouffraient d&eacute; lier l&eacute; j'va dans l'qu&egrave;rre pour aller qu'si l'docteu. Un homme pouvait travailli pour n'importe tchi fabrique ou patron sans aver &agrave; payi partie d'ses gages &agrave; un s&#375;ndicat, et ouaithe tch'i' n'gangnait pon l'quart des sou tch'i' gangne &agrave; ch't heu, i' m&eacute;nageait &agrave; &ecirc;l'ver eune grand' fanmile. Un village n'avait qu'un agent d'police, et sa pus grand t&acirc;che 'tait d'condithe l'ivrouangne du va&icirc;sinn&eacute; siez li au sanm'di au s&eacute; pour tch'i' n'tchaie pon d&eacute; d'ssus l'pav&eacute; dans la route et p't &ecirc;t' s&eacute; rompre l'co&quot;<br/>
<br/>
&quot;Touos les gens du vaisinne [lus entr&eacute;-] connaissaient, et ch'tait [p&ucirc;t&ocirc;t] lus habitude d&eacute; craithe du [bein] du va&icirc;sin qu&eacute; craithe du ma. L'&eacute;glyise avait 't&eacute; b&acirc;tie par les p&eacute;thes et grand'p&eacute;thes des gens d'nouot g&eacute;n&eacute;th&acirc;tion, et touos les bapt&ecirc;mes, mathiages et s&egrave;rvices d'ent&egrave;rrements avaient lieu d'dans. Ouaithe tch'i' n'y avait pon pathelle chose comme la dgi&ecirc;me du minnistre, i' n'avait pon &agrave; acater ses ledgeunmes - ch'tait au chien tchi li'en donn'nait l'pus.&quot;<br/>
<br/>
J'&eacute;thais peu li dithe qu&eacute; la simplyicit&eacute; d'la vie avait dispathu en J&egrave;rri comme ailleurs et, &eacute;tout chose acouo pus tragique, que les vrais J&egrave;rriais dispatha&icirc;ssent en J&egrave;rri!<br/>
<br/>
<i><a href="lefeuvre.html">George d'La Forge</a></i><p/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfanciens.html">Si l's anciens r'v&eacute;naient&nbsp;!</a><p>
<li><a href="gdfya80ans.html">Y'a huiptante ans</a><p>
<li><a href="gdf80ans.html">Y'a huiptante ans</a><p>
<li><a href="gdfchange.html">Tchi changements!</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfmemouaithes.html">M&eacute;mouaithes d'aut'fais!</a><p>
<li><a href="gdfmemouaithes2.html">M&eacute;mouaithes nostalgiques</a><p>
<li><a href="gdfnostalgiques.html">M&eacute;mouaithes nostalgiques</a><p>
<li><a href="gdfmemouaithes5.html">M&eacute;mouaithes du temps p&acirc;ss&eacute;</a><p>
<li><a href="gdfsouvnin.html">Un doux souv'n&icirc;n!</a><p>
<li><a href="gdfmemouaithe.html">Av'ous bouanne m&eacute;mouaithe?</a><p>
<li><a href="gdfrapelle.html">J&eacute; m'rapelle...</a><p>
<li><a href="gdfjerri25.html">En J&egrave;rri y'a 25 ans</a><p>
<li><a href="gdf60ans.html">En J&egrave;rri y'a souoxante ans</a><p>
<li><a href="gdfchangements.html">Les changements sont en mode!</a><p>
<li><a href="gdfchangements4.html">Tchi changements!</a><p>
<li><a href="gdfautfais.html">Aut'fais...</a><p>
<li><a href="gdfautfais2.html">Aut'fais</a><p>
<li><a href="gdfmoeurs.html">Autres temps - autres moeurs</a><p>
<li><a href="gdfauttemps.html">Aut' temps, aut' moeurs</a><p>
<li><a href="gdfcmin.html">En c'min p&acirc;ssant</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

