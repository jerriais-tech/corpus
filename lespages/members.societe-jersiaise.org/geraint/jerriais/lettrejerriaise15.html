<HTML>
<HEAD>
<TITLE>Lettre J&egrave;rriaise</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

      
     <center><font color="#215e21"><h2> Lettre J&egrave;rriaise</h2></font></center><p><br/>
<br/>
Bou&ocirc;njour, bouonnes gens, et bou&ocirc;njour en partitchulyi &agrave; touos les cheins tch'&ecirc;coutent BBC Radio J&egrave;rri au Pays Gallo en <a href="bretangne.html">Br&eacute;tangne</a>. Ch'est Geraint Jennings tchi vos p&acirc;le aniet.</font><font size="3"><br/>
<br/>
J'dis un bou&ocirc;njour sp&eacute;cial &egrave;s cheins du Pays Gallo, car Lundi l'26 d'Novembre y'a eune r&ecirc;unnion &agrave; Rennes entre des r'pr&eacute;sentants d's &Ecirc;tats d'J&egrave;rri et des fonctionnaithes et des consili&egrave;rs du d&ecirc;part&eacute;ment d'Ille et Vilaine. Nou s'en va sinner un accord pouor la co-op&eacute;th&acirc;tion entr&eacute; J&egrave;rri et l'Ille et Vilaine, sustout pouor l&eacute; d&ecirc;v'loppement &ecirc;cononmique, l&eacute; tourisme, l'&ecirc;duc&acirc;tion et la tchultuthe. Et ch't accord est sustout eune bouonne chose, car les deux parties lus en vont faithe la promotion des deux langues du pays, l&eacute; J&egrave;rriais et l'Gallo.</font><font size="3"><br/>
<br/>
Pouor d&eacute; m&eacute;, j'ai 't&eacute; &icirc;nvit&eacute;, m&eacute;, &agrave; aller &agrave; Rennes acant&eacute; la dga&icirc;ngue d&eacute; gr&ocirc;sses t&ecirc;tes &agrave; seule f&icirc;n d'faithe eune p'tite pr&eacute;sent&acirc;tion entouor not' langue et l's anm&icirc;ns d'la Bertaeyn Galeizz en f'thont d'm&ecirc;me pouor l'Gallo. Ch'est probabl'ye don qu'les politiciens lus en vont apprendre tchiquechose au mains duthant la journ&eacute;e.</font><font size="3"><br/>
<br/>
Mais en tout, j'ai ieu eune ann&eacute;e Br&eacute;tonne. L'Office du J&egrave;rriais a fait d's &ecirc;changes auve des p&acirc;leurs d'Gallo. Ieux, il' ont v&icirc;sit&eacute; nos cl&acirc;sses du J&egrave;rriais dans l's &ecirc;coles, l&eacute; Centre des Arts, la G&acirc;zette du S&eacute;, la Salle P&acirc;roua&icirc;ssiale d&eacute; St H&eacute;lyi, Hamptonne, et d'aut's pliaiches d'&icirc;nt&eacute;th&ecirc;t. Et nous les J&egrave;rriais, quand j'all&icirc;nmes faithe eune tou&ocirc;nn&eacute;e l&agrave;-bas duthant lus f&ecirc;te des Mill Goll - j'dans&icirc;nmes. Assa, les crapauds peuvent dg&eacute;thoter s'i' y'a des bou&ocirc;ns sounneurs, et j'avons 't&eacute; &icirc;nspith&eacute;s assez pouor ravigoter des danses en J&egrave;rri pouor la F&ecirc;te d&eacute; Nou&eacute;. L'id&eacute;e &eacute;tout est d'pouver pratitchi des danses traditionnelles en temps pouor la F&ecirc;te Nouormande au mais d'Mai d'l'ann&eacute;e tchi veint en J&egrave;rri - car j&eacute; n'pouvons d'aut' la&icirc;ssi &egrave;s Dg&egrave;rn&eacute;siais l'honneu d'&ecirc;t' les seuls danseurs des &Icirc;les d'la Manche. </font><font size="3"><br/>
<br/>
Mais la dans'sie n'est pon l'seul mouoyen d'faithe d'l'ex&egrave;rcice auve les dg&eacute;thets. Y'a tr&eacute;jous d'la p&eacute;dal'lie. Pouor mes vacanches du mais d'Ao&ucirc;t ch't' ann&eacute;e, j'p&eacute;dalis en Br&eacute;tangne. Ch'est en tchi nou-s'a transform&eacute; les vi&egrave;rs c'm&icirc;ns d'f&eacute; en c'm&icirc;ns &agrave; bike. Nou peut p&eacute;daler d&eacute; Dinard v&egrave;rs l'Sud, &eacute;pis y'a un c'm&icirc;n tchi croua&icirc;se l&eacute; mitan du pays d'l'&Ecirc;st au Vou&ecirc;t, et d'aut's. S'nou r'garde ches c'm&icirc;ns, i' sont pust&ocirc;t coumme l&eacute; vi&egrave;r c'm&icirc;n d'f&eacute; d'St Aub&icirc;n &agrave; La Corbi&eacute;the - eune sente &agrave; grave auve des bouais au pourportant. Bein seu qu'la bouonne chose est qu'i' n'y'a pon d'grands monts - ch'est tout pust&ocirc;t pliat et i' n'y'a pon d'vaituthes nitout.</font><font size="3"><br/>
<br/>
N&eacute; v'ch&icirc;n coumme tchi qu&eacute; ch'tait, man viage. Quand j'arrivis &agrave; Saint M&acirc;lo j'eus &agrave; p&acirc;sser par l&eacute; b&acirc;rrage et j&eacute; joua&icirc;ngnis l&eacute; vi&egrave;r c'm&icirc;n d'f&eacute; &agrave; Pleurtuit. J&eacute; d'valis vers l&eacute; Sud en p&acirc;ssant par Dinan et j'continnuis pus liain d'vant tchitter l&eacute; c'm&icirc;n &agrave; bike tchi m'nait &agrave; Rennes. J'avais boutchi un h&ocirc;tel &agrave; Qu&eacute;dillac pouor la preunmi&eacute; niet et j'eus &agrave; p&eacute;daler par les routes pouor y'arriver.</font><font size="3"><br/>
<br/>
L&eacute; lend'main, j'p&eacute;dalis &agrave; St M&eacute;en l'Grand tch'est au c'menchement du vi&egrave;r c'm&icirc;n d'f&eacute; tchi croua&icirc;se l&eacute; mitan du pays. &Agrave; l'office d&eacute; tourisme l&agrave; nou peut acater des cartes tchi mouontrent l&eacute; c'm&icirc;n &agrave; bike et proposent des p'tites d&ecirc;tours auve des tou&ocirc;nn&eacute;es d'villages et lieux d'&icirc;nt&eacute;th&ecirc;t l'long du c'm&icirc;n. J'p&eacute;dalis &agrave; Loudia - ch'est l'nom d'la ville en Gallo; en Fran&ccedil;ais nou dit Loud&eacute;ac. J'restis l&agrave; pouor pouver p&eacute;daler l'tou d'la contr&eacute;e l&agrave;. Un co qu&eacute; j'm'm&icirc;ns en route par l&eacute; c'm&icirc;n &agrave; bike, j'p&eacute;dalis jusqu'au but &agrave; Carhaix. Ch'n'est pon ra&icirc;que en J&egrave;rri qu'i' y'a des chose tchi lus arr&ecirc;tent &egrave;s frontchi&eacute;thes entr&eacute; les p&acirc;raisses, car en p&eacute;dalant pouor Carhaix, quand nou croua&icirc;se la frontchi&eacute;the et p&acirc;sse dans l'd&ecirc;part&eacute;ment d'Finist&eacute;the, les &ecirc;critchieaux du c'm&icirc;n &agrave; bike lus arr&ecirc;tent.</font><font size="3"><br/>
<br/>
Ch'n'est pon la seule chose tch'arr&ecirc;te car, ayant la&icirc;ssi l'Pays Gallo dri&eacute;the i' n'y'a d'aut' d&eacute; Gallo: Carhaix est eune ville o&ugrave;'est qu'bein des gens p&acirc;lent l&eacute; Br&eacute;ton et y'a un tas d'&ecirc;critchieaux en Br&eacute;ton. La ville d&eacute; Carhaix s'trouve au carrefour des vi&egrave;rs c'm&icirc;n d'f&eacute; - y'a un c'm&icirc;n v&egrave;rs l'Nord pouor Morlaix et iun v&egrave;rs l'Sud pouor Rosporden. Quand j'tais &agrave; Carhaix, j'fis eune tou&ocirc;nn&eacute;e &agrave; Huelgoat o&ugrave;'est qu'i' faut vaie les grands rotchi&egrave;rs amouoch'l&eacute;s p&ecirc;que-m&ecirc;le. D&eacute; Carhaix j&eacute; d'valis &agrave; Rosporden &eacute;pis par la grande route &agrave; Tch&icirc;mp&egrave;r. D&eacute; Tch&icirc;mp&egrave;r j'fis eune tou&ocirc;nn&eacute;e par un aut' c'm&icirc;n d'f&eacute; &agrave; Douarn&eacute;nez - l&eacute; c'm&icirc;n d'f&eacute; soulait transporter les tinnes d&eacute; sardinnes et les pa&icirc;ssonni&egrave;rs &egrave;s marchi&egrave;rs - car la p&ecirc;que soulait &ecirc;t' eune &icirc;ndustrie &ecirc;norme l&agrave;-bas.</font><font size="3"><br/>
<br/>
Bein, ou viyiz qu'achteu nou peut p&eacute;daler d'J&egrave;rri jusqu'au but d'la Br&eacute;tangne. Ch'est &agrave; esp&eacute;ther qu'la co-op&eacute;th&acirc;tion dans l'tourisme s'en va encouothagi les cyclistes en Br&eacute;tangne d&eacute; p&eacute;daler &agrave; Saint M&acirc;lo et d&eacute; v'n&icirc;n p&eacute;daler siez nous &eacute;tout.</font><font size="3"><br/>
<br/>
Bouonne cache et &agrave; b&eacute;t&ocirc;t!<br/>
<br/>
<i><a href="jerpoem.html">Geraint Jennings</a></i><br/>
2007
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="bretangne.html">La Br&eacute;tangne</a><p>

<li><a href="paysgallo.html">Au Pays Gallo</a><p>


</ul>
</font>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
