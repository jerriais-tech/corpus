<HTML>
<HEAD>
<TITLE>Ph'lip and Merrienne Discuss Insular Affairs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip and Merrienne Discuss Insular Affairs</h2></font></center><p>

Moussieu l'Editeu,<br/>
<br/>
La Merrienne et m&eacute; j'sommes d'accord que si y'a dans l's'<a href="etats.html">Etats</a> un homme tch'y dait &ecirc;tre f&eacute;licit&eacute; ch'est l'Juge Le M&acirc;suthi.<br/>
<br/>
Mardi p&acirc;ss&eacute; y se l'vit dans la Chambre pour faithe un prot&ecirc;t contre les gr&ocirc;sses sommes d'mand&eacute;es par certains Comit&eacute;s pour des travaux et des d&ecirc;penses inutiles. Y n'eut pas d'peux d'l&ucirc;s dithe &agrave; chais m&ecirc;ssieux que chen tch'y cherchaient &agrave; faithe ch'tait ruin&eacute; l'Ile et nos mettre tous souos l'fou.<br/>
<br/>
La Merrienne, tch'y n'a jamais tait pour d&ecirc;pens&eacute; (de tchi qu'j'en ai souffert ben des fais et en souffre acquo), n'a pas tant d'pe&ucirc;x ach'teu de s'vais &agrave; l'hopita s&ucirc;s ses viers jours. Et oulle est ben ordguilleuse que ch'est un <a href="st_ouen.html">Saint-Ouennais</a> tch'est l&agrave; pour sauv&eacute; la situation.<br/>
<br/>
&quot;Si j'en avions une do&ucirc;zaine comme l'y dans l's'Etats,&quot; comme ou s'fait, &quot;nou v&ecirc;rrait b&eacute;t&ocirc;t l'r&acirc;t &agrave; douze sous, comme &agrave; <a href="la_trinnete.html">la Trin't&eacute;</a> dans l'temps du bouonhomme Ph'lip le V&ecirc;conte et nou pou&ocirc;rrait envi&eacute; &agrave; s'prom'n&eacute; autchun individu tch'y veindrait &agrave; la porte d'mand&eacute; des taxes.&quot;<br/>
<br/>
&quot;V&eacute;the,&quot; j'l'y dis, &quot;et nou pou&ocirc;rrait &eacute;tout accat&eacute; comme aut'fais deux bouonnes cigares pour quatre sous, et une bouteille de litcheu pour un ch'lin et d'mi. Mais n&acirc;nin, nou n'les r'verra pas chais temps-l&agrave;. Y'en a trop dans l's'Etats tch'y sont pour d&ecirc;pens&eacute; et fiche du restant.&quot;<br/>
<br/>
&quot;Mais l'Juge Billot est d'avec l'y,&quot; dit la Merrienne. &quot;Et ch'est l'y tch'a la bourse. Je n'le connais pas, mais ch'est ocquo yun des Billots d'<a href="st_martin.html">Saint Martin</a>, et ch'est d'bouonnes gens. Je n'sait s'il est pathent au <a href="brambilo.html">Bram</a> tch'y fut une <a href="brambiloparis.html">bord&eacute;e &agrave; la grande Exposition &agrave; Paris</a>, et racontit ses aventuthes dans la Chronique .&quot;<br/>
<br/>
&quot;P&ucirc;s qu'probablye,&quot; j'l'y raiponnit, &quot;car ch'tait un homme ben intelligent &eacute;tout. J'n'ai jamais comprins comm&ecirc;sque y vint &agrave; produithe un fils sis imbecile comme le Liai&eacute;sse. Mais probablyement le pou&ocirc;re innocent t'nait d'sa m&eacute;the.&quot;<br/>
<br/>
&quot;Oh ben se&ucirc;x,&quot; r&eacute;plitchi la Merrienne. &quot;Ch'est tr&eacute;jous la femme tch'y fait l'ma. Tu m'as pr&ecirc;chi chonna longtemps assez. Mais dis-m&eacute; chennchin: ou&ecirc;sque tu'&eacute;thais tait, t&eacute;, des chents fais si ta femme n'avait pas tait l&agrave; pour r'path&eacute; tes b&ecirc;tises?&quot;<br/>
<br/>
R&eacute;al&icirc;sant que j'n'&eacute;thais rain &agrave; gagni en continuant l'ardg&ucirc;ment, j'm&eacute; h&acirc;tit d'changi l'sujet. &quot;Y'a une chose,&quot; j'l'y dis. &quot;J'n'aime pas trop l'id&eacute;e d'av&eacute; trop d'chais Angliais ichin. Y m'semblye que j'en avons d&ecirc;ja pas mal. Les v'la &agrave; accat&eacute; des propri&ecirc;t&eacute;s partout, et si chonna continue les J&ecirc;rriais &eacute;thont b&eacute;t&ocirc;t  fichi l&ucirc;s camp. R'garde le prix tch'y paient pour des fermes, chais Angliais.&quot;<br/>
<br/>
&quot;Ne t'g&egrave;ne pas,&quot; ou s'fit. &quot;Un homme tch'y paie pour d'la t&eacute;rre p&ucirc;s qu'ou n'vaut n'la garde pas longtemps. Le jour veindra qu'touos chais Angliais, s'&eacute;tant br&ucirc;l&eacute; les daights, f'thont banq'route et s'en r'&icirc;thont siez yeux. Y s'trouv'tha tr&eacute;jous tchiques bouons Jerriais &agrave; r'accat&eacute; les fermes au prix tchi valent.&quot;<br/>
<br/>
&quot;Faut esp&eacute;th&eacute; qu'tu'as raison,&quot; j'l'y dit, &quot;mais y'a une autre chose que j'n'aime pas &agrave; vais. Ch'est la vente &agrave; d's'&ecirc;trangiers de bouonne terre &agrave; patates pour b&acirc;ti des maisons. Ch'est une chose tchi n'd&eacute;v'thait pas &ecirc;tre perm&icirc;nse.&quot;<br/>
<br/>
&quot;P't'&ecirc;tre ben,&quot; ou dis, mais comment qu'tu t'en vas l'emp&ecirc;chi? Un homme a l'drouait d'vendre sa terre.&quot;<br/>
<br/>
&quot;Dans les viers temps,&quot; j'l'y raiponnit, &quot;un vrai J&ecirc;rriais n'&eacute;thait pas fait ditet. Si chonna continue touos les clios s'sont b&eacute;t&ocirc;t cou&euml;rts de b&acirc;tisses. Pourtchi que l's'Etats n'forchent pon chais Angliais &agrave; b&acirc;ti l&ucirc;s fichues maisons ailleurs?&quot;<br/>
<br/>
&quot;Sans doute, bouonhomme,&quot; ou dis en sou&ocirc;riant, &quot;mais iou?&quot;<br/>
<br/>
&quot;Grand do&ucirc;x d'la vie,&quot; je m'fit, &quot;&agrave; qu'menchi, y'a la q'mune de Gou&ocirc;rai, epis les Tchennevais, sans p&acirc;sl&eacute; des Bianches Banques. Tch&egrave;sque tu veur de miyeu?&quot;<br/>
<br/>
Ou s'gratti la t&ecirc;te. &quot;J'en p&acirc;s'lait au Juge le M&acirc;suthi quand y veindra par ichin,&quot; ou dit, &quot;mais pour m&eacute; je n'crai pon que j'voudrais d'meuth&eacute; dans une maison pliant&eacute;e s&ucirc;s l'haut des Bianches Banques. Tu sait ben tch&ecirc;sque arrivit au pou&ocirc;re b&ecirc;tasse tch'y b&acirc;tit sans maison s&ucirc;s l'sablye.&quot;<br/>
<br/>
Et j'n'avais pas d'raiponse a chonna.<br/>
<br/>
<i><a href="lebrocq.html">Ph'lip</a></i><br/>
<i>18/1/1947 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmjerri.html">J&ecirc;rri pour les J&ecirc;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

