<HTML>
<HEAD>
<TITLE>Entouor la s&eacute;th&eacute;e d'Guy Fawkes</TITLE>
<META  name="keywords" content="Jèrriais, language, langue normande, Normandie, folklore normand, folklorique, festival, traditions normandes, Channel Islands, îles anglo-normandes, gunpowder plot, bonfire night, conspiration des poudres">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Entouor la s&eacute;th&eacute;e d'Guy Fawkes</h2></font></center><p>


<img src="bouonhomme2021.jpg" width="300" height="400" align="right" alt="" title="un p&eacute;n&icirc;n pouor l&eacute; bouonhomme" />

<i>Aut'fais en J&egrave;rri nou c&eacute;l&eacute;brait la S&eacute;th&eacute;e d'Guy Fawkes auve un grand carnaval - des habits, des v&icirc;sagi&eacute;thes, eune grande proc&ecirc;ssion auve eune m&ucirc;sique - et pis nou br&ucirc;lait l'bouonhoumme sus l'haut d'la fou&eacute;e et lanchait des feux d'artifice.<p></i>

&nbsp;<p>


I' cr&eacute;thaient probabli&eacute;ment qu&eacute; l'monde sont habilyis pour la s&eacute;th&eacute;e d'Guy Fawkes quand i' m'ttaient des dr&ocirc;les d'habits et des v&icirc;sagi&eacute;thes.<p>

<i><a href="lefeuvre.html">George d'La Forge</a></i><br>
JEP 2/1/1981<p>
&nbsp;<P>

"Si tu'es m&eacute;chant, l&eacute; Balle-&agrave;-leunettes veindra t&eacute; qu'si!" L&eacute; bouan dictionnaithe J&egrave;rriais nouos dit qu&eacute; l'appathence d&eacute; la chandelle dans un navet ou m'lon, cre&ucirc;s&eacute; pour &egrave;rpr&eacute;senter l'v&icirc;sage d'un d&eacute;mon &agrave; la c&eacute;l&eacute;br&acirc;tion d&eacute; La Toussaint, et p't &ecirc;t' d&eacute; "Guy Fawkes", donnit l'id&eacute;e du nom viyant qu&eacute; v'la tchi r'sembliait &agrave; eune balle alleunm&eacute;e.<p>

<i><a href="lefeuvre.html">George d'La Forge</a></i><br>
JEP 15/10/1969<p>
&nbsp;<P>

...nou met la v&icirc;sagi&eacute;the sus la fache comme tu l'vis bein la s&eacute;th&eacute;e du carnaval pour "Guy Fawkes" y'a tchiques s&eacute;maines.<p>

<i><a href="lefeuvre.html">George d'La Forge</a></i><br>
JEP 30/1/1975<p>
&nbsp;<P>

J'clierg&icirc;ment les tablyes, et l'meublye d&eacute; d'dans l'parleux et j'nouos m&icirc;ment &agrave; danser. Ph'lippe avait &icirc;nvit&eacute; ieun d'ses amins qui joue l'Flutina et y'avait deux ou trais des g&acirc;s d'la "Band" d&eacute; Guy Fawkes avec lus fl&ucirc;tes, et Nic'less Plaieouel v&icirc;nt avec san violon.<p>

<i><a href="lefeuvre.html">George d'La Forge</a></i><br>
Chroniques de Jersey 4/1/1947<p>
&nbsp;<P>

Quand v'nait l'mais d'novembre y'avait la m&ucirc;sique d&eacute; "Guy Fawkes" ("Fax" pour nous), tchi pratitchait touos les si&egrave;rs pour eune s&eacute;maine d&eacute;vant l'arriv&eacute;e du s&eacute; qu'nou-s-alleunmait la fou&eacute;e pour br&ucirc;ler l'bouanhomme. La m&ucirc;sique 'tait comp&ocirc;s&eacute;e du gros tambour et des fli&ucirc;tes. I' y'avait pus d'son qu&eacute; d'harmonie! L&eacute; Sieur George Steuber 'tait l'Chef d&eacute; M&ucirc;sique.<p>

<i><a href="lefeuvre.html">George d'La Forge</a></i><br>
JEP 26/6/1982<p>
&nbsp;<P>


... I patha&icirc;t qu'Pi&egrave;rre Laf&eacute;tchet s'est cr&eacute;v&eacute; l'ventre en jouant l'gros tambour quand il 'taient &agrave; pratitchi 'Malbroc s'en va-t-en dg&egrave;rre, Mironton, Mironton, Mirontaine' pour la s&eacute;th&eacute;e d' 'Guy Fawkes'...<p>

<i><a href="lefeuvre.html">George d'la Forge</a><br></i>
JEP 10/4/1979<p>

&nbsp;<P>

Ch'tait l&agrave; qu&eacute; la m&ucirc;sique d&eacute; "Guy Fawkes" s'assembliait pour pratitchi quand v'nait l'temps d'c&eacute;l&eacute;brer la f&ecirc;te et br&ucirc;ler la fou&eacute;e, et ch'tait un temps d'excitement pour les mousses. Ch'tait l'Sieur Steuber tch'&eacute;tait l'ma&icirc;tre d'm&ucirc;sique. Quand nou ouiyait l'gros tambour au c'menchement des pratiques au s&eacute;, touos les mousses &ecirc;prouvaient &agrave; faithe lus pathents les la&icirc;ssi aller ou&iuml; la m&ucirc;sique sus L'<a href="pallions.html">Pallion</a>. Souvent les pathents finnissaient par y'aller ieux-m&ecirc;mes. Quand y'avait un carnaval la s&eacute;th&eacute;e m&ecirc;me d&eacute; "Guy Fawkes" tch'avait la m&ucirc;sique en t&ecirc;te, ch'tait au Pallion qu'la proc&ecirc;ssion c'menchait et finnissait.<p>

<i><a href="lefeuvre.html">George d'la Forge</a><br></i>
JEP 10/1/1979<p>

&nbsp;<P>
...Mais l'chins d'Novembre comme j'e'm'prom'nais,<BR>
J&eacute; m'arr&ecirc;ti un "<I>Guy</I>" &agrave; vais,<BR>
Car s&ucirc;s sa t&ecirc;te j'vi qu'il 'avaient<BR>
Men vi&egrave;rrh <I>Topper</I>.<P>

S&ucirc;s un mouoch&eacute; d&eacute; rabotins,<BR>
L&eacute; s&eacute; l&eacute; "<I>Guy</I>" en chendres fut mins,<BR>
Et ch&eacute; fut l&agrave; la fin des fins<BR>
D'men vi&egrave;rrh chap&eacute;; d'men <I>Bell-Topper</I>.<p>

&nbsp;<P>
<i>Londres, 1880<br>
<a href="lock.html">"C'h'la S'peut"</a><P></i>


&nbsp;<p>
<P>&nbsp;</P>

<FONT SIZE=2><I>Viyiz &eacute;tout:</I><p>

<ul>
<li><a href="guyfawkes.html">La s&eacute;th&eacute;e d'Guy Fawkes</a><p>
<li><a href="fawkes_stouen.html">Guy-Fawkes &agrave; St.-Ouen</a><p>
<li><a href="guyfawkes3.html">Guy Fawkes</a><p>
<li><a href="guyfawkes4.html">Les traditions d'la S&eacute;th&eacute;e d'Guy Fawkes</a><p>
<li><a href="guyfawkes5.html">La S&eacute;th&eacute;e d'Guy Fawkes</a><p>
<li><a href="guyfawkes6.html">Guy Fawkes</a><p>
<li><a href="guyfox.html">Guy Fox</a><p>
<li><a href="guyfawkes1909.html">Guy Fawkes 1909</a><p>
<li><a href="gdfguyfawkes.html">'Guy Fawkes' l&eacute; temps pass&eacute;</a><p>
<li><a href="gaifaxe.html">Ga&iuml; Faxe, Tondre-Baxe</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes</a><p>
<li><a href="firework.html">Les feux d'artifice</a><p>
<li><a href="guyfawkes40s.html">Les S&eacute;th&eacute;es d&eacute; Feux d'Jouaie, &agrave; la mode des Quarantaines</a><p>
<li><a href="5novembre.html">L&eacute; 5 d'Novembre auve la Section de la langue J&egrave;rriaise</a><p>
<li><a href="cahouain_whew.html">Whew! Whew!</a><p>
<li><a href="cahouain_cracots.html">Puisque les mousses n'ont pas occuo peut m'aveughi avec les cracots</a><p>
<li><a href="cahouain_carnaval.html">La bord&egrave;e du carnaval</a><p>
<li><a href="5novembre2019.html">L&eacute; ch&icirc;n d'Novembre</a><p>
<li><a href="guyfawkes2014.html">Un p&eacute;n&icirc;n pouor l&eacute; bouonhoumme!</a><p>
<li><a href="gaifaxegj.html">Fliambe Ga&iuml; Faxe</a><p>
<li><a href="halloween.html">Halloween</a><p>
<li><a href="halloween3.html">Halloween et la S&eacute;thee d'Guy Fawkes</a><p>
</ul>
</FONT>
<P>&nbsp;</P>






&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
