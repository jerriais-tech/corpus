<HTML>
<HEAD>
<TITLE>La Lampe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Lampe</h2></font></center><p>

<br/>
Drame en Trais Sc&egrave;nes.<br/>
(Par <a href="jjlemarquand.html">J. J. Le Marquand</a>).<br/>
<br/>
<b>Charactethes :</b><br/>
<br/>
</div><div align="left">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;une veuve depis bein d's'ann&egrave;s.<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;son seul gar&ccedil;on.<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marguerite (Mergo) :&nbsp;&nbsp;&nbsp;&nbsp;&nbsp;&nbsp;&nbsp;&nbsp;orpheline adoptee par Merrienne.<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Suzanne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;une vaisine.<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;le fils a Suzanne.<br/>
<br/>
</div><div align="center"><b>Chutte drame fut present&eacute;e par St. Ouen &agrave; l'Eisteddfod en 1949 par les personnes suivantes :</b><br/>
<br/>
</div><div align="left">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Merienne &#8230; &#8230; &#8230; &#8230; &#8230; &#8230; &#8230; &#8230; &#8230; &#8230; &nbsp;&nbsp;&nbsp;&nbsp;&nbsp;&nbsp;&nbsp;&nbsp;Alice Blampied<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Frainque &#8230; &#8230; &#8230; &#8230; &#8230; &#8230; &#8230; &#8230; &#8230; &#8230; &nbsp;&nbsp;&nbsp;&nbsp;&nbsp;&nbsp;&nbsp;&nbsp;John Le Marquand<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marguerite (&acirc;gie de quatre ans) &#8230; &#8230; &nbsp;&nbsp;&nbsp;&nbsp;&nbsp;&nbsp;&nbsp;&nbsp;Margaret de Gruchy (1er sc&egrave;ne)<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marguerite (&acirc;gie de trente-deux ans) &#8230;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Emma Syvret (2e et 3e sc&egrave;nes)<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Suzanne &#8230; &#8230; &#8230; &#8230; &#8230; &#8230; &#8230; &#8230; &#8230; &#8230; &nbsp;&nbsp;&nbsp;&nbsp;&nbsp;&nbsp;&nbsp;&nbsp;Doris Vibert<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fredo &#8230; &#8230; &#8230; &#8230; &#8230; &#8230; &#8230; &#8230; &#8230; &#8230; &#8230; &nbsp;&nbsp;&nbsp;&nbsp;&nbsp;&nbsp;&nbsp;&nbsp;William Blampied<br/>
<br/>
</div><div align="center">SCENE I.<br/>
<br/>
La grand' tchuisine a Merienne a neuf heuthes du sai, le 8 Mai 1917.<br/>
<br/>
</font></font></font></td></tr></table></div><div align="left">Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Apporte-mai le savon et la bringe a barbe a ton-ton q'uest sus la tchaise dans la t'chuisine, comme une bouonne petite.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, maman. <i>(Ou s'en va couothant)</i>.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pouorre Frainque! Oh, mon doux, mon doux, j'oublie t'il rein; j'yait mins ses serviettes, cauches, bringe a dents, mouochais, desmailles, bringe &agrave; chveux.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(rentrant couothant)</i> : L&agrave; maman, les v'la.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, pas chu savon-la, le savon a barbe, ma p'tite, le sien qu'est fait comme un court b&acirc;ton.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'en vais cherchi, me sais bein maman.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein, va vite donc, si tu sais bein et r'porte ch't'ichin &agrave; sa pieche.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marg. prend l'savon et couort ort de l'appartement).</i><br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pouorre petite garce, si ou comprenait que Frainque s'en va en dgerre, yi qui l'adothe comme ou fait, p't&ecirc;tre pour l'r'vais jamais et acquo! Y'n pathais pas craindre rein, li, l'pouorre Frainque.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(rentrant)</i> : L&agrave; maman, m&eacute; a trouv&eacute; prend <i>(ou presente un but de chandelle)</i>.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, p'tite bachouarde, va - chest une chandelle chonna. Si Frainque n'avait que chonna a s'raser avec, et bein le pouorre mousse, y pouorrait crier au vinaigre. Bah, j'menvais le cherchi <i>(ou sort de l'appartement et la mousse se met a jouer d'vant le grais avec ses poupettes)</i>. <br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Entre Frainque habillyi en soudard)</i>.<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hello Souki, est-tu a d'sabillyi ton bebi pour le couochi?<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, Frankie, me s'en va d's'habilliyi touts parcque la a somm&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Entre Mer.)</i>.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je crait que j'ait tout pr&ecirc;t, mon p'tit. Mais va tchi m'creve le tchoeu d'aver a patchi tes habits quand j'sait que tu t'en vas en dangi <i>(ou plieuthe)</i>.<br/>
<br/>
Frainque : &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais, mem&egrave;e, ne plieuthe pas donc; tu sais bein que j'men vais de bouon tchoeu, chest mon d'vait d'aller m'battre pour mon pays, et tout cheut qu'il vaut la peine dans la vie.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sait bein mon Frainque; j'sait bein, mais, j'ait si peux, si peux que tchique chose t'arrive.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi tai plieuthe donc maman? tai est t'il malade, tai l'as m&agrave; es dents?<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pouorre mousse, acquouo bein q'ou n'comprends pas.<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(la prenant &agrave; sa braichie) </i>: P'tite chiethe, depis que m&ecirc;m&eacute;e t'prins avec nous y'a deux ans tu as ammener une jouaie precieuse dans la maison, l'avenue que t'm'donne quands j'rveins a la maison es tune consolence es diffichult&eacute;s du jour. Ah Margotte, ma p'tite chiethe, quands j'sait ort pays, y ny'a pas d'soin combein yien que j'sis, j'pensait trejous &agrave; tait. - Vaithe, et je fthait de mon mus pour aidgi a sauver d'autres pouorres petits innocents comme tai d'etre massacr&eacute;s <i>(la p'tit l'embraiche et prend sa castchette et la met sus sa t&ecirc;te a yi)</i>.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Frainque, oh Frainque, esche possibye que tu t'en vas. Oh, mon gar&ccedil;on, mon seul gar&ccedil;on <i>(plieuthant)</i>.<br/>
<br/>
Frainque : &nbsp;&nbsp;&nbsp;&nbsp;&nbsp;&nbsp;&nbsp;&nbsp;N'te g&ecirc;ne pas mem&egrave;e, j'm'en vais de bouon choeu. Mon pays a besoin de mai. Sur toute chose ait trejous confiance que j'r'veindrait - prie au Createur de m'aidgi - et n'oublie pas mem&egrave;e, j'r'veindrait, j'n'sait pas quand tchi, y's'peut que la djerre s'sa finie dans chique mais - mais n'importe, ait trejous confiance - n'importe tchi q'tu ouithas &#8230; j'r'veindrait.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'prithait pour tait, mon p'tit, et j'ethait confiance <i>(en l&egrave;rmes)</i> et touos les siers jusqua tache que tu s'as r'venu j'mettrait la lampe dans la f'n&ecirc;tre, ouest que j'la mettais trejous quand tu sortais au sai, - et quand tu verras la lampe Frainque, tu sethas bein que ta methe, qui t'adors mon p'tit, attends pour tai.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et mai etout Fwankie, j'peut t'il arreter que Fwank r'veinge devant aller m'couochi? maman.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pouorre petite innocente, oul ethait pt&ecirc;tre bein a arreter bein longtemps, va.<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Margotte, quand j'men vais &ecirc;tre ort du tien vas r'garder sus maman, dit - comme une bouonne fille? la <i>(ly faisant un chap&eacute; en papi et amathant deux miots d'bouaix en fachon d'un sabre)</i> tu t'en vas etre le p'tit soudard acheteu, et soigne bein que personne ne faiche pas de ma' a maman. <i>(Y lis met le chap&eacute; et lis donne le sabre dans sa main)</i>. La, est-tu pretes &#8230; ten'shun &#8230; eyes right &#8230; quick march <i>(la mousse obeit)</i>.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, chute pouorre petite!<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;La, Margotte, fait un gros kiss a maman et dit li - maman ne plieuthe pas, j'm'en vais soigni de tai tandi que Frainque est hors.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Maman, ne plieuthe pas, j'men vais soigni de tai tandit que Frainque est hors.<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allons, j'allons mettre notre favorite record sus le gramophone acquoi une fais devant nos enhaller (<i>&#8220;It's a long way to Tipperary&#8221;</i>).<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaithe, oh vaithe, faut jouer &#8220;Tickle Mary.&#8221;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Frainque et Marg chante</i>).<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>Un tappe a la porte et Fredo entre </i>: Etes-ous pr&ecirc;t, le kerre est en d'hors. Le bat&eacute; sort a neuf heuthes et d'mie, y s'ra temps d'en faithe.<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, a bet&ocirc;t mem&egrave;e, que Dieu te soulage et n'oublie pas d'mand&eacute; l'aide a ton creteur, et ait confiance en mai, j'r'veindrait,- et pis tu sais bein cheut que tu m'as promins, la lampe a sa vielle plieche dans la f'n&ecirc;tre; et tai ma p'tite Souk, a bet&ocirc;t ma chiethe - et soigne de maman <i>(un gros kiss)</i>, et pis comme un brave soudard - s'i' tu vais maman plieuther, ramasse ton sabre et met ton chapp&eacute;, et pis fait la garde, tout s'ra bein.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, chest du', ma pouorre missice, quand i' faut s'en aller. Eh j'&eacute;thais bein tait ettou mai - mais chest mes vaques! tchi qui les aithait soignis tandit que j'srais hors - et pis j'en avons iunne qu'est duthe a traithe.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, si chest du' quand faut les vais lus en aller.<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, a bet&ocirc;t mem&egrave;e, a bet&ocirc;t ma p'tite - A bet&ocirc;t.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Y sort en sifflant : &#8220;It's a long way to Tipperary&#8221;).</i><br/>
<br/>
</div><div align="center"><b>SCENE II</b><br/>
<br/>
Meme chose le 8 Mai 1945, a neuf heuthes de sai.<br/>
<br/>
</div><div align="left">Suzanne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et y pathais qu'y furent siez Tom notr' vaisin l'autre sai et qu'ils y ont vol&eacute; un couochon de deux chents livres.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais, les tchais qu'y furent?<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, ch'est ben seux que ch'est nos amis en vert.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est ben viziblye qu'ils enhannent de la faim &eacute;tou acheteu, yeux.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ils mangeont acquou p't&ecirc;te bein d'lherbe devant nous, yeux.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;H'm! j'n crait pas qu'ils en ont pour longtemps acheteu, accordant es nouvelles d'a matin ils cedent en France, et y pathait que l's'Anglais peuvent &ecirc;tre ichin p't&ecirc;te par demain.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;La paie! Ah, mon doux, quand nou pense que j'avons pass&eacute; a travers de quaziment chinq ans d'guerre - si seulement que l'pouorre Frainque pourrait r'venir avec nos soudards quand y'r'veindrons tous en Jerri.<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah! si il avait tait soudard! chutte guerre, y'&eacute;thait p't&ecirc;tre acquo une chance, mais ma pouorre Merrienne, y'a passant 27 ans qu'i sen fut a la prumier dgerre et j'crait qu'tu devthais l'oublier tout a fait achteu.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;L'oublier! jamais! mon seul fils! y'm semblye que ch'est acquo achteu qu'i s'en fut, tout d'gaie, content d'&ecirc;tre a faithe san d'v&eacute; et ses derni&eacute;s patholles 't&eacute;s : ai trejous confiance que j'r'veindrai m'm&egrave;e.<br/>
<br/>
Fredo : &nbsp;&nbsp;&nbsp;&nbsp;&nbsp;&nbsp;&nbsp;&nbsp;Chest pus qu' probablye qui fut souffl&eacute; par une bombe et p't&ecirc;tre prins en bredelles. Il en fut yun des milles qui n'fut jamais r'trouv&eacute;.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, Fredo, tu n'devthais pas pasl&eacute; d'meme; tu sais bein que v'la tchi fait d'la peine a maman et qu'on crait &#8230;<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou sait bein que ch'est bein du', mais faut fachi la vethit&eacute; acquouo au but d'tout.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaithe, y'a 27 ans anniet qui s'en fut - 27 ans - vaithe &#8230; le v'la sans portrait, le pouorre gar&ccedil;on <i>(ou regarde le portrait sus l'aie du foyi avec des lermes dan' l's' yeux)</i>.<br/>
<br/>
Margo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh maman, prends sus t&eacute; donc - tu sait bein q'il n'voudrait pas t'v&eacute; minsethablye.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaithe, et j'ai confiance qu'il est acquouo en vie. Y'a tchique chose qu'y me l'dit! ne v'la acquouo ses bateaux qui faithait quand il tait mousse - y c'menche a faithe niet; allume la veue ma p'tite.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui maman, j'men vais l'allumer.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et met-l&agrave; dans la f'n&ecirc;tre a sa vielle plieche; ou y'a trejous tait depis qu'il est hort - justement comme oulle tait quand il tait ichin, et qu'il r'venait tard de pratitchi dans la milice.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(de cot&eacute;)</i> : Pouorre vielle, oulle est a la maintchie cratchie.<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein! tchest qui s'en va en &ecirc;tre? J'sommes venues &agrave; sais&eacute; - le pouorre Fredo n'est pas trop hardi, et il est gen&eacute; car Marguerite ne veurt pas ly donn&eacute; d'reponse a s'n offre de mathiage et l'pouorre d'gi&acirc;tre y voudrait saver. L&eacute; v'la q'ua quarante-chinq ans et y s'en va etre temps qu'il en faiche.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chenna, ma fille, ch'est a Marguerite a decider - ch'est pour yi.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais maman, tu sait bein que j'n peux pas t'laissi toute seule.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu sait bein Mergot - mais ne v'la d's'ann&eacute;es que tu m'as dit de laissi l'affaithe pour achteu &#8230;<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'nest pas viyant qu' chest man fils, mais jamais Marguerite ne pourra avait un miyeu homme; y n'a pas besoin de s'g&ecirc;n&eacute; - il a sans menage a li, et bein des quartiers de rente a r'ch&eacute;ver. Y'a ben des filles q'ethaient te pus que contente d'aver une telle offre. Y n'r'jeunie pas et il est vraiment temps que Fredo se mettre sus l'sien; vraiment ch'nest pas juste de garder un gar&ccedil;on a arreter si longtemps.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu vais Mergo, ne vla douze ans q'tu m'as dit d'arr&ecirc;ter.<br/>
<br/>
Mergo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sait bein Fredo, mais, quand tu m' d'mandit de t'mathi&eacute; la prumi&eacute; fais j't&eacute; dis que j'navais pas id&eacute;e d'm'athi&eacute; du tout et si j'tai dit d'arr&ecirc;ter, chest parce que j'n peux pas faithe m'n id&eacute;e.<br/>
<br/>
Suzanne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'n'me prins pas si longtemps a m'd&eacute;cider m&eacute;, quand le Bram me d'mandi, j'li dis oui, demain, s'il tu veurt.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;La fille est libre; pour de mai, m&eacute; v'la sus mes drains jours. J'sait ben qu'me v'la a but et j'voudrais ben vais la pouorre Margot avait d'la compagnie, et &ecirc;tre heutheuse; ou m'a'tait si bouonne. Jamais une propre fille n'&eacute;thait peut m'&ecirc;tre millieuthe. Ah, si seulement que mon pouorre Frainque pourrait &ecirc;tre ichin avec m&eacute;, j'mouorais heutheuse. Ah &#8230;<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma pli&eacute;che est avec tai maman.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais Mrs. Grisnez pouorrait v'nin avec nous, tu sait ben chonna Margot.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sait ben, mais tu vait Fredo, tu sait y'a tchique chose d'autre. Tout l'temps que j'ait tai ichin avec maman, m'n id&eacute;e &agrave; tai avec yi et Frainque, san gar&ccedil;on. Malheutheusement j'n sis pas de s'n id&eacute;e. J'sai bein que l'pouorre gar&ccedil;on n'r veindra pas, mais j'en ait fait une ideal de li - de sans portrait. Pour m&eacute; autchune homme ne peut avait autchune pli&egrave;che dans mon tchoeu que l'jeune homme du portrait sus l'haut d'laie du foyi. J'tais toute petite quand y s'en fut mais l'effet de sa tendreche a rester avec mai et j'n peux pas &#8230; <i>(regarde en bas)</i>.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah Marguerite, tu t'en vas pas m'abandonn&eacute; aupres toute ches ann&eacute;es chin, que j'ai vi pour t&eacute;. <i>(Nous entend un brit en d'hors)</i>. T'chest qu'est chenna? ch'est p't&ecirc;tre un &#8230;<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va vaie Fredo.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, oui, mais &#8230; <i>(i' sort).</i><br/>
<br/>
Marg : &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est probablyement un ouais&eacute; q'ua tapp&eacute; contre la f'n&ecirc;tre.<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour ben que j'n'sait pas yun d'yeux q'uest a r&ocirc;der!<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(entrant)</i> : Ch'en ais y'un d'yeux; il est a gnouor. Y pathais faithe drolement. Y tchein sa t&ecirc;te dans ses mains. J'crait qu'il est sous, - il est a pliandre.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;La pouorre minsethablye, il est p't&ecirc;tre malade.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mon doux; faut inform&eacute; la police qui veingent le cherchi hors de la vaie. <i>(Nous entend pliendre).</i><br/>
<br/>
Marg : &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais faut aller vaie, il est p't&ecirc;tre en souffrance; j'men vais aller vais s'il a besoin de tchique chose.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ten prie, ne vas pas d'hors - nou n'sait jamais. <i>(Ocouo pliendre d'hors)</i>.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais nous n'peut pas laissi autchune personne en embarrass &#8230; meme quand j'sait l'ennemi.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne sait pas si b&ecirc;te, que chutte racquale la s'p&ocirc;que. <i>(Acouo pleindre d'hors)</i>.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais allait y' aidgi.<br/>
<br/>
Fredo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marguerite! j't'en prie.<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ou perd l'id&eacute;e dont chutte fille, - va Fredo.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh ma Mergotte! Oh mon doux! <br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Margot entre avec un soudard Allemand qu'ou supporte, et qui pathais avait d'la peine a marchi).</i><br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hallez cheut qui y'a sus l'sofa - y pathais malade, le pouor corps.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Veur-tu bein, m'laissi chonna d'hors. Un ennemi - qu'a pt&ecirc;tre fait du mal a man gar&ccedil;on dans chique temps! T'chest qu'il t'poss&egrave;de dont Marguerite ma petite?<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chennechin s'en va pathaitre bein - si les vaithins allez l'saver - j'sait un scandal. Y dithaient que tu s'sais &#8230;<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y n'y a pas d'soin des vaithins - chest le d'vai &agrave; d'autchun Chretien d'aidgi a autchune personne qu'a besoin.<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaithe, jusqu'a un point, Marguerite, mais absolument pas donn&eacute; asile a l'ennemi!<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre qu'une verre d'lai aidthait &agrave; l'ravigoter.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>&eacute;nerv&eacute;e</i>) : N'en v'la assez Margot acquo au but d'tout j'sis maitresse siez nous et je d'mande que chu soudard-la s'sait mins hort de ma maison. - Telephonez la police chiqu'uns. La fille est folle!<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;La, le v'la qui s'ravigotte.<br/>
<br/>
Soudard :&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>r'gardant l'tout d'li</i>) : &#8220;Vo Bin Ich.&#8221;<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>l'is faithant l'signe d'&ecirc;tre tranquille</i>) : Speeken English?<br/>
<br/>
Soudard :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nix Engleesh - deutche - Frankreich.<br/>
<br/>
Margo : &nbsp;&nbsp;&nbsp;&nbsp;&nbsp;&nbsp;&nbsp;&nbsp;Vous parlez fran&ccedil;ais.<br/>
<br/>
Soudard :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un peu &#8230; Yah. <i>(S'leve et tchein sa t&ecirc;te dans ses mains - pointe a sa bouoche)</i>. Nix manger deux jours.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'men vais telephoner me m&ecirc;me si' on n'cliargissez pas chenna hors de la vaie.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Donnez-li une chance, s'il est mus y pouorra s'en aller. J'men vaie li donner une beurraie.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Seigni d'l'ennemi! Et bein, j'nethais pas creu ch'na d'tai! Tu devthais avait pus d'chent fais honte.<br/>
<br/>
Suz :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vein t'en Fredo, man gar&ccedil;on, j'ai honte d'&ecirc;tre ichin.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Honte de t'chi? <i>(donne une beurraie)</i>.<br/>
<br/>
Soudard :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(prenant l'beurraie et mangeant vite, leve un p'tit bat&eacute; et l'ergarde)</i>.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein dr&ocirc;le mais &#8230; y pathais &#8230; <i>(ou regarde soudard)</i>.<br/>
<br/>
Soudard :&nbsp;&nbsp;&nbsp;&nbsp;&nbsp;&nbsp;&nbsp;&nbsp;P'tit bat&eacute; (<i>regarde le portrait sus l'aie du foyi, et pis a Merrienne, et pis y pathais la r'conaitre - se met a g'nouors et crie</i> : m'm&egrave;e &#8230; m'm&egrave;e &#8230; ch'est mai, Frainque, j'sis r'venu.<br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(le r'connaissant)</i> : Ah Frainque, man Frainque! ch'est t&eacute;!<br/>
<br/>
<br/>
<br/>
</div><div align="center"><b>SCENE III</b><br/>
<br/>
<i>Meme chose le lendemain l'arlev&egrave;e, &agrave; deux heuthes.</i><br/>
<br/>
</div><div align="left">Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Comment que tu t'trouve acheteu mem&egrave;e? As-tu acquo l'tchoeu failli?<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nanin, pas justement tant ma p'tite, et l'Frainque est t'il revillyi?<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, il est justement fini d'diner et y parle bein pus acheteu, y pathait avait r'print sa memouaithe.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(viyant Frainque)</i> : Ah, mon pouorre Frainque!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>Entre Frainque.</i><br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;La mem&egrave;e, j'pathais t'il mus acheteu que j'ait mins l's'autres chiques que j'avais souos l'treppi.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais explique a maman tout cheut que tu m'as dit d'vant d&icirc;ner. Maman n'a pas acquo ouit rein yi depis qu'oulle tait trop faillie a matin.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Appr&eacute;che tai de mai donc, mon ptit. Oh, mais esche posiblye que chest tai tout d'm&ecirc;me! Ah, que j'r'mercie le bouon Dieu de t'aver r'amener &agrave; mai. <i>(Ou l'embrache)</i>.<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, que j'cmenche. Arr&ecirc;te &#8230; quand j'sorti d'ichin le 8 de mai mille neuf chents djaix-huit pour France j'fut envi&eacute; a une basse pour tchinje jours et pis les affaites vinrent si serieuses qu'ils nos envyirent tous au front. <i>(Il tcheint sa t&ecirc;te)</i>.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;As-tu ma a la t&ecirc;te?<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, va qu'il s'pass'a mem&egrave;e.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'men vais t'ramasser d'iau d'cologne.<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaithe, vaithe, j'sait bein que j'avions y'eut l'ordre d'avanchi par dessus l'parapet &#8230; quand j'fut tapp&eacute; et sans doute j'perdit connaissance. Quand j'r'prins connaissance j'tais parmi une tap&eacute;e de malheutheux morts et d'bless&eacute;s, - y faisait niet &#8230; biaux que j'tais bless&eacute;, j'avais une coppe ichin sus l'driethe d'la t&ecirc;te &#8230; la ne v'la la merque. <i>(Y montre la merque)</i>. Mais une id&eacute;e m'vins, j'viyais bein que sans doute j'men allaient &ecirc;tre print prisonyi - et comme y'avais d's'allemends de morts parmi nous j'decidi d'm'habillyi en Allemend et d'eprouver a arriver a nos lignes en m'm&ecirc;lant parmi yeux. J'soigni bein d'aller mon numetho, que j'avais l'tou du co et j'filli, - j'tais &agrave; tchique chents verges de nos trenchies quand &#8230; Oh ma t&ecirc;te &#8230; ma pouorre t&ecirc;te <i>(y tcheint sa t&ecirc;te)</i>.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Trantchille mon ptit; n'texcite pas trop donc!<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230; et j'fut abattu par nos gas, qui pensaient bein seux que j'tais y'un d'l'ennemi. Tout cheut que j'm'r'souveins acheteu, chest de m&eacute; trouv&egrave; dans un hopital. Mais, j'men r'souv&eacute;nais d'rein : j'avais tai tapp&egrave; dans la t&ecirc;te tout pr&egrave;s du cherv&egrave; et j'avais r'oubli&eacute; tout; meme a pasl&eacute;.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu n'avez pas r'oubli&eacute; ta pouorre m&egrave;the, avez-tu? et la ptite Margotte?<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, malheutheusement, mem&egrave;e y m'aprinrent a pasl&eacute; et au but de sept ou huit ans en hopita' y m'envyierent sus une ferme. Mais j'men r'souvenais d'rein. - Y m'appelais Franz et j'vivais comme un Allemend. J'jensais comme yeux, j'paslais comme yeux, et quand chutte dernier djerre fut descliath&eacute;e j'vit touos mes amis aller comme soudards et une tapp&eacute;e furent tu&eacute;s.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et t'est-tu mathier l&agrave;-bas?<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nanin, nanin, j'n'pouvez pas prendre a autchunne fille - et pis j'savais bein que j'avais perdu ma memouaithe et que y'avait un mystethe tchique bord.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Te trouve-tu faillie maman?<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, ma ptite, bein faillie, bein faillie, mais continue Frainque ; et comment que tu nos as r'trouv&eacute;s?<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, y'a deux ans, y'm forchirent joindre, et y m'envyierent dans lus arm&egrave;e comme travailleux. J'arrivi en Jerri y'a deux mais et j'fut station&eacute; &agrave; St. Pierre aupr&egrave;s avai t'ai en France presque deux ans et chest dr&ocirc;le quand j'vint en Jerri. Y'm semblyait que j'avais 't&eacute; ichin d'vant, mais ma memouaithe, - l'affaithe s'en r'alli, hier au s&eacute; aupr&eacute;s avair 't&eacute; deux jours sans avait presque a mangi; j'tais affam&egrave;, et j'fut vais s'il j'pouvez trouver tchique chose dans une ferme. Oh, j'avais si faim &#8230; quand j'vit une veue dans une f'n&ecirc;tre, au lien et chest dr&ocirc;le, j'suivit la veue, et j'arrivi ichin - et j'tchi contre la f'n&ecirc;tre, j'tais &agrave; but.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et r'print-tu ta memouaithe dans chut temps-l&agrave;?<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, nennin, reuque quand j'eut veue mon portrait et les p'tits batcheaux - et pis j'r'connut mem&egrave;e, et l'affaithe r'vint p'tit &agrave; p'tit.<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, mon Frainque!  Ah, sinon pour la pouorre Margo, tu n'&eacute;thais pas entr&eacute; du tout. Ah Frainque, j'men vais vos laissi, tu sait. Margo &agrave; soigni d'mai tout chu temps ichin, chutte pouorre garce.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah maman, tu t'en vas r'prendre tes forches acheteu' que Frainque est avec nous!<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaithe, mais s'en vont t'il l'r'prendre?<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'crait pas qu'il y ait d'dangi, maman; tu sais bein que quand l'Chentniyi vint hier au sai, qu'il nos dit que si les deux docteurs pouvais certifier que j'tait Frainque y n'y aithait pas d'embarras. L'docteur Raymonds et l'docteur Bevans sont vnus justement d'vant diner et y sont pr&ecirc;t &agrave; certifier que ch'est li. Il' ont r'connu la merque du coup d'serpe qu'il eut quand il tait tout p'tit et que l'docteur Bevans le soigni pour, et y n'y'&agrave; pas d'dangi pour bein que l'affaithe ne duthe pas longtemps.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>Entre Fredo</i>.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les Angliais sont ichin, - ils ont &agrave;tterr&egrave; a deux heuthes; ils pathais que les boches sont a lus rendres sans embarrass.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hurrah, a la fin!<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'r'connais-tu Fredo, tu'as vieilli, valet.<br/>
<br/>
Fredo :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, chest tai, Frainque! et nous qui pensions q'tavez 'tait mins en bredelles, - tu vait, la bouonnefemme le disait bein, yi, que tu r'veindrait. Eh bein, Mergo, tchi qu'en est? estche oui chutte fais que la dgerre est finie?<br/>
<br/>
Merienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(tout bas)</i> : Mergo?<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui maman, t'est faillie, - la, prend deux d'gouts d'litcheu, la <i>(ou lis donne).</i><br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, j'm'en vais, ma p'tite; j'm' sens m'en aller. Appreche-tai d'mai mon Frainque. - <i>(tout bas)</i> : Mergo, tu n'&eacute;tha pas a soigni d'mai longtemps d'autre, ma p'tite; tu m'as tait si bouonne, ma pouorre Margo.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, mais maman, tu n't'en vas pas nos laissi acheteu que j'sommes tous ensemblye; t'en vas tu?<br/>
<br/>
Mer :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, ma pouorre petite, quand l'heuthe est v'nue faut bein s'n'aller, - mais j'm'en vais d'bouon tchoeu, acheteu que j'sait bein que mon Frainque est bein. Frainque, soigne de Mergo quand j'sait horte, dit mon p'tit?<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chest mai qui s'en va soigni d'li maman.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marguerite et Frainque lus entre r'garde avec l'amour dans l's'yiers).</i><br/>
<br/>
Merrienne :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, j'pensais bein &#8230; Ah, que j'sis heutheuse! <i>(sa t&ecirc;te tchait contre le dri&eacute;the de sa chaise et ou dit, en mouothant)</i> : A b&eacute;t&ocirc;t mes chiers &eacute;fants, a b&eacute;t&ocirc;t. <i>(Ou meurt avec un biau souosri sus la f&acirc;che)</i>.<br/>
<br/>
Marg :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(la r'gardant avec les lermes dans l's'yiers)</i> : Oh Frainque, chest tout fini, oulle a yeut son d'si, de t'vais Frainque, le gar&ccedil;on q'oulle adorait, r'venin.<br/>
<br/>
Frainque :&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en lermes)</i> : Vaithe, et de vaie que j'm'en allaient aver pour femme &agrave; m'soigni sa pus grande amie. Oh mem&egrave;e, mem&egrave;e!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Frainque tcheint Margo l'tout du co et y plieuthent touos les deux sus les gnouors a Merrienne).</i><br/>
<br/>
<br/>
</div><div align="center"><b>FIN.</b><br/></div>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="vivons.html">Vivons en esp&eacute;thance</a><p>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>
<li><a href="libethation.html">La Bat&acirc;le pouor la Lib&eacute;th&acirc;tion</a><p>
<li><a href="libethation60.html">Souaixante Ans d'Lib&eacute;th&acirc;tion, Lib&egrave;rt&eacute; et Opporteunit&eacute;</a><p>
<li><a href="otchmv.html">M'n Otchup&acirc;tion</a><p>
<li><a href="otchup.html">L'Otchup&acirc;tion</a><p>
<li> <a href="otchupation.html">M&eacute;mouaithes d'l'Otchup&acirc;tion</a><p>
<li><a href="hitleur.html">La chanson Hitleur</a><p>
<li><a href="libethation2009.html">M&eacute;mouaithes du Jour d'la Lib&eacute;th&acirc;tion</a><p>
<li><a href="lettre_otchupation.html">Lettre du temps d'l'Otchup&acirc;tion</a><p>
<li><a href="libethation2011.html">L&eacute; Jour d'la Lib&eacute;th&acirc;tion 2011</a><p>
<li><a href="9dmai.html">L&eacute; Jour d'la Lib&eacute;th&acirc;tion</a><p>

<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="lettrejerriaise11.html">La Lettre J&egrave;rriaise</a><p>
<li><a href="jannejf.html">Quand j'tais janne...</a><p>
<li><a href="jannebv.html">Quand j'tais janne</a><p>
<li><a href="pmdgerre.html">Au Portinf&eacute; dans la Dguerre</a><p>
<li><a href="pm2familles.html">Deux fameuses familles</a><p>
<li><a href="assembliee/films1971.html">Films pr&icirc;ns duthant et aupr&egrave;s l'Otchup&acirc;tion</a><p>
<li><a href="faithful.html">&Icirc;le lib&eacute;th&eacute;e</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

