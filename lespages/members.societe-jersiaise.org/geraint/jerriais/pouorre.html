<HTML>
<HEAD>
<TITLE>La Pou&ocirc;rre Statue</TITLE>
<META  name="keywords" content="JÃ¨rriais, poetry, St Helier, Royal Square, King George II, sculpture, statues, public art">
</HEAD>
<BODY>

<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><TABLE cellpadding=10><TR>
<TD VALIGN=BOTTOM>
<FONT SIZE=2>
<center><font color="#215e21"><h2>La Statue</h2></font></center><p>
&nbsp;<p>
&nbsp;<p>

La pouorre Statue dans l'Vier Marchi,<br>
Sale, laie, jaun&acirc;tre, couleur d'mortchi<br>
Ah! dites m&eacute; donc, tch&ecirc;qu'oull'a fait<br>
Qu'jamais personne n'en a pitchait.<p>

'L'faudrait bain mus s'en d&ecirc;b&acirc;t&eacute;,<br>
Qu'd'la laissi l&agrave; dans san pit&eacute;;<br>
La vendre &agrave; tchique bouan campagnard<br>
Qui la p&iuml;yan'tait dans san hautgard.<p>

Car, bain pitchie sus l'haut d'un t&acirc;s,<br>
Ou f'zhait un fameux &eacute;peurh&acirc;s;<br>
'L'n'y'a pas mo&euml;sson qu'&eacute;thait quothage<br>
D'all&eacute; jamais l'y faithe ombrage.<p>

La vendre! Ma f&eacute;. Et bain tant mus,<br>
Tandi qu'n'ou peut <i>post bills</i> dessus;<br>
Pour ch'la ou sert principal'ment<br>
M&eacute; dit tchitchuns &agrave; chu moment.<p>

S'ou sert. Allons; faut la laissi,<br>
Mais pourtchi pon la rabiyi;<br>
Oulle est camprie! - J'cr&eacute; qu'il est temps<br>
D'en faithe. Tch&ecirc;qu'ou zen dites bouannes gens?<p>

Une quoche d'b&iuml;an p&iuml;on l'y f'thait grand bain<br>
I'm semb&iuml;e cou l'&eacute;thait l'air pus sain:<br>
Ou m&ecirc;me n'ou pouorrait la b&iuml;anchi<br>
La caux est &agrave; si bouan marchi!!<p>
&nbsp;<p>

<i><a href="lock.html">Jersey Cabbage Stalk</a><br>
Chu 8&egrave;me Mai 1869<p></i>
</FONT>
</TD>
<TD VALIGN=top>
<CENTER><IMG SRC="gii99a.jpg" ALT="George II"  WIDTH=188 HEIGHT=292 BORDER="0"><br>
<FONT SIZE=2><i>La Statue du Rouai George II</i></FONT>

</CENTER><p>
</TD>
<TD VALIGN=BOTTOM>

<FONT SIZE=2>
<font color="#215e21"><h2>La Pou&ocirc;rre Statue</h2></font><p>

<I>&quot;Upon thy back hangs ragged misery,<br>
The world is not thy friend&quot;.</I><p>
&nbsp;<p>
La pou&ocirc;rre statue dans l'Vi&egrave;rr Marchi,<br>
Sale, laie, jaun&acirc;tre, couleu d'mortchi;<br>
Ah! Dites-m&eacute; don tch&ecirc;qu' oulle a fait,<br>
Qu' jamais p&egrave;rrsonne n'en n'a d`pitchi&eacute;.<br>
<p>
Faudrait bein mus s'en d&ecirc;b&acirc;ter,<br>
Qu' la la&icirc;ssi l&agrave; dans san pit&eacute;,<br>
La vendre &agrave; tchique bouan campagnard<br>
Qui la pliant'tait dans san ha&ucirc;gard.<br>
<p>
Car, bein pitchie sus l`haut d'un tas,<br>
Ou f'thait un fameux &ecirc;pe&ucirc;thas;<br>
I' n'y'a pas moueisson qu'&eacute;thait l'couothage<br>
D'aller jamais l&icirc; faithe ombrage.<br>
<p>
La vendre!  Ma f&eacute;, eh bein, tant mus;<br>
Tandi qu' nou peut affichi d'ssus,<br>
Pour ch'la ou s&egrave;rrt, principalement,<br>
M&eacute; dit tchiqu's'uns &agrave; chu moment.<br>
<p>
S'ou s&egrave;rrt, allons, faut la la&icirc;ssi;<br>
Mais pourtchi pon la rabilli?<br>
Oulle est camprie; j'crai qu'il est temps<br>
D'en faithe - Tch&ecirc;qu' ou's'en dites, bouannes gens?<br>
<p>
Couoche d&eacute; blianc pliomb l&icirc; f'thait grand bein,<br>
I' m'semblle qu'oulle &eacute;thait l'air pus sain,<br>
Ou m&ecirc;me nou pou&ocirc;rrait la blianchi -<br>
La caux est &agrave; si bouan marchi!<p>
&nbsp;<p>

<I><a href="lock.html">&quot;Ch'la S'peut&quot;</a><br>
Mai 1869</I><p></FONT>
</TD></TR></TABLE></CENTER>

&nbsp;<p>
&nbsp;<p>

N&eacute; v'ch&icirc;n deux v&egrave;rsions d'un po&egrave;me bein connu entouor la Statue du Rouai George II (d&ecirc;vouail&eacute;e 1751) dans l'Vi&egrave;r Marchi &agrave; St. H&eacute;lyi. La preunmi&eacute; v&egrave;rsion fut publi&eacute;e dans la Chronique de Jersey l&eacute; tch&icirc;nze d&eacute; Mai 1869. L'aut' v&egrave;rsion est eune v&egrave;rsion "amend&eacute;e" tchiques ann&eacute;es pus tard.<p>


&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="crouaix_viermarchi.html">La Crouaix du Vier Marchi</a><p>
<li><a href="statue1910.html">R&eacute;flexions Royales</a><p>
<li><a href="compieinte.html">Unne Compieinte</a><p>
<li><a href="georgeiii.html">A George III, Statue Royale</a><p>
<li><a href="cahouain_gii.html">D'pis qu'ils ont amarr&eacute; la statue du rouai Dor&eacute;</a><p>
<li><a href="statvic.html">La Statue d'la Reine Victoria</a><p>
<li><a href="statuemaze.html">Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</a><p>
<li><a href="viermarchi.html">L&eacute; Vi&egrave;r Marchi</a><p>
<li><A HREF="royal_square.html">Royal Square</A><p>
<li><a href="gdfhist.html">Historique...</a><p>
<li><a href="patrie_dangi.html">La Patrie en Dangi</a><p>
<li><a href="egyptien.html">Marchi coumme un &Ecirc;gyptien</a><p>
<li><a href="ides.html">M&ecirc;fi'-ous d's ides d&eacute; Mar!</a><p>
<li><a href="mertchureceres.html">Atout la brousse, l&eacute; vent br&icirc;nge les balcons</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
</FONT></BODY>
</HTML>
