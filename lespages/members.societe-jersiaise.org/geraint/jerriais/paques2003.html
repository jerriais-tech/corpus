<HTML>
<HEAD>
<TITLE>P&acirc;ques 2003</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>P&acirc;ques 2003</h2></font></center><p><br>
&nbsp;<p>

<a href="hela2k.html"><IMG SRC="hela2k15.jpg" WIDTH=269 HEIGHT=183 border=0 align="right" alt="L&eacute; P&egrave;lerinnage d&eacute; St. H&eacute;lyi 2000"></a><p>

L&eacute; message d&eacute; P&acirc;ques nos p&acirc;le d'eune victouaithe.  Ch'est vrai qu&eacute; Vendr&eacute;di Saint avait 't&eacute; l&eacute; pus triste jour d&eacute; toute l'histouaithe du genre humain.  L&eacute; Rouai du D&icirc;nmanche des Rameaux, atcheilli auve tant d'enthousiasme, 'tait cliou&eacute; &agrave; eune crouaix, souffrant la cruelle mort du malfaiteux l&eacute; pus cr&icirc;nminnel.  Pouor ses discipl'yes et pouor la fanmil'ye d&eacute; J&eacute;s&ucirc;-Christ, ch'tait difficile d&eacute; r'conna&icirc;tre la proph&eacute;tie dans chein tchi s'p&acirc;ssait.  M&ecirc;me l&eacute; tra&icirc;si&egrave;me jour, l&eacute; d&icirc;nmanche, ch'tait auve tristesse tch'il' appr&eacute;ch&icirc;tent la tombe.  Saint Jean nos dit dans s'n &Ecirc;vangile qu&eacute; Mathie Mad'leine 'tait en l&egrave;rmes et ou ou&iuml;t tchitch'un dithe &#147;Pourtchi qu'tu plieuthes?&#148;  Tchiques s'gondes apr&egrave;s les l&egrave;rmes avaient dispathu, rempliaichies par la jouaie d&eacute; vaie san Seigneu et san Sauveur &egrave;rsuscit&eacute;.  V&eacute;the, l&eacute; d'sastre d&eacute; Vendr&eacute;di Saint avait 't&eacute; rempliaichi par la victouaithe du D&icirc;nmanche d'la R&ecirc;surrection. Ch'tait la victouaithe d'la vie par-dessus la mort et d'la bouont&eacute; par-dessus l&eacute; mauva&icirc;tchi.<br>
<br>
Et l&eacute; grand mithacl'ye d&eacute; P&acirc;ques nos garantit l&eacute; pardon d&eacute; nos p&eacute;ch&eacute;s quand j'les mettons sus l's &ecirc;pa&ucirc;les d&eacute; not' Sauveur sus la Crouaix d&eacute; Calvaire.  Dans la pri&eacute;the, Notre P&eacute;the, j'r&eacute;p&eacute;tons si souvent les mots &#147;pardonne nos offenses&#148; et j'pouvons les dithe auve confianche sachant qu&eacute; les prom&ecirc;sses d&eacute; not' P&eacute;the &Ecirc;t&egrave;rnel sont garanties et qu&eacute; j'n&eacute; sommes pus des p&eacute;cheux condamn&eacute;s.  Mais chutte pri&eacute;the pouor l&eacute; pardon va c&ocirc;te &agrave; c&ocirc;te auve l'asse&ucirc;thance qu&eacute; &#147;j'pardonnons les cheins tchi nos ont offens&eacute;s&#148;.<br>
<br>
Dans not' monde d'aniet, o&ugrave;'est tch'i' y'a tant d'haine et d&eacute; r'venge, qu&eacute; l'message d&eacute; P&acirc;ques et du pardon sait r'connu d'nouv&eacute;.<p>
&nbsp;<p>
<I>Brian Vibert<br>
</I><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="paques2.html">L&eacute; vrai message d&eacute; P&acirc;ques</a><p>
<li><a href="paques.html">P&acirc;ques</a><p>
<li><a href="paques2002.html">P&acirc;ques 2002</a><p>
<li><a href="pmpaques1954.html">P&acirc;ques au Portinf&eacute;</a><p>

<li><a href="paqueflieuthie.html">La P&acirc;que Flieuthie</a><p>
<li><a href="pmsmainesainte.html">La S'maine Sainte</a><p>
<li><a href="pmpaques1962.html">La S'maine de P&acirc;ques</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>

<li><a href="dayofresurrection.html">L&eacute; jour d'la r&eacute;surrection!</a><p>
<li><a href="risentoday.html">Christ not' Seigneu est sou&ocirc;l'v&eacute;: All&eacute;luia!</a><p>
<li><a href="greenhill.html">Y'a un v&egrave;rt mont bein hors la vaie</a><p>
<li><a href="stabatmater.html">La m&eacute;the, m&acirc;t&eacute;e en malheu</a><p>
<li><a href="vendredisaint.html">L&eacute; Vendredi Saint</a><p>
<li><a href="goodfriday.html">Ph'lip and Merrienne Discuss Good Friday</a><p>
<li><a href="pmvendredisaint1952.html">L&eacute; Vendr&eacute;di Saint</a><p>
<li><a href="pmvendredisaint1958.html">Le Vendredi Saint</a><p>
<li><a href="pmvendredisaint1957.html">Le Vendredi Saint</a><p>
<li><a href="pmvendredisaint1955.html">Vendredi-Saint au Portinf&eacute;</a><p>
<li><a href="pmvendredisaint1961.html">Des changements au Vendr&eacute;di Saint</a><p>
<li><a href="painlenten.html">Lenten Fare in the Family</a><p>
<li><a href="painperfection.html">Strenuous Attempts at Perfection</a><p>
<li><a href="faberge.html">Pliein coumme un oeu</a><p>
<li><a href="pm40.html">Merrienne et les quarante jours</a><p>
<li><a href="rollmops.html">Tchi Vendr&eacute;di?</a><p>

<li><a href="hotcrossbuns.html">Des ban'ses croua&icirc;sies</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
