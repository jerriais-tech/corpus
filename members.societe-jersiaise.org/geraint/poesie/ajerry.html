<HTML>

<!-- Mirrored from members.societe-jersiaise.org/geraint/poesie/ajerry.html by HTTrack Website Copier/3.x [XR&CO'2014], Tue, 15 Jul 2025 14:13:03 GMT -->
<HEAD>
<TITLE>Poetry in Jersey - A J&ecirc;rry</TITLE>
<META  name="keywords" content="poetry, literature, writers, authors, Jersey,  Channel Islands, Normandie, auteurs, écrivains, littérature, Normandy, îles anglo-normandes, verse, Geraint Jennings">
</HEAD>
<body bgcolor="#ffffff" text="#000000" link="gray" vlink="gray">

<TABLE width=100% cellpadding=10 border=0>
<TR>
<TD width=20% valign="top" bgcolor=#003366>
<FONT SIZE=2 COLOR="white">
<CENTER><A HREF="http://members.societe-jersiaise.org/"><IMG SRC="http://members.societe-jersiaise.org/sdllj/banniethe14.jpg" WIDTH="90" HEIGHT="103" border=0 ALIGN="MIDDLE" NATURALSIZEFLAG="3"></A> <p></CENTER>

<iframe width=100% height=8000 src="mnu.html" align=left frameborder=0 scrolling="no"><a href="mnu.html">Menu</a></iframe>
</TD>

<TD valign="top">


<center><font color="#003366"><h2>A J&ecirc;rry</h2></font></center><p>

&nbsp;<p>
<CENTER><a href="index-2.html"><IMG SRC="poesie.jpg" WIDTH=120 HEIGHT=77 border=0 alt="Poetry in Jersey"></a></CENTER><p>
&nbsp;<p>


<center><table>
	<tr>
		<td>

J&ecirc;rry, tu m'ensorcheules, j pense;<br>
Je sairais pu ch&egrave;nta&iuml;r que d't&eacute;;<br>
Emaclli d'men cabil immense,<br>
Ch'est br&acirc;ment c&icirc;z t&eacute; qu'je m'ragence,<br>
Pour me r'fournia&iuml;r d'bel et d'nouv&eacute;.<br>
<br>
A qu&agrave;nd j'renter dans ma cahutte,<br>
Ma femme, au bord d l u du gr&agrave;nd u,<br>
C'menche &agrave; l'heure &agrave; sounna&iuml;r d'sa flute:<br>
&quot;Goton,&quot; s't-alle, &quot;apporte la jutte,<br>
Ma f&eacute;, je n'le r'counnissais pu.&quot;<br>
<br>
L'perchain mot qui sort d'sa p'tit' goule:<br>
&quot;L&agrave;! tu-as rajanni d'pus d'dix &agrave;ns;<br>
T&eacute; qui n'avais pouit l'cueur d'un' poule,<br>
Qu'errais coum un lapin s&agrave;ns houle,<br>
Tu r'&egrave;s neuf et des m&ucirc;x port&agrave;nts.&quot;<br>
<br>
&quot;Ola,&quot; s't-alle, &quot;i fait bel y coure<br>
En J&ecirc;rry pour &ecirc;ter r'fondu;<br>
Ch'est doummage adret qu'nou n't'y fourre<br>
A fin-&agrave;-fait pour qu'tu t'y r'bourre<br>
Pllain coum un oeu tout frais pounu.&quot;<br>
<br>
&quot;V&egrave;re assa&iuml;z,&quot; j'li dis, &quot;ma dernette,<br>
Mais tu n'y counnis rien du 'tout;<br>
J&ecirc;rry n'est miette en tout pus nette<br>
De mals&agrave;nta&iuml; qu'sa soeut cadette,<br>
Ch'est le p'tit l'ch&agrave;ng'ment qui fait tout.&quot;<br>
<br>
&quot;Tu sais qu'la souaris vite est prinse<br>
Qui n'a qu'un pertu pour s'fourra&iuml;r;<br>
Et pour resta&iuml;r sain dans sa k'minse<br>
Nou f'rait une adret gr&agrave;nd' m&eacute;prinse<br>
Dans sen couain d'&acirc;ter d's'enfruma&iuml;r.&quot;<br>
<br>
&quot;Si j'&eacute;ch&agrave;ngeais l'chier peys d'l'&acirc;ne<br>
Pour le biau peys du crapaud,<br>
Cr&eacute;-tu qu'en pi&acirc;s&agrave;nt sen pas-d'&acirc;ne,<br>
Bien moins dur en d'viendrait men crane,<br>
Ou qu'm&eacute;-mime en s'rais moins badaud.&quot;<br>
<br>
&quot;Et pis, cr&eacute;-tu donc qu'pour me cueure<br>
La mort ne s'persent'rait jamais;<br>
Ou voudrais-tu t'faire adret seure<br>
Que v'l&agrave; qu'en r'targerait t&agrave;nt l'heure<br>
Qu'nou n'verrait pu que j'vieillirais?&quot;<br>
<br>
&quot;En J&egrave;rry si j'faisais ma d'meure,<br>
Dans p'tit d'temps - n'faut miette en douta&iuml;r -<br>
En Guernesy, chose adret seure,<br>
La s&agrave;nta&iuml;, br&acirc;ment, j'irais cueure,<br>
Ou, du moins, j cr&eacute;rais l'y trouva&iuml;r.&quot;<br>
<br>
&quot;La cr&eacute;y&agrave;nce est, palafr&agrave;ndine,<br>
Chu qui terjo&ucirc;s fait bien pu d'bien<br>
Qu'tous les docteurs et leus m&eacute;dchine,<br>
Qui n'est souvent que d'la pu&acirc;zine<br>
Respet d'l'hounneur, et n'sert de rien.&quot;<br>
<br>
&quot;Ma garce, j'n'ai pouit la berlue,<br>
Ni ch'n'est pouit d'aniet que j'sis na&iuml;:<br>
Ch'est l'enni, pouit l'peys qui tue,<br>
Qui ba&iuml;lle &egrave;s gens la margalue:<br>
L'travas, l'&eacute;can font la s&agrave;nta&iuml;.&quot;<br>
<br>
&quot;Le d'sir de vivre,&quot; a dit l'vier pou&egrave;te,<br>
&quot;Rallouagne adret la vie &eacute;tou&quot;:<br>
Mais, v'la qui f'ra. J&ecirc;rry, d'alouette<br>
Si j'avais l'a&iuml;lle et la lichouette,<br>
J'irais t'ch&agrave;nta&iuml;r ma p'tit' sornette<br>
Tous les matins, quant&eacute; l'coucou.<br>
<br>
<I><a href="denyscorbet.html">L'Rimeux d'La Fouaret</a><br>
</I>


		</td>
	</tr>
</table></center><p>


&nbsp;<p>
&nbsp;<p>



&nbsp;<p>
<CENTER><a href="index-2.html"><IMG SRC="poesie.jpg" WIDTH=120 HEIGHT=77 border=0 alt="Poetry in Jersey"></a></CENTER><p>
&nbsp;<p>

<ul>
<li><a href="index-2.html">Poetry in Jersey</a><p>
<li><a href="accouaens.html">A M's-Accouaens d'J&ecirc;rry</a><p>
<li><a href="ane_crapauds.html">L'&acirc;ne et les crapauds</a><p>
<li><a href="enjerry.html">En J&ecirc;rry</a><p>
<li><a href="jerry.html">J&ecirc;rry</a><p>
<li><a href="souvnir.html">Souv'nir: A Jerry</a><p>
</ul>



<p>
&nbsp;<p>

&nbsp;<p>
&nbsp;<p>
<CENTER><IMG SRC="http://members.societe-jersiaise.org/sdllj/banniethe14.jpg" ALT="La Soci&eacute;t&eacute; Jersiaise"><p>
<b><a href="../index.html" target="_top">R'tou &agrave; la page d'siez-m&eacute;  |  Back to home page</a></b></CENTER>
</TD></TR>

</TABLE>
</BODY>

<!-- Mirrored from members.societe-jersiaise.org/geraint/poesie/ajerry.html by HTTrack Website Copier/3.x [XR&CO'2014], Tue, 15 Jul 2025 14:13:03 GMT -->
</HTML>
