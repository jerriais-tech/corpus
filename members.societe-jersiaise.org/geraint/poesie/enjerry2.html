<HTML>
<HEAD>
<TITLE>Poetry in Jersey - En J&ecirc;rry<br></TITLE>
<META  name="keywords" content="poetry, literature, writers, authors, Jersey,  Channel Islands, Normandie, auteurs, écrivains, littérature, Normandy, îles anglo-normandes, verse, Geraint Jennings">
</HEAD>
<body bgcolor="#ffffff" text="#000000" link="gray" vlink="gray">

<TABLE width=100% cellpadding=10 border=0>
<TR>
<TD width=20% valign="top" bgcolor=#003366>
<FONT SIZE=2 COLOR="white">
<CENTER><A HREF="http://members.societe-jersiaise.org/"><IMG SRC="http://members.societe-jersiaise.org/sdllj/banniethe14.jpg" WIDTH="90" HEIGHT="103" border=0 ALIGN="MIDDLE" NATURALSIZEFLAG="3"></A> <p></CENTER>

&nbsp;<p>

<iframe width=100% height=8000 src="mnu.html" align=left frameborder=0 scrolling="no"><a href="mnu.html">Menu</a></iframe>
</TD>

<TD valign="top">


<center><font color="#003366"><h2>En J&ecirc;rry<br></h2></font></center><p>

&nbsp;<p>
<CENTER><a href="index-2.html"><IMG SRC="poesie.jpg" WIDTH=120 HEIGHT=77 border=0 alt="Poetry in Jersey"></a></CENTER><p>
&nbsp;<p>


<center><table>
	<tr>
		<td>
En J&ecirc;rry,<br>
Parcordi!<br>
Ch'est l&agrave; qu'll'a<br>
Chaise et ch'va,<br>
Et ch'mins d'fer,<br>
Et bel air;<br>
Et d'bouann' gens<br>
Et des tchens,<br>
Par le mille,<br>
Dans la ville;<br>
Et sus l'p&acirc;ie,<br>
Un 'tap&acirc;ie:<br>
Gent et b&ecirc;te,<br>
Font la f&ecirc;te,<br>
Pour mourtra&iuml;r<br>
Leus ga&icirc;ta&iuml;;<br>
Chacun fier<br>
D'vou aver!<br>
En J&ecirc;rry,<br>
Parcordi!<br>
<br>
En J&ecirc;rry,<br>
Parcordi!<br>
Nou-s-y va,<br>
Ch&icirc;n et l&agrave;,<br>
D'l'ajeurant,<br>
Au couach&agrave;nt,<br>
Les fins-faeux,<br>
Et s&eacute;'naeuds<br>
Dans la breune,<br>
Sous la preune,<br>
Et la poumme,<br>
Coumm' poing d'houmme,<br>
Et la peire;<br>
A vou ni&egrave;re:<br>
V'l&agrave; qui quait<br>
Sus l'chap&eacute;,<br>
Et de d'l&agrave;<br>
Dans l'barra.<br>
En J&ecirc;rry,<br>
Parcordi!<br>
<br>
En J&ecirc;rry,<br>
Parcordi!<br>
Qua&iuml; biau qu&eacute;<br>
Qu'nou-s-y veit:<br>
Des gens fiers,<br>
D's-arbres verts;<br>
Sus les monts,<br>
Des maisons,<br>
Arrum&acirc;ies,<br>
Titiv&acirc;ies,<br>
Dans les modes,<br>
Adret c'modes;<br>
Tant qu'la plla&iuml;ne<br>
Est tout' plla&iuml;ne<br>
D'flleurs et d'fit<br>
Et du brit<br>
Des bestias<br>
Gros et gras.<br>
En J&ecirc;rry,<br>
Parcordi!<br>
<br>
En J&ecirc;rry,<br>
Parcordi!<br>
Qui fait bel,<br>
Qu&agrave;nd l'soleil<br>
Du meis d'O&ucirc;t<br>
Fait qu'l'Avo&ucirc;t<br>
Sous ses faeux<br>
Va s&eacute;'naeuds -<br>
Ch'est-&agrave;-dire,<br>
A l'&eacute;crire,<br>
Ou l'v&ecirc;l'faire<br>
D'sa gr&agrave;nd' quaire,<br>
Ou d'sa chaise;<br>
D'charme &agrave; s'n-aise<br>
Ou gavla&icirc;,<br>
Bien ombra&iuml;,<br>
Dans les bouais,<br>
Coumm' des rouais,<br>
En J&ecirc;rry,<br>
Parcordi!<br>
<br>
En J&ecirc;rry,<br>
Parcordi!<br>
Monts et vaux,<br>
Des pus biaux,<br>
Bien bouaisis,<br>
Tous flleuris;<br>
Un prospec',<br>
D'ma&icirc;r et d'sec,<br>
D'o&ugrave; qu'nou l'veule,<br>
Qu'ensorcheulle,<br>
Et qu'ench&agrave;nte,<br>
Et qui h&agrave;nte;<br>
Qu'attriotte,<br>
Et picotte<br>
L'&eacute;tr&agrave;ngier,<br>
Mei l'prumier,<br>
A s'n-alla&iuml;r<br>
Visita&iuml;r<br>
L'vier J&ecirc;rry,<br>
Parcordi!<br>
<br>
En J&ecirc;rry,<br>
Parcordi!<br>
Ch'n'est pas l&agrave;<br>
Tou chu qu'll'a<br>
Pour charma&iuml;r<br>
L's-&eacute;venta&iuml;s;<br>
Ll'y a l'c&ocirc;ti,<br>
D&eacute;roqui,<br>
La gr&agrave;nd' b&acirc;ie,<br>
L'ieau sal&acirc;ie,<br>
Et la cave,<br>
Qu'la ma&iuml;r lave;<br>
La falaise,<br>
D'long et d'laize,<br>
Et l'biau ciel,<br>
Et l'h&ocirc;tel<br>
Sus l'galet,<br>
Ou&egrave;st qu'nou beit<br>
L'vin d'J&ecirc;rry,<br>
Parcordi!<br>
<br>
En J&ecirc;rry,<br>
Parcordi!<br>
Ah! jamais<br>
Je n'pourrais<br>
D&eacute;noumma&iuml;r<br>
Ses biauta&iuml;s:<br>
Ll'a Gorey<br>
Et Boulay;<br>
La Ho&ucirc;g'-Bie,<br>
Bien moussie;<br>
Saint Berlade,<br>
Pour l'malade;<br>
Sainte Cath'rine,<br>
Palfrandine!<br>
L'vier Nermont,<br>
L'neu' Pll&eacute;mont,<br>
Gra&iuml;v'-de-Lecq,<br>
Belle &agrave; sec.<br>
En J&ecirc;rry,<br>
Parcordi!<br>
<br>
En J&ecirc;rry,<br>
Parcordi!<br>
S'ou' voula&iuml;z<br>
Ribotta&iuml;r,<br>
S&agrave;ns chaffrai,<br>
V'l&agrave; l'endreit:<br>
Ll'en a-t-i'<br>
Du pllaisi;<br>
Et des garces,<br>
Et des farces;<br>
L'l'ong d'a s'ma&iuml;ne,<br>
Ah! que d'pa&iuml;ne<br>
Nou s'y b&acirc;ille,<br>
Co&ucirc;t' qui v&acirc;ille;<br>
Tant qu'en gros,<br>
L'jour de r'pos,<br>
Nou s'y r'prend<br>
D'bel et d'boaun.<br>
V'l&agrave; J&ecirc;rry,<br>
Parcordi!<br>
<br>
En J&ecirc;rry,<br>
Parcordi!<br>
Qu'est qui faut,<br>
P'tit ou gros,<br>
Qui n'y-a pouit?<br>
Guiu merci -<br>
Pour des sous -<br>
J'vou dis l'tout.<br>
Rien n'y m&agrave;nque,<br>
Sauf la b&agrave;nque<br>
Qu'nou-s'y freume,<br>
Aurapreume;<br>
Mais n'y-a compte,<br>
Et j'ai honte<br>
De r'lata&iuml;r<br>
Les niais'ta&iuml;s,<br>
Et l'non-sens,<br>
D'si bouann' gens,<br>
V'l&agrave; J&ecirc;rry,<br>
Parcordi!<br>
<br>
En J&ecirc;rry,<br>
Parcordi!<br>
Nou-s-y-est r'chu,<br>
A chaque u,<br>
Coumm' des rouais;<br>
Car d'un' vouaix<br>
P'tits et gr&agrave;nds,<br>
Lourds, sav&agrave;nts,<br>
Tous vou crient,<br>
Et vou prient:<br>
&quot;Ah! s&eacute;-m'n-&acirc;ge!<br>
Vouos en viage?<br>
T'nez un' mie,<br>
Qui d'la vie<br>
Eut pens&eacute;<br>
A d'itai?<br>
Ou d'vouos v&ecirc;i!<br>
D'chett' bouonn' feis,<br>
En J&ecirc;thy,<br>
Eh! pathgui!&quot;<br>
<br>
&quot;En J&ecirc;thy<br>
Ah! pathgui!<br>
Enthez donc,<br>
D'che qu'j'avons<br>
Vouos 'n'&eacute;thez;<br>
Apprechez<br>
Aupr&egrave;s l'feu -<br>
Ch'est d'bouon cueu' -<br>
Un bouach&eacute;e<br>
D'bouonn' beuth&eacute;e,<br>
Et un vethe<br>
De qui beithe,<br>
F'tha, s&eacute;'m'n'&acirc;ge!<br>
Vot' couothage<br>
Pour din&egrave;r;<br>
Car rest&egrave;r<br>
Vouos l'faithez<br>
Tant qu'vouos s'thez<br>
En J&ecirc;thy,<br>
Veth, pathgui!&quot;<br>
<br>
En J&ecirc;rry,<br>
Parcordi!<br>
V'l&agrave; l'accuei'<br>
Qu'nou vou fait.<br>
Nou-s-a lu<br>
Qui n'est pus<br>
L'vier Jerry<br>
O&ugrave; jadis<br>
N'y avait qu'f&ecirc;te,<br>
D'pis la b&ecirc;te<br>
A la pure<br>
K&eacute;riature;<br>
Mais je m'fiche<br>
Qu'est' qu'nou diche,<br>
Pus d'ga&icirc;ta&iuml;,<br>
Ou d'bonta&iuml;,<br>
Qu'chu qu'nou veit<br>
S'rait, ma fei,<br>
D'qu&eacute; forchi,<br>
Parcordi!<br>
<br><br>
<i><a href="denyscorbet.html">D.C.</a><br>
1873<br></i>

		</td>
	</tr>
</table></center><p>


&nbsp;<p>
&nbsp;<p>



&nbsp;<p>
<CENTER><a href="index-2.html"><IMG SRC="poesie.jpg" WIDTH=120 HEIGHT=77 border=0 alt="Poetry in Jersey"></a></CENTER><p>
&nbsp;<p>

<ul>
<li><a href="index-2.html">Poetry in Jersey</a><p>
<li><a href="jerry.html">J&ecirc;rry</a><p>
<li><a href="souvnir.html">Souv'nir: A Jerry</a><p>
<li><a href="ane_crapauds.html">L'&acirc;ne et les crapauds</a><p>
<li><a href="enjerry.html">En J&ecirc;rry</a><p>
</ul>


<p>
&nbsp;<p>

&nbsp;<p>
&nbsp;<p>
<CENTER><IMG SRC="http://members.societe-jersiaise.org/sdllj/banniethe14.jpg" ALT="La Soci&eacute;t&eacute; Jersiaise"><p>
<b><a href="../index.html" target="_top">R'tou &agrave; la page d'siez-m&eacute;  |  Back to home page</a></b></CENTER>
</FONT>
</TD></TR>

</TABLE>
</BODY>
</HTML>
