<HTML>
<HEAD>
<TITLE>Dolmens in Jersey - Dolmens en J&egrave;rri</TITLE>
<META  name="keywords" content="art & photographic history, archaeology, prehistory, Jersey, megalithic, neolithic, Geraint Jennings">
</HEAD>
<body bgcolor="#ffffff" text="#000000" link="#ff0000" vlink="#215e21">

<CENTER><A HREF="http://www.societe-jersiaise.org/index2.html" target="_top"><IMG SRC="http://www.societe-jersiaise.org/resources/smlogo2.gif" ALT="La Soci&eacute;t&eacute; Jersiaise" border="0"></A></CENTER><p>
<p>


<center><font color="blue"><h2>Dolmens in Jersey - Dolmens en J&egrave;rri</h2></font></center><p>

<center><font color="blue"><h2>La Hougue Bie</h2></font></center><p>

&nbsp;<p>

<CENTER>
<img src="houguebie1.jpg" width="177" height="300" alt="La Hougue Bie"><p>
&nbsp;<p>
</CENTER>


  La Hougue Bie est un mon&ucirc;ment N&eacute;olithique - iun des pus grands et bein pr&ecirc;s&egrave;rv&eacute;s en &Ucirc;rope. La tombe fut d&ecirc;couv&egrave;rte en 1925 duthant eune fouoill'lie par la Soci&ecirc;t&eacute; J&egrave;rriaise. <p>


La tombe fut couv&egrave;rte par un &ecirc;norme mondr&icirc;n, mais tchiques si&egrave;cl'yes aupr&egrave;s la b&acirc;tithie, ou fut abandonn&eacute;e et oubli&eacute;e.<p>

Au Mouoyen &Acirc;ge, des chapelles Chr&ecirc;tchiennes f&ucirc;tent b&acirc;ties sus l'mondr&icirc;n: la chapelle d&eacute; Notre Dame de la Clart&eacute; au douzi&egrave;me si&egrave;cl'ye, et pis la chapelle d&eacute; J&eacute;rusalem en 1520. Ch'fut l'Sieur Richard Mabon, Douoyen d'J&egrave;rri, tchi 'tait l'b&acirc;tisseux d'chutte d&egrave;rni&eacute; chapelle et nou dit tch'i' soulait y pr&eacute;senter des fausses mithacl'yes &agrave; seule f&icirc;n d'g&acirc;ngni des sou des p&eacute;l&eacute;r&icirc;ns.<p>

La l&eacute;gende d'la Hougue Bie - du dragon et du Seigneu d&eacute; Hambie - est bein connue. Nou soulait dithe qu'l&eacute; dragon avait 'tait ent&egrave;rr&eacute; souos l'mondr&icirc;n, ou pust&ocirc;t qu'l&eacute; mondr&icirc;n avait 't&eacute; &ecirc;l'v&eacute; sus l'corps du dragon, et qu'la Dame d&eacute; Hambie pouvait vaie l'mondr&icirc;n des tours d&eacute; Coutanches car ch'fut l&agrave; qu'l&eacute; Seigneu avait 't&eacute; ent&egrave;rr&eacute; &eacute;tout.<p>

La fanmil'ye D'Auvergne transformit les ruinnes des chapelles en eune grand' ma&icirc;son aristocratique d'vi&egrave;rs 1780 tchi 'tait connu comme la Tou du Pr&icirc;nce. Ou d'v&icirc;nt eune attraction pouor les touristes tchi c'mench&icirc;tent &agrave; v'n&icirc;n en J&egrave;rri. Y'avait eune sup&egrave;rbe veue du haut d'la Tou, et un h&ocirc;tel fut b&acirc;ti &agrave; c&ocirc;t&eacute; envithon 1830.<p>

La Soci&ecirc;t&eacute; J&egrave;rriaise acatit la propri&eacute;t&eacute; en 1919 et d&ecirc;tru&icirc;sit la Tou et l'h&ocirc;tel.<p>

<CENTER>
<img src="houguebie2.jpg" width="354" height="300" alt="La Hougue Bie"><p>
&nbsp;<p>
</CENTER>

&Agrave; ches drein, nou-s'a r'gr&eacute; l'entr&eacute;e pouor mouontrer l'"us" originna. Quand les r'ch&egrave;rcheurs avaient trouv&eacute; la tombe dans l'mondr&icirc;n &egrave;s ann&eacute;es 20 du v&icirc;ngtchi&egrave;me si&egrave;cl'ye, il' avaient construit un tunnel en ch&icirc;nment. Mais chu tunnel n'taient pon drait - y'avait un mio d'eune angl'ye et chenna n'allouait pon au sol&eacute; d'entrer dans l'tchoeu d'la tombe. &Agrave; ches drein, nou-s'a d&ecirc;couv&egrave;rt qu&eacute;, duthant l'&ecirc;tchinnoxe du r'nouv&eacute; et du s'tembre, l&eacute; sol&eacute; l'vant illeunminne l&eacute; d'dans d'la tombe. Et &agrave; part chenna, l&eacute; tunnel 'tait bein laid.<p>

La r'griy&eacute;thie du mondr&icirc;n n'fut pon fait sans bein d's ardguments, et y'a acouo les cheins tchi disent qu'l&eacute; travas a 't&eacute; eune m&ecirc;pr&icirc;nse. Mais i' faut dithe qu&eacute; nou-s'a eune miyeuthe id&eacute;e d'la tombe et s'n appathence dans les touos anciens temps, m&ecirc;me si ch'est un mio chotchant d'vaie un mon&ucirc;ment si bein connu d'eune faichon bein diff&eacute;thente. Nou-s'accou&ocirc;teunme &agrave; tout.<p>

D'dans la tombe, y'a d'l'&ecirc;cliaithie pus mod&egrave;rne et pus discret ach'teu tch'a amend&eacute; l'atmosph&eacute;the du mon&ucirc;ment pouor l&eacute; v&icirc;siteur.<p>

Nou-s'a dit qu'souos l'mondr&icirc;n y'a eune deuxi&egrave;me tombe, mais les r'ch&egrave;rches auve l&eacute; radar et d'aut's mouoyens mod&egrave;rnes n'ont rein trouv&eacute;.<p>

<CENTER>
<img src="houguebie3.jpg" width="340" height="250" alt="La Hougue Bie"><p>
&nbsp;<p>
</CENTER>


<i>See also:</i><p>
<ul>
<li><a href="http://www.societe-jersiaise.org/geraint/tower/tower.html">The Prince's Tower</a><p>
<li><a href="http://www.societe-jersiaise.org/geraint/jerriais/hougbie.html">La L&eacute;gende de la Hougue Bie</a><p>
<li><a href="http://www.societe-jersiaise.org/geraint/jerriais/hougue.html">L&eacute;gende de la Hougue Bie</a><p>
</ul>


<CENTER><IMG SRC="http://www.societe-jersiaise.org/resources/smlogo2.gif" ALT="La Soci&eacute;t&eacute; Jersiaise"><p>
<b><a href="http://www.societe-jersiaise.org/geraint/" target="_top">R'tou &agrave; la page d'siez-m&eacute;  |  Back to home page</a></b></CENTER>

</BODY>
</HTML>
