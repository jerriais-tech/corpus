<HTML>

<!-- Mirrored from members.societe-jersiaise.org/geraint/jerriais/drille.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
<HEAD>
<TITLE>Chanson</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Chanson</h2></font>
<i>Air: du Ballet des Pierrots</i><br></center><p><br>
<CENTER><TABLE><TR><TD>
Un jour je m'en rvenais du drille<br>
Et j'&eacute;tais d'assez bouanne humeu,<br>
Quand je rattrapis une fille<br>
Que ma veue couvrit de rouogeu:<br>
Peudgi, ch'&eacute;tait une hardelle<br>
Comme nou n'veit pas touos les jours,<br>
Oulle &eacute;tait jeane, oulle &eacute;tait belle<br>
Et oulle avait tout pllein d'atours.<br>
<br>
Ov une m&icirc;nne bein pendue,<br>
Taille &ecirc;linguie et pid mignon,<br>
Oulle &eacute;tait sans &ecirc;tre dodue,<br>
Bein fournie et portait chignon;<br>
Oulle avait etou par driere<br>
Chein que nouz appele un pangniz;<br>
Ch'est une assez dr&ocirc;le d'affaire,<br>
A qu'est que vla qui peut servir?<br>
<br>
J'l&icirc; fis un salut d'ma tunette,<br>
Gracieusement ou me l'rendit,<br>
Quand je l&icirc; p&acirc;lis, la drinette<br>
Sans embarras me r&ecirc;pondit:<br>
Je dvisimes de chose et d'autre,<br>
Du temps, des r&eacute;coltes, des c'mins;<br>
Je m'condisis en bouan ap&ocirc;tre,<br>
A t&acirc;cher de pllaire me mins.<br>
<br>
V'la qui n'fut pas trop difficile,<br>
La belle sembllait s'y-&ecirc;couter;<br>
Je ne sis pas un imb&eacute;cile,<br>
Et je ne sairais en douter.<br>
Je ne finis pas l'aventure,<br>
Mais quand je chaquimes de main<br>
J'avais fini d'conter ma lure,<br>
Et j'nouos entr dimes &quot;&agrave;-d'main&quot;.<br>
<p>
<i><a href="langlois.html">P.L.</a><br>
1/10/1873<br></i>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dgerre.html">La dg&egrave;rre</a><p>
<li><a href="soudards.html">La Sortie des Soudards</a><p>
<li><a href="cont.html">L&eacute; D&eacute;part du Contingent J&egrave;rriais pour l&eacute; Transvaal</a><p>
<li><a href="trooper.html">Le Trooper</a><p>

<li><a href="gdfsoudards.html">Les soudards</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/drille.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
</HTML>
