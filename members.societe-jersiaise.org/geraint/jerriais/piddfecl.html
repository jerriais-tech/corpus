<HTML>
<HEAD>
<TITLE>L&eacute; p'tit pid d'f&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; p'tit pid d'f&eacute;</h2>
Lettre Jerriaise Samedi l'8 d'Aout 2009 </font></center><p>


Bon Jour a tuous d'vous tch'&eacute;coutte la lettre jerriaise aniet l'8 d'Aout 2009. Couomme normale, ch'&eacute;st un pliaisi pour m&eacute; Clifford Laisney d'vos la pr&eacute;sent&eacute;. <br/>
<br/>
L'ann&eacute;e pass&eacute;e, dans iune de ses presentations d'la lettre jerriaises, la Danme Ursula Taylor nos raconti l'histo&ucirc;aithe de sa machinne a cou&ocirc;tre, une possession d's'cendue de sa grand-m&egrave;the. Ch'tait interessant d'entendre couomme tchi qu'l'usage de tel oti avait donn&eacute; 'tant utilit&eacute;t et d'plaisi a tant d'gens. <br/>
<br/>
Ayant refl&egrave;tchi sus c'histouaithe me fit penser que dans ma possession etout j'avais un p'tit oti tchi, s'in pouver selon pasler authait gentiment d'seines et d'contes a racont&eacute;. <br/>
<br/>
Ch't'&ocirc;ti est un p'tit pid d'f&eacute;. Ch'n'est qu'un &ocirc;ti envithons douze pousses carr&eacute; auve trais diffethentes tailles de pid, iun pour les souliers d'p'tchiots, le mitoyen pour le juv&egrave;nile et l'traisieme pour l'ad&ucirc;lte. Ch't'&ocirc;ti agi envers 150 ans s'trouve dans ma possession ayant 'tait d's'cendu d'fanmillye de mon grand-p&ecirc;the Papa Langlois, p&ecirc;the de ma m&ecirc;the tchi 'tait iune de seize &eacute;fants. (Pas d'<a href="gdftelevision.html">television</a> ales distract&eacute; dans ches temps la). Sans doubte j'authait 'tait la couteunme d'erpather les souli&eacute;s au lieu d'aller siez l'cordonnyi. J'sis seux que Papa Langlois authait pass&eacute; ses seth&eacute;es dans son hangar auve la leunmiethe d'une lanterne a cou&ocirc;tre et cliouer les s'melles et talons des souli&eacute;es d'ses mousses en pr&eacute;pathation d'l'&eacute;cole le lendemain. <br/>
<br/>
Mon p&ecirc;the etout faisait grand usage du pid d'f&eacute;, sustout duthant l'<a href="otchup.html">otch&ucirc;pation</a>. Ch'tait impossiblye d'obtenin du tchui pour erpather les bottes, et d'm&ecirc;me differents substituts v'nais au s'cours d'erpath&eacute; les chavettes.<br/>
<br/>
 Et d'm&ecirc;me le p'tit pid d'f&eacute; a tch'aits dans ma possession, mais n'pensez pas ch't'&ocirc;ti est en ertraite. Quand j'taits jeunne homme sus la ferme auve mon p&ecirc;the, y'avait une periode quand la couteunme 'tait d'couvri les s'melles et talons d'nos bottes de ferme auve du gros cliou et les pointes et talons 'taits renforchies d'f&eacute;thall'thie. Les bottes p's&eacute;e un tonn&eacute; et faisaits un cliatin sus les routes. J'me d'mande si ch'tait p'tre cause d'aver veu les soudards d'otch&ucirc;pation en marche que j'voulaimes etout etre soudards. Ch'tait la acquo une utilit&eacute; du pid d'f&eacute;. Le travers des ann&eacute;es j'me sis servi du pid d'f&eacute; en erpathant mes souli&eacute;es et m&ecirc;me les siens d'Veronica, mais h&eacute;las ma source de fournituthe est eteinte cause d'la freunm'thie d'la boutique a Woolworths &eacute;you q'j'accataits la marchandise pour mon projet. Le p'tit pid d'f&eacute; a servi son temps et setha beint&ocirc;t en ertraite probablyement sus l'ais d'foyi d'iun d'm&eacute;s p'tits fils. Oh! si pourrait selon raconter sa vie. <br/>
<br/>
Quouaiqu' je s'sait t&eacute;levision, radio ou les gazettes, ch'est impossiblye d'eviter l'importance des precautions qu'els autorit&eacute;s r'commandes que'je prennons envers la grippe connue comme le 'swine flu'. J'avons lu et entendu p&acirc;sler de la grande <a href="grippe1918.html">&eacute;pidemie d'flu t'chu lieu d&ucirc;thant la premier dgerre</a>. Les consequences des fatalit&eacute;s f&ucirc;tes enorme. I nos est dit que les dimensions de l'&eacute;pidemie tchi s'presente au moment t&ecirc;te'tha au c'mmenchement du S't'embre. Faut &eacute;speth&eacute;rqu'els autorit&eacute;s responsablye pour la sant&eacute; du peuplye sethonts pr&eacute;path&eacute;es en cas d'besoin. <br/>
<br/>
Quouaiqu' chez hardi important en tuous temps d'prendre toutes pr&eacute;cautions en orde d'&eacute;vit&eacute; toutes sortes d'infestation et d'maladie, j'me d'mande si la jeunesse d'aniet est aussi immune et exempte d'maladie comme not g&eacute;nerathion et sienne de nos anch&ecirc;tres. Les siens d'vous tchi gagnaits lus vie en ferme, en construction et telles otchupations sethonts bein au cou&ocirc;thant des presque nul facilit&eacute;es d'hygi&ecirc;ne en existence dans l'temps pass&eacute;. Auve mains terreuses, cot&eacute;es d'engrais, pli&acirc;tre, huile etc quand i v'nait l'temps d'la bou&ocirc;uchie, nou frottait les mains auve une chique et assis sus l'foss&eacute; le mangi compathait a la tabli&eacute;e d'un prince. Tout ch'la aid'gait a combattre une resistance es germes que malheutheusement j'avons l'air d'aver perdu cause des nouvelles aides de sanitation et d'excessivement l'usage d'hygi&egrave;ne. <br/>
<br/>
Mercie pour v&ocirc;t attention, j'espethe qu'ou s'allez rejoui d'une bouone semaine, et qu'ou vos garderez en bouonne sant&eacute;. <br/>
<br/>
A la prechaine. <br/>
<br/>
<i>Clifford Laisney</i><br/>



&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfbottes.html">Les bottes &agrave; cliou</a><p>

<li><a href="pmchabots.html">Merrienne et ses Chabots</a><p>


	<li> <a href="dan.html">L&eacute; pou&ocirc;rre vi&egrave;r Dan</a><p>
<li><a href="gdfpid.html">Bou&acirc;n pid!</a><p>
<li><a href="beghin3.html">Beghin</a><p>
<li><a href="beghin2.html">Beghin</a><p>
<li><A HREF="beghin.html">Beghin</A><p>
<li><a href="ching.html">William Ching</a><p>
<li><a href="carre.html">Maison Carr&eacute;</a><p>
<li><a href="gdfpids.html">Fanmeuses &ecirc;tampes de pids</a><p>
<li><a href="influenza.html">L'Influenza</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

