<HTML>

<!-- Mirrored from members.societe-jersiaise.org/geraint/jerriais/ballade1.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>Eune Ballade &egrave;s Pou&ocirc;rres Gens</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Eune Ballade &egrave;s Pou&ocirc;rres Gens</h2></font></center><p><br>

&nbsp;<p>

<CENTER>
<TABLE>
<TR>
<TD>


Y'a des p&egrave;rsonnes tchi p&acirc;ssent lus vie entchi&eacute;the<br>
En actions charitabl'yes pouor les coucous.<br>
Et y'a tchiqu's'eunes tch'ont l'ambition d&eacute; si&eacute;the<br>
Des bliues l&ecirc;zardes et les env'yer au zoo.<br>
Les cheins tch'&ecirc;tudient l&eacute; &#147;Roman de Rou&#148;<br>
Pouor faithe des livres sus Wace et ses &ecirc;crits<br>
Ont fait raide bein pouor chu monde, v&eacute;the, pouor tous....<br>
M&eacute;, j'voudrais aver ch&icirc;n chents millions d'louis.<br>
<br>
L'aventuthyi ch&egrave;rche eune riche h&eacute;thitchi&eacute;the;<br>
Les hardelles veulent qu'nou lus baille des bijoux;<br>
Les bracheurs font lus forteune dans la bi&eacute;the,<br>
Et d's aut's l'ont fait bein au liain au P&eacute;rou<br>
En b&acirc;tissant auve lus martchieaux et clious.<br>
Un g&acirc;ngnant voudrait &egrave;rch&eacute;ver san prix;<br>
L&eacute; milsoutchi voudrait acouo quat' sou...<br>
M&eacute;, j'voudrais aver ch&icirc;n chents millions d'louis.<br>
<br>
L&eacute; champangne vaut bein mus qu'l'ieau d'la rivi&eacute;the;<br>
L&eacute; caviar vaut mus qu'les <a href="gdfpaisaufou.html">pais au fou</a>;<br>
L&eacute; pliastique n&eacute; rempliaich'cha pon l'ivi&eacute;the;<br>
Et V&eacute;nise est pus belle qu'La Preunmi&eacute; Tou.<br>
Coumme un panda pi&egrave;rcheux dans l&eacute; bambou,<br>
J&eacute; voudrais p&acirc;sser des journ&eacute;es d'la&icirc;si.<br>
Les riches n&eacute; font rein - j'en sis-t-i' jaloux!<br>
M&eacute;, j'voudrais aver ch&icirc;n chents millions d'louis.<br>
<br>
Bouonnes gens, les pauvres es'sont tr&eacute;jous auve vous.<br>
Mais donnez-m&eacute; vos titchets d&eacute; lot'tie:<br>
J&eacute; m'en vais g&acirc;ngni ch&acirc;que fais qu&eacute; j&eacute; joue.<br>
M&eacute;, j'voudrais aver ch&icirc;n chents millions d'louis.<p>

&nbsp;<p>

<i><a href="jerpoem.html">Geraint Jennings</a> Novembre 2002<p></i>


</TD>
</TR>
</TABLE>
</CENTER><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="wace.html">Maistre Wace</a><p>
<li><a href="rou2.html">Prologue du Roman de Rou</a><p>
<li><a href="wace2002.html">La Lanch'chie du Roman de Rou d&eacute; Wace</a><p>

</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ballade1.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>
