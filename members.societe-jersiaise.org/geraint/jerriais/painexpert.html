<HTML>

<!-- Mirrored from members.societe-jersiaise.org/geraint/jerriais/painexpert.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Rapport d'Expert?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Rapport d'Expert?</h2></font></center><p>
<a href="jerseycow.html"><img src="vaque.gif" width="458" height="299" border="0" alt="eune vaque" title="" align="right" /></a>
L'reporter qui va d'amor &eacute;s shows d'Boeus est sus l'fi du dos ov sa h&eacute;theque teurque - v'la ch'u&eacute;q ch'est d'all&eacute; <a href="football.html">coup d'pis&eacute; des balles</a> &agrave; West mount - et ch'fut m&eacute; qu'eut l'houneu d'etr' chou&eacute;si parmi la djingue pour all&eacute; faithe un articlye sus l'Show d'Mercr&eacute;di pass&eacute;.<br/>
<br/>
Quand j'entri dans l'Pavilion, touos nos gens 'taient a bringi lus b&egrave;tes a lus pi&eacute;gnyi la coue, a lus faithe manji du bran pour lus rondi l'bathi, a lus suffli&eacute; du p&eacute;vre dans l'ouies pour lus faithe dr&eacute;chi la t&ecirc;te et je n'sais tchi oquo pour les mettre en tcheu. Betot ne v'la les Stewards qui crient: D&eacute;shalez vos b&egrave;tes, bouonnes gens, nou s'en va c'menchi. All rugs off!<br/>
<br/>
Ch'fut MM. Ph. Billo, Journieaux et Ahyi qui jugites les jeunnes b&eacute;tes. I' dounites le Preumi&eacute; prix au boeu a Ouilliam Betchet, Slim Jim, viyant que ch'tait l'pus bieau boeu dans l'ring; et l'deuxi&egrave;me a Mabel's Scot viyant qu'ils 'taient touos les tr&egrave;s d'accord pour cheunna. Si l'boeu a Mess Nicolle avait yeu la moindrement pus d'p&eacute;tra, et pas tant d'brueutchet, i' sait v'nu pus haut.<br/>
<br/>
Dans les boeus d'deux ans, ch'fut l'boeu a Wesley qu'en gangyi.<br/>
<br/>
Ch'est un bieau boeu, bin fourni dans sa d'vant, bin d&eacute;sgagi d'l'ari&eacute;the, ov deux cones ben pli&eacute;chis, et l'muz&eacute; &eacute;scal&eacute;; y'a d&eacute;ja un Am&eacute;thitchain qu'est en bardjin pour: n'y'a qu'pour dithe que tchiq chents dalleurs qui les s'pathent. J'lus fis je n'sait pas combin d'clyins de dounn&eacute; l'prix a Fontaine's Hope, mais les bachouards ne fites pas sembliant de m'vaie. Ch'est-tan'tchi, Mess Avri &eacute;tha siex louis british si san boeu reste longtemps assez d'service. Chest un naice boeu, sorti du Gris Connon et d'la Grise Anne, et si ses &eacute;sfants lis r'semblient, y'&eacute;tha du bon. J'&eacute;thais voulu vaie Financial Raleigh pus hau pli&eacute;chi; mais pas moyen ov des pids si enteuthez d'bouze.<br/>
<br/>
Moussieu d'Oaklands fit bin ov Combination Premier; et j'en sis bin aise. Ch'n'est as qu'les huit louis d'prix lis vallent grand-chose, i' n'a des mille! mais les siens qu'ont m'n&eacute; a chu boeu la s'en vont pou&eacute; les vendre l'prix qui voudront - en raison.<br/>
<br/>
L'deuxi&egrave;me prix n'a pas d'saillie est raisounnabye; sa couleu - n&eacute;the gradille mi&eacute;-meuse - est hardi pris&eacute;e au Br&eacute;zi. Si Ouilli avait dounn&eacute; pus d'gache d'huile au General, j'gagais eunne &eacute;scale d'<a href="hitres.html">hitre</a> contre un lach&eacute;t d'botte qu'il &eacute;thait yeu l'dos pus dr&eacute;t.<br/>
<br/>
Quand vint l'moment d'jugi pour la Coupe - qu'est grande coumme eunne canne de quat' pots - ch'fut la qui fallait vaie l'monde autou du Ring. Y'en avait qu'&eacute;taient pour ch'tis chin, d'autres pour tchis la, tandi qu'd'autres nadjeurs disaient qu'les miyeu boeus n'pouaient pon comp&eacute;t&eacute; a cause des r&eacute;gli&eacute;ments. J'n'en sait rin! Mais ch'sis seux que Rover, l'boeu a Moussieu Le Feuvre, s'nou lis d'mandait, dithait que ch'fut li qu'avait l'pus bieau troup&eacute; d'filles souontre li. Et toutes sorties de d'siez les Priaux, la ou-&eacute;s qu'il avait 't&eacute; &egrave;slv&eacute;. Mais, faut le r'counaitre y'avait &eacute;tou d'tchi bon dri&eacute;the Golden Castor: et les fumelles a General Cowslip d&eacute;vent dounn&eacute; du lait a bouc't&eacute;es quand i' sont sus d'bounne pastuthe. L'boeu a John Vautchi vint R&eacute;serve: ch'est un bouan boeu: ch'es un boeu qui vaut pus d'sous que je n'voudrais en dounn&eacute;. Y'en avait d'autres qui n'eutes rin dans chutte classe las: quou&eacute;q' lus prog&eacute;nituthe fusse assez bin dans lus 'general appearance' la puspart de ieux avaient lus courbelinne trop &eacute;scall&eacute;e; sans compt&eacute; qu'la g'niche du mitan prom&eacute;t d'av&eacute; des trans en boutelle.<br/>
<br/>
La! N&eacute; v'la ch'qui s'app&egrave;le un bouan Rapport sus l'show. Chose seuthe que quand l'Chef l'&eacute;tha lu - ou entendu translat&eacute;, car chu pouore m&eacute;djan n'sait qu'l'angliais - i' m'f'tha des compli&eacute;ments et pasla d'hauchi mes gages. en liesant chen-chin, nou v&eacute; tout d'un co que v'la tcha 't&eacute; &eacute;scrit par un forgeux qui sait mony&eacute; un mart&eacute;.<br/>
<br/>
<i><a href="brambilo.html">Piteur Pain</a></i><br/>
<br/>
Pour en &eacute;sfet d'la Coupe dounn&eacute;e par Moussieu Peer, d'Am&eacute;thique, j&eacute; comprends qu'ou s'a oquo l&agrave; dans chent ans. Ou n'appartchindra jommais a persounne pour pus d'un an. Et coumme ch'est eunne coupe de grand' valeur et qu'ya des fermiers qui s'aient offuche tent&eacute;s d'la vendre pour payi lus guano, ou s'nall&eacute; au Canada atou, ou la drotchi sus tchiq aut' sens. J'comprends que l'sien qui la gagne &eacute;tha a fourni caution d'chinquante louis qui l'ai r'touona l'ann&eacute;e tchi vint, en bouon esta, bin &eacute;stchuth&eacute;e, ov pas un gr&icirc;n sus l'argent, enfluib&eacute;e dans du ouad&icirc;ne.<br/>
<br/>
<i>La Chronique de Jersey 18/4/1914</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painherdbook.html">Mister Pain Betrays Herd Book Secrets</a><p>
<li><a href="painnoble.html">All about Golden Fern's Noble</a><p>
<li><a href="painbullshow.html">Piteur reports on the bull show</a><p>

<li><a href="cahouain_betes.html">T&eacute; r'connais-tu un mio dans les b&ecirc;tes?</a><p>
<li><a href="cahouain1923b.html">L&eacute; Caouain &egrave;s Shows d'Boeus</a><p>
<li><a href="experts.html">L's exp&egrave;rts</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="pmheifer.html">Ph'lip shows his heifer in milk</a><p>
<li><a href="cahouain_shows1923.html">N'v'la encoure une fais la saison des shows pass&eacute;e</a><p>
<li><a href="vaque.html">La Compliainte d'une Vaque</a><p>
<li><a href="betesacones.html">Les B&ecirc;tes &agrave; C&ocirc;nes</a><p>
<li><a href="boeux1914.html">Une nouvelle sorte d'Boeux</a><p>
<li><a href="lettre1912.html">Eune lettre d&eacute; 1912</a><p>
<li><a href="bellevaque.html">La Belle Vaque &agrave; Charlie</a><p>

<li><a href="jerseycow.html">Les vaques d&eacute; J&egrave;rri</a><p>

<li><a href="vaquevoc.html">Les parties d'eune vaque</a><p>

<li><a href="bullchinashop.html">Coumme un touauth&eacute; dans eune boutique &agrave; porc&eacute;laine</a><p>
<li><a href="gniche.html">La g'niche &agrave; m'n oncle</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmshows.html">L's Elections et les 'Shows'</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="mavieillenancy.html">Ma vieille Nancy</a><p>
<li><a href="joey.html">Joey</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painexpert.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>

