<HTML>
<HEAD>
<TITLE>Nou&eacute;</TITLE>
<META  name="keywords" content="Jèrriais, language, langue normande, patois normand, Jersey Norman French, Jersey French, jersiais, langue jersiaise, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>Nou&eacute;</h2></font></center><p><br>
<CENTER><TABLE><TR><TD>

Bonjour, Nou&eacute;, belle journ&eacute;e,<br>
De qui, quand j'&eacute;tais &ecirc;fant,<br>
J'attendais tant l'arriv&eacute;,<br>
Qui me pllaisait tr&eacute;jous tant.<br>
<br>
Dans les prumiers temps d'la vie,<br>
Nou ne r&ecirc;ve que bonheur;<br>
Devant qu'ou nous seit ravie,<br>
Nou rencontre le malheur.<br>
<br>
Ocouo bein quand l'insouciance<br>
Du jeane age n's'en va pon,<br>
Que nouz a tr&eacute;jous confiance<br>
En ch'qui para&icirc;t bel et bon.<br>
<br>
Che n'&eacute;tait pas la friandise<br>
De qui je m'occupais fort;<br>
S'ous l'pensiez, i' faut que j'dise<br>
Qu'ous m'accuseriez &agrave; tort.<br>
<br>
Mais i' n'y-avait pas d'ardouaise,<br>
De baguette ou de le&ccedil;ons;<br>
Nou pouvait jouer tout 'sen aise,<br>
Rire et chanter des chansons.<br>
<br>
La r'lev&eacute;e de la serveille,<br>
De cloches nou ouiyait l'son;<br>
A cht'-heu, nouz en creit merveille,<br>
S'il y-a un ptit d'r&ecirc;villon.<br>
<br>
Une diverse merveille,<br>
Dont j'avons oui p&acirc;ler tous,<br>
Ch'est qu'&agrave; migniet d'la serveille<br>
Les vaque sont &agrave; genoux.<br>
<br>
J'n'ai aucune peine &agrave; l'craire,<br>
Car en voulant se couochir,<br>
La b&ecirc;te, pour l'ordinaire,<br>
A couotume d's'agenouillir.<br>
<br>
Les tambours faisaient les fn&ecirc;tres<br>
Tressonner pus fort que l'vent,<br>
Achet'-heu, nouz est commes pr&ecirc;tres<br>
A condire un enter'ment;<br>
<br>
Et il y'-avait des son'nies<br>
O&ugrave;-est qu'les notes du violon,<br>
Si gaies et si r&ecirc;villies,<br>
Faisaient sauter l'cotillon.<br>
<br>
Les gar&ccedil;ons en faisaient d'belles<br>
En dansant la note &agrave; treis;<br>
I'n'en dvaient rein es hardelles,<br>
Comme ils &eacute;couaient les gu&eacute;rets.<br>
<br>
Tout para&icirc;t bon &agrave; sa plleche:<br>
La pri&egrave;re et le sermon;<br>
Mais j'veurs etou que nous faiche<br>
Du run pour danse et chanson.<br>
<br>
&nbsp;<p>
<i><a href="../langlois.html">P.L.</a></i><br>
<br>
<i>La Gazette Officielle de Guernesey 26/12/1874</i><br>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="bouannoue.html">Bouan Nou&eacute;!</a><p>
<li><a href="../cantiques.html">Cantiques d&eacute; Nou&eacute;</a> - Christmas Carols in J&egrave;rriais<p>
<li><a href="../noue.html">Un Bouan Nou&eacute;</a><p>
<li><a href="index.html">La nativit&eacute; clyiquabl'ye</a><p>
<li><a href="podin.html">L&eacute; pod&icirc;n d'Nou&eacute;</a><p>

<li><a href="podin2.html">L&eacute; Pod&icirc;n d'Nou&eacute;</a><p>

<li><a href="menpodin.html">Men podin d'Nou&eacute;</a><p>

<li><a href="../raidenoe.html">Un raide bouon No&euml;</a><p>

<li><a href="../notnoe.html">Not' No&eacute;</a><p>

<li><a href="../papanoe.html">Quand Papa No&euml; veindra</a><p>
<li><a href="../gdfnoue.html">Nou&eacute;</a><p>
<li><a href="gdfnoue3.html">Les d'vis du Bouan'homme George</a><p>
<li><a href="../nativite.html">Eune pi&egrave;che d&eacute; Nativit&eacute;</a><p>

<li><a href="vraimessage.html">L&eacute; vrai message de Nou&eacute;</A><p>

<li><a href="vraimessage2.html">Nou&eacute; tch'appraiche</a><p>

<li><a href="../cartes_noue.html">Les Cartes d&eacute; Nou&eacute;</a><p>

<li><a href="noue_muchis.html">Bouan Nou&eacute;! - des mots muchis</a><p>

<li><a href="gdfnoue2.html">&Agrave; Nou&eacute; l'temps p&acirc;ss&eacute;</a><p>

<li><a href="sethee_dnoue.html">Une S&eacute;th&egrave;e d'Nou&eacute;</a><p>

<li><a href="enethous.html">En Ethous!!</a><p>

<li><a href="cartes_noue1899.html">Cartes de Nou&eacute;</a><p>

<li><a href="cmenche.html">Quand tchi qu'Nou&eacute; c'menche?</a><p>


<li><a href="../gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="noueqz.html">Bouan Nou&eacute;!</a><p>

</UL>
</FONT>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>
