<HTML>
<HEAD>
<TITLE>Cartes de Nou&eacute;</TITLE>
<META  name="keywords" content="Jèrriais, Jersey-French, language, langue normande, Channel Islands, îles anglo-normandes, Christmas cards, patois normand">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>
&nbsp;<p>



<center><font color="#215e21"><h2>Cartes de Nou&eacute;</h2></font></center><br>
<p>
&nbsp;<p>
<p>

<p>

Avous veu sus la Gazette de l'aut' Sam'di<br>

L'annonce &agrave; Messieux Labey et Biampi<br>

A lus boutique y'a i' pathait<br>

Des Christmas Cards en vi&egrave;r Jerriais.<br>

<p>

Pour nos &ecirc;fants et nos pathents au l'yain<br>

Ya-t-i' rein qui piesse lus faithe pus d'bein<br>

Qu'une Cart&eacute;-d'Nou&eacute; bein imprim&eacute;<br>

Dans lus vieille langue des temps pass&eacute;s.<br>

<p>

Y'a Ph'lip d'une brigantine qu'est l'contrema&icirc;tre<br>

Dans les temps d'Nou&eacute; en Hollande i d&eacute; &ecirc;tre<br>

V'la qui l'i f'tha ti du piaisi<br>

Qui y'en ai yune l&agrave; bas pour li.<br>

<p>

Et y'a La&iuml;esse qui n'faut qu'nou roublie<br>

Il est pour Robin, Collas et Compagnie<br>

Au p'tit Jerri i pense tr&eacute;jous<br>

Faut qu n'nait yune Messieux d'siez vous.<br>

<p>

Et y'a not' belle seu', chest en Ecosse qu'oul est<br>

Faut y'en envi&eacute;, oul aime tant l'Jerriais<br>

Et yune pour ch&acirc;tchun d'ses &ecirc;fans<br>

Qui l'p&acirc;lent ou dit comme d&eacute; vieilles gens.<br>

<p>

Mais ch'n'est pas tou' car y'a oquo 'Douar<br>

D'nos sept &ecirc;fants ch'est l'seul qui s'sait soudar'<br>

Sa prumi&eacute; langue oquo i' p&acirc;le<br>

Faut y en envi&eacute; yune au Transvaal.<br>

<p>

Yen a oquo d'autres, Alice, Ph'lip et John<br>

D&egrave;s qui l's&eacute;thont, ch&egrave;st l&agrave; qu'y&eacute;tha du "fun."<br>

Car quand nou z'est &agrave; l'&ecirc;trangi<br>

N'ya rein qui faiche pus d'piaisi.<br>

<p>

Allons pour l'honneu d'vot langue Jerriaise<br>

D&egrave;s qu'ou zithez en ville allez les vaie<br>

A la "B'resford" pour y choiesi<br>

Vos cartes siez Labey et Biampi.<p>

&nbsp;<p>

<p>

<i>Nouvelle Chronique de Jersey 23/12/1899</i><br>




&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="enethous.html">En Ethous!!</a><p>
<li><a href="../cartes_noue.html">Les Cartes d&eacute; Nou&eacute;</a><p>
<li><a href="bouannoue.html">Bouan Nou&eacute;!</a><p>
<li><a href="../labey.html">Labey</a><p>
</ul>
</FONT>

&nbsp;<p>



&nbsp;<p>
<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>
