<HTML>

<!-- Mirrored from members.societe-jersiaise.org/geraint/jerriais/noue/cliementdcaen.html by HTTrack Website Copier/3.x [XR&CO'2014], Tue, 15 Jul 2025 13:59:11 GMT -->
<HEAD>
<TITLE>Nou&eacute; siez Cli&eacute;ment d'Caen!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../../jerriais.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nou&eacute;<br/>
siez Cli&eacute;ment d'Caen!</h2></font></center><p>

Le caract&eacute;the de Cli&eacute;ment d'Caen, fermi, propri&eacute;taithe et principa d'paraisse, est pus ou mains connu des gens qui li&eacute;sent chutte gazette ichin.<br/>
<br/>
Pus d'une fais d&ecirc;j&agrave;, nous a peu s'rendre compte par les convers&acirc;tions entre li et La&iuml;esse Ernon et mai, que le vieux est passabli&eacute;ment finaill'yi. Nou pouorrait m&ecirc;me dithe qu'i' cop'thait un liard en quatre, bein qu'i' s'sait pouorri d'sous, et n'laissait pas un pouorre d&ecirc;gnill'yi humer l'odeur de sa soupe sans t&acirc;chi de l'faithe payi pour, dans un sens ou dans l'autre.<br/>
<br/>
Ch'est en tchi, ou' ne s'sez pas surpris d'apprendre qu'en entendant dithe &agrave; La&iuml;esse Ernon, y'&agrave; un p'tit brin, que Cli&eacute;ment d'Caen a d&eacute;pens&egrave; la m'illeu' partie d'une bille de chinq louis pour san fricot d'Nou&eacute;, j'en ai rest&egrave; tout dr&ocirc;le. Mais, coumme ou' pouver l'penser, v'la qui d'mande d'&ecirc;tre expl'yitchi. Ne f'chin l'expl'yic&acirc;tion...<br/>
<br/>
Cli&eacute;ment d'Caen est au pli&acirc;tre! La s'maine pass&egrave;e, opr&egrave;s s'&ecirc;tre &ecirc;cauff&egrave; &agrave; cli&egrave;rgi ses cressonni&eacute;thes, i' s'apitchi l'long d'un foss&egrave; pour une heuthe de temps dans l'esp&eacute;thance de vaie tch'est qu'allait dans san c&ocirc;ti, au ser, mettre des pi&egrave;ges &agrave; lapins. I' n'attrapi pas s'n'houmme, mais il attrapi une casaque de fraid, qui l'a emp&ecirc;chi d'sorti d&eacute;pis et l'y'a fait compli&egrave;tement perdre la vouaix pour le temps.<br/>
<br/>
Joseph Le Boutill'yi, san p'tit domestique, tout b&ecirc;te qu'il est, a profit&egrave; d'la chance pour se r'vengi un mio de toutes les mins&egrave;thes que l'vi&egrave;r Cli&eacute;ment l'fait enduther &agrave; londgheu' d'ann&egrave;es. Faut dithe que ch'est La&iuml;esse Ernon qui y'a montr&egrave; le plian au c'menchement. Ach'teu, l'affaithe va toute seule... et le bouan houmme affol'la si v'la qui continue trop longtemps, - Tu'es ma&icirc;tre d'la situation, Joe, lis dit La&iuml;esse, le vieux n'peut pon s'faithe ou&iuml;, san roumatisse dans l'co l'emp&ecirc;che de faithe des signes de t&ecirc;te et coumme tu n'sai' pon li&eacute;the, i' n'gagne rein d'&ecirc;crithe pour te dithe chein qui veurt.<br/>
<br/>
- Bon, Mess Ernon! Et pis?<br/>
<br/>
- Eh bein, b&ucirc;zard, arrange-tai pour vivre gras pour le temps, passe un bouan Nou&eacute;, c'mande chein qu'tu veurt, faudra bein que l'bouan houmme paie!<br/>
<br/>
- Oui, mais coumment faithe, Mess Ernon?<br/>
<br/>
- Tout ch'que tu veurs, Joe, d'mande &agrave; tan ma&icirc;tre si ch'n'est pon l&agrave; chein qui voudrait ch't'ann&egrave;e pour lis baill'yi du tchoeu et le r'mettre sus pid! I n'pouorra pas t'r&ecirc;pondre; - d&ecirc;touanne ta t&ecirc;te pour ne vaie pon ses mouvements et pis pr&eacute;tend qu'il a tr&eacute;jous r&ecirc;pounnu justement chein qu'tu voulais aver. Fait la mine que tu n'est pas trop seux mais que l'bri qui sortitha d'sa gorge te r'sembl'ye tr&eacute;jous &agrave; un oui...<br/>
<br/>
Le Joseph est b&ecirc;te mais il est gourmand, et dame! le plian lis conveint &agrave; merveille.<br/>
<br/>
Il a m'n&egrave; l'affaithe rond'ment et avec le plus grand succ&egrave;s.<br/>
<br/>
I' d'mandi au v'i' voulait avair un pico &agrave; Nou&eacute;, pour un change (ils avaient yeu du jambon huit ans de si&egrave;te!) s'i' criyait que y'un de seize livres suffithait; s'i' fallait faithe faithe du podin, d'la g&acirc;che, acater une demi&eacute; douzaines de rouoge vin, une bo&egrave;te de cigares, des nouaix, etc, etc., si un mio de r&ecirc;villon ne lus f'thait pon de bein; s'i d'mand'dait &agrave; ses fr&egrave;thes et soeurs et &agrave; deux-trais amins de v'nin d&icirc;ner avec yeux, enfin, jamais la maison &agrave; Cli&eacute;ment n'avait veu rein d'it&egrave;.<br/>
<br/>
La&iuml;esse Ernon, opr&egrave;s aveir souffli&egrave; tout chonna &agrave; Joseph, qui r&eacute;p&eacute;tait la le&ccedil;on coumme un perrot, allait vaie le vieux dans sa chambre, approuvait des suggestions du domestique, f&eacute;licitait le malade de san bouan tcheu, et lis disait que n'y'avait rein coumme la bouanne ch&egrave;re &agrave; Nou&eacute;...<br/>
<br/>
Cli&eacute;ment rouolait l'si&egrave;rs, s'&eacute;touffait qu&acirc;si pour lus crier qu'i' faisaient justement l'contraithe de chein qu'il &ecirc;prouvait &agrave; lus dithe... et finissait par &ecirc;tre prins d'une bord&egrave;e d'toux qui lis d&ecirc;r&acirc;cliait la gorge.<br/>
<br/>
Et ne v'la coumment que Cli&eacute;ment d'Caen, bein malgr&eacute; li, offrit un bouan Nou&eacute; &agrave; un tas de monde qu'il &eacute;thait voulu vaie siez l'Pape - tandis qu'il 'tait, li, &agrave; supper du gruai et &agrave; baithe du sitho' d'ouognon.<br/>
<br/>
<i><a href="../ejluce.html">Elie</a></i><br/>
<i>1917</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="../gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="../gdfcomplyiments.html">Comply&icirc;ments d'la saison!</a><p>
<li><a href="../gdfcriernoue.html">All'-ous crier Nou&eacute;?</a><p>
<li><a href="../gdfnoue1948.html">Les d'vis du Bouan'homme George</a><p>
<li><a href="../gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="../gdfnoue1971.html">Nou&eacute;</a><p>
<li><a href="../gdfnoue1974.html">Bouan Nou&eacute;!</a><p>
<li><a href="../gdfnoue1976.html">Nou&eacute;</a><p>
<li><a href="../gdfnoue1947.html">Les d'vis du Bouan'homme George</a><p>
<li><a href="gdfnoue3.html">Les d'vis du Bouan'homme George</a><p>

<li><a href="../pmchristmas1948.html">Christmas at Portinfer</a><p>
<li><a href="../pmnoue1953.html">L&eacute; Jour d&eacute; Nou&euml;</a><p>
<li><a href="../pmnoue1953a.html">Un Bouon Nou&euml;</a><p>
<li><a href="../pmchristmas1946.html">An Invitation for Christmas</a><p>

<li><a href="../cahouainnoue1912.html">J'&eacute;tais malade par aver mangi du stoffing</a><p>
<li><a href="../pmfriends.html">Ph'lip and Merrienne find some friends</a><p>
<li><a href="../pmnoue1957.html">Ch'est Nou&eacute;</a><p>
<li><a href="../cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="../cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="../noueeurope.html">Notr' Nou&eacute; &agrave; l'Europe</a><p>
</ul>
</font>

&nbsp;<p>
<a href="../../jerriais.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/noue/cliementdcaen.html by HTTrack Website Copier/3.x [XR&CO'2014], Tue, 15 Jul 2025 13:59:11 GMT -->
</HTML>

