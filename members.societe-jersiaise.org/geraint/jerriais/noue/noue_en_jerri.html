<HTML>
<HEAD>
<TITLE>Nou&eacute; en J&egrave;rri</TITLE>
<META  name="keywords" content="JÃ¨rriais, Jersey-French, language, langue, Christmas, theatre, drama, acting, Geraint Jennings">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>
&nbsp;<p>



<center><font color="#215e21"><h2>Nou&eacute; en J&egrave;rri</h2></font></center><p>
<I><P ALIGN="CENTER">&Ecirc;crit (en Angliais) par <a href="../pwluce.html">P.W. Luce</a></P>
</I>
<P ALIGN="JUSTIFY">&nbsp;</P>
<I><P ALIGN="JUSTIFY">Dramatis personnae</P></I>
<TABLE CELLSPACING=0 BORDER=0 CELLPADDING=7 WIDTH=328>
<TR><TD WIDTH="42%" VALIGN="TOP">
<P ALIGN="JUSTIFY">Ph'lippe </TD>
<TD WIDTH="58%" VALIGN="TOP">
<I><P ALIGN="JUSTIFY">L' Bouonhomme</I></TD>
</TR>
<TR><TD WIDTH="42%" VALIGN="TOP">
<P ALIGN="JUSTIFY">Lizab&eacute; </TD>
<TD WIDTH="58%" VALIGN="TOP">
<I><P ALIGN="JUSTIFY">Sa femme </I></TD>
</TR>
<TR><TD WIDTH="42%" VALIGN="TOP">
<P ALIGN="JUSTIFY">Jean </TD>
<TD WIDTH="58%" VALIGN="TOP">
<I><P ALIGN="JUSTIFY">Lus fis</I></TD>
</TR>
<TR><TD WIDTH="42%" VALIGN="TOP">
<P ALIGN="JUSTIFY">Thomas </TD>
<TD WIDTH="58%" VALIGN="TOP">
<I><P ALIGN="JUSTIFY">L&eacute; cocheur</I></TD>
</TR>
<TR><TD WIDTH="42%" VALIGN="TOP">
<P ALIGN="JUSTIFY">Missis Hotton </TD>
<TD WIDTH="58%" VALIGN="TOP">
<I><P ALIGN="JUSTIFY">Eune boutitchi&egrave;the</I></TD>
</TR>
<TR><TD WIDTH="42%" VALIGN="TOP">
<P ALIGN="JUSTIFY">Missis Machin </TD>
<TD WIDTH="58%" VALIGN="TOP">
<I><P ALIGN="JUSTIFY">P&acirc;ssagi&egrave;the dans la bus</I></TD>
</TR>
<TR><TD WIDTH="42%" VALIGN="TOP">
<P ALIGN="JUSTIFY">L&eacute; Deput&eacute;</TD>
<TD WIDTH="58%" VALIGN="TOP">
<P>&nbsp;</TD>
</TR>
</TABLE>

<p>&nbsp;</p>
<p>&nbsp;</p>

<TABLE CELLSPACING=0 BORDER=0 CELLPADDING=7 WIDTH=90%>

<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P><i><b>Sc&egrave;ne 1 - sus la bus d&eacute; St. Ou&euml;n &agrave; St. H&eacute;lyi</b></i></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P>&nbsp;</TD>
</TR>

<TR><TD WIDTH="20%" VALIGN="TOP">
<P ALIGN="JUSTIFY"><I>Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Bouonjour, Mait' Thomas. </TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Thomas</I></TD>
<TD WIDTH="80%" VALIGN="TOP">
<P ALIGN="JUSTIFY">Bouonjour Ph'lippe, comme est qu'ous &ecirc;tes ?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Comme un vyi, m&egrave;rcie. Et t&eacute;, Missis Machin? </TD>
</TR>
<TR><TD WIDTH="20%" VALIGN="TOP">&nbsp;</TD>
<TD WIDTH="80%" VALIGN="TOP">
<I><P ALIGN="JUSTIFY">(&agrave; l'entr&eacute;e d'la bus)</I></TD>
</TR>
<TR><TD WIDTH="20%" VALIGN="TOP">&nbsp;</TD>
<TD WIDTH="80%" VALIGN="TOP">
<P ALIGN="JUSTIFY">Lizab&eacute;, Lizab&eacute;, veint-t-en don. Touos les sieges sethont prinses d'vant qu'tu t'arrive. Tu sai bein qu' la bus est tr&egrave;jous plieinne l&eacute; Sam'di d'Nou&eacute;. D&eacute;peche-t&eacute; !</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Mais Jean est j'n' sai pon iou. Il 'tait avec m&eacute; i'y a deux fis d'coton, et achteu l&eacute; v'l&agrave; hors.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Jean, Jean !</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Ah, le v'l&agrave;. I' faut qu'j' vos dit, mes bouonnes gens, les mousses d'achteu n'valent pon la peine d'en aver, j'vos l'asseuthe. (Jean entre) Eyou qu'tu a 't&eacute;? Tch'est qu'tu 'tait a faithe? Ergarde, ton lachet est d&eacute;fait.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<P ALIGN="JUSTIFY">J'ai 'tait a r'garder deux tchians tchi 'taient a lus entrebattre. Mais i's n'sont pon acouo fini. Mait' Thomas, pouv'ous arreter la bus jusqu'a qu'iun gangne et l'autr' perd ?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Thomas</I></TD>
<TD WIDTH="80%" VALIGN="TOP">
<P ALIGN="JUSTIFY">Nann&icirc;n-dgia, ch'est contre les regl'yes. Assiev'ous, tout l'monde.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Veint-t'en, Missis Machin s'en va faithe du run pour t&eacute;.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Eh bein, Thomas, ev'ch&icirc;n deux ch'lins pour m&eacute;, deux ch'lins pour la Missis et un ch'lin pour man p'tit Jean.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<P ALIGN="JUSTIFY">J'ai quasi mes dgiex ans.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Ne l'ecoute pon, Mait' Thomas. Il n'a qu'neuf ans et tchiques semaines.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Thomas</I></TD>
<TD WIDTH="80%" VALIGN="TOP">
<P ALIGN="JUSTIFY">Combein d'semaines? Chinquante-trais? Ch'est deux ch'lins pour li &eacute;tout.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Ah, la maintchi prix est assez pour li. Un p'tit mousse comme li n'prend pon du run du tout.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Thomas</I></TD>
<TD WIDTH="80%" VALIGN="TOP">
<P ALIGN="JUSTIFY">Li ! i'prend autant qu'un grand personne.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Ma fouai, nann&icirc;n. Pas du tout. J' m'en vai vos montrer.</TD>
</TR>
<TR><TD WIDTH="20%" VALIGN="TOP">&nbsp;</TD>
<TD WIDTH="80%" VALIGN="TOP">
<I><P ALIGN="JUSTIFY">(sort san regl'ye et m'suthe la dri&egrave;the d' Jean, pis fait l'm&ecirc;me chose pour Thomas)</I></TD>
</TR>
<TR><TD WIDTH="20%" VALIGN="TOP">&nbsp;</TD>
<TD WIDTH="80%" VALIGN="TOP">
<P ALIGN="JUSTIFY">La, la dri&egrave;the &agrave; Jeannot n'a qu'huit pousses, et ous en avez seize. Si huit n'est pon la maintchi de seize, j'ai perdu man temps au college. La maintchi d'laize, la maintchi du prix, et ch'est la louaie.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Thomas</I></TD>
<TD WIDTH="80%" VALIGN="TOP">
<P ALIGN="JUSTIFY">Ch'est deux ch'lins ou i' restetha ichin &agrave; St. Ou&euml;n.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Donne li l'autr' ch'lin, Ph'lippe, Man doue, ch'est chi ! Mais aupr&egrave;s tout, i' n'a pon 't&eacute; en ville d'pis la saison d'patates.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Eh bein, ch'est contre mes principes, mais....</TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<I><P ALIGN="JUSTIFY">(i' li'en donne, pis dehalle san chipaud&eacute; et sa pipe)</I></TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Thomas</I></TD>
<TD WIDTH="80%" VALIGN="TOP">
<P ALIGN="JUSTIFY">Pas d'feunm'thie dans la bus, Ph'lippe !</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Pourtchi pon ? Ch'est le p'tun &agrave; Germain. Chenna m'a cou&ocirc;t&eacute; ch&icirc;nq ch'lins le livre.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Mait' Thomas a raithon, Ph'lippe. I'y a des femmes sus la bus, et un moussieu n'feunme pon d'vant eune femme, si ch'n'est sa femme.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<P ALIGN="JUSTIFY">Pourtchi pon chanter pour nous au lieu d'feunmer, P'p&eacute;e. Peux-tu chanter en Breton?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Mais bein seux; j'connais &quot;Nanni Gousse&quot; - mais j'aim'thais mus chanter &quot;Allouette&quot; :-</TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P ALIGN="JUSTIFY">Allouette, gentil allouette,</P>
<P ALIGN="JUSTIFY">Allouette, je te pleunmethais</P>
<P ALIGN="JUSTIFY">Je te pleunmethais la tchu</TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<I><P ALIGN="JUSTIFY">(Lizab&eacute; et Jean c'menchent &agrave; chanter &eacute;tout)</I></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P ALIGN="JUSTIFY">Je te pleunmethais la tchu</P>
<P ALIGN="JUSTIFY">Et la tchu....</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Thomas</I></TD>
<TD WIDTH="80%" VALIGN="TOP">
<P ALIGN="JUSTIFY">Tais'ous, tais'ous!</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Pourtchi qu'je n'pouvons pon chanter dans la bus, Mait' Thomas?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Thomas</I></TD>
<TD WIDTH="80%" VALIGN="TOP">
<P ALIGN="JUSTIFY">Pac'e qu' ch'n'est pon Dinmanche et pac'e qu'ou n'chantez pon comme des canariens.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">M'luque! J' chantons bein assez pour &quot;Allouette&quot;. Bah! J'allons nos taithe.</TD>
</TR>
<TR><TD WIDTH="20%" VALIGN="TOP">&nbsp;</TD>
<TD WIDTH="80%" VALIGN="TOP">
<I><P ALIGN="JUSTIFY">(groumanchant, i' prend eune pinchie d'sno, pis en donne &agrave; Lizab&eacute; et Jean. Lizab&eacute; fait servi eune belle mouoch&eacute;, Jean eternue et torche san nez sus la manche d'sa c'm&icirc;nse)</I></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P>&nbsp;</TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<B><I><P ALIGN="CENTER">RIDGEAU</B></I></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P>&nbsp;</TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<B><I><P ALIGN="JUSTIFY">Sc&egrave;ne 2 - En ville</B></I></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P>&nbsp;</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<I><P ALIGN="JUSTIFY">(Jouant sus sa fliute &agrave; becque, i' r'garde les pa&icirc;ssons dans la mathe orn&eacute;mentale)</I></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P ALIGN="JUSTIFY">Pourtchi qu'i' sont app'l&eacute;s &quot;des rouoges pa&icirc;ssons&quot;, M'm&eacute;e ?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Ch'est viyant qu'.....</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Ch'est viyant qu'i' y a eune taxe sus les tchians, ou p't&ecirc;tre viyant qu'la Reine a deux jours d'naissance touos l's ans ou viyant qu'l's Etats font tant d'betisses.... Ne m'd'mande pon autant d'tchestions. T'en va-tu, Lizab&eacute; ?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Oui, Oui, dans un moment.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Missis Hotton</I></TD>
<TD WIDTH="80%" VALIGN="TOP">
<P ALIGN="JUSTIFY">Le prix des patates au jour d'aniet, i'n'y a pon d'profit pour les boutitchi&egrave;thes</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Ni pour les fermi&egrave;rs nin'tout, et ch'est d'm&ecirc;me pour les caboches.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Missis Hotton</I></TD>
<TD WIDTH="80%" VALIGN="TOP">
<P ALIGN="JUSTIFY">J'vos dit, le prix dait hauchi - les villais peuvent l'affaurder.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Pas comme nous, les pouorres campagnards.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Mais sapresti ! Ev'chin not' Deput&eacute;. Bouonjour, moussieu l' Deput&eacute;; Comme est qu'ous &ecirc;tes?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Deput&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Comme eune capeste, m&egrave;rcie. Pren'ous un l&eacute;rmin pour Nou&eacute;?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Eh bein, un p'tit gouttin n' f'tha pon du ma , mais la Lizab&eacute; a des droles d'id&eacute;es entouor la litcheu - mais, oulle est un mio embarrass&eacute; l&agrave;-bas - allons douochement &agrave; l'Aurora...</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<I><P ALIGN="JUSTIFY">(a petchi dans la mathe atout un but d'ficelle) </I>A&iuml;e ya&iuml;e, l'ieau est fraid. Et un pa&icirc;sson m'a mordu au daigt! Ow! Ow!</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Tch'est qu'tu'es a faithe, mani&eacute;the d'&icirc;nmbecile? Mefi-t&eacute;, qu' tu n'tcherras dans la mathe ! Oh, te v'l&agrave; tout mouilli. Arrete que j'te teurs la manche, m&ecirc;me si ch'est la coue qu'j'aim'thais mus teurtre.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<P ALIGN="JUSTIFY">J'ai laissi tchaie man chocolat dans l'ieau. J'peut-t'i' en gaffer ? j'n'ai ieu que deux bouochies.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Nannin, les paissons ont c'menchis &agrave; l'mangi. Si ch'est qu'tu les empouaissons, tu s'sas en embarras auve la Police. Mais ou'est qu'est tan p&egrave;the? Va li ercherchi.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<P ALIGN="JUSTIFY">P'p&eacute;e, p'p&eacute;e, eyou qu'tu' es? Oh mais ergarde les pithots - et les canards - les dindes - <I>(sortant)</I> et i'y a un bouais d'Nou&eacute; .....</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Ph'lippe - Jean - eyou qu'ous &ecirc;tes? Jean - Ph'lippe ..... <I>(ou sorte)</I></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P>&nbsp;</TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<B><P ALIGN="CENTER">RIDGEAU</B></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P>&nbsp;</TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<B><I><P ALIGN="JUSTIFY">Sc&egrave;ne 3 - Dans Halkett Place</B></I></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P>&nbsp;</TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P>&nbsp;</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Man doue, j'sis-t'i heutheuse qu'j'avons fini la boutiqu'sie. Ch'est eune bouonne affaithe qu'j'avais trop d'argent dans ma bourse, pa'ce qu' j'ai tout depens&eacute;. J'avons l'mangi de siez Orviss, l's ouongnons, eune lanterne pour l'etabl'ye, eune c'm&icirc;nsole pour l&eacute; bouonhomme, trais cotillons pour m&eacute; et tes bottes &agrave; cliou. J&eacute; n'avons pon perdu eune pouque, dit?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<I><P ALIGN="JUSTIFY">(bein lass&eacute;) </I>Nann&icirc;n, je n'craie pon. Iun, deux, trais, quatre, ch&icirc;nq, six sept, huit, neuf. Je dev'thons-t'i aver neuf ou huit, M'm&eacute;e ?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Si ch'est neuf qu'j'avons, ch'est neuf que je dev'thons aver. Mais ou'est qu'est tan p&egrave;the? I'dait aver 't&eacute; ich&icirc;n i'y a eune demi'heuthe - mais je n'li vais pon. Et ach'teu i'c'menche a brousser. Ouvre man paraplyie, si t'pliait.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<P ALIGN="JUSTIFY">L&eacute; v'l&agrave;, M'm&eacute;e, mais gas ! I'feunme eune cigare.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">T&eacute; v'l&agrave; don, &agrave; nos faithe attendre eune demie-heuthe dans la plyie. Et comme est qu'ch'est qu'tu feunme sus eune cigare, je m'd'mande?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">J'ai print eune cigare pa'ce qu' je n'voulait pon acouo d'la biethe.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Ha! Ch'est comme chenna qu' tu passe tan temps l&eacute; Sam'di d'Nou&eacute;, &agrave; roder les c'm&icirc;ns d'un cabathet &agrave; un autr', &agrave; b&eacute;the comme un trou, et pis, quand tu n'peut pus t'n&icirc;n, t&eacute; conforter auve des cigares. A gavachi nos sous sus du g&eacute;n&egrave;vre et du bi&eacute;the et du whisky &agrave; la pliaiche de les mettre &agrave; cot&eacute; pour not' guaino pour la saison tchi veint. Saccageux - gaspilleux - vacabond !</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Douochement, douochement, Lizab&eacute;. Seyiz raisonabl'ye. J'rencontrit not' Deput&eacute; et il &icirc;nsistit qu' j'preinge eune v&egrave;rre auve li. Pis iun d'ses anmins acatit un autre, pis un anmin d'san anmin en acatit, et pis un anmin &agrave; l'anmin &agrave; l'anmin du Deput&eacute;....et pis....</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Et pis tu acatit eune v&egrave;rre pour chatchun...</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Ah, nann&icirc;n, Lizab&eacute;. Bein qu'j'tait un mio alleunm&eacute;, j'n'ai pon perdu la t&ecirc;te. J'l'arrangi si bein qu'j'n'avais pon a en acater du tout.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Eh bein, ch'n'est pon aussi piethe qu' j'n'avais creu. Jean, amathe tan lachet - as-tu un torche-nez ?</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean </I></TD>
<TD WIDTH="80%" VALIGN="TOP">
<P ALIGN="JUSTIFY">Oh, M'm&eacute;e, 'gas ich&icirc;n ! P'p&eacute;e a eune bouteille d'whisky dans sa pouchette. L's aubergistes donnent-t'i' des bouteilles d'whisky au jour d'aniet &agrave; la pliaiche des almanachs ? J'avons deja sept almanachs.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<P ALIGN="JUSTIFY">Ph'lippe, tu sais bein qu'j'n'permets pon l'litcheu dans not' maison. Ch'est la bouaissonn'nie tchi nou met souos l'fou. J'sis teetotal m&eacute;-m&ecirc;me, et j'm'en vais v&egrave;rser chutte salop'rie ava&ucirc; l'dalot.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Aw, Lizab&eacute;, Lizab&eacute;, ch'n'est pon comme t&eacute; d'&ecirc;tre gaspilleuse. J&eacute; n'peux pon l'ergarder.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute; </I></TD>
<TD WIDTH="80%" VALIGN="TOP">
<I><P ALIGN="JUSTIFY">(tchi r'garde l'etitchette)</I> Mais ch'n'est pon du whisky du tout. Ch'est l'ieau d'vie! L'ieau d'vie d' Martel. La fanmil'ye Martel 'tait vrai J&egrave;rriais d'vant qu'il' emigrit en France i'y a deux chents ans; ah, i' dait &ecirc;tre du bouon couongnac. Si nou tchit malade, i' s'sa chanceux d'en aver dans la maison, p't&ecirc;tre, mais j'n'sommes pon eune fanmille ch&eacute;tive. Mais j'sais tchi faithe ! J'm'en vais l'garder pour mettre le podin d'Nou&eacute; &agrave; feu.</P>
<I><P ALIGN="JUSTIFY">(ou mets la bouteille dans eune pouque) </P>
</I><P ALIGN="JUSTIFY">Achteu, j'allons au Weighbridge pour la bus. Donne-m&eacute; tchiques pouques, Ph'lippe, et prend chein tchi reste t&eacute;-m&ecirc;me.</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<P ALIGN="JUSTIFY">Jeannot, en v'ch&icirc;n iun pour t&eacute;.... Et t&eacute;, Lizab&eacute;. Tu n'veurs pon porter pus? Le restant pour m&eacute;...</TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Jean</I></TD>
<TD WIDTH="80%" VALIGN="TOP">
<I><P ALIGN="JUSTIFY">(joue la fliute &agrave; becque)</I></TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Lizab&eacute;</I></TD>
<TD WIDTH="80%" VALIGN="TOP">
<I><P ALIGN="JUSTIFY">(ch&acirc;re de la strade auve ses pouques)</I></TD>
</TR>
<TR><TD WIDTH="20%" VALIGN="TOP">
<I><P ALIGN="JUSTIFY">Ph'lippe</I></TD>
<TD WIDTH="80%" VALIGN="TOP">
<I><P ALIGN="JUSTIFY">(dgette la bouteille dans la pouque, tithe le bouochon et avale eune gorgie, pis eune autre, leve san cigare et sort en chantant &quot;Allouette&quot;)</I></TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<P>&nbsp;</TD>
</TR>
<TR><TD WIDTH="20%" VALIGN="TOP">
<P>&nbsp;</TD>
<TD WIDTH="80%" VALIGN="TOP">
<B><I><P ALIGN="CENTER">RIDGEAU</B></I></TD>
</TR>
</TABLE>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="../nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="bouannoue.html">Bouan Nou&eacute;!</a><p>
<li><a href="../nativite.html">Eune pi&egrave;che d&eacute; Nativit&eacute;</a><p>
<li><a href="index.html">La nativit&eacute; clyiquabl'ye</a><p>
<LI><A HREF="../noue_portraits.html">Des portraits pouor Nou&eacute;</A><p>
<li><a href="../cartes_noue.html">Les Cartes d&eacute; Nou&eacute;</a><p>

&nbsp;<p>
<dt><i>Chansons</i><p>
&nbsp;<p>

<li><a href="../cantiques.html">Cantiques d&eacute; Nou&eacute;</a> - Christmas Carols in J&egrave;rriais<p>
<li><a href="../walkingintheair.html">&Agrave; haut &agrave; marchi</a><p>
<li><a href="../christmaslullaby.html">Un L&ocirc;-l&ocirc; d'Nou&eacute;</a><p>
<li><a href="../lamb.html">L'Angn&eacute;</a><p>
<li><a href="../saintelucie.html">&Agrave; la Sainte Lucie</a><p>


&nbsp;<p>
<dt><i>Po&eacute;sies</i><p>
&nbsp;<p>
<li><a href="../noue.html">Un Bouan Nou&eacute;</a><p>
<li><a href="noue_langlois.html">Nou&eacute;</a><p>
<li><a href="../notnoe.html">Not' No&eacute;</a><p>
<li><a href="../aelie4.html">A Elie</a><p>
<li><a href="../ermerciments2.html">Ermerc&icirc;ments</a><p>
<li><a href="../papanoe.html">Quand Papa No&euml; veindra</a><p>
<li><a href="bouannoue2.html">Un bouan Nou&eacute;</a><p>
<li><a href="../nightbeforechristmas.html">La S&egrave;rvelle d&eacute; Nou&eacute;</a><p>
<li><a href="../noue1938.html">&Agrave; touos nos Membres et nos Anm&icirc;ns</a><p>
<li><a href="../raidenoe.html">Un raide bouon No&euml;</a><p>
<li><a href="cartes_noue1899.html">Cartes de Nou&eacute;</a><p>
<li><a href="enethous.html">En Ethous!!</a><p>
<li><a href="dredillet.html">L&eacute; Dr&eacute;dillet d'Nou&eacute;</a><p>
<li><a href="cmenche.html">Quand tchi qu'Nou&eacute; c'menche?</a><p>
<li><a href="../samdi.html">L'Samdi d'Nou&eacute;</a><p>
<li><a href="../viernoue.html">L'Vi&egrave;r Nou&eacute;</a><p>
<li><a href="../dgi.html">J't'embraich'chai souos l'dgi</a><p>
<li><a href="noue2014gj.html">J'sis gr&eacute;e pouor Nou&eacute;</a><p>
<li><a href="../marchimanchetre.html">Au Marchi d'Manch&ecirc;tre</a></p>
<li><a href="arbdenoue2015.html">Dansons tout l'tou d&eacute; l'arb' d&eacute; Nou&eacute;!</a><p>

&nbsp;<p>
<dt><i>George d'La Forge</i><p>
&nbsp;<p>
<li><a href="../gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="../gdfcomplyiments.html">Comply&icirc;ments d'la saison!</a><p>
<li><a href="../gdfcriernoue.html">All'-ous crier Nou&eacute;?</a><p>
<li><a href="../gdfnoue1947.html">Les d'vis du Bouan'homme George</a><p>
<li><a href="../gdfnoue1948.html">Les d'vis du Bouan'homme George</a><p>
<li><a href="gdfnoue3.html">Les d'vis du Bouan'homme George</a><p>
<li><a href="../gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="../gdfnoue1971.html">Nou&eacute;</a><p>
<li><a href="../gdfnoue1974.html">Bouan Nou&eacute;!</a><p>
<li><a href="../gdfnoue1976.html">Nou&eacute;</a><p>
<li><a href="gdfnoue4.html">Nou&eacute;</a><p>
<li><a href="../gdfnoue.html">Nou&eacute;</a><p>
<li><a href="gdfnoue2.html">&Agrave; Nou&eacute; l'temps p&acirc;ss&eacute;</a><p>


&nbsp;<p>
<dt><i>Ph'lip et Merrienne</i><p>
&nbsp;<p>

<li><a href="../pmnoue1953a.html">Un Bouon Nou&euml;</a><p>
<li><a href="../pmnoue1954.html">Un Bouon Nou&euml;</a><p>
<li><a href="../pmbouonnoue.html">Un Bouon Nou&eacute; &agrave; Portinf&eacute;</a><p>
<li><a href="../pmnoue1957.html">Ch'est Nou&eacute;</a><p>
<li><a href="../pmchristmas1948.html">Christmas at Portinfer</a><p>
<li><a href="../pmnoue1953.html">L&eacute; Jour d&eacute; Nou&euml;</a><p>
<li><a href="../pmchristmas1946.html">An Invitation for Christmas</a><p>
<li><a href="../pmnoue.html">Nou&euml; et la Merrienne</a><p>
<li><a href="../pmfriends.html">Ph'lip and Merrienne find some friends</a><p>
<li><a href="../pmproblemes.html">Des probl&egrave;mes au Port&icirc;nf&eacute;</a><p>
<li><a href="../pmtempsspasse.html">Comme le temps s'p&acirc;sse - aut'fais et agniet</a><p>


&nbsp;<p>
<dt><i>Caouain</i><p>
&nbsp;<p>

<li><a href="../cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="../cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="../cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="../cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="../cahouainnoue1915.html">&quot;Here's Father Christmas!&quot;</a><p>
<li><a href="../hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="../hibou1917a.html">Je voudrais saver, m&eacute;</a><p>
<li><a href="../cahouainnoue1912.html">J'&eacute;tais malade par aver mangi du stoffing</a><p>
<li><a href="../fatherchristmas.html">L&eacute; Caouain et Father Christmas</a><p>
<li><a href="../noue1935.html">L&eacute; Caouain &agrave; Nou&eacute; 1935</a><p>
<li><a href="../cahouain_modestie.html">La modestie m'emp&ecirc;che...</a><p>
<li><a href="noue1920.html">Nou&eacute; 1920</a><p>
<li><a href="../cahouainan1910.html">M&eacute;, qui n'a pas ieu un seule Christmas-box</a><p>
<li><a href="cadeaux1909.html">P'tits cadeaux!!!</a><p>

&nbsp;<p>
<dt><i>Piteur Pain</i><p>
&nbsp;<p>

<li><a href="../painfestivities.html">Moralisings on the Seasons Festivities</a><p>
<li><a href="../painchristmas.html">Christmas Eve Adventures</a><p>
<li><a href="../painnoue1913.html">Greeting from our Happy Family</a><p>

&nbsp;<p>
<dt><i>Aut' textes</i><p>
&nbsp;<p>

<li><A HREF="vraimessage.html">L&eacute; vrai message de Nou&eacute;</A><p>
<li><a href="vraimessage2.html">Nou&eacute; tch'appraiche</a><p>
<li><a href="partya2k.html">Nou&eacute; 2000 - L'Assembli&eacute;e d'J&egrave;rriais</a><p>
<li><a href="../assembliee/noue1961.html">S&eacute;th&eacute;e d'Nou&eacute;</a><p>
<li><a href="../assembliee/noue1962.html">S&eacute;th&eacute;e d'Nou&eacute;</a><p>
<li><a href="service2000.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute;</a><p>
<li><a href="service2003.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute; 2003</a><p>
<li><a href="service2004.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute; 2004</a><p>
<li><a href="service2005.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute; 2005</a><p>
<li><a href="podin.html">L&eacute; pod&icirc;n d'Nou&eacute;</a><p>
<li><a href="podin2.html">L&eacute; Pod&icirc;n d'Nou&eacute;</a><p>
<li><a href="menpodin.html">Men podin d'Nou&eacute;</a><p>
<li><a href="mangeaille.html">La mangeaille d&eacute; Nou&eacute; d'aut'fais</a><p>
<li><a href="../gachedenoue.html">Eune G&acirc;che d&eacute; Nou&eacute;</a><p>
<li><a href="nouegrouville.html">Tout chein qu&eacute; j'veurs pouor man Nou&eacute;...</a></li><p>
<li><a href="../noue_debondy.html">Quand j'tais janne</a><p>
<li><a href="cauche.html">Tch'est qu'i' y'a dans les cauches d&eacute; Nou&eacute;?</a><p>

<li><A HREF="sonnnie.html">La Sonn'nie d'Clioches &agrave; Nou&eacute;</A><p>
<li><a href="sethee_dnoue.html">Une S&eacute;th&egrave;e d'Nou&eacute;</a><p>
<li><a href="cliementdcaen.html">Nou&eacute; siez Cli&eacute;ment d'Caen!</a><p>
<li><a href="../dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p>
  <li><a href="../noueeurope.html">Notr' Nou&eacute; &agrave; l'Europe</a><p>
<li><a href="../samuelaffaithe.html">Mauvaise Affaithe</a><p>
<li><a href="../samuelnoue1913.html">La g&acirc;zette vos souhait' un bouan Nou&eacute;</a><p>
<li><a href="../pournoue.html">Pour Nou&eacute;</a><p>
<li><a href="../pithots.html">Les pithots et les picots</a><p>
<li><a href="../saintniclesse.html">La Saint Nic'lesse</a><p>
<li><a href="cannada.html">The Jersey Society in Canada</a><p>
<li><a href="noue_leruez.html">Nou&eacute;</a><p>

<li><a href="../dinednoue.html">San Din&eacute; d'Nou&eacute;</a><p>

&nbsp;<p>
<dt><i>Activit&eacute;s</i><p>
&nbsp;<p>

<li><a href="noue_muchis.html">Bouan Nou&eacute;! - des mots muchis</a><p>
<li><a href="../nouequiz.html">Bouan Nou&#x00E9;! - un quiz</a><p>
<li><a href="nouequiz.html">Bouan Nou&#x00E9;! - un quiz</a><p>
<li><a href="../cantiquesquiz.html">Des cantiques d&#x00E9; Nou&#x00E9; - un quiz</a><p>
<li><a href="noueqz.html">Bouan Nou&eacute;!</a><p>

</ul>
</font>

&nbsp;<p>
&nbsp;<p>
<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>
</BODY>
</HTML>
