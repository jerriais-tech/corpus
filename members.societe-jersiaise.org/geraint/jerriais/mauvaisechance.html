<HTML>
<HEAD>
<TITLE>La Mauvaise Chance</TITLE>
<META  name="keywords" content="Jèrriais, language, langue normande, jersiais, langue jersiaise, minority languages, philology, philologie, dialectology, dialectologie, linguistique, folklore, croyances, superstitions, Channel Islands, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Mauvaise Chance</h2></font></center><p>

Y'a des gens tchi craient qu'Vendr&eacute;di l'treize apporte tr&eacute;jous la mauvaise chance - s&eacute;yiz don heutheurs qu'deux mille trais n'en a qu'iun duthant toute l'ann&eacute;e, et chenna au mais d'Ju&icirc;n.<br>
<br>
Nos anch&ecirc;tres 'taient bein sup&egrave;rstitieurs -  et la vie des f&egrave;rmi&egrave;rs et des p&ecirc;tcheurs 'tait gouv&egrave;rn&eacute;e par un tas d'crianches. Un p&ecirc;tcheux n'comptait pon les pa&icirc;ssons d'sa p&ecirc;que d&eacute;vant arriver, et nou n'mentionnait janmais les moul&icirc;ns &agrave; bord - ni l'cliochi d'l'&eacute;glyise, ni l'pain, ni la flieu, ni un couochon (resp&eacute;).<br>
<br>
Ch'est la mauvaise chance d'r&ecirc;ver d's oeufs ou d'croua&icirc;si des coutchieaux. Et nou n'dait janmais env'yer hors du pain, ni garder eun plieunme d&eacute; paon dans la ma&icirc;son. <br>
<br>
En p&acirc;lant d&eacute; plieunmes, nou soulait craithe qu&eacute; ch'tait la mauvaise chance d&eacute; faithe s&egrave;rvi eune plieunme d&eacute; pigeon dans un ouothilyi - mais au jour d'aniet les ouothili&egrave;rs sont pust&ocirc;t stoff&eacute;s d'ouadinne d&eacute; polyest&egrave;r, Dgieu m&egrave;rcie.<br>
<br>
M&ecirc;fi'-ous, les feunmeurs! Ch'est la mauvaise chance pouor trais &agrave; faithe s&egrave;rvi la m&ecirc;me alleunmette &agrave; alleunmer des cigarettes. Mais nou d&eacute;v'thait r'nonchi l&eacute; p'tun en tout cas, viyant qu&eacute; la feunm'thie cause l&eacute; mauvais ma. Et chenna n'est pon eune sup&egrave;rstition.<br>
<br>
N&eacute; m'ttez pon eune pathe d&eacute; souli&egrave;rs sus la tabl'ye: n&eacute; v'l&agrave; tch'est la mauvaise chance, et il en est d'm&ecirc;me auve un paraplyie &eacute;tout. Tchulbuter eune tcha&icirc;se, ch'est la mauvaise chance &eacute;tout, sustout pouor eune janne fil'ye tch'est &agrave; s'mathier.<br>
<br>
Pouor finni, i' n'faut pon entreprendre autchun grand travas l&eacute; <a href="vendredi_jour.html">Vendr&eacute;di</a> - et ch'est seux qu&eacute; j'n'm'en vais pon &ecirc;crithe acouo eune articl'ye pouor la G&acirc;zette du S&eacute; Vendr&eacute;di tchi veint!<br>
<br>
<br>
<I><a href="jerpoem.html">Geraint Jennings</a><br>
2003
</I><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="astrologie.html">L'astrologie et les crianches</a><p>
<li><a href="sale.html">L&eacute; s&eacute;</a><p>
<li><a href="gdfchance2.html">La Chance</a><p>
<li><a href="gdfchance3.html">&Agrave; la chance!</a><p>
<li><a href="gdfcrianches1.html">Vielles crianches</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfcrianches6.html">Crianches et cou&ocirc;teunmes</a><p>
<li><a href="gdfcrianches7.html">Crianches du temps jadis</a><p>
<li><a href="gdfmitheux.html">Crianches entouor un mitheux</a><p>
<li><a href="gdfsuperstitions.html">Sup&egrave;rstitions du temps jadis</a><p>
<li><a href="vethues.html">Ich&icirc;n nou cache les v&eacute;thues</a><p>
<li><a href="charmes.html">Des charmes d'amour</a><p>
<li><a href="gdfchorchiers.html">Chorchi&egrave;rs et tch&eacute;thauds</a><p>
<li><a href="treize.html">Treize</a><p>

<li><a href="assembliee/folklore.html">L&eacute; folklore d&eacute; J&egrave;rri</a><p>
<li><a href="12boulandgi.html">La Douzaine au Boulandgi</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
