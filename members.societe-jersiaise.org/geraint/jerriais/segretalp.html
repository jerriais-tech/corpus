<HTML>
<HEAD>
<TITLE>Man Segret</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Man Segret</h2></font></center><p>
<CENTER><TABLE><TR><TD>
Ergardez-m&eacute;, ich&icirc;n au liet,<br/>
&Ecirc;gr&icirc;nfi&eacute; des pids &agrave; la t&ecirc;te!<br/>
Man bouanhoumme - j'en ai &ecirc;capp&eacute;<br/>
Quand le vi&egrave;r boeu &agrave; Mess Le Maistre,<br/>
Fitchi sus l'herbe blianche de mergots,<br/>
A &ecirc;rachi san gros pa&icirc;sson,<br/>
Et galvaud&eacute; l'travers du clios,<br/>
Coumme s'il avait perdu raison!<br/>
<br/>
J'm'en r'venais de siez un anmin<br/>
Ou'est qu'j'avais 't&eacute; passer man jour,<br/>
Et j'crouaisais l'clios &agrave; not' va&icirc;sin,<br/>
Pensant de coper man c'min court;<br/>
L&eacute; boeu, m'viyant, i' dr&egrave;che la t&ecirc;te<br/>
Et m&ocirc;trant rein qu'le blianc d'ses i&egrave;rs<br/>
S'est mins &agrave; c&ocirc;ner dans la bi&ecirc;te,<br/>
M'ergardant salement de travers!<br/>
<br/>
Prins d'envie de l'&ecirc;tibotchi<br/>
Auv' eune badgette, &agrave; londgeu d'bras,<br/>
J'l'ai digott&eacute; et catouoilli<br/>
Sus l'dos, souos l'ventre, et sus les fliancs;<br/>
Auv' d's &ecirc;lans dans ma direction<br/>
I' sautait hors terre, pus d'un pid,<br/>
Si bein qu'j'ai veu que san pa&icirc;sson<br/>
En'tait d&eacute;v'nu tout &ecirc;loua&icirc;ssi!<br/>
<br/>
Je n'tais pas hardi liain de li,<br/>
Et quand j'ai veu ch'qu'i' s'arrivait<br/>
J'ai prins la paque dans un clyin d'yi,<br/>
En route pour le pus pr&egrave;s f&ocirc;ss&eacute;!<br/>
J'n'ai janmais d'vant ieu eune telle frousse!<br/>
J'couothais, j'vos garantis j'couothais<br/>
Auv' ch't anima si pr&egrave;s d'mes trousses,<br/>
J'sentais s'n haleine sus l'fond d'mes braies!<br/>
<br/>
Vithant &agrave; gauche, pour un pommyi,<br/>
J'ai jou&eacute; l'boeu qui n's'y'attendait pas;<br/>
La s'gonde ou deux qu'il &agrave; perdu<br/>
M'ont donn&eacute; l'temps de grimper d'dans!<br/>
Eune heuthe aupr&egrave;s i' m'ont trouv&eacute;,<br/>
Coumme un marmouset, dans man bouais,<br/>
Le boeu en d'sous, pus rasse&ucirc;th&eacute;<br/>
Mais esp&eacute;thant qu'j'm'en allais tchaie!<br/>
<br/>
Ch'est qu'i' m'en fait, des affaithes,<br/>
N'se doutant dg&eacute;the d'la v&eacute;thit&eacute;!<br/>
Mais, j'vos promets que j'm'en vais m'taithe<br/>
Car j'n'ai pas envie d'&ecirc;tre fou&ocirc;t&eacute;!<br/>
J'ai l'temps ich&icirc;n, &agrave; man tout seu,<br/>
De r&eacute;fli&eacute;chi sus mes p&eacute;ch&eacute;s;<br/>
Et m'n aventuthe auvec le boeu,<br/>
M'servitha d'le&ccedil;on &agrave; janmais!<br/>
<br/>
<a href="perchard.html">ALP</a><br/>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="secrets.html">Les femmes et les p'tits secrets!</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
