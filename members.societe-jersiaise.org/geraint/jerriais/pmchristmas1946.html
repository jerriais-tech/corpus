<HTML>
<HEAD>
<TITLE>An Invitation for Christmas</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>An Invitation for Christmas</h2></font></center><p>

<img src="noue/noue_arbre.jpg" width="231" height="300" alt="" title="" align="right" />
Moussieu l'Editeu,<br/>
<br/>
Man Ph'lip m'a d'mand&eacute; d'vos &ecirc;crithe, car il est au liet l'pou&ocirc;re homme, et n'a pas l'couothage de prendre la pliume &agrave; la main.<br/>
<br/>
S&ucirc;s un sens ch'est d'sa faute, car s'il avait print m'n'avis y s'sait s&ucirc;s ses pids au lieu d'&ecirc;tre dans sa chambre env'lop&eacute; d'blankets, mais il a tat t&ecirc;toigne toute sa vie et nou n'le chang'gea pas ach'teu.<br/>
<br/>
Dimanche pass&eacute;, dans les quatre heuthes y s'en fut dans l'&ecirc;tablye et trouvit qu'yunne des g'niches avait abanonn&eacute;. J'l'y dis d'la laissi, la tch&eacute;thoigne, et qu'ou r'veindrait quand ou s'sait l&acirc;ss&eacute;e, mais n&acirc;n&icirc;n, le v'la hors r'gard&eacute; pour du temps tchi faisait. Y'avait une dj&acirc;ile de vent, y tchiyait d'la plyie &agrave; verse et nou n'y viyait lerme, et y n'voulit pas seulement changi ses chabots. Imaginous!<br/>
<br/>
Il est vrai tch'y l'attrapit la fichue b&ecirc;te, mais &eacute;tout il attrapit une t&ecirc;riblye su&eacute;e d'fraid, et ne v'la trais ou quatre jours que j'sis &agrave; l'poussot&eacute; et y'en faithe de toutes les sortes. Agniet y semblye tch'y s'ravigotte un mio, mais s'y n'est pas m&ucirc;s d'main, j'cou&ocirc;rrait jusqu'en ville ram&acirc;ass&eacute; d'la m&eacute;d'cine. Je n'veur pas l'vais dans san liet l'jour de Nou&euml; damme.<br/>
<br/>
Ach'teu ch'est au sujet du jour de Nou&euml; que j'voudrais vos p&acirc;sl&eacute;. Comme ou d'vez l'sav&eacute; je n'sommes pas d'grandes gens, et ch't'ann&eacute;e, sans doute, n'y'&eacute;tha pas s&ucirc;s la tablye tout chen qu'nou voudrait y vais. Mais je f'thons d'notre m&ucirc;s, et j'vos invitons, Moussieu l'Editeu, &agrave; v'nin p&acirc;ss&eacute; l'jour avec nous. Chonna nos f'thait grand pli&acirc;isi.<br/>
<br/>
Aut'fais j'tiomes une d'g&acirc;inge ichin l'jour de Nou&euml;, et j'me r'souvains d'une bord&eacute;e que j'tiomes vingt-quatre &agrave; la tablye. Mais ch't'ann&eacute;e je s'sons au tout p&ucirc;s une do&ucirc;zaine, car le Liai&eacute;sse et sa femme ne peuvent pas v'nin, viyant qu'les ptiots ont la rouogeule, la Liza a envi&eacute; m'dithe qu'ou n'est pas trop ben et qu'ou crai qu'ou s'sa m&ucirc;s siez-s&eacute;. Et oulle en a d&ecirc;ja neuf la pou&ocirc;re garse.<br/>
<br/>
Et don j'ne s'sons pas une grande compagnie, Moussieu, l&agrave; j'vos promets qu'y'&eacute;tha tout-plien d'nouorrituthe, et m&ecirc;me tchique petite chose &agrave; b&eacute;the.<br/>
<br/>
Je n'vos promets pas un picot, mais yun d'nos biaux-fils nos a promins un gros <a href="pithots.html">pithot</a>. Ch'en est yun de ch't'ann&eacute;e est ch'est m&eacute; tch'y s'en va l'r&ocirc;ti, et j'vos garantis d'la sauce de pommes, des patates r&ocirc;ties et du stuffing &agrave; la mode du Portinf&eacute;.<br/>
<br/>
Y'&eacute;tha &eacute;tout un mio d'lard frais, car yun d'nos vaisins s'en va tu&eacute; dans la s'maine. Notre bouochi nos a promint un gigot d'mouton, et y'a deux cochets que l'Ph'lip a engr&acirc;issi, et j'sis pr&ecirc;te &agrave; gagi que l'p&ucirc;s p'tit n'p&egrave;se pas mains d'huit livres.<br/>
<br/>
Apr&egrave;s chonna y'&eacute;tha l'podin, et ch'n'est pas parsque ch'est m&eacute;, mais tout l'monde de par ichin savent que n'y'a pas une femme en J&ecirc;rri &agrave; m'prendre quant il est tchestchon d'faithe un <a href="noue/podin.html">podin d'Nou&euml;</a>. J'n'ai p't'&ecirc;tre pas tout chen tch'y m'faut, mais j'en ai assez pour faithe un podin avec le go&ucirc;t de r'va's'y.<br/>
<br/>
Pour le tais y'&eacute;tha d'la g&acirc;che, et si ch'n'est pon d'la g&acirc;che &agrave; corinthe ch't'ann&eacute;e ou comprendrez que ch'n'est pas d'ma faute. Mais ou s'sa faite avec du bouon beurre, et pas avec chutte salop'thie qu'nous accate dans les boutiques.<br/>
<br/>
J'vos promets &eacute;tout des <a href="mervelles.html">merveilles</a>. J'm'en vais m'y mettre p&ucirc;s tard agniet, quand la math&eacute;e d'val'la, et j'en 'thait assez pour vos en donn&eacute; une poutchie pour emport&eacute; siez vous.<br/>
<br/>
Et, viyant qu'ch'est Nou&euml;, y'e'tha &eacute;tout deux p'tits d'gouts d'vin et d'litcheu pour vos r&ecirc;joui l'tchoeu. J'ai une bouteille de vin qu'j'avais muchi va, une fais tch'y s'sa r'fait, ram&acirc;ss&eacute; deus-trais bouteilles de <a href="cidre.html">cidre</a> et yunne de tchiquechose un mio p&ucirc;s fort.<br/>
<br/>
Esp&eacute;thant qu'ou n'dithez pas n&acirc;n&icirc;n, et qu'j'&eacute;thons l'pliaisi d'votre compagnie, je m'signe respectueusement,<br/>
<br/>
<i><a href="lebrocq.html">Merrienne</a>.</i><br/>
<i>Morning News 14/12/1946 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/bouannoue.html">Bouan Nou&eacute;!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmpork.html">Ph'lip tries to get some pork</a><p>

<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>
<li><a href="pmbouonnoue.html">Un Bouon Nou&eacute; &agrave; Portinf&eacute;</a><p>
<li><a href="pmresolutions.html">Bouonnes r&eacute;solutions</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>

<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1970.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="cahouain_vilain.html">J'sis un bein vilain ou&ecirc;s&eacute;</a><p>

<li> <a href="pieche.html">L'&Icirc;nvitation</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

