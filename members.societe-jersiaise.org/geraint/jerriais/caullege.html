<HTML>

<!-- Mirrored from members.societe-jersiaise.org/geraint/jerriais/caullege.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<HEAD>
<TITLE>La Vendue au Caull&egrave;ge de La Trintai</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" 
content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>La Vendue au Caull&egrave;ge de La Trintai</h2></font><br>

(<I>Par devant l'Offici</I>.)<p></center>

<CENTER><TABLE><TR><TD>
Eh bein, ma fingre, de tout chein que j'en entends,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;N&eacute; v'chein le cri de tuous les esfants<br>
Tchi vont au Caull&egrave;ge:-  &#160;&#171;&#160;Allous vendre nos bancs,<br>
Nos dex, nos tcha&icirc;zes, nos tables, nos armoi&ecirc;res;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et toutes nos p'tites affaires ?<br>
Et l'hermonium tchi nos fait de la musique,<br>
Quand je nos mettons &agrave; chant&eacute; des cantiques,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis jusqu'&agrave; les deux biaux portraits<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Des Avocats, qui sont si bein faits;<br>
Quand j'les vions, estche que v'la qui nos fait pas<br>
Voul&eacute; &ecirc;tre coumme hieux, de buouns Avocats.<br>
Chest oquo bein que nos fl&ugrave;tes et tambours<br>
Avaient &eacute;tai enc&acirc;ssais, et emportais<br>
Hors la vaie, yiavai d&eacute;j&agrave; quicq'jours, <br>
Car ils &eacute;raient tai tuous vendus, <br>
Et la &quot; <I>Band</I> <I>&quot; </I>&eacute;rait<I> </I>'tai bein fichue.&quot;<br>
<br>
Ah ches puoures avers ne font qu&eacute; d'en g&eacute;mi <br>
De pens&eacute; que le Caull&egrave;ge serait vi&eacute;dgi <br>
De tout chein' qui yia de mobilyi; <br>
Faudrait se tenin draits, <br>
Coumme un tas d'pitchaies, <br>
Pour dire les lecons, <br>
Filles et garcons, <br>
N'&eacute;raient rein &agrave; s'assi&egrave;re dessus <br>
(Ma&icirc;tre et maitresses n's'raient pas mus). <br>
J'en counnais un p'tit parmi hieux, <br>
Il a 'tai prins tellement de peux, <br>
Que tuous les sieirs, chest qui rapporte <br>
Tout chein que l'matin il emporte;<br>
Crayions et pieumes, y les much&eacute; siez li,<br>
De peux qui n's'eaient vendus <I>par</I> <I>devant l'0ff&icirc;ci.<br>
<br>
</I>Hieun qui sait ben li&egrave;re,<br>
En a &eacute;tai d'pi&egrave;re,<br>
Depis qu'il a lu, sus les deux <I>Chroniques,<br>
</I>(Les avers ont toutes sortes de triques),<br>
L'annonce qu'&eacute;tai minse pour la vendue;<br>
Quand j'y pense, ma fingre v&egrave;re, j'en sue.<br>
Il en a hieu unne bordaie de bille,<br>
Et yia fallu l'y faire prendre des <I>pills</I><br>
Et des peppermeintes, pour en cachi l'go&ugrave;t,<br>
Cha tai un embarras de d'jiantre, viyious<br>
Si fallait paull&eacute; des autres embarras,<br>
Pour p&egrave;re et m&egrave;re, nou crierait h&eacute;las<br>
Car secours de la vie, n'ou n'en finirait pas.<br>
<br>
Et les esfants paullent de <I>chut' Offici</I><br>
 (Car les avers ont oui) <br>
Tchi n'a pas d'sabre, tchi n'est pon habillyi <br>
Coumme Milicien, ni coumme R&eacute;gulyi; <br>
Y pensaient - qu'est qu'ou voulais, chest puour' avers, <br>
Tchi puourraient, ma fingre, escal&eacute; les yieirs <br>
Coumme des suous-tasses <br>
(Rest&eacute; en ext&acirc;se), <br>
Viant Mousieu -; <br>
A <I>ch'va</I> sus sa<I> jument, <br>
</I>Et faisant, de <I>sen mus</I><br>
 Pour faire la vendue; <br>
Car ches puour' avers ne pensaient pon <br>
Que <I>Mousieu </I>avait tant d'ambition, <br>
Y n'savaient pas qui fait trop de teurs, <br>
Pour faire un buoun encanteur.<br>
<br>
Et les filles avaient vi&eacute;dghi lus tirettes,<br>
 Ils avaient emportai toutes lus poupettes <br>
Auqune de hieux n'avait pon voulu <br>
Y laissi, m&ecirc;me un seul p'tit clueu.<br>
<br>
Chetai unne s&eacute;raie, quand je les rencontri,<br>
Ils &eacute;taient chergies coumme des m&ocirc;ques &agrave; mi<br>
Lus livres, lus crayions, et pis lus ardo&icirc;ses,<br>
Ils en marchaient tout-&agrave;-fait mal &agrave; lus aise,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Car y ne voulaient pon rein laissi<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour &ecirc;tre vendu par l'<I>Offici</I>,<br>
Et y pensaient aitou, car y n'savaient pas mus,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Que ch'tai <I>Mousieu</I> qui f'rai la vendue.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais de suite je lus explitchi,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Que ch&eacute;tai Mousieu! mais Mousieu AHY;<br>
Les filles et les gar&ccedil;ons avaient tout buounnement,<br>

(Car n&ocirc;u za pr&eacute;tendu<br>
Qu'ils avaient) confondu<br>
Offici d'la Cour ov  Offici du R&eacute;giment.<br>
Mais qu'est qu'ou voulais d'un tas d'avers, y disaient<br>
Qu'ils &icirc;raient &agrave; la vendue, expr&egrave;s pour <I>le vais</I>&#160;!!<br>
<br>
L'Ma&icirc;tre a tai, li m&ecirc;me payi, <br>
Et tout a tai &agrave; la fin r&eacute;gli, <br>
Le ma&icirc;tre, en payant, a sauvai <br>
Un mio de honte &agrave; la Trintai. <br>
Escoutais m&eacute;, car je counnais toute l'affaire, <br>
L'publhi est <I>unne vacq', </I>le Ma&icirc;tre va la traire; <br>
Car chest d'm&ecirc;me que l'affaire sera faite, <br>
Et les <I>pipes </I>s&eacute;ront payis <I>avec la traite</I>.<br>
<br>
Y parais que Mousieu et ses anmins<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;S'y trouvront pet&ecirc;tre bein oquo prins,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quant ils ont veu coum' l'affaire tuounai,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et que presque tout l'monde s'en moquait.<br>
Mousieu fut trouv&eacute; l'Ma&icirc;tre, le Jeudi matin,<br>
Et y furent, lus deus, siez PHILIPPE AUBIN&#160;;<br>

Y furent unne p&ocirc;se<br>
A paull&eacute; de la chose;<br>
<I>Mousieu </I>explicq', y disait,<br>
Que tout l'monde en riait,<br>
Quant y venaient &agrave; pens&eacute;<br>
Coummest qu'MESSERVI les jouait<br>
Et pour sauv&eacute; la position,<br>
L'jeune Mousieu lus f&icirc;t la po-po-sition.<br>
Que le Ma&icirc;tre de l'Ecole paierait<br>
Le montant, et y l'y garantirait<br>
Qui n'y perdrait pas, et <I>ch&eacute;tai &agrave; li</I><br>
A demand&eacute; es parents de yiaghi,<br>
<I>Mousieu</I> et Mousieu AUBIN promettant d'payi <br>
Tout chein qui puourra se trouv&eacute; de d&eacute;ficit.<br>
<br>
Mes buounnes gens cherai tai<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Une vraie calamnitai,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;S'nou n'avait pon arr&ecirc;tai<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;La vendue des deux portraits,<br>
Que <I>nos jeunes gens </I>aiment tant &agrave; vais;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Car s'ils avaient tai vendus, <br>
Tuous les discours &eacute;raient &eacute;tai perdus;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et chest qu'j'en counnais ben deux<br>
Qu'&eacute;raient tai coumme SAMSON (sans queveux).<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ches jeunes gens ne s'&eacute;raient pas<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coummest qui faut pi&egrave;chi lus bras,<br>
Pour dounn&eacute;<B> </B>es discours un buoun effet, <br>
Si n'avaient pon devant hieux un portrait. <br>
Hien a hieun de hieux, <br>
Chest sus l'Avoca L'SUEUX; <br>
L'autre veurs imit&eacute; <br>
L'Avoca FRANCQ GODFR&Eacute;.<br>
Chest vrainment d'tchi qurieux <br>
De les vais tuous les deux; <br>
Car faut si bein l'dire, <br>
L'attitude est assais pour vos faire rire. <br>
Et pis, le ton, les teurs, et la prononciation, -<br>
Hieun a un tas d'r', mais pour l'autre n'en veurs pon; <br>
Hieun pr-r-ropose, l'aut' fait unne po-po-sition.<br>
<br>
En r'gardant l'portrait y vaient <br>
Coumment pi&egrave;chi lus daigts, <br>
Et coumment gard&eacute; lus t&ecirc;te pour <br>
Dounn&eacute; expression &agrave; lus discours. <br>
Si chavai &eacute;tai apr&egrave;s quicq annaies, <br>
Quand nos jeunes gens &eacute;raient tai <I>tra&icirc;naies, <br>
</I>Nou z&eacute;rai p't'&ecirc;tre bein peu <br>
S'en pass&eacute;; mais pour achteu, <br>
J'&eacute;rions trouvai que j'&eacute;rai &eacute;tai <br>
Unne bein grande <I>calamnitai. <br>
</I>Et je s&eacute;rons bein, si, pour nos deux jeunes gens, <br>
Non peut gard&eacute; les portraits pour deuse-trais ans. <br>
L'aut jour hieun, en faisant sen discours, y disait, <br>
Qu'en les viant, <I>vla qui l'annimait,<br>
</I>Et que dans p'tit de temps y veindrait, <br>
<I>Y n'doutait pas, </I>&agrave; les surpass&eacute;. <br>
Ch'tai la prumieth' fais qui fut nommai <br>
Proquleux qui raconti ditai.<br>

</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>

<li><A HREF="la_trinnete.html">La Trinnet&eacute;</A><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/caullege.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</HTML>
