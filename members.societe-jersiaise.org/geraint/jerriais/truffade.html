<HTML>
<HEAD>
<TITLE>Un Bou&ocirc;n Fricot!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un Bou&ocirc;n Fricot!</h2></font></center><p><br>
<br>
J'aime bein mangi l&eacute; fronmage, m&eacute; ! Mais ma femme, ou n'l'aime pon vraiment ; n'&icirc;mporte pon si ch'est du Cheddar, du bliu fronmage, d'la t&ecirc;te d&eacute; n&egrave;gre (du fronmage hollandais) ou m&ecirc;me du fronmage d'biche, ou n'aime pon l'gout. Et don, nou n'trouve pon fort d'fronmage dans l'frigo siez nous.<br>
<br>
L'&ecirc;t&eacute;, j'avons 't&eacute; en France pouor nos vacances, et la France est &egrave;rnom&eacute;e pour ses fronmages - nou dit qu'i' y'en a iun pour ch&acirc;que jour d&eacute; l'ann&eacute;e. J&eacute; l'consid&eacute;the man d'v&eacute; d'en gou&ocirc;ter autant qu'p&ocirc;ssibl'ye quand j'y sis ; eune assiett&eacute;e d'ch&icirc;n' ou siex sortes auve d'la salade m'fait un r'pas rouoya ! Dans les montangnes du Cantal, dans l'Massif Central, j'mangis la truffade, en pensant qu' n&eacute;v'ch&icirc;n tchiquechose tchi s'sa mangnifique en hiv&eacute; siez nous. Dans not' restaurant favori, j'trouvis l'&egrave;rchette.<br>
<br>
<center>Pouor faithe la Truffade</center><br>
<br>
Faithe tchuithe dans un mio d'molle gra&icirc;sse, un kilo d'patates (des vielles) cop&eacute;es en r&icirc;ndelles. Duthant la tchuituthe, i'faut l's &ecirc;craser ligi&egrave;thement auve eune fourchette. I'faut ajou&ocirc;ter du s&eacute; et un mio d'ail &eacute;tout. Quand i'sont &quot;&agrave; point&quot;, ajou&ocirc;tez 400 g d'fronmage - du Tome d'Cantal par pr&eacute;f&eacute;thence, mais du fronmage doux pou&ocirc;rrait aller aussi bein. L' fronmage dait &ecirc;t' bein m&icirc;nchi. Quand l'fronmage c'menche &agrave; fondre, ajou&ocirc;tez du p&egrave;rsi et m&ecirc;langiz bein. Quand l&eacute; m&ecirc;lange est fileux, mangiz! (mais n'l'offriz pon &agrave; ma femme !!)<br>
<br>
<br>
<I>Tony Scott Warren<br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="fricot2.html">Tchi bouan fricot!</a><p>

<li><a href="fronmage.html">Di fronmage!</a><p>
<li><a href="fronmage2.html">L&eacute; Fronmage </a><p>
<li><a href="fronmage1940.html">Du fromage</a><p>
<li><a href="deception2.html">D&eacute;ception</a><p>
<li><a href="consolation.html">Consol&acirc;tion</a><p>
<li><a href="papa_camembert.html">Papa et l'camemb&egrave;rt</a><p>
<li><a href="tchuisinne.html">La tchu&icirc;sinne en J&egrave;rriais</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
