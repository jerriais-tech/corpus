<HTML>
<HEAD>
<TITLE>La Visite d&eacute; St. Nicolas</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Visite d&eacute; St. Nicolas</h2></font></center><p>

<br/>
L&eacute; bouonhomme &Acirc;mice d'la Perrelle entrit dans l'Marchi la S&egrave;rvelle d&eacute; Nou&eacute; tr&icirc;mbalant san p'tit tcheriot dri&egrave;the li, et l&agrave;, sus l'pav&eacute;, il ap&egrave;rchut un maigre ni&egrave;r et blianc tchian, &agrave; doux bruns i&egrave;rs - &quot;exact&eacute;ment comme l&eacute; vi&egrave;r Fido&quot;, pensit &Acirc;mice. I' s'm&icirc;nt &agrave; fliatter la t&ecirc;te au vi&egrave;r tchian et i' vit qu&eacute; la pou&ocirc;rre b&ecirc;te trembliait. &ldquo;Bou&ocirc;n vyi, reste l&agrave;,&quot; s'fit &Acirc;mice et i' s'en fut dans l'Marchi pour faithe tchiques acats.<br/>
<br/>
&quot;Pouortchi qu&eacute; j&eacute; m'sis emb&ecirc;t&eacute; d'Nou&eacute; ch't ann&eacute;e?&quot;, s'fit l'bouonhomme.<br/>
<br/>
Tch'est qu' ch'tait qu&eacute; chu p&egrave;rrot-la li'avait dit jeudi p&acirc;ss&eacute;? Sa p'tite ca&ucirc;mi&eacute;the v'nait d'&ecirc;tre vendue &agrave; un homme d'Angli&eacute;t&egrave;rre et ch'tait mus d&eacute; l'dgerni qu&eacute;, sans doute, i' s'en allait &egrave;rch&eacute;ver un papi l'av&egrave;rtissant d&eacute; tchitter sa vielle d&eacute;meuthe. &Eacute;you qui s'en allait d&eacute;meuther? Pas dans ieune d&eacute; ches modernes ma&icirc;sons-la! Ah danme nan! I' s'rait mus mort!<br/>
<br/>
Les gens l&eacute; r'gardaient quand i' d&ecirc;halit san mouoch&eacute;, &ecirc;ssuyit ses i&egrave;rs et s'mouochit l'nez. I' s'en fut un p'tit but jusqu'a siez l'bouochi, &eacute;you qu'il acatit un p'tit picot et un mio d'lard, et pis i' l&icirc; fallait du fruit et des nouaix et une boutelle d'ieau-d'vie. D&eacute;pis la mort d&eacute; sa femme, i' y'avait ch&icirc;nq ans, il avait tr&eacute;jous c&eacute;l&eacute;br&eacute; Nou&eacute; comme sa Laura avait fait, mais apr&egrave;s ch't ann&eacute;e? I' n'voulait pas y penser.<br/>
<br/>
I' sortit du Marchi et, l&eacute; tchoeu lourd, i' c'menchit l&eacute; trajet jusqu'&agrave; sa p'tite cauminne au Mont au Pr&ecirc;tre, mais i' sentit tchique chose dri&eacute;the li et i' vit qu&eacute; l'vi&egrave;r maigre tchian l&eacute; suivait.<br/>
<br/>
&quot;Va t-en siez t&eacute;!&quot;, l&icirc; fit &Acirc;mice, mais l'tchian ch&acirc;tchit la coue et l&eacute; suivit tout l'temps. L&eacute; bouonhomme s&eacute; sentait content et &agrave; s'n aise auvec chutte vielle b&ecirc;te-la - i' r'sembliait tant &agrave; lus vi&egrave;r Fido.<br/>
<br/>
&quot;Eh bein, vielle maigrache, t'en vas-tu v'n&icirc;n m'a&icirc;dgi &agrave; mangi toutes ches affaithes ich&icirc;n pour Nou&eacute;?&quot;, s'fit &Acirc;mice, et i' pensait qu&eacute; l'tchian et li-m&ecirc;me prannaient couorage iun<br/>
d'l'autre.<br/>
<br/>
Quand il' arriv&icirc;tent &agrave; ieune des boutiques d&eacute; charit&eacute;, &Acirc;mice dit au tchian d&eacute; s'assi&eacute;the d&eacute;hors et il entrit pour li'acater un colyi. Apr&egrave;s tout ch'tait Nou&eacute;!<br/>
<br/>
&quot;Man Doue&quot;, s'fit la femme d&eacute; la boutique, &quot;ch'est qu&eacute; vot' tchian est bein ob&eacute;issant, valet! Tch'est qu'est san nom?&quot;<br/>
<br/>
&quot;St. Nicolas!&quot;, r&ecirc;ponnit &Acirc;mice et i' dit &agrave; li-m&ecirc;me &quot;J&eacute; crai qu&eacute; j'sis fo! Pouortchi qu&eacute; j'ai dit d'it&eacute;'?&quot;.<br/>
<br/>
La danme l&icirc; souhaitit un bou&ocirc;n Nou&eacute; tout en patchant l&eacute; pr&eacute;sent et &Acirc;mice l&icirc; dit qu'il esp&eacute;thait qu'oulle &eacute;thait eune bouonne nouvelle ann&eacute;e. Pis les deux vi&egrave;rs, homme et tchian, lus en f&ucirc;tent pour l&eacute; Mont au Pr&ecirc;tre. I' v'naient d'arriver et &Acirc;mice avait just&eacute;ment ieu l'temps d&eacute; souongni l'tchian quand i' vit un grand moto dans l'bel. L&eacute; tchian s&eacute; m&icirc;nt &agrave; ouasser et &Acirc;mice sortit en temps pour vaie un haut moussieu qui s'en v'nait env&egrave;rs li.<br/>
<br/>
&quot;Mais ch'est l&eacute; janne 'Douard L&eacute; Boutilyi! Entre, man gar&ccedil;on, entre!&quot;<br/>
<br/>
L'homme suivit &Acirc;mice et i' s'en fut s'assi&eacute;the dans la grand' tchaise tandis qu&eacute; l&eacute; vyi s&eacute; m&icirc;nt &agrave; ravigoter l'feu.<br/>
<br/>
&quot;Un p'tit verre d'ieau-d'vie, man gar&ccedil;on? Et tch'est qui t'am&egrave;ne ich&icirc;n, j't'en prie? J'pensais qu&eacute; tu 'tait hors pays depis assez d'ann&eacute;es.&quot;<br/>
<br/>
&ldquo;V&icirc;ngt ans&quot;, s'fit 'Douard. &quot;Ou savez bein qu&eacute; man p'p&egrave;e fut oblyigi d&eacute; vendre la grand' ma&icirc;son, la f&egrave;rme et chutte p&eacute;tite ca&ucirc;mi&eacute;the ich&icirc;n quand i' n'pouvait pas affa&ucirc;rder d&eacute; les garder. Mais, m&eacute;, j'ai travailli d&ucirc; en Angli&eacute;t&egrave;rre et i' y'a un mais, quand j'ai ou&iuml; qu&eacute; tout 'tait &agrave; vendre, j'sis v'nu acater l'm&ecirc;nage. Ch'est &agrave; cause d&eacute; chenna qu&eacute; j'sis ich&icirc;n pour vos dithe qu'ou pouvez rester ich&icirc;n pour tr&eacute;jous. Mais, j'vai bein qu'i' s'en va fallait des frais!&quot;<br/>
<br/>
L&eacute; 'Douard prom&icirc;nt qu'i' veindrait auvec sa femme et ses deux &ecirc;fants dans deux'trais jours et tout en sortant il ap&egrave;rchut l&eacute; vier tchian.<br/>
<br/>
&quot;Ch'n'est pas Fido, ch'est-i'?&quot;<br/>
<br/>
&quot;Ah, malheureusement nan, mais ch'est man St. Nicolas. J'vos attendrai la s'maine tchi veint. Un bou&ocirc;n Nou&eacute; &agrave; toute la fanmil'ye&quot;.<br/>
<br/>
&Acirc;mice s&eacute; m&icirc;nt &agrave; ch&egrave;rfouoilli dans eune bou&ecirc;te dans la p'tite armouaithe souos la mont&eacute;e, et i' d&ecirc;nichit des vielles cha&icirc;nes en papi pour d&eacute;corer la grand' tchu&icirc;sinne. Apr&egrave;s tout, malgr&eacute; qu'i' 'tait vyi, i' voulait montrer &egrave;s &ecirc;fants &agrave; Moussieu 'Douard que l'esprit d&eacute; Nou&eacute; vivait acouo dans la vielle ca&ucirc;mi&eacute;the.<br/>
<br/>
L&eacute; tchian montit sus la grand' tchaise et s'assi&eacute;vit &agrave; r'garder san ma&icirc;tre, et &Acirc;mice pensit &agrave; sa femme et i' savait qu'oulle &eacute;thait 't&eacute; bein contente qu&eacute; St. Nicolas 'tait arriv&eacute; d&eacute; si bouonne heuthe siez ieux ch't ann&eacute;e-l&agrave;!<br/>
<br/>

<i><a href="joantapley.html">Joan Tapley</a><br/></i>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfnoue.html">Nou&eacute;</a><p>
<li><a href="noue/gdfnoue2.html">&Agrave; Nou&eacute; l'temps p&acirc;ss&eacute;</a><p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcriernoue.html">All'-ous crier Nou&eacute;?</a><p>
<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue4.html">Nou&eacute;</a><p>


<li><a href="pmbouonnoue.html">Un Bouon Nou&eacute; &agrave; Portinf&eacute;</a><p>
<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>
<li><a href="pmnoue.html">Nou&euml; et la Merrienne</a><p>
<li><a href="pmproblemes.html">Des probl&egrave;mes au Port&icirc;nf&eacute;</a><p>
<li><a href="pmtempsspasse.html">Comme le temps s'p&acirc;sse - aut'fais et agniet</a><p>

<li><a href="porteapapa.html">La Porte &agrave; Papa</a><p>

<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="papanoe.html">Quand Papa No&euml; veindra</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="cahouain_vilain.html">J'sis un bein vilain ou&ecirc;s&eacute;</a> (1909)<p>

<li><a href="painfestivities.html">Moralisings on the Seasons Festivities</a><p>
<li><a href="painchristmas.html">Christmas Eve Adventures</a><p>
<li><a href="painnoue1913.html">Greeting from our Happy Family</a><p>
<li><a href="samuelaffaithe.html">Mauvaise Affaithe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

