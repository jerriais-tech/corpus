<HTML>

<!-- Mirrored from members.societe-jersiaise.org/geraint/jerriais/vaissieaux.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
<HEAD>
<TITLE>Tchiques Vaissieaux d'Aut'fais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchiques Vaissieaux d'Aut'fais</h2></font></center><p>

<img src="https://members.societe-jersiaise.org/sdllj/houguebie8.jpg" width="250" height="285" align="right" alt="un hana">

Combein p'tit d'gens tchi pou&ocirc;rraient nommer l's articl'yes d'vaisselle d'aut'fais?<p>

En donnant les noms et eune description d&eacute; tchiques vaissieaux qu&eacute; nouos grand-p&eacute;thes et grand'm&eacute;thes connaissaient sus l'vi&egrave;r dr&eacute;cheu ou &agrave; l'entou l'&acirc;tre, tchitch'un jusqu'acouo of&ucirc;che d&eacute;vant la Preunmi&eacute; Dg&egrave;rre, nou peut qu&acirc;siment s'dithe qu&eacute; ch'est tout d'tchi oubli&eacute; par l&eacute; monde d'&agrave; ch't heu. <p>

Deux ou trais articl'yes, au tout pus, es'sont p't-&ecirc;tre acouo connues d's anciens, mais pouor les pr&eacute;chaines g&eacute;n&eacute;th&acirc;tions ch'est bein seux comme du grec! <p>


Quant &agrave; m&eacute;, ch'est des noms d'articl'yes qu&eacute; j'ouiyais bein souvent aut'fais d'la bouoche d&eacute; nouos vielles gens. Et, i' n'y'a pon 'couo tant d'ann&eacute;es, d'chenna. <p>


Mais, qu&eacute; tout a changi! Si mes grand-p&eacute;thes ou mes grand'm&eacute;thes allaient r'v&eacute;nin - &eacute;thaient-i' don l's i&egrave;rs &eacute;bahis! La vaisselle et l'bataclian d'tchu&icirc;sinne et les grais mod&egrave;rnes - tout ch'la lus f'sait grand peux. Ch&eacute; s'sait comme d&eacute; tchi d'dans un aut' monde! Mais, n'craithaient-i' pon qu&eacute; j'sommes d&eacute;v'nus pi&egrave;rcheurs, auve touos ches conforts d&eacute; la vie d'&agrave; ch't heu - ieux tch'&eacute;taient si endueurchis, &egrave;s conditions d'aut'fais? En &eacute;ffet, nou s&eacute; d'mande tchiquefais - combein poulot&eacute;s acouo qu' j'allons d&eacute;v'n&icirc;n?<p>

<a href="lemaistre.html">F.</a><p>

&nbsp;<p>

<table  width="100%" border="0" cellspacing="0" cellpadding="3">
	<tr>
		<td valign="top" width=30%>
			<b>
				Un Bachin &agrave; papa
			</b>
		</td>
		<td valign="top" width=70%>
			Un P'tit bachin &agrave; long manche dans tchi qu' nou fa&icirc;thait d'la bouoillie (appel&eacute;e du papa) pouor les p'tits &ecirc;fants. Il 'tait fait en p&acirc;l&icirc;n.
		</td>
	</tr>
	<tr>
		<td valign="top" width=30%>
			<b>
				&nbsp;
			</b>
		</td>
		<td valign="top" width=70%>
			&nbsp;
		</td>
	</tr>
	<tr>
		<td valign="top" width=30%>
			<b>
				Eune B&ucirc;sette
			</b>
		</td>
		<td valign="top" width=70%>
			Eune boutelle en t&egrave;rrerie.
		</td>
	</tr>
	<tr>
		<td valign="top" width=30%>
			<b>
				&nbsp;
			</b>
		</td>
		<td valign="top" width=70%>
			&nbsp;
		</td>
	</tr>
	<tr>
		<td valign="top" width=30%>
			<b>
				Un God&icirc;n
			</b>
		</td>
		<td valign="top" width=70%>
			Eune t&acirc;sse sans hangne en rouoge ou naithe t&egrave;rrerie ; ch'tait eune t&acirc;sse assez gr&ocirc;ssi&eacute;the, dans tchi qu' nou b'vait l'cidre &agrave; la f&egrave;rme aut'fais. Les uns disaient "un god&icirc;n", d'autres &#147;un godet ".
		</td>
	</tr>
	<tr>
		<td valign="top" width=30%>
			<b>
				&nbsp;
			</b>
		</td>
		<td valign="top" width=70%>
			&nbsp;
		</td>
	</tr>
	<tr>
		<td valign="top" width=30%>
			<b>
				Un Hana
			</b>
		</td>
		<td valign="top" width=70%>
			1, T&acirc;sse en t&egrave;rrerie auve eune hangne ; 2, &Eacute;tout, eune cruche en t&egrave;rrerie, pouor d&eacute; l'ieau, etc. Et, par extension, eune grand' canne d'eune sorte ou d'l'autre. Nou conna&icirc;t des St. Ouonnais acouo d'ches jours tchi disent d&eacute;-m&ecirc;me.
		</td>
	</tr>
	<tr>
		<td valign="top" width=30%>
			<b>
				&nbsp;
			</b>
		</td>
		<td valign="top" width=70%>
			&nbsp;
		</td>
	</tr>
	<tr>
		<td valign="top" width=30%>
			<b>
				Un Hanap&eacute;
			</b>
		</td>
		<td valign="top" width=70%>
			Pot ou s&acirc;sse-paine qu' nou m'ttait dans la braise pouor ca&ucirc;ffer l'cidre. Les hanap&eacute;s &agrave; deux hangnes avaient les hangnes gentiment pr&egrave;s ieune d&eacute; l'autre. Nou fa&icirc;thait s&egrave;rvi &eacute;tout chutte vaisselle comme m&eacute;suthe. Par exempl'ye nou-s-acatait dans l'marchi &agrave; pa&icirc;sson en ville, eune hanap&eacute;e d'vlicots. Nou disait en outre, eune hanap&eacute;e d'pais, etc.
		</td>
	</tr>
	<tr>
		<td valign="top" width=30%>
			<b>
				&nbsp;
			</b>
		</td>
		<td valign="top" width=70%>
			&nbsp;
		</td>
	</tr>
	<tr>
		<td valign="top" width=30%>
			<b>
				Eune Houlette
			</b>
		</td>
		<td valign="top" width=70%>
			P'tit pot en t&egrave;rrerie, pouor ca&ucirc;ffer tchiquechose au feu, mais sustout du bouoillon. La houlette &eacute;tait pus p'tite ou pus mince qu&eacute; l'hanap&eacute;. Mais ou s&egrave;rvait parfais &eacute;tout au cidre.
		</td>
	</tr>
	<tr>
		<td valign="top" width=30%>
			<b>
				&nbsp;
			</b>
		</td>
		<td valign="top" width=70%>
			&nbsp;
		</td>
	</tr>
	<tr>
		<td valign="top" width=30%>
			<b>
				Un Houlot
			</b>
		</td>
		<td valign="top" width=70%>
			P'tit pot en t&egrave;rrerie atout un manche et des supports ou p'tits pids. Chutte vaisselle &egrave;rsembliait hardi au bach&icirc;n &agrave; papa tch'&eacute;tait en p&acirc;l&icirc;n.
		</td>
	</tr>
	<tr>
		<td valign="top" width=30%>
			<b>
				&nbsp;
			</b>
		</td>
		<td valign="top" width=70%>
			&nbsp;
		</td>
	</tr>
	<tr>
		<td valign="top" width=30%>
			<b>
				Eune J&ucirc;te
			</b>
		</td>
		<td valign="top" width=70%>
			Ancienne m&eacute;suthe en &ecirc;tain, d&eacute; diff&eacute;thentes grandeurs. Ches m'suthes, tchi datent du dgiex-huiti&egrave;me si&egrave;cl'ye au mains, d&eacute;pis un d'mi&eacute;-nodg&icirc;n jusqu'&agrave; un gallon, &eacute;taient en usage pouor matchi&eacute;thes litchides ou secques. I' s&egrave;rvaient &eacute;tout d'cruches pouor diff&eacute;thents usages, ayant eune hangne et un couv&egrave;rcl'ye. &Agrave; l'originne, sans doute, m&eacute;suthe &#147;juste&#148;. Disons qu' nou-s-en trouve acouo dans c&egrave;rtaines ma&icirc;sons comme orn&eacute;ments.
		</td>
	</tr>
	<tr>
		<td valign="top" width=30%>
			<b>
				&nbsp;
			</b>
		</td>
		<td valign="top" width=70%>
			&nbsp;
		</td>
	</tr>
	<tr>
		<td valign="top" width=30%>
			<b>
				Un Malzard
			</b>
		</td>
		<td valign="top" width=70%>
			Pot en t&egrave;rrerie, atout eune hangne, mais d&eacute; finne pot'tie, cont'nant &agrave; bein pr&egrave;s eune quarte et dans tchi qu' nou ca&ucirc;ffait l'cidre dans la braise. Pas just&eacute;ment la m&ecirc;me chose comme l&eacute; hanap&eacute;. L&eacute; malzard, tellement nomm&eacute; probabli&eacute;ment d'apr&egrave;s l&eacute; preunmyi tch'avait fabritchi chutte vaisselle, &eacute;tait tchiquefais &eacute;tout en m&eacute;ta et d'forme conique pouor p&egrave;rchi dans la braise; nou-s-app'lait ch't&icirc;-ch&icirc;n &eacute;tout "l'pointu".
		</td>
	</tr>
	<tr>
		<td valign="top" width=30%>
			<b>
				&nbsp;
			</b>
		</td>
		<td valign="top" width=70%>
			&nbsp;
		</td>
	</tr>
	<tr>
		<td valign="top" width=30%>
			<b>
				Un P&icirc;nton
			</b>
		</td>
		<td valign="top" width=70%>
			Pot en t&egrave;rrerie, atout eune hangne, d&eacute; pot'tie gr&ocirc;ssi&eacute;the, cont'nant eune p&icirc;nte (d&eacute; l'ancienne m&eacute;suthe) et dans tchi qu' nou ca&ucirc;ffait l'cidre dans la braise. Hardi comme un malzard.
		</td>
	</tr>
</table><p>
&nbsp;<p>

<center><img src="https://members.societe-jersiaise.org/sdllj/houguebie7.jpg" WIDTH=385 HEIGHT=365  alt="un hanap&eacute;"></center><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="vaissieaux2.html">Les vaissieaux</a><p>
<li><a href="tchuisinne.html">La tchu&icirc;sinne en J&egrave;rriais</a><p>
<li><a href="castrole.html">Ma Vieille Cas'trole</a><p>
<li><a href="sornettes4.html">Le Mogue</a><p>
<li><a href="canne.html">Pass&egrave;z la Canne!</a><p>
<li><a href="modgie.html">Ma Modgie d'Cidre</a> - Little Brown Jug<p>
<li><a href="12bout.html">Douze boutillies d'litcheu</a><p>
<li><a href="vase.html">Men Vier Vase</a><p>
<li><a href="bachein.html">Notre P'tite Bachein</a><p>
<li><a href="thee2.html">Le Pot &agrave; Th&eacute;e</a><p>
<li><a href="bullchinashop.html">Coumme un touauth&eacute; dans eune boutique &agrave; porc&eacute;laine</a><p>
<li><a href="moguespots.html">Des mogues et pots, des v&egrave;rres et j&ucirc;tes, et des hanas</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vaissieaux.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
</HTML>
