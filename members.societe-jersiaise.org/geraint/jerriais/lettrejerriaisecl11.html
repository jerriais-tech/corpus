<HTML>
<HEAD>
<TITLE>Lettre Jerriaise Dinmanche le 19 d'Octobre 1997</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Dinmanche le 19 d'Octobre 1997</h2></font></center><p>


Aniet Dinmanche le 19 d'Octobre 1997, ch&eacute;s acquo un pliaisi d'vos addrechi et l'honneu &eacute;tchaie a Clifford Laisney d'passer chinq minutes a exprimer tchique reminiscences dans not ancienne langue. J'pense bein que la Vautiethe, la Grisotte, la Bisson, et la Conneresse ne sonts pas des mots tchi signifie grand chose a la majorit&eacute; d'gens t'ch'&eacute;coute a matin, mais j'vos d'm'nande d'&eacute;rtchuler l'temps, faut dithe une quarantaine d'ann&eacute;es. Les gens tchi 'taits en fermage lus r'souven'rons que toutes animaux d'&eacute;tablye &eacute;taits connus par lus nom.<br/>
<br/>
Aujourd'aniet j'comprends que ch'est essentiel de garder un grand nombre d'b&ecirc;tes a cause d'&eacute;conomie, et d'm&ecirc;me ch'n'est pas possiblye d'accorder l'attention individuel que j'faisaimes quand une ferme contenant une dgiexaine de b&ecirc;tes &eacute;tait consideth&eacute;e mouoyenne. <br/>
<br/>
Ch'est rare aujourd'aniet d'vaie une rangie d'vaques attachies au lion, sans pasler d'les vaie en'v'lopp&eacute;es en couvertuthes de telle ou pouque a bran.<br/>
<br/>
Ch'tait la couteunme quand l'temps 'tait mauvais qu'aussit&ocirc;t tch'i entraits a l'&eacute;tablye nous lus offrait une &eacute;caudeuse de bran. En orde de cauffer ieau i 'tait n&eacute;cessaithe d'alumer le cappeur.  Devant que la machinne a traithe fusse invent&eacute;e, la couteunme 'tait de traithe a la main et normallement ch'nna 'tait la responsabilit&eacute; du maitre, sa femme et l'domestique. Une personne tchi trier siez vaques a l'heuthe etait consideth&eacute; bouon trieur, et quand i fallait aver l'lait pr&ecirc;ts pour le marchand d'lait a siez et d'mie du matin ch'tait pas une affaithe de rester entre les lincheurs a s'entre catouilli. <br/>
<br/>
D&ucirc;thant l'temps d'l'otchupation ch'tait m'n'habitude de b&ecirc;the une verr&eacute;e d'lait caud aussitot trait, une chose que j'pourraits pas faithe achteu pour autchune somme.<br/>
<br/>
Quand les vaques couoch&eacute;es dehors d&ucirc;thant la saison d'Et&eacute; nous aller traithe au clios et souvent dans l'haut d'Et&eacute; quand les moques torment&eacute;es les pourres b&ecirc;tes, ch'tait si emm'lassons d'aver une b&ecirc;te tchi piedtonner et tchi vos lacher un coup d'coue a travers les ouothelles.<br/>
<br/>
J'avaimes un tchian tchi s'app'ler 'Dick', et trejous quand j't'aimes a traithe le tchian s'assievait a cot&eacute; d'nous, ouvrer sa bouoche et d'temps en temp nou li mither l'tron. I 'tait si &eacute;merciant. <br/>
<br/>
Plusieurs fais par jour fallait ermouer les b&ecirc;tes, et ch'tait important d'aver un bouon maillot, car souvent en temps d'sequeressse la terre dev'nait d&ucirc;the et quand l'maillot b&ucirc;ch&eacute; fallait servi du talon.<br/>
<br/>
J'en sait pas pour achteu, mais l'temps pass&eacute; ch't'ait commun quand une vaque r'nouv'ler ch'tait suivi par une fievre d'lait, et y'avait des gens tchi pomp&eacute;es l'p&icirc;echot en orde d'aidgi la b&ecirc;te a controller sa temperatuthe. Vos en r'app'lous des p'tits ribans tchi 'taits attachis a chaque tr&ocirc;n en orde j'pense, d'ertenin l'air tch'avait 'tait forchi dans l'piechot. Souvent, si les b&ecirc;tes 'taits sus un nouvieau pid d'pathuthe, i dev'naits gonfli&eacute;es, et la seul manniethe de les traiter etait de les engardichoner auve une medicine du vet, et dans des cas nou lus fououiller un patchet d'molle graisse, papi et tout av&acirc;t l'g&ocirc;si. <br/>
Dans l'temps fallait marchi des milles en route ou faithe servi le ch'va et la vanne a banneaux par-ce-que ch'tait si important de faithe service d'un tel et tel boeu a cause de la race et pedigree des animaux, et souvent i 'tait n&eacute;cessaithe de r'tour'n&eacute; plusieurs fais devant aver succ&eacute;es. Aniet ch&eacute;s tout accomplyi a l'artificiel. <br/>
<br/>
J'nai pas touchi sus la tchestchion des vieaux, mais j'sis seux qu'yon a d'vous tchi vos rappelles d'la patience tchi fallait quand nous offrer l'lait au nouvieau n&eacute; et souvent nou perdait patience car l'anima ne voulait pas b&ecirc;the. Une manniethe etait d'y'offri l'd&eacute;, mais souvent l'bo&ucirc;tchet et con'tnu finissait dans l'fond d'l'aithe. Enfin, la pr&egrave;chaine fais d'epreuve, aupr&eacute;s avait beuler une partie du jour i'n fallait pas 'tant d'encouothagement&#8230;<br/>
<br/>
Bouone gens la vie 'tait d&ucirc;the dans l'temps pass&eacute;. J'crai que j'l&eacute;s pouplotaimes bein d'trop. La seule difference etait que j'l&eacute;s connaisaimes toutes paR LUS NOM, ET ACHTEU COMME NOUS, I SONTS CONNUES PAR UN NUMETHEO<br/>
<br/>
Mais une chose ne change pas. Que-je fusse i'a quarante ans ou l'jour d'aniet ch&eacute;s acquo une tache de sept jours la s'm'naine. L'homme na pas acquo inventer une machinne tchi pourra freunmer la porte d'l'&eacute;tablye du Vendredi au s&eacute; jusqu'au Lundi matin.<br/>
<br/>
Mercie a tous gardeurs de b&ecirc;tes tchi produithes un produit si riche et beinfaisant comme le lait de la vaque Jerriaise.<br/>
<br/>
Mercie pour vot attention a matin.<br/>
J'vos souhaite a tous une bounne journ&eacute;e.<br/>
<br/>
                                                         A LA PRECHAINE. <br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>

<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

