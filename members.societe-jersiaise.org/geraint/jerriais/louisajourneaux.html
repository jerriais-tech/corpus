<HTML>

<!-- Mirrored from members.societe-jersiaise.org/geraint/jerriais/louisajourneaux.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>L'Histou&egrave;the de Louisa Journeaux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Histou&egrave;the de Louisa Journeaux</h2></font></center><p>
<CENTER><TABLE><TR><TD>
Ch'tait aupr&eacute;s l'service un dimanche au s&eacute; <br/>
Que Louisa Journeaux s'en fut s'promener <br/>
Le long d'la cauchie auve un janne francais, <br/>
Comme le temps &eacute;tait caud et vraiment b&eacute; <br/>
I' d&egrave;cidites de prendre un p'tit bat&eacute; <br/>
Et d'faithe une tou&ocirc;nn&eacute;e sus la m&eacute;. <br/>
<br/>
Bein tranchillement la cauchie i' tchitt&icirc;tes <br/>
Et &agrave; c&ocirc;t&eacute; du Ch&acirc;t&eacute; pass&icirc;tes; <br/>
La baie de St. Aubin l'crouaiss&icirc;tes, <br/>
Et Ni&egrave;rmont dri&egrave;the ieux laiss&icirc;tes. <br/>
I'taient les deux heutheux et d'geais. <br/>
Et &agrave; tradgedie i'n d'g&egrave;the pensaient. <br/>
<br/>
Ils appr&egrave;chaient de la Corbi&egrave;the <br/>
Quand tout d'un coup toute la lumiethe <br/>
Dispathut, souos de gros ni&egrave;rs nuages, <br/>
Tchi sans doute am'naient un orage. <br/>
I f&ucirc;tes, tous les deux prins de pe&ucirc;x <br/>
Et d&eacute;cidites d'lus en r'v&eacute;nin si&egrave;z ieux. <br/>
<br/>
En tou&ocirc;nnant l'bat&eacute; de direction <br/>
L'malheutheux perdit ses avithons; <br/>
Et, n'pensant qu'&agrave; sauver sa p&eacute; <br/>
Perdit controle, sautit dans la m&eacute;. <br/>
Louisa dans l'p'tit bat&eacute; laissant <br/>
Fut entra&icirc;n&eacute;e par un couothant. <br/>
<br/>
La pouorre hardelle 'tait en d'sesp&eacute;, <br/>
San chi&egrave;r Jerri dispathaissait, <br/>
Ac'h'teu tchi faisait presque niet. <br/>
Personne &agrave; terre ne la verrait. <br/>
A san galant tant haut ou criyiait <br/>
Si tu'm laisses ichin je m'en vais nier. <br/>
<br/>
Dans l'entre temps le pouorre medjant <br/>
Fliottit jusqu&eacute; sus les sablions <br/>
A chut moment un p&ecirc;tcheu s'prom'nait <br/>
Pour ses dranets et cliaviaux examin&eacute;s <br/>
Quand drait d'vant li un corps i'vit <br/>
Et sans h&ecirc;siter i'l'&egrave;rl&eacute;vit. <br/>
<br/>
L'etrangi 'tait sans connaissance <br/>
Mais quand il eut &egrave;rprins ses sens <br/>
I' racontit sa triste histou&egrave;the <br/>
Tchi mins les Jerriais en col&egrave;the <br/>
I'n voulites pon garder ditet <br/>
Tout droit en France i' fut renvyi&eacute; <br/>
<br/>
Toute la police fut minse sus pid <br/>
Pour aller la pouorre fille cherchi, <br/>
Sus toutes les gr&egrave;ves y'avait des gens <br/>
Et sus les falaises des obs&egrave;rvants <br/>
I'futes jusqu&eacute; la c&ocirc;te de France. <br/>
Devant abandonner esp&eacute;thance. <br/>
<br/>
La m&eacute; tait calme et l'p'tit bat&eacute; <br/>
Filait bouon rond sans arr&ecirc;t&eacute;r <br/>
Deux nyits et un jour lus pass&icirc;tes <br/>
Sans qu'la pouorre file visse un hanthe <i>(a&ucirc;tchie?)</i><br/>
Mais au l'vant du sol&eacute; l&eacute; mardi <br/>
A tchique distance un bat&eacute; ou vit. <br/>
<br/>
H&eacute;las san g&ocirc;si etait s&eacute; <br/>
Et auve d'la peine ou s'mint &agrave; crier <br/>
Ous d&eacute;shallit san blianc mouchet <br/>
Pour l'attention des mat'lots attither <br/>
Tchi mintes un p'tit bat&eacute; &agrave; l'eau <br/>
Pour sauver not' Louisa Journeaux. <br/>
<br/>
Y'avait un docteur sus chut bat&eacute; <br/>
Tchi put tous les soins li donner <br/>
Du b&eacute; et du bouon i li donnites <br/>
Pour t&acirc;chi de la retablyi <br/>
De bouonne sant&eacute; oulle avait tr&eacute;jous joui <br/>
Et dans une tchenzaine s&egrave;rbutit<br/>
 <br/>
Pouvous sa surprinse imaginer <br/>
Quand ous d&ecirc;couvrit qu' le navithe allait <br/>
Au Canada sans arr&ecirc;ter <br/>
Le viage fut long et a duth&eacute; <br/>
Deux mais, d'vant pouver atterrer <br/>
Mais l'temps pour lyi bein vite a pass&eacute; <br/>
<br/>
Dans san J&egrave;rri les gens 'taient en deu <br/>
Pour chute pouorre file, la belle Louisa, <br/>
Sa memm&eacute;e pour lyi touos les jours l&egrave;rmait <br/>
Car sus chute terre jamais ou'n'lar'verrait. <br/>
Dans la chronique san d&eacute;c&egrave;s appathut <br/>
Qu'au fond d'la m&eacute; oulle avait dispathut <br/>
<br/>
Mais lus chagrin fut changi en jouaie <br/>
Quand la nouvelle fut apport&eacute;e <br/>
Que lus Louisa avait t&eacute; sauv&eacute;e <br/>
Par le cap'taine d'un navithe angliais <br/>
Et qu'bein vite en Jerri ou r'v&egrave;ndrait <br/>
Auvec san cap'taine pour le mathier. <br/>
<br/>
Aupres l'histouethe que j'vens de raconter <br/>
A toutes jaunes filles j'm'en vais &egrave;rcommender <br/>
Si ous voulez rester en seus't&eacute; <br/>
N'allez don pon vos ballader <br/>
En p'tits batchiaux sus la m&eacute; <br/>
Auve des gens tchi n'peuvent les manier. <br/>
<br/>
<i><a href="hacquoil.html">FMH</a></i><br/>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="gdfme.html">La vie d'aut' fais en m&eacute;</a><p>
<li><a href="laurel.html">La Perte du Coutre "Laurel"</a><p>
<li><a href="aventur.html">Unn' Aventur' en M&eacute;</a><p>
<li><a href="gdfnaufragi.html">Papa fut Naufragi!</a><p>
<li><a href="fishing.html">A Disastrous Fishing Expedition</a><p>
</UL>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/louisajourneaux.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
