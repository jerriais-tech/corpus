<HTML>
<HEAD>
<TITLE>Tchi d&ecirc;penses!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchi d&ecirc;penses!</h2></font></center><p>

<font size="1"><i>Le M&eacute;nage &egrave;s Feuvres,<br/>
St. Ou&euml;n.<br/>
L&eacute; 9 d'octobre, 1976. <br/></i></font>
<br/>
Moussieu l'R&eacute;dacteu,<br/>
<br/>
Ieune des g&acirc;zettes d&eacute; chutte semaine nouos dit qu&eacute; L's <a href="etats.html">&Ecirc;tats</a> ont dans les ch&icirc;n mille empliy&eacute;s et qu&eacute; v'la tchi nouos cou&ocirc;te dgiex-sept millions d'louis par an, eune somme tchi r'pr&eacute;sente quarante-ch&icirc;nq du chent du r'v&eacute;nu d'l'&Icirc;le. Absol&ucirc;ment, i' dait y'aver tchiquechose d&eacute; mal l&agrave;-dedans. Dgiex-sept millions d'louis? Qu&acirc;si la maintchi du r'v&eacute;nu! Ch'est presque &icirc;ncriyabl'ye! Il est grand temps d'tchestchionner la n&eacute;cessit&eacute; d'ches &quot;pay awards&quot; d&eacute; tchi nou ouait p&acirc;ler dans la g&acirc;zette et tch'a&icirc;guent &agrave; enflier telles d&ecirc;penses. J&eacute; n'sai pon o&ugrave;'est tch'est l&eacute; r'mi&eacute;de. En Am&eacute;thique, l&eacute; r'mi&eacute;de dans pathel cas es'sait d&eacute; r&eacute;duithe la bureaucratie du gouv&egrave;rn&eacute;ment par dgix ou v&icirc;ngt-ch&icirc;nq du chent.<br/>
<br/>
L&eacute; contribuabl'ye n&eacute; vait qu'renchi&eacute;the partout. Ch'est don eune bouanne nouvelle qu&eacute; la g&acirc;zette du ch&icirc;nq d'octobre annonce en d&icirc;sant qu' les &quot;British Midland Airways&quot; s'en vont r&eacute;duithe l&eacute; cou&ocirc;tement d'viagi dans lus avions par v&icirc;ngt du chent. D'habitude ch'est l'contraithe!<br/>
<br/>
Ch'tait mangnifique d&eacute; vaie qu&eacute; l'exhibition d'bestchias (&quot;show&quot;) des Trais P&acirc;ra&icirc;sses d&eacute; l'Ouest du mais d'octobre, &agrave; <a href="st_pierre.html">St. Pi&egrave;rre</a>, eut tant d'succ&egrave;s. Y'avait au mains chent huiptante b&ecirc;tes &agrave; cornes &agrave; jugi, et v'la tchi m'fa&icirc;sait plia&icirc;si d'vaie qu&eacute; qu&acirc;si touos les propri&ecirc;taithes d&eacute; ches belles vaques ont des bouans vi&egrave;rs noms J&egrave;rriais. Ches jours qu&eacute; nou vait tant d'vendues d'bestchias dans la g&acirc;zette, ch'est mangnifique d&eacute; vaie tch'i' y'a plusieurs f&egrave;rmi&egrave;rs J&egrave;rriais tch'ont acouo l'bouan sens et l'ambition d'garder des vaques et l'ordgi d'les montrer &egrave;s exhibitions. L&eacute; portrait des Juges Clifford Pallot et Raymond de Gruchy dans la g&acirc;zette est sup&egrave;rbe. Lus expressions d'concentr&acirc;tion sus l'probl&egrave;me d'aver &agrave; d&eacute;cider &agrave; tchi accorder l'prix quand ch'est d&ucirc; d'en d&eacute;cider entre deux ou trais vaques tchi sont qu&acirc;si &ecirc;gales sont si bein r'produites qu&eacute; l'photographyi tchi les dessinnit vaut la peine d'&ecirc;tre f&eacute;licit&eacute;. Et i' faut f&eacute;liciter Sue Le Ruez &eacute;tout pour san bouan rapport.<br/>
<br/>
Les Juges d&eacute; la P'tite Cour continnuent &agrave; aver un tas d'travas. Les cas des motoristes tchi baivent et cachent en m&egrave;me temps veinnent acouo sus l'tapis nonobstant les fortes amendes, et tchiquefais la prison, tchi sont l'ordre du jour &agrave; ch't heu dans la Cour. Et j'sis acouo d'avis qu'la vitesse est la cause d'un tas d'accidents d'motos dans les routes d&eacute; l'&Icirc;le. J'l'ai mentionn&eacute; tant d'fais qu&eacute; j'n&eacute; s'sais pon ravi d'ou&iuml; tchitch'un dithe &quot;I' n'en chang'gea pon, chu vi&egrave;r chagorne-l&agrave; d'George d'La Forge!&quot;, mais j'm'en vais continnuer &agrave; l'dithe viyant qu'j'en sis bein p&egrave;rsuad&eacute;. L's accidents continnuent et y'a ieu des fatalit&eacute;s en cons&eacute;quenche. Est ch'ti' pon sept d&eacute; tu&eacute;s d'en par ich&icirc;n ch't' ann&eacute;e? I' m'sembl'ye aver veu chu chiffre-l&agrave; dans la g&acirc;zette &agrave; ches drein. Et neuf ont 't&eacute; tu&eacute;s dans les routes en <a href="dgernesy.html">Dg&egrave;rn&eacute;sy</a>.<br/>
<br/>
Et l'm&ecirc;ch&eacute; des jannes malfaiteurs continnue. Y'en avait huit entre les &acirc;ges d&eacute; quatorze et seize ans d'vant la P'tite Cour l'aut' jour, et iun d'giex-sept ans est pour aller d'vant la Cour Rouoyale. Il est temps d&eacute; c'menchi &agrave; pr&eacute;senter les pathents et mousses d&eacute;vant la Cour en m&egrave;me temps pour apprendre &egrave;s pathents la responsabilit&eacute; d&eacute; l's &ecirc;l'ver comme i' faut.<br/>
<br/>
Les temp&ecirc;tes qu&eacute; j'avons ieu chutte semaine m&eacute; font penser &egrave;s vi&egrave;rs temps quand ch'tait des navithes &agrave; vailes tch'avaient &agrave; les combattre en m&eacute;. Man Papa, tch'avait 't&eacute; naviguant et na&ucirc;fragi, soulait m'en p&acirc;ler au s&eacute; quand j'tions assis au pid du feu aupr&egrave;s l'th&eacute;e. I' fallait &ecirc;t' dueurs et aver du couothage pour pouver vivre souos les conditions qu'les naviguants avaient &agrave; enduther et combattre en plieine m&eacute; dans les temp&ecirc;tes quand fallait f&egrave;rler les vailes, souvent dans la niet qu'nou n'y vivait l&egrave;rme. Ou &agrave; l'arriv&eacute;e d'eune scou&acirc;le et qu&eacute; l'navithe tchiyait qu&acirc;si &agrave; pliat, sustout s'i' v'nait d'&ecirc;t' dans eune accalmie et tch'i' portait hardi d'vaile.<br/>
<br/>
Mais ouaithe qu&eacute; la vie du naviguant f&ucirc;sse duthe et p&eacute;nibl'ye, si un homme avait la vie d'la m&eacute; dans la couenne i' n'tait pon heutheux &agrave; t&egrave;rre pour longtemps. M&eacute;n oncl'ye Ph'lippe, l&eacute; fr&eacute;the &agrave; Manman L'Feuvre, tch'&eacute;tait contr&eacute;ma&icirc;tre dans les grands navithes &egrave;s longs cours, &ecirc;prouvit &agrave; travailli dans les storres en ville pour &ecirc;t' auve sa fanmil'ye. mais i' n'put janmais y rester. Il eut &agrave; s'en r'aller en m&eacute; et ou fut sa g&acirc;ngne d&eacute; Dgi l'restant d'ses jours. Pour l&icirc;, sa r&ecirc;compense 'tait l'bonheu des jours tch'i' p&acirc;ssait en fanmil'ye &agrave; t&egrave;rre auve sa femme et ses &ecirc;fants, entre ses viages au large.<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>


<li><a href="gdftouau.html">Av'-ous consult&eacute; l'touauth&eacute;?</a><p>

<li><a href="gdfmefaits.html">M&ecirc;faits et finnances</a><p>

<li><a href="gdfprix.html">Des prix fos!</a><p>
<li><a href="gdftroublye.html">L'troubl'ye en g&acirc;ngne!</a><p>
<li><a href="pmfinances2.html">Ph'lip et les finances</a><p>

<li><a href="gdfnaufragi.html">Papa fut Naufragi!</a><p>
<li><a href="gdfme.html">La vie d'aut' fais en m&eacute;</a><p>
<li><a href="pmshows.html">L's Elections et les 'Shows'</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

