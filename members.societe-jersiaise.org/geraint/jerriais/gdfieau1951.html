<HTML>

<!-- Mirrored from members.societe-jersiaise.org/geraint/jerriais/gdfieau1951.html by HTTrack Website Copier/3.x [XR&CO'2014], Tue, 15 Jul 2025 13:46:47 GMT -->
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>

Pi&egrave;rre Touz&eacute; v&icirc;nt nouos vaie D&icirc;nmanche l'arl&eacute;v&eacute;e. &quot;As-tu liu dans la g&acirc;zette,&quot; i' m&eacute; d'mandit: &quot;Qu&eacute; d'ieau bouol'lait &agrave; deux milles d&eacute; profondeu dans la t&egrave;rre?&quot;<br/>
<br/>
&quot;Nann&icirc;n dgia, Pi&egrave;rre,&quot; j'l&icirc; dis: &quot;J'avons 't&eacute; si embarass&eacute;s &agrave; d&ecirc;foui pour la s'menche que j'n'ai pon ieu grand temps d'li&eacute;the les g&acirc;zettes. Ch'est dr&ocirc;le, tout d'm&ecirc;me, qu&eacute; M&ecirc;rayeu n'la pon veu, lyi, - car ou' vait tr&eacute;jous tout l'niol&icirc;n tch'est dans les g&acirc;zettes, mais ou' n'sait janmais tch'est qu'est &agrave; pr&ecirc;chi au templ'ye paroua&icirc;ssial au D&icirc;nmanche mat&icirc;n quand j'l&icirc; d'mande!&quot;<br/>
<br/>
&quot;N'l'&ecirc;coutez pon, Ma&icirc;t' Pi&egrave;rre!&quot; l&icirc; d&icirc;t M&ecirc;rayeu: &quot;Ou' savez auss&icirc;n bein comme m&eacute; qu&eacute; l'George n'a pon b&eacute;souain d'm&eacute; d'mander d'it&eacute;. I' n'est pon si b&ecirc;te tch'i' n'peut pon li&eacute;the l's'annonces dans la g&acirc;zette li-m&ecirc;me! Mais tch'est qu'ou' nouos dites entouor' un p&icirc;ts?&quot;<br/>
<br/>
&quot;J'n'ai pon p&acirc;l&eacute; d'un p&icirc;ts du tout, &quot;s'f&icirc;t Pi&egrave;rre: &quot;J'd&icirc;sais qu'j'avais liu qu&eacute; l'ieau bouor &agrave; eune profondeu d&eacute; deux milles dans la t&egrave;rre. Et v'l&agrave; tchi m'a donn&eacute; eune id&eacute;e pour faithe des sou!&quot;<br/>
<br/>
&quot;Tu-as ieu tant d'id&eacute;es pour faithe des sou toute ta vie, qu'tu d&eacute;v'thais &ecirc;t' riche, man pouor' Pi&egrave;rre!&quot; j'l&icirc; dis. &quot;Tu m'fais penser &agrave; un g&acirc;s qu&eacute; j'connais en Am&eacute;thique. I' peut penser &agrave; pus d'plians pour faithe des h&egrave;rp&icirc;ns qu'autcheun &ecirc;crivain en J&egrave;rri, - et i' n'en a janmais, d'h&egrave;rp&icirc;ns! J&eacute; n'connais qu'eune mani&eacute;the d'en faithe, m&eacute;. Ch'est d'travailli niet et jour comme un m&egrave;rc&eacute;naithe et d'sauver touos les sou qu'nou peut met' la patte dessus! Io&ugrave; qu'tu-as 't&eacute; d&ecirc;nichi chu b&ecirc;tin-l&agrave;? Ch'est seux qu'ch'n'est pon dans la Chronique!&quot;<br/>
<br/>
&quot;Nan,&quot; Pi&egrave;rre m&eacute; d&icirc;t: &quot;Ch'tait dans la g&acirc;zette en Angliais qu&eacute; l'mousse nouos apporte au s&eacute;. Et ch'n'est pon du b&ecirc;t&icirc;n!&quot;<br/>
<br/>
&quot;Eh bein, don, - dis nous tch'il id&eacute;e qu'tu-as dans la cabiche pour faithe des sou!&quot; j'l&icirc; dis: &quot;J'aim'thais bein en faithe aisiement &eacute;tout, m&eacute;, - a la pliaiche d'&ecirc;t' &agrave; n&eacute;grer ma vie touos les jours dans les clios!&quot;<br/>
<br/>
&quot;Eh bein,&quot; Pi&egrave;rre nouos d&icirc;t: &quot;Quand j'tais &agrave; li&eacute;the chen'na, j&eacute; c'menchi a penser &agrave; toutes les femmes partout J&egrave;rri tch'&eacute;taient &agrave; bouoilli d'ieau pour faithe du th&eacute;e, et pis &agrave; toute l'ieau tch'i' fallait r'bouoilli eune heuthe ou deux pus tard pour laver les vaissieaux, et acouo pus tard dans la s&eacute;th&eacute;e pour laver les mousses et les faithe laver lus pids d'vant lus couochi! Sapresti! Ch'est tch'il en faut, d'ieau caude!&quot;<br/>
<br/>
&quot;V&eacute;the,&quot; j'l&icirc; dis: &quot;Et pis tu-as oubliy&eacute; les v&egrave;rres cauds!&quot;<br/>
<br/>
&quot;Laisses-don Mess Touz&eacute; nouos dithe tch'est qu'il a dans l'id&eacute;e!&quot; s'fit M&ecirc;rayeu: &quot;Ch'est si simpl'ye qu&eacute; j'sis ravi qu'p&egrave;rsonne que m&eacute; n'l'y-a pon pens&eacute;,&quot; Pi&egrave;rre nouos d&icirc;t: &quot;J'ai un p&icirc;ts dans ma bel tchi n'a janmais 't&eacute; a s&eacute;. I' n'l'y-a qu'&agrave; l'creuser jusqu'a tch'il aie dux milles d&eacute; profondeu, - et i' s'sa tr&eacute;jous pliein d'ieau caude et j'pouorrais met' des tchuiyaux de man p&icirc;ts &agrave; toutes les maiethons d'<a href="st_ouen.html">St. Ou</a> et lus vendre d'ieau caude &agrave; tant l'pot. J'y f'thais des sou, - et ch'es'sait millieu marchi pour les vaieth&icirc;ns d&eacute; l'acater a la pliaiche d&eacute; ba&ucirc;ler un tas d'tch&egrave;rbon pour cauffer d'ieau ieux-m&ecirc;mes! Tch'est qu't&eacute;n crai?&quot;<br/>
<br/>
&quot;Pi&egrave;rre,&quot; j'l&icirc; dis: &quot;Tu n'est pon bein dans ta t&ecirc;te! Creuser un p&icirc;ts deux milles d&eacute; profondeu? D&eacute;pis qu&eacute; l'ieau bouor &agrave; chutte profondeu-l&agrave;, tch'est qu'i' t'arriv'thai quand t'y veindrais, t&eacute;, l&agrave;-bas? Tu s'sais r&ocirc;ti! Et pis, &eacute;tout, io&ugrave; qu'tu met'tais la t&egrave;rre qu&eacute; tu hal'lais en creusant? Et comment qu'tu prend'dais pour la monter &agrave; haut? T'&egrave;rvai-tu auve un boutchet au but d'eune corde d&eacute; deux milles de long? Tu f'thas mus d'aller vaie si l'y-a eune pliaiche pour t&eacute; &agrave; l'Asile, man pouor' gar&ccedil;on!&quot;<br/>
<br/>
<i><a href="lefeuvre.html">George d'La Forge</a></i><br/>
<i>Les Chroniques de Jersey 22/8/1951</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfplyie.html">D'la plyie av&egrave;rse</a><p>
<li><a href="gdfieau.html"> L'Ieau du Ciel</a><p>
<li><a href="gdfdluge.html">L&eacute; d'luge</a><p>

<li><a href="pmwater.html">Water is short at Portinfer</a><p>
<li><a href="pmmouoillituthe.html">D'la mouoillituthe au Portinf&eacute;</a><p>
<li><a href="assembliee/reservoir.html">Au nouvieau r&ecirc;servoir</a><p>
<li><a href="adlmreservoir.html">L&eacute; r&ecirc;s&egrave;rvoir</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfieau1951.html by HTTrack Website Copier/3.x [XR&CO'2014], Tue, 15 Jul 2025 13:46:47 GMT -->
</HTML>

