<HTML>

<!-- Mirrored from members.societe-jersiaise.org/geraint/jerriais/joegabeldu.html by HTTrack Website Copier/3.x [XR&CO'2014], Tue, 15 Jul 2025 13:55:59 GMT -->
<HEAD>
<TITLE>Joe Gabeldu, Chantnyi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Joe Gabeldu, Chantnyi.</h2></font></center><p>

D&egrave;s l'jour qu&eacute; not' candidat fut tchulbut&egrave;, et qu'chu gros pamph&egrave;que d&eacute; Joe Gabeldu eut gagni par tr&egrave;s vou&euml;s d'majorit&egrave; - tout r'ligieux, qu'il est, pi&egrave;m&eacute;st qu'nou s'doute assez pourtchi san biau-p&eacute;the eut a vendre san clios des Estrueull&egrave;s, apr&egrave;s l&eacute;l&eacute;ction - j'nos entr' d&icirc;mes entre deux-tr&egrave;s d'nous, eunne seth&eacute;e qu&eacute; j'ta&icirc;mes dan' l'parleux d'l'Hotel a Missis Mal&egrave;sfant a s&eacute;ttl&eacute; les frais d'&eacute;l&eacute;ction - j'nos entr' d&icirc;mes qu&eacute; j&eacute; s'sai eunne bouonne id&eacute;e d&eacute; n'pas laissi l'nouvieau Chantnyi mou&euml;si faute de travas.<br/>
<br/>
Nous en r'p&acirc;sli entre s&eacute; la s'maine s'apr&egrave;s en &egrave;stampant du cidre au pr&icirc;nseu a Sam Grosd&eacute;, et y fut d&eacute;cid&eacute; qu&eacute; s'sai m&eacute; qui lis fournithais sa preumi&eacute; djob. Chest-tant-chi, tchinze jours apr&egrave;s, dans les neuf heuthes, par eunne fr&eacute;dde s&eacute;th&eacute;e d'plie, ou&euml;s qu'nou n'viyait pon la main d'vant s&eacute;, m&eacute; v'la tout &egrave;ssoufli&eacute; a tapp&eacute; a la porte d&eacute; Joe.<br/>
<br/>
Vite, vite, Chantnyi! y'a des voleurs dans man poulallyi; v'nez tout d'un coup ov m&eacute; et j'les hap'thons sus l'coup. Maugr&eacute; l'temps affreux qui faisait, y'n aheuctit pon eunne minute - j'tais du parti oppos&eacute;, et y voulait m'montr&eacute;, sans doute, qu&eacute; la P&acirc;raisse avait ben fait d'l'&egrave;slithe - l&eacute; temps d'mett' ses bottes, sa quasaque, un chapp&eacute;; et d'prendre san bieau neu' b&acirc;ton d'justice et eunne pathe de m'nottes, et nos v'la d'hors. J'avais eunne lanterne, car y faisait divers&eacute;ment bas. Douochment Chantnyi, douochment, qu&eacute; j'dis en appr&eacute;chant d'siez nous (y s'&eacute;tait mins a p&acirc;sl&eacute; haut et a suffli&eacute;, pour faithe sav&eacute; &egrave;s voleurs qu'la justice &eacute;tait sououtre yieux, sans doute) y vos ou&iuml;thons! et, ma f&eacute;, j'taimes a djix verges du poulaillyi qu&eacute; n&eacute; v'la un houmme qu'en d&egrave;brusque ov eunne poule souos l'bras.<br/>
<br/>
Au nom d'la justice: HALT! s'fait l'Chantnyi: mais a la pli&egrave;che d&eacute; halt&eacute;, v'la not' voleux qui s'sauve a travers les chours - et nous souontre. A travers chours, avaux l'c&ocirc;ti, dans la cressoni&egrave;the, pardessus l'foss&eacute; du clos &egrave;s Mouothes! Joe s'&egrave;struelle contre un tas d'conr&eacute;, ma lenterne tchet bas, mais j'n'arr&egrave;tons pon: l'voleux n'est pon loin, j'entendons ouimp&eacute; la poule. Couothage, Chantnyi, qu&eacute; j'fais; j'l'&eacute;thons oquo - et nos r'v&eacute;la sus pid a travers du pr&eacute; a Charles B&icirc;son! HALT! pamph&egrave;que, s'crie Joe. Halt&eacute;thas tu, maufait pendloque! - mais rin n'halti sinon la poule tchi ouimpait l'avant a nous.<br/>
<br/>
J'p&eacute;rdons l'voleux d'vueue, mais des plieummes contre la h&egrave;che d'eunne av'nue nos r'dounnent du tcheu. Nos v'la sus la route, et d'vant nous, tchiq'bord dans la niet, la poule tchi ouimpait pus qu'jommais. Mais Joe molissait; il avait la courte haleine, et yeunne d&eacute; ses bottes avait rest&egrave; cliutt&egrave;e dans la cressoni&egrave;the. J'eus pitchi d'li. Faut laissi couorre, Chantnyi, qu&eacute; j'dis: ch'n'est qu'eunne fichue poule apr&egrave;s tout, j'soummes touos les deux tremp&egrave;s et y s'en va onze heuthes; faut laissi couorre.<br/>
<br/>
H&eacute; bin, pour un dithe l&eacute; vrai, j'n'en peux pas, s'fait Joe, et pis j'mapperch&eacute; qu' j'ai p&eacute;rdu mes m'nottes. Mais si l'pendloque avait seulement halt&egrave; quand j'ai cri&eacute;, ou si j'avais peu couorre pus vite que li: j'l'&eacute;thaimes yeu! Chose seuthe, qu&eacute; j'r&egrave;spond; mais n'en v'la ass&egrave;z pour chutte fais, et j'vos r'mercie. A b&eacute;t&ocirc;t, et bouonne niet.<br/>
<br/>
Quand j'rentri siez m&eacute;, j'trouvi Jack Nant, coumme je m'y'attendais, assis a s&eacute; sitchi d'vant l'feu, a feumm&eacute; sa pipe, un verre de hot scotch a maintchi viedde, et eunne poule mouollie et a maintchi &egrave;splieumm&eacute;e sus eunne tchaise.<br/>
<br/>
Ch'qu&eacute; j'r&icirc;mes!! Hein! Y'en avons je jou&eacute; yeunne, au nouvieau Chantnyi? Et sa casaque mouollyie! et sa botte perdue! et un mio d'ses braies qu'est oquo croch't&egrave; a eunne ronche! Ha! ha! ha! &#8230;. et a sa bouonne sant&eacute;, qu&eacute; j'd&icirc;mes en suppant un l&eacute;rmin.<br/>
<br/>
</div><div align="center">*  *  *  *<br/>
<br/>
</div><div align="left">Eunne autre bord&eacute;e, d'viers Nou&eacute;, Amice Ernon s'en va un matin tout peineux siez l'Chantnyi lis dithe qu&eacute; la niet pass&eacute;e san tchan avait ouass&eacute;, et qu&eacute; l'matin sa brebis 'tait horte et qu'y'avait eunne diverse mathe d&eacute; sang dans l'cottin. Dans mins d'un quart-d'heuthe, l'Chantnyi 'tait siez Amice. Nou s'en va dans l'&egrave;stabye, et l&agrave;, sus l'aithe et amont la path&eacute;, y'avait du sang partout; et ch'qui pus est, y'avait des goutes d&eacute; sang sus la porte, dans l'bel jusqu'&agrave; la route. En marchant douoch'man, l'dos rond, l's'yiers &agrave; terre, les v'la touos les deux &agrave; siethe la piste. Ch'tait ben visibye, la carcasse avait sogni tout l'temps tandi qu&eacute; l'voleux s'n'allait oveu sus san dos. Les v'la don a siethe la piste l&eacute; long d'la rue &egrave;s Fr&eacute;mions, la rue Teurque, la ruette au Pendard, la grande route, jusqu'a &#8230; la porte d'driethe du Rectorat!<br/>
<br/>
Bigre de bigre! s'fait Joe en s'grattant la t&ecirc;te, n'en v'la d'eunne belle! et m&eacute; qui lis d&eacute;t tr&egrave;s ans d'arr&eacute;rages de dji&ecirc;mes et l'enterrement d'man bieau-p&eacute;the. Tchi djantre!<br/>
<br/>
A la fin, apr&egrave;s que l'Chantnyi eut bein torment&eacute; Amice et y'eut payi deux louis pour la perte de sa brebis, chtichin juthi d&eacute; s'taithe &agrave; seul fin d'emp&egrave;schi l'scandale dans la p&acirc;raisse. Ch&egrave;s deux louis la, ov les tr&egrave;s louis qu'il avait r'chu du bouochi le jour d&eacute; d'vant - v'la tchi lis fit eunne brebis ben vendue et un Chantnyi bein rou&ocirc;ll&eacute;.<br/>
<br/>
</div><div align="center">*  *  *  *<br/>
<br/>
</div><div align="left">Mais la pus belle bord&eacute;e ch'est quand Joe vendit' chinq vaques a un Am&eacute;thitchin. J'fut coumme cheun'chin. J'counnaissais un Anglyais tchi v'nait en Jerri d'temps en temps vendre d'la p&eacute;tuthe par la cartchaison et du savon par l&eacute; tchinta: j&eacute; l'mins dans l'compliot, et y promins d'nos a&icirc;dji a faithe eunne farce.<br/>
<br/>
V'la don qu&eacute; tchiq' jours apr&egrave;s, arrive eunne v&eacute;tuthe a deux ch'vaux siez l'Chantnyi, ov un moussieu d'Am&eacute;thique et sa femme, J'sis &agrave; la r'cherche d&eacute; b&ecirc;tes ben mertchis du syst&egrave;me Guenon, qui dit &agrave; Joe; j'les paiethai l'prix qui faudra - ch'est pour Rokefeller, en &eacute;thaites-ous. <br/>
<br/>
Oui-dja, s'fait man Joe, en clyntant d'jou&eacute;e: j'en ai justeman tchiq'eunnes, mais j'vos pr&eacute;vins qu'les Guenons ben mertchis sont hardi chiethes achteu. <br/>
<br/>
L'prix n'y fait d'rin, pourvu qu'les b&ecirc;tes s'saient ben mertchis sus toutes les couotuthes, s'fait l'moussieu d'Am&eacute;thique - qu&eacute; j'les viyons.<br/>
<br/>
Dans mins d'eunne dem'y'heuthe, Joe avait vendu chinq vaques et g'niches pour Tr&egrave;s chents soixante deux louis, et l'marchand d'p&eacute;tuthe, apr&egrave;s av&eacute; mangi eunne tranche d&eacute; g&acirc;che &agrave; corrinte et bu un tumbleur d&eacute; vin, r'monti en v&eacute;tuthe en disant: Good bye, Mister Gobbledew, et ch'est pour Jeudi matin, sans manque, sus la cauchie a siez heuthes - j'paiethai cash en emb&eacute;rtchant.<br/>
<br/>
Le lend'main au s&eacute;, man marchand d'p&eacute;tuthe 'tait siez li &agrave; Bristo.<br/>
<br/>
Joe n'avait pon souffli&eacute; mot d'san bardgin &agrave; persounne, et persounne n&eacute; l'v&icirc;tes ni ou&icirc;tes pass&eacute; ov ses b&ecirc;tes d'viers quatr' heuthes l&eacute; Jeudi matin; mais &#8230; quand d'viers neuf heuthes nou vit Joe, la t&ecirc;te basse, et si&ecirc;zi par ses deux valets, ramont&eacute; l'mont ov chinq vaques - tout l'monde voulait sav&eacute; &agrave; tchi vendue il avait 'tai d'si bouon matin! Joe 'tait d'eun' humeur de tchan, et, tout bouon cr&egrave;stchin qu'il est, r&egrave;spounnait par des patholes tchi l'&eacute;thaient fait s&eacute;v&eacute;th'ment r'primand&eacute; par san conducteur d&eacute; classe s'il l'avait ou&iuml;.<br/>
<br/>
</div><div align="center">*   *  *  *<br/>
<br/>
</div><div align="left">L'aut' jour, y'un d'nous s'en fut dithe &agrave; Joe qu'il avait couothu souontre un voleux d'poummes qu'il avait trouv&eacute; dans san clios ov eunne poutchie d'C&ocirc;stard sus l'dos. L'voleux s'&egrave;scapi d'mes mains, qui dit &agrave; Joe, mais n&eacute; v'la un cliu - en lis dounant un morc&eacute; d'vielle castchette - qu&eacute; j'trillyi d'sa manche coumme y s'sauvait.<br/>
<br/>
Joe passi tr&egrave;s jours en ville &agrave; fou&ocirc;llyi l'quartchi &egrave;strangi ov un policeman, pour trouv&eacute; si possibye eunne manche d&eacute; casaque trillyie d'la coulleu' du cliu.<br/>
<br/>
</div><div align="center">*   *  *  *<br/>
<br/>
</div><div align="left">Mais l'pus b&eacute; du fonne, ch'fut la bord&eacute;e d'la p'tite br&eacute;tounne. Deustr&egrave;s d'nous ta'mes un Sam'di l'arlev&eacute;e ensembye dan' la f&eacute;the: et tchiq' jours apr&egrave;s, qu'Joe avait la machine &agrave; battre si&egrave;z li, sa fomme s'en vint lis dithe qu'y'avait eunne fille dan' la maison qui d'mandait &agrave; v&eacute;e l'Chantnyi. Joe qu'&eacute;tait &agrave; pass&eacute; les dj&eacute;rbes, piante l&agrave; sa frouque et rentre. Tch&egrave;s qui vit? Eunne p'tite bretounne en cou&ecirc;ffe, tchi plieuthait &agrave; fraides l&eacute;rmes. En plieuthant, l's'yeux baissis et les mains jointes sus san d'vant&eacute;, ou s'mint &agrave; lis cont&eacute; l'malheur tchi y'&eacute;tait arriv&eacute;. Oul' 'tait v'nue &egrave;slopp&eacute; des poummes-d&eacute;-terre la drainne saison, et &#8230; Que dira ma m&eacute;-m&eacute;-m&egrave;re, ma p-p-pauvre m&egrave;re? ou n'put en dithe pus long, les sangliots l'&egrave;stouffaient.<br/>
<br/>
Djantre, djantre! s'fait l'Chantnyi; ch'est un grand malheu', ma pouore &egrave;sfant, mais tch&egrave;s qu&eacute; j'peux y faithe? ch'est la premi&eacute; fais qu&eacute; j'vos v&eacute;.<br/>
<br/>
Ch'n'est pon vous qu'j'atchuse, Monsieu l'Chantnyi, s'fait la fille, mais j'avais quazi pens&eacute; qu'y'&eacute;thait moyen d'faithe payi l'sien qu'a prins avantage de ma jeunesse pour me mett' dans l'&egrave;stat qu'ou viyis. Ch'est vot' va'sin, Mess **** (souos les circonstances, y vaut p't'&ecirc;tre mus taithe l&eacute; nom) tchi d&eacute;v'thait m'mathi&eacute; s'il avait l'cheu d'un houmme.<br/>
<br/>
Bont&egrave; d'la vie! s'fait Joe en sursautant et a li m&ecirc;me: Gasd&eacute;ouelle! nos v'la bieaux! Ch'est ch't&icirc;la qu'a fait l'coup! Un principa d'p&acirc;raisse, colecteur d'aum&ocirc;nes, et member du Comit&eacute; d'taxation! Et j'lis d&eacute;t deux ans d'arr&eacute;rages d&eacute; onze quartiers d&eacute; froment et ch'est li qui fut l'proposant a m'n'&egrave;slection! Si chutte maufaite bretounne la m'forche a poursuivre, aussi seux coumme j&eacute; sis Chantnyi, j'en soufrithai m&eacute; m&ecirc;me!<br/>
<br/>
&Egrave;scoute, ma fille, qui dit en s'tou&ocirc;nant vers la bretounne qui sangliottait sus sa tchaise; ch'est ichin un cas ou&egrave;s q'tout ben p&eacute;s&eacute; et consid&eacute;th&eacute;, y'a avantage a s'taithe; et j'vos doun'nais en avis &#8230; Y p&acirc;lites oquo un bouon quart-d'heuthes, sa bourse, ou dit Merci ben des fais, Moussieu l'Chantnyi et s'en fut les yeux baissis et en marchant ben douochement pour n&eacute; pas d'pichi rin.<br/>
<br/>
Tchinze jours apr&egrave;s, j&eacute; r'chu d'France la letter qu&eacute; v'chin:<br/>
<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cher Monsieur,</i><br/>
<br/>
<i>Je prends la plume pour vous marquer que je suis en bonne sant&eacute;, et que mon homme est revenu de service et qu'il a pris une petite ferme a son compte. Il dit de vous remercier pour la bont&eacute; que vous nous avez fait, et de vous faire savoir que les six louis que m'a donn&eacute; le bon Centenier sera pour acheter une bonne vache &agrave; la foire de par chez nous.</i><br/>
<br/>
</div><div align="right"><i>MARIE MALESTROIT, femme GIGOT.</i><br/>
<br/>
</div><div align="center">*  *  *  *<br/>
<br/>
</div><div align="left">Joe Gabeldu est oquo Chantnyi et nos fait d'bieaux discours &egrave;s Assembli&egrave;s d'P&acirc;raisse; mais n'ou l'ou&eacute; dithe qui n&eacute; s&eacute; s'sait jommais dout&egrave; qu' y'ait tant a faithe pour un houmme en poste; et qu'les siens qui pr&eacute;tendent qu&eacute; la politique n'est pon cou&ocirc;teuse n'y connaissent rin.<br/>
<br/>
<i><a href="brambilo.html">PEPIN BILO</a>.</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><P><A HREF="chanvoul.html">I' Voulait Etre Chantgni</A></P>
<li><P><A HREF="chanmalg.html">Chantgni Malgr&eacute; Li</A></P>
<li><a href="chapeejl.html">Comment que l'Chantgni sauvi san chap&eacute;</a><p>

<li><a href="dialogue1846.html">Dialogue entre Me. Jean et Me. Philippe</a><p>
<li><a href="principa.html">Le Principa' d'Paraisse</a><p>
<li><a href="panpheque1.html">Laiesse est un panph&egrave;que</a><p>
<li><a href="panpheque2.html">Chu Panph&egrave;que</a><p>
<li><a href="nancybilo.html">Lettre de Nancy &agrave; la Nouvelle Chronique</a><p>
<li><a href="neucheslaiesse.html">Les Neuches de La&iuml;esse</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/joegabeldu.html by HTTrack Website Copier/3.x [XR&CO'2014], Tue, 15 Jul 2025 13:55:59 GMT -->
</HTML>

