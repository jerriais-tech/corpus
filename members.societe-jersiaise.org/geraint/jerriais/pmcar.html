<HTML>
<HEAD>
<TITLE>Ph'lip wants to buy a car</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ph'lip wants to buy a car</h2>
What Merrienne says about it<br></font></center><p><br>
<br>
Moussieu l'Editeu,<br>
<br>
'As tu veu dans la g&acirc;zette' s'fit la Merrienne l'autre s&eacute;  'qu'y'en a yun tchi veur dithe que J&ecirc;rri s'sait ben m&ucirc;s sans touos ches m&ocirc;teurs et tchi dev'thaient &ecirc;tre abolis?'<br>
<br>
'Oui' je l'y dit 'j'ai liut chu niolin-l&agrave;. Touos les f&ocirc;s n'sont pas &agrave; l'&acirc;sile.'<br>
<br>
'Eh ben' je n'sais pas qu'ch'est du gniolin' ou dit. 'Aupr&egrave;s tout nou pouv&eacute; s'grais sans tout chenna y'a chinquante ans. Nou n'allait pas si vite, mais nous arrivait quand m&ecirc;me. Epis y'avait du pliasi &agrave; cachi un bouon bidet. T&eacute; r'souvains-tu d'notre gris ch'va, le Bob, tchi nos portait dans l'qu&acirc;rre jusqu'en ville dans trais-quarts d'heuthe? Il est vrai tchi faisait des &ecirc;carts, et tch'il avait la mauvaise habitude de l'v&eacute; l'dri&egrave;the, mais n'y'avait pas un bidet dans l'Ou&ecirc;st tchi pouvait l'pass&eacute; s&ucirc;s le route.'<br>
<br>
'P't'&ecirc;tre ben' je l'y dit, 'mais ch'tait eune vilaine b&ecirc;te et j'fut ben content quand l'bouonnehomme Lambert le print en &ecirc;xchange pour sa vieille n&egrave;the jument.'<br>
<br>
'Ch'tait eune qu&eacute;dole chaitte-l&agrave;' dit Merrienne. 'Le preumi&eacute; sam'di que j'nos en f&ucirc;mes en ville auvec lyi ou choppit en d'vallant l'mont d'Biaumont et rompit les limons. M&eacute; j'fut fliantchie dans la route et j'n'eut que de m'rompre l'co. La pr&eacute;chaine fais, la tch&eacute;thoigne print l'mors &egrave;s dents et nos versit en appr&eacute;chant la Crouaix au Lion. Ah, damme v&egrave;the, tu fit un bouon bardgin quand tu'am'nit ch't'anima-l&agrave; dans l'&ecirc;tablye.'  <br>
<br>

<a href="vainne.html"><IMG SRC="vainne1.jpg" WIDTH=300 HEIGHT=205 align="right" border=0 alt="eune vainne"></a>

'Sans doute' je l'y dit ' ou n'tait pas tr&eacute;jous trop qu'mode, mais n'y'avait pas miyeu au c&acirc;gnon quand v'nait les grandes tch&eacute;thues. Auvec chenna, donne m&eacute; un m&ocirc;teur toutes les fais. Au mains nou peut s'faithe seux tchi n'chop'tha pon, tchi n'l&eacute;v'tha pon l'dri&egrave;the et tchi n'vos vers&eacute;tha pas pour ben qu'nou prenne des pr&eacute;cauttions et qu'nou n'cache pas trop vite. Auvec un bidet nou n'est jamais en se&ucirc;zet&eacute; d'sa vie, mais avec un m&ocirc;teur n'y'a autchun dangi et si les tomates paient ch't'ann&eacute;e, j'ai id&eacute;e d'en accat&eacute; yun pourvu que l'vendeur me faiche cr&eacute;dit pour eune p&ocirc;se.'<br>
<br>
'Tu f'thais comme du voudras' dit Merrienne 'mais j'te gu&eacute;rnis qu't'ithas tout seu dans tan m&ocirc;teur. Il est vrai que j'qu'menche &agrave; vieilli, mais j'voudrais ocquo vivre tchiques ann&eacute;es et quand m'n'euthe veindra, j'&eacute;sp&egrave;the de mouothi dans man liet et pas &agrave; l'<a href="gdfhopita.html">hopita</a>, auvec trais ou quatre docteurs &agrave; m'gavachi comme y font &agrave; tout l'monde au jour d'anniet aupr&egrave;s un accident mortel.'<br>
<br>
'Il est vrai tch'ils ont print ch't'habitude-l&agrave;' je l'y dit, 'mais n'te g&egrave;ne pon. Je n'&eacute;thait pas d'accidents car n'y'a rein p&ucirc;s aisi &agrave; cachi qu'un m&ocirc;teur. Autchun imb&eacute;cile peut l'faithe.'<br>
<br>
'Ch'n'est pas l&agrave; man opinion' dit Merrienne. 'Sans doute tu crai qu'nou n'a qu'&agrave; cri&eacute; <a href="annipale.html">wog ou bidaway</a> et qu'la machine tou&ocirc;n'na &agrave; drouaite ou &agrave; gauche comme un g'va tch'a tait ben duit, mais tu t'trompe. Le jour que tu'accat'tas chu m&ocirc;teur j'ithai faithe des'arrangements auvec un entrepreneux pour un &eacute;nt&ecirc;rrement tchi n'cou&ocirc;t'ta pas trop chi. Et pas un autre mot, si t'pliait.'<br>
<br>
&nbsp;<p>
<i><a href="lebrocq.html">PH'LIP</a>  <br>
14/5/1949<br></i>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="transport.html">L&eacute; transport en J&egrave;rriais</a><p>

<li><a href="pmspeed.html">Merrienne Gets The Speed Mania...</a><p>
<li><a href="linmites.html">Sept noeuds dans la bli&acirc;se</a><p>
<li><a href="gdfvitesse.html">I' faut molli d'vitesse!</a><p>
<li><a href="pmaccidents.html">Chais Accidents</a><p>
<li><a href="pmfo.html">Le monde est fo</a><p>
<li><a href="cachmoto.html">Quand J'fus pour Apprendre &agrave; Cachi un Moto</a><p>
<li><a href="gdfmotos.html">Les motos</a><p>
<li><a href="painmotorcar.html">How Piteur buys a motor-car</a><p>
<li><a href="esso.html">Esso</a><p>
<li><a href="gdfdistances.html">Les Distances Raccourchent!</a><p>

<li><a href="paindoctor.html">First Doctor Being an Ass - Another is Called in</a><p>
<li><a href="lecouteur1925.html">Bill Le Couteur</a><p>
<li><a href="minsethes.html">Les Mins&egrave;thes du Jour d'Agni&egrave;t</a><p>
<li><a href="moto.html">Des courses &eacute;d moto</a><p>
<li><a href="pmlapins.html">Merrienne et les lapins</a><p>
<li><a href="avarie.html">L'Av&acirc;rie</a><p>
<li><a href="amuser1926b.html">Pour vos amuser</a><p>
<li><a href="vainne.html">La vainne et l&eacute; h&egrave;rnais</a><p>
<li><a href="pmdrive.html">Merrienne wants a drive</a><p>
<li><a href="quedole.html">Comment Mait' Jean s'y prins pour faithe marchi sa vieille Qu&eacute;dole</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
