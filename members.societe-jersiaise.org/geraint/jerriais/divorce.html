<HTML>
<HEAD>
<TITLE>Le Divorce</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>Le Divorce</h2></font><br></CENTER>
<CENTER><TABLE><TR><TD>
<p>Quand j'te counnus d'abord, j'te trouvi bouanne et saine,<br>
Blianche coumme du lait caill'yi et belle &agrave; faithe envie,<br>
Tu'&eacute;tais p'tite et modeste et pas l'mains du monde vaine,<br>
Et j'esp&eacute;thais qu'ensembl'ye je pass&eacute;thions notr' vie.<br>

<p>H&eacute;las! Tch'est qu'ch'est que d'nous? La vie n'est qu'une fum&eacute;e!<br>
- Mess Bisson l'a &ecirc;crit chent fais dans la Gazette -<br>
Attachis l'un &agrave; l'autre apr&egrave;s autant d'ann&eacute;es,<br>
Il est du d'en v'nin &agrave; la s'pathation compli&egrave;te!<br>

<p>Mais ch'est  fini ach'teu. Jamais pus dans chu monde<br>
Je n'nos r'trouv'thons ensembl'ye, &agrave; mains d'un grand mithacll'ye;<br>
Tu m'as laissi un vi&egrave;dde, ov une douleu' profonde<br>
Et je n'me reconnais pus dans man pouorre habitacll'ye.<br>

<p>Pourtant, ch'nest pas ma faute, mais j'ai yeu tant d'tortuthes,<br>
Tu m'as tant fait souffrir que j'n'y pouvais pus miette,<br>
Enfin, j'ai consenti &agrave; la triste ruptuthe<br>
Par la main du dentiste et ses pus grand' pinchettes!<br>

<p><I><a href="ejluce.html">Elie</a><br></I>

</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout</i>:
<ul>
<li><a href="dents.html">L'Oncl'ye Josu&eacute; et ses fausses dents</a><p>

<li><A HREF="perle.html">Une v&eacute;thitabl'ye perle</A><P>
<li><a href="maesdents.html">L&eacute; Ma &egrave;s Dents</a><p>
<li><a href="dents70.html">L'&ecirc;rach'chie d'dents y'a septante ans</a><p>
<li><a href="eracheux.html">Siez l'&ecirc;racheux d'dents</a><p>
<li><a href="gdfvautmus.html">I' vaut mus donner que d'prandre!</a><p>
<li><a href="gdftravas.html">L&eacute; travas n'tue pon!</a><p>

<li><a href="confort.html">Le Confort</a><p>
<li><a href="crocodile_jkannand.html">Crocodile</a><p>

<li><a href="medvoc.html">La m&eacute;d'cinne en J&egrave;rriais</a><p>

<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>

<li><a href="gdftatonnnie.html">Tchi t&acirc;tonn'nie!</a><p>

</ul>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
