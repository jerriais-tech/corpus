<HTML>
<HEAD>
<TITLE>En reunminnant</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En reunminnant</h2></font></center><p>


<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<br/>
<i>L&eacute; 23 d'juin, 1979.</i><br/></font>
<br/>
<br/>
Moussieu l'R&eacute;dacteu,<br/>
<br/>
Souvent, en pensant &agrave; mes p'tits jours siez Papa L'Feuvre &agrave; La Forge, j&eacute; m'ram&eacute;mouaithe mes s&eacute;th&eacute;es, si heutheuses, p&acirc;ss&eacute;es &agrave; l'entou d'l'&acirc;tre. J&eacute; c'menchais &agrave; ou&iuml; des mots dans la forge tchi m'patha&icirc;ssaient dr&ocirc;les, et j'temp&ecirc;tais l'pou&ocirc;rre vi&egrave;r Papa pour des heuthes au s&eacute; pour satisfaithe ma tchuthi&ocirc;sit&eacute;. Il avait eune p&acirc;cienche &egrave;rm&egrave;rquabl'ye.<br/>
<br/>
Nou n'ouait pon un tas des mots en conv&egrave;rs&acirc;tion ches jours qu&eacute; nou ouiyait y'a eune huiptantaine d'ann&eacute;es. Par exempl'ye, j&eacute; d'mandais &agrave; papa eune s&eacute;th&eacute;e tchi diff&eacute;thence tch'i' y'avait entre les mots &#8220;&ecirc;cal&icirc;n&#8221; et &#8220;&ecirc;calyi&#8221;.<br/>
<br/>
&#8220;Eh bein,&#8221; i' m'd&icirc;t, &#8220;d'&ecirc;cal&icirc;n est du gravi d'm&eacute; tch'est pliein d&eacute; p'tits br&icirc;ns d'&ecirc;cales d&eacute; ba&icirc;ni, d'orm&egrave;r, d&eacute; vann&eacute;, d'h&icirc;tre, etc., touos grugis parmi l'gravi et l'rotchi par l&eacute; mouvement d'la m&eacute;. Ch'est d'tchi qu' les poules aiment &agrave; &ecirc;pinnotchi, et l'cou&ocirc;s&icirc;n Cli&eacute;ment L'Cornu va en ram&acirc;sser &agrave; l'Eta pour mett' dans san poulailli.<br/>
<br/>
&#8220;I' m'sembl'ye qu&eacute; ch'tait Moussieu John Richard Le Montais tch'a mentionn&eacute; l'mot &ecirc;calyi dans la forge &agrave; mat&icirc;n,&#8221; Papa continnuit. &#8220;Un &ecirc;calyi est eune mont&eacute;e en pi&egrave;rre pour aller &agrave; haut dans la ma&icirc;son. I' nouos a dit qu' nou-s-est suppos&eacute;s d'ou&iuml; des pas la niet dans l'&ecirc;calyi-touannant dans sa ma&icirc;son au Haut du Mathais, mais tch'i' n'en a janmais ou&iuml; li-m&ecirc;me et tch'i' crait qu' ch'est eune crianche d&eacute; vieil'ye gens tch'&eacute;taient sup&egrave;rstitieux. La ma&icirc;son est suppose aver 't&eacute; habit&eacute;e par des mouaines dans les touos vi&egrave;rs jours, et tch'i' r'veinnent hanter l'&ecirc;calyi la niet.&#8221;<br/>
<br/>
&#8220;L&eacute; mot' &ecirc;califias' a-t-i' rein &agrave; faithe auve l&eacute; mot &ecirc;calyi?,&#8221; j&eacute; d'mandis &agrave; Papa.<br/>
<br/>
&#8220;Nann&icirc;n,&#8221; i'm'd&icirc;t, &#8220;&ecirc;califias veurt dithe faithe du brit &agrave; propos d'rein du tout. Par exempl'ye, si deux p&egrave;rsonnes tchi sont pauvres comme un rat d'&eacute;glyise font un tas d'train et d'd&ecirc;penses l&eacute; jour d&eacute; lus mathiage, lus va&icirc;s&icirc;ns pou&ocirc;rraient dithe &#8220;S&eacute;cours d&eacute; la vie! Fallait-i' tant d'affaithes? I' f&icirc;drent un grand &ecirc;califias d'lus neuches!&#8221;<br/>
<br/>
&#8220;Et les mots '&ecirc;br&eacute;hangni', '&ecirc;br&eacute;tchi' et '&ecirc;rbr&eacute;deler?&#8221; j'dis &agrave; Papa. &#8220;Sont-i' touos pathent&eacute;s?&#8221;<br/>
<br/>
&#8220;Eh bein,&#8221; i' m'd&icirc;t, &#8220;nou pou&ocirc;rrait qu&acirc;si dithe tch'i' sont cou&ocirc;sins g&egrave;rmains, car il' ont touos affaithe &agrave; la vaisselle. Quand la hangne d'eune canne ou d'eune t&acirc;sse ou d'un pot &agrave; th&eacute;e est d'pichie, nou dit tch'i' sont &ecirc;br&eacute;hangnis. Et nou peut dithe la m&ecirc;me chose pour autchun objet tch'a eune hangne et tchi la p&egrave;rd ou qu'oulle est d'pichie.<br/>
<br/>
&#8220;Ebr&eacute;deler et &ecirc;br&eacute;tchi veulent dithe &agrave; bein pr&egrave;s la m&ecirc;me chose. Touos les deux nouos disent qu' un pliat ou eune sou&ocirc;t&acirc;sse ou eune bolle ont ieu eune br&eacute;delle d&eacute; hal&eacute;e d'lus bord &agrave; cause d&eacute; tchique p&eacute;tit accident en les lavant ou en les s&egrave;rrant dans l'dr&eacute;cheux. Nou fait s&egrave;rvi l'mot &ecirc;br&eacute;tchi pour eune p&eacute;tite br&eacute;delle, et l'mot &ecirc;br&eacute;del&eacute; quand la br&eacute;delle est pus grande.&#8221;<br/>
<br/>
&#8220;Mait' Jean L'Cornu d&eacute; 'North West View' t'a dit dans la forge &agrave; mat&icirc;n qu&eacute; san domestique a &ecirc;canchi &agrave; faithe tchiquechose mais tch'i' n'a pon r&ecirc;ussi. Tch'est qu' ch'la veurt dithe, &ecirc;canchi?&#8221;, je d'mandis &agrave; Papa.<br/>
<br/>
&#8220;Eh bein, man gar&ccedil;on,&#8221; i' m'd&icirc;t, &#8220;n&eacute; v'la un mot qu&eacute; nou n'ouait pon souvent &agrave; ch't heu. Pourtant, ch'est un mot &icirc;mportant viyant tch'i' veurt dithe '&ecirc;prouver' ou 'exp&eacute;rimenter' comme nou dithait en Fran&ccedil;ais. J'pou&ocirc;rrais mentionner un cas o&ugrave;-est qu' l&eacute; mot est bein &agrave; propos. L&eacute; domestique &agrave; Mait' Tel et Tel allait &agrave; san jour quand i' tchittit a &ecirc;t' domestique, et pis i' pr&icirc;nt un b&eacute;tchet d't&egrave;rre &agrave; louage, et p'tit &agrave; p'tit i' s'&ecirc;canchit et louit eune f&egrave;rme. Etant Br&eacute;ton d'naissance i' n'pouvait pon l'acater en san propre nom, mais i' l'acatit au nom d'san fis tchi fut n&eacute; en J&egrave;rri.&#8221;<br/>
<br/>
&#8220;L&eacute; mot '&ecirc;tantchi' a-t-i' autchun rapport auve l&eacute; mot '&ecirc;canchi?&#8221; j'dis &agrave; Papa.<br/>
<br/>
&#8220;Nann&icirc;n,&#8221; i' m'd&icirc;t.  &#8220;Etantchi veurt dithe arr&ecirc;ter l'sang d'couler quand nou s'cope. Tu'as bein veu quand nou s'cope atout l'cout&eacute; &agrave; corne en draichant l'chabot d'un j'va dans la forge, et qu' nou va qu'si un morc&eacute; d'bra siez Mait' Elie Maugi, l'cordonn'yi, pour l&eacute; mett' sus la cope pour &ecirc;tantchi l'sang. Un tchias d&eacute; p'tun, et d's ithangnies sont fanmeux pour &ecirc;tantchi l'sang &eacute;tout.&#8221;<br/>
<br/>
&#8220;J'voudrais tch'i' nouos apprandraient tout chenna &agrave; l'&ecirc;cole,&#8221; j'dis &agrave; Papa, &#8220;&agrave; la pliaiche d&eacute; nouos d'mander combein d'pommes tchi restent d'eune douzaine quand nou-s-en mange deux.&#8221;<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfrares.html">Des rares mots</a><p>
<li><a href="gdfraresmots.html">Des rares mots</a><p>
<li><a href="gdfraresmots2.html">Acouo des rares mots</a><p>
<li><a href="gdfouie.html">J'avais l'ou&iuml;e finne!</a><p>
<li><a href="gdforth.html">Orthographique</a><p>
<li><a href="gdfcherchi.html">&Agrave; forche d'ch&egrave;rchi nou trouve!</a><p>
<li><a href="gdflangue.html">Nouot' vielle langue</a><p>
<li><a href="gdfpassant2.html">En passant...</a><p>
<li><a href="gdfpassant.html">En p&acirc;ssant...</a><p>
<li><a href="gdfpassant3.html">En p&acirc;ssant...</a><p>
<li><a href="gdfmemouaithes4.html">M&eacute;mouaithes du temps pass&eacute;</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

