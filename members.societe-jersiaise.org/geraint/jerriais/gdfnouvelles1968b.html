<HTML>
<HEAD>
<TITLE>Les nouvelles d&eacute; J&egrave;rri sont tr&eacute;jous les beinv'nues!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les nouvelles d&eacute; J&egrave;rri sont tr&eacute;jous les beinv'nues!</h2></font></center><p>


<font size="-1"><i>San Antonio, Texas,</i><br/>
<i>U.S.A.</i><br/>
<br/>
<i>L&eacute; 9 d&eacute; mar, 1968.</i><br/></font>
<br/>
Moussieu l'R&eacute;dacteu,<br/>
<br/>
J'veins d'&egrave;rch&eacute;ver la g&acirc;zette du preunmyi d'f&eacute;vri. Les cheinnes du 28 d&eacute;zembre et du 25 janvyi sont acouo &agrave; v'n&icirc;n! &Agrave; ch't heu qu&eacute; l's &Ecirc;tats s'en vont s'ench&egrave;rgi d'la Grand' Poste, j'esp&eacute;the tch'i' s'en vont env'yer tchitchun &agrave; apprendre &agrave; la n&ocirc;tre en Am&eacute;thique &agrave; m'apporter la g&acirc;zette d&eacute; J&egrave;rri &agrave; m'suthe &agrave; la pliaiche d'&Agrave; Dgi-l'Ad&egrave;rt! Dans l'entr&eacute;temps, i' faut esp&eacute;ther qu&eacute; l's &Ecirc;tats ont d&eacute;cid&eacute; la miyeu chose pour l'&Icirc;le. Si ch'tait nouos l&eacute;gislateurs &agrave; Washington tch'en &eacute;thaient d&eacute;cid&eacute;, j'en &eacute;thais mes doutes!<br/>
<br/>
Comme d'amors, ch'est un pliaisi d'li&eacute;the les nouvelles d&eacute; J&egrave;rri, et acouo pus quand nou n'vait pon l'd&eacute;c&egrave;s d'pathents et anm&icirc;ns d'dans. Y'en a iun, chutte fais - un d&eacute;c&egrave;s - tchi m'ram&eacute;mouaithe man janne temps, l&eacute; chein du Cap'taine Leyghton Richardson. J'tions du m&egrave;me &acirc;ge. J'm'&eacute;rsouveins d'li et d'sa physionomie en 1906 comme si ch'tait &agrave; ch't heu! Il 'tait blond et mince, et pas bein haut.<br/>
<br/>
&Agrave; ch't &ecirc;poque-l&agrave;, j'tais janne commis dans l'office &agrave; Moussieu Charles Ouoyamme Binet, et ch'tait li tch'&eacute;tait l'homme d'affaithes au p'p&egrave;e &agrave; Leyghton Richardson, et tchi f&icirc;t l's arrangements, comme s&eacute;n agissant, pour san fis &agrave; &ecirc;tre &egrave;rchu comme offici-apprenti &agrave; bord des navithes &agrave; Messire Thomas Dunlop. J'en 'tais impressionn&eacute; dans l'temps. &Agrave; c'menchi, l&eacute; nom d' Leyghton m&eacute; pathaissait hardi dr&ocirc;le pour un J&egrave;rriais, et quand il' 'tait v'nu &agrave; l'office j'avais r'm&egrave;rtchi tch'il 'tait bieau gar&ccedil;on. Et pis, &eacute;tout, dans chu temps-l&agrave; j'&eacute;thais donn&eacute; autcheune chose pour &ecirc;t' &agrave; sa pliaiche et pouver aller en m&eacute;. J'pense bein qu'j'avais la m&eacute; dans la cou&euml;nne viyant tch'i' y'avait ieu tant d'naviguants parmi m's anch&eacute;tres. Il' avaient qu&acirc;si touos 't&eacute; en m&eacute; d'vant qu'd'&ecirc;tre forgeurs, et man grand-p&eacute;the mat&eacute;rnel 'tait cap'taine. Et pis y'avait d's anm&icirc;ns tch'&eacute;taient naviguants et tchi m'fa&icirc;saient envie quand i' m'racontaient l's histouaithes d&eacute; lus viages, et d'l'&ecirc;trangi quand i' v'naient &agrave; t&egrave;rre. Y'avait Alfred Monnamy (san p'p&egrave;e 'tait gardgien au phare d&eacute; La Corbi&egrave;the), et John Richardson St&egrave;r, fis Cap'taine St&egrave;r, tch'&eacute;tait chef-gardgien du phare, touos les deux dans la Marinne Rouoyale; les deux gar&ccedil;ons Le Clercq, Charles et Fra&icirc;nque, fils d'la soeu &agrave; m'n oncl'ye Fra&icirc;nque d'Aubert, et bein d'autres, et pour m&eacute;, l'id&eacute;e d'aventuthes en m&eacute; et &agrave; l'&ecirc;trangi avait pus d'attrait qu'ma t&acirc;che &agrave; copier des contrats dans eune office en ville! Comme i' s'est adonn&eacute;, j'ai ieu ma part d&eacute; viag'gie et d'aventuthe dans la vie, mais nou n'savait pon dans chu temps-l&agrave; (comme nou peut dithe qu&eacute; nou l'l&eacute; sait pon &agrave; ch't heu) tch'est tchi vouos pendait sus la t&ecirc;te!<br/>
<br/>
J'tais &icirc;nt&eacute;r&ecirc;ssi d'li&eacute;the l&eacute; rapport du d&icirc;ner annuel d&eacute; L'Assembli&eacute;e d'J&egrave;rriais. Ouaithe qu&eacute; j'sis membre fondateu et membre d'honneu d'L'Assembli&eacute;e, j'n'ai pon ieu la chance d'&ecirc;t' pr&eacute;sent &agrave; chu d&icirc;ner-l&agrave; d&eacute;pis 1953. Enf&icirc;n, i' n'faut pon m'pliaindre, car j'ai peu aller &agrave; qu&acirc;si touos les s&egrave;rvices annuels, et ch'est d&ecirc;j&agrave; tchiquechose d&eacute; pouver en faithe autant quand nou d'meuthe en Am&eacute;thique! J'tais bein content d'vaie qu&eacute; l'Docteu Carr&eacute; lousit les travaux litt&eacute;thaithes d&eacute; l'Acad&eacute;micien L'Maistre, et tch'i' ram&eacute;mouaithit &egrave;s membres qu&eacute; l'honneu tchi l&icirc; fut accord&eacute; par L'Acad&eacute;mie Rouoyale d'Upsala est un honneu pour J&egrave;rri &eacute;tout. Et j'&egrave;rm&egrave;rcie l'Docteu pour m'aver fait l'honneu d'mentionner tch'i' liet ches lettres ich&icirc;n et m's articl'yes dans les bullet&icirc;ns d'L'Assembli&eacute;e. J'peux l&icirc; r'touanner l'comply&icirc;ment en l&icirc; disant par ces pr&eacute;sentes, comme &ecirc;crivent l's &ecirc;crivains, qu&eacute; j'trouve san Vocabulaithe Francais-J&egrave;rsiais dans l'dictionnaithe bein utile, et qu&eacute; j'l&eacute; consulte toutes les fais qu&eacute; j'fais s&egrave;rvi l'dictionnaithe!<br/>
<br/>
J'vai, &eacute;tout, qu&eacute; ch'tait l'Sieur Jean Anm&icirc;n L'Maistre tchi prop&ocirc;sit la sant&eacute; d'L'Assemblla&iuml;e d'Dg&egrave;rn&eacute;siais. J'sis seux tch'i' s'atchittit bein d'sa t&acirc;che, car il a d&ecirc;j&agrave; gangni san brevet d'orateur. I' patha&icirc;t tch'i' f&icirc;t un si bieau discours quand i' prop&ocirc;sit la sant&eacute; des nouvieaux mathi&eacute;s &agrave; un d&icirc;ner d'neuches l'ann&eacute;e pass&eacute;e, qu&eacute; v'la tch'a encouothagi un tas d'jannes hommes &agrave; lus mathier d'pis! Et j'sis content d'vaie qu&eacute; l'S&eacute;nateur Rom'thi, Pr&eacute;sident d'L'Assembli&eacute;e, dit qu&eacute; tout l'monde d&eacute;v'thaient apprendre l'J&egrave;rriais &agrave; lus &ecirc;fants. J'sis absol&ucirc;ment d&eacute; s'n avis qu'ch'est la seule manni&eacute;the d&eacute; l'pr&eacute;s&egrave;rver! Et pourtant y'en a si p'tit tchi l'font!<br/>
<br/>
En li&ecirc;sant l'rapport d&eacute; la r&ecirc;union annuelle d&eacute; l'Eisteddfod, j'tais &ecirc;m&egrave;rvilyi d'vaie qu'Moussieu l'Bailli si souvent embarrass&eacute; au s&eacute; comme d&eacute; jour, prend quand-m&egrave;me l&eacute; temps d'la pr&eacute;sider. J'sis trop liain des lieux pour pouver &ecirc;valuer la suggestion d'coper la session annuelle en deux. I' m'sembl'ye quand-m&egrave;me qu&eacute; les gens sont trop embarrass&eacute;s dans les clios au r'nouv&eacute; pour y prendre l'int&eacute;th&eacute;t tch'en a fait un succ&egrave;s v&egrave;rs la fin d'l'ann&eacute;e.<br/>
<br/>
En r'gardant l'portrait d'la carri&egrave;the &agrave; La Rosi&egrave;the, j'tais ravi d'vaie la grandeu d'la mathe tch'est d'dans. Quand j&eacute; d'meuthais &agrave; La Mouaie, j'viyais la carri&egrave;the souvent viyant qu&eacute; m'n oncl'ye Fra&icirc;nque d'Aubert 'tait l'&icirc;nginnieux tchi fa&icirc;sait marchi les crannes. Il a pass&eacute; un tas dg'ieau dans la carri&egrave;the d&eacute;pis, aussi bein comme par La Corbi&eacute;the!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfnouv.html">Tchi nouvelles, aniet?</a><p>
<li><a href="gdfgaz3.html">La Bouanne g&acirc;zette d&eacute; J&egrave;rri</a><p>
<li><a href="gdfweekly.html">La Bouanne 'Jersey Weekly Post'!</a><p>
<li><a href="gdfnouvelles.html">Des Bouannes Nouvelles</a><p>
<li><a href="gdfnouvelles3.html">Des Nouvelles d&eacute; J&egrave;rri</a><p>

<li><a href="gdfintethet.html">Nouvelles d'&icirc;nt&eacute;th&ecirc;t</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

