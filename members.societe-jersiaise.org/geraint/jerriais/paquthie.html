<HTML>

<!-- Mirrored from members.societe-jersiaise.org/geraint/jerriais/paquthie.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
<HEAD>
<TITLE>La Paqu'thie d'Pouques</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Paqu'thie d'Pouques</h2></font></center><p><br>
<br>
Ch'est mus d'patchi ses valises qu&eacute; d'patchi ses vailes, et en &Ecirc;t&eacute; y'a bein des gens tchi p&acirc;ssent des heuthes &agrave; patchi et r'patchi lus bagages &agrave; seule f&icirc;n d'aver toute la pouque pouor lus vacanches.<br>
<br>
Temps p&acirc;ss&eacute; nou-s'avait des c&ocirc;ffres d&eacute; bord pouor viagi, &eacute;pis des valises en tchui ou en carton. Mais achteu quand nou r'garde les pouques tchi p&acirc;ssent sus l'conv&eacute;yeux dans la salle d's arriv&eacute;es &agrave; l'a&eacute;roport nou vait des pouques en nylon d&eacute; toutes les couleurs auve des strapes et des zips et des cheintuthes et des pouchettes et des compart&icirc;ments. <br>
<br>
L&eacute; viageux d'aujourd'aniet a un grand chouaix d&eacute; pouques &agrave; dos et d'bagages pouor transporter des p'tits compiuteurs, des poutchettes pouor les joueurs d'CDs, les cam&eacute;ras et les cam&eacute;ras d'vidgo et toute la machinn'nie qu'i' nos faut pouor bein s'r&ecirc;joui hors pays.<br>
<br>
Ah mais, tchi train &agrave; la douanne quand i' faut ch&egrave;rchi les bagages! &Agrave; ches drein, j'tais &agrave; viagi et nou m'arr&ecirc;tit &agrave; seule f&icirc;n d'ch&egrave;rfouoilli dans ma pouque &agrave; dos pa'ce qu&eacute; nou-s'avait &ecirc;pi&eacute; d'tchi tchuthieux duthant l'x-raiethie. L&eacute; pou&ocirc;rre douannyi eut &agrave; d&ecirc;lachi les lachets, d&ecirc;straper les strapes et d&ecirc;ziper toutes les pouchettes pouor trouver chein qu'i' ch&egrave;rchait. Nou-s'&egrave;r-x-rayit ma pouque, et la p'tite machinne-chouette myst&eacute;thieuse 'tait acouo l&agrave; muchie tchique bord dans la pouque. Enf&icirc;n, en &egrave;rch&egrave;rchant dans touos les pouchettes et compart&icirc;ments l'douannyi halit eune p'tite cli&eacute; &agrave; si&ecirc;x c&ocirc;t&eacute;s pouor ma bike qu&eacute; j'avais compli&egrave;tement oubli&eacute;.<br>
<br>
V&eacute;the, l&eacute; chein tchi ch&egrave;rch&eacute;tha, trouv'tha &#150; mais l'chein tchi paqu'tha pou&ocirc;rrait y trouver pus qu'il &eacute;thait pens&eacute;!<br>
<br>
Bou&ocirc;n viage!<br>
<br>
<br>
<i><a href="jerpoem.html">Geraint Jennings</a><br></I>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmholiday.html">Merrienne Wants a Holiday</a><p>

<li><a href="invasion.html">L'&Icirc;nv&acirc;sion</a><p>
<li><a href="pmvisitors.html">Merrienne on the Visitors</a><p>
<li><a href="pmvisitor.html">A Visitor Calls at Portinfer</a><p>
<li><a href="moto.html">Des courses &eacute;d moto</a><p>
<li><a href="golfcourse.html">Eun golf-course &egrave;s Creux</a><p>
<li><a href="france.html">Tchiq' jours a viagi en France</a><p>
<li><A HREF="boutin.html">Boutin</A><p>
<li><a href="pmroyale.html">Merrienne et la Royale</a><p>
<li><a href="tourisme.html">L&eacute; Tourisme en vacanches</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/paquthie.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
</HTML>
