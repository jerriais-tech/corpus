<HTML>

<!-- Mirrored from members.societe-jersiaise.org/geraint/jerriais/gdfbanqueroutes.html by HTTrack Website Copier/3.x [XR&CO'2014], Tue, 15 Jul 2025 13:37:54 GMT -->
<HEAD>
<TITLE>Banqueroutes!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Banqueroutes!</h2></font></center><p>


<font size="-1"><i>Trenton, Michigan,</i><br/>
<i>U.S.A.</i><br/>
<br/>
<i>L&eacute; 6 d'mai, 1972.</i><br/></font>
<br/>
Moussieu l'R&eacute;dacteu,<br/>
<br/>
L's anciens m'ttaient lus sou dans eune vielle cauche sus l'haut d'la couochette dans lus chambre. Nou pou&ocirc;rrait craithe tch'il' &eacute;thaient 't&eacute; en milyeu se&ucirc;thet&eacute; dans eune banque, mais i' criyaient autr&eacute;ment et n'pathaissaient pon aver d'confianche dans les banques, p't &ecirc;t' auve bouanne raison quand nou pense &egrave;s banqueroutes du temps pass&eacute;.<br/>
<br/>
Pour un c&egrave;rtain temps dans l'dgiex-neuvi&eacute;me si&eacute;cl'ye y'avait eune huiptantaine d&eacute; p&egrave;rsonnes associ&eacute;es tch'avaient l'toup&eacute; d's'appeler bantchi&egrave;rs, et il' 'taient ordgillieurs d'aver lus billes en papi par les c'm&icirc;ns. Ch'tait chutte racachie d'billes-l&agrave;, sans aver assez d'or ou d'argent pour les sou&ocirc;t'n&icirc;n et garanti lus valeu en cas d&eacute; d'mande, tchi f&icirc;t la majorit&eacute; d'ches sou&ocirc;disant bantchi&egrave;rs-l&agrave; lus trouver souos l'fou, &agrave; la p&egrave;rte des gens tchi lus avaient confi&eacute; lus sou. En f&icirc;n d'compte, v'la tchi fit les banques Angliaiches v'n&icirc;n en J&egrave;rri lus &ecirc;tablyi.<br/>
<br/>
I' ieut deux grand' faillites d&eacute; banques, ieune en 1873, et l'autre en 1886. La preunmi&egrave;the fut la Mercantile Union Bank de tchi Matthew de Carteret et Compangnie 'taient les propri&ecirc;taithes. L&eacute; chef d&eacute; l'administr&acirc;tion (&#8220;chairman&#8221; en Angliais) fut condamn&eacute; &agrave; ch&icirc;nq ans d'prison. La banque avait un d&eacute;ficit d&eacute; chent septante-siex mille louis, d&eacute; tchi trente-siex mille louis 'taient deues &agrave; la Jersey Joint Stock Bank, et v'la tch'a&icirc;dgit &agrave; mett' chette-l&agrave; souos l'fou &eacute;tout.<br/>
<br/>
La faillite d&eacute; 1886 fut un d'sastre pour un tas d'J&egrave;rriais. Ch'tait la Jersey Banking Company, d&eacute; tchi Nicolle, d&eacute; Ste. Croix et Compangnie 'taient propri&eacute;taithes. L&eacute; d&eacute;ficit, en chiffres ronds, 'tait est&icirc;nm&eacute; &ecirc;t' dans l's envithons d&eacute; trais chent ch&icirc;nquante mille louis (d'apr&egrave;s l&eacute; r'cit dans la &#8220;r&eacute;capitul&acirc;tion&#8221; d'janvyi, 1886, dans l'almonas d' &#8220;La Nouvelle Chronique&#8221;). La dr&ocirc;le d&eacute; chose dans chu cas-l&agrave; 'tait qu' Moussieu Ph'lippe Gosset 'tait l'tr&eacute;s&ocirc;ryi d'la banque en m&egrave;me temps tch'il 'tait Tr&eacute;s&ocirc;ryi d's &Ecirc;tats, et v'la tchi donnait l'&icirc;mpression au monde qu&eacute; L's &Ecirc;tats 'taient la garantie et l'sou&ocirc;tchein d'la banque.<br/>
<br/>
Actuellement, i' faut dithe tch'i' y'avait des raisons pour la faillite. La banque avait sou&ocirc;t'nu les Rob&icirc;ns dans lus entr&eacute;pr&icirc;nses d&eacute; la p&ecirc;que &agrave; T&egrave;rreneuve, et la p&ecirc;que avait souff&egrave;rt hardi par l'arriv&eacute;e sus la sc&egrave;ne des navithes &agrave; vapeur. Des &eacute;pid&eacute;mies d'chol&eacute;ra dans c&egrave;rtains pays avaient emp&ecirc;chi nouos navithes d'aller vendre la mouothue l&agrave;, et d's &ecirc;t&eacute;s d'plyies avaient emp&ecirc;chi la mouothue d&eacute; stchi dans l'temps voulu, et les Rob&icirc;ns ieux-m&egrave;mes avaient failli. <br/>
<br/>
Ch'fut eune vraie trag&eacute;die pour l&eacute; Sieur Gosset. L'affaithe qu&eacute;menchit l&eacute; 11 janvyi, 1886, dans L's &Ecirc;tats, quand Moussieu l'Bailli fit part &agrave; la s&eacute;ance tch'i' v'nait d'&egrave;rch&eacute;ver eune lettre du Tr&eacute;s&ocirc;ryi Gosset l&icirc; annoncant qu&eacute;, faute d&eacute; fonds, i' n'pouvait pon payi les coupons sus la dette publyique. Un Conmit&eacute; fut nomm&eacute; pour exanminner les ra&icirc;sons pour ch't &#8220;&ecirc;trange communic&acirc;tion-l&agrave;&#8221; et pour prendre les m'suthes n&eacute;cessaithes pour maint'n&icirc;n l'cr&eacute;dit d'l'&Icirc;le &icirc;ntacte. Chu jour-l&agrave;, la faillite d&eacute; le grand' ma&icirc;son d'conm&egrave;rce C. Rob&icirc;n et Compangnie fut annonc&eacute;e, et l'pr&eacute;chain jour la cheinne d&eacute; la banque d&eacute; M&ecirc;ssieux Abraham d&eacute; Gruchy et Fis, tchi d'vait eune somme consid&eacute;thabl'ye &egrave;s &Icirc;mpots d'l'&Icirc;le.<br/>
<br/>
Ches banqueroutes f&ucirc;drent l&eacute; sujet des d&ecirc;bats d&eacute; toute la s&eacute;ance des &Ecirc;tats du 14 janvri, et l'Avocat-G&eacute;n&eacute;ral Turner, l'Greffyi, et l'Avocat Baudains f&ucirc;drent nomm&eacute;s Mandataires d&eacute; la Chambre. Ch'tait l'pr&eacute;chain jour, l&eacute; 15 janvyi, qu'Moussieu Gosset fut arr&ecirc;t&eacute;. L's &ecirc;v&egrave;nements s'pass&icirc;drent vite. L&eacute; lendemain, 16 janvyi, la Cour Rouoyale prononcit des d'sastres sus les beins des deux Tr&eacute;s&ocirc;ri&egrave;rs publyiques, M&ecirc;ssieux Gosset d's &Ecirc;tats et Nicolle des &Icirc;mpots, et les banqueroutes otchup&icirc;drent acouo toute la s&eacute;ance des &Ecirc;tats l'dgiex-huit du mais. L&eacute; 21, Moussieu Gosset fut pr&eacute;sent&eacute; d'vant la P'tite Cour.<br/>
<br/>
L&eacute; 6 d'f&eacute;vri, des d'sastres f&ucirc;drent prononc&eacute;s par la Cour Rouoyale sus les beins d&eacute; ch&icirc;nq des actionnaithes d&eacute; la banque en faillite, M&ecirc;ssieux d&eacute; Ste. Croix, Cli&eacute;ment, l&eacute; Gallais et L&eacute; Bro. Deux jours pus tard, les Juges du Heaume et Nicolle r&ecirc;sign&icirc;drent du Banc d'Justice. I' f&ucirc;drent am'n&eacute;s d'vant l'Tribunal de preunmyi d'mar. Dans l'entr&eacute;temps, Moussieu Gosset 't&eacute; pr&eacute;sent&eacute; pard&eacute;vant la Cour Rouoyale et avait pliaidgi non-coupabl'ye et avait 't&eacute; env'y&eacute; d'vant L's Assises Cr&icirc;nminnelles. I' fut trouv&eacute; coupabl'ye, et l&eacute; 8 d&eacute; mai, 1886, i' fut condamn&eacute; &agrave; ch&icirc;nq ans d'prison &egrave;s travaux forchis et fut env'y&eacute; les faithe en Angli&eacute;t&egrave;rre l&eacute; 28 d&eacute; mai.<br/>
<br/>
Les ex-Juges du Heaume et Nicolle e&ucirc;drent miyeu chance. I' f&ucirc;drent d&ecirc;cliath&egrave;s non-coupabl'yes &egrave;s Assises du preunmyi d'septembre. J&eacute; n'sai pon si l'Sieur Gosset erv&icirc;nt en J&egrave;rri &agrave; la f&icirc;n d'ses ch&icirc;nq ans d'prison.<br/>
<br/>
Les faillites am'n&icirc;drent la f&icirc;n des banques J&egrave;rriaises et f&ucirc;drent l'occ&acirc;sion d'l'&ecirc;tablyissement des banques Anglia&icirc;ches tchi sont acouo auve nous au jour d'aniet. Mais i' m'sembl'ye qu&eacute; l's anciens avaient tchique justific&acirc;tion pour lus id&eacute;es qu'eune vielle cauche en d'ssus d'la couochette 'tait pus se&ucirc;thetabl'ye qu&eacute; les banques d&eacute; lus temps!<br/>
<br/>
<i><a href="lefeuvre.html">George d'La Forge.</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfsou2.html">Un sou &ecirc;pa&icirc;ngni est un sou g&acirc;gni</a><p>
<li><a href="gdfmefaits.html">M&ecirc;faits et finnances</a><p>
<li><a href="gdfdepenses.html">Tchi d&ecirc;penses!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfbanqueroutes.html by HTTrack Website Copier/3.x [XR&CO'2014], Tue, 15 Jul 2025 13:37:54 GMT -->
</HTML>

