<HTML>

<!-- Mirrored from members.societe-jersiaise.org/geraint/jerriais/gdftchet.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
<HEAD>
<TITLE>La tch&eacute;thue &agrave; tchians</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><center><font color="#215e21"><h2>La tch&eacute;thue &agrave; tchians</h2></font></center></P>

<font size="-1">Fallbrook,<br>
California, USA.<P>

<P>L&eacute; 21 d'avri, 1984.</P></font>

<P>Moussieu l'R&eacute;dacteu,</P>

<P>"Des tchians n'sont pon forts assez pour haler eune tch&eacute;thue" j'disais &agrave; Papa eune s&eacute;th&eacute;e quand j'tions au pid du feu aupr&egrave;s l'th&eacute;e. "Ch'est en tchi comment tch'i' peut y'aver des tch&eacute;thues &agrave; tchians? Ma&icirc;t' Abraham Le Ruez disait dans la forge &agrave; mat&icirc;n qu&eacute; ch'tait eune vraie tch&eacute;thue &agrave; tchians siez les fr&eacute;thes L&eacute; P&eacute;t'v&icirc;n dit L&eacute; Roux tchi f&egrave;rment &agrave; Iouville".</P>

<P>"I' n'y'en a pon d'itelles tch&eacute;thues en J&egrave;rri", Papa m'dit, "ouaithe qu&eacute; y'en ait au <a href="cannada.html">Cannada</a>, iou qu' la tch&eacute;thue &agrave; tchians est un train&eacute; att'l&eacute; auve des tchians, tchi s'entrechicangnent l&eacute; pus souvent quand i' n'sont pas en travas &agrave; haler l'train&eacute;. Ch'est en tchi j'avons l'expression tchi d&ecirc;crit des gens tchi sont tr&eacute;jous en d'saccord.</P>

<P>"Ch'n'est pon ravissant qu' ches gar&ccedil;ons-l&agrave; n'accordent pon tr&eacute;jous comme des clioches. I' sont quatre d&eacute; ieux. Lus p&eacute;the 'tait cap'taine d&eacute; navithe. Quand i' tchitt&icirc;drent l'&ecirc;cole i' voulaient tous f&egrave;rmer. Ch'tait assez dr&ocirc;le tchi n'y'en e&ucirc;sse m&ecirc;me pon iun tchi voulisse aller en m&eacute;. L&eacute; cap'taine lus acatit eune f&egrave;rme et tout allait bein jusqu'&agrave; qu' la m&eacute;the s&eacute; d&eacute;cidit d'faithe un viage auve s&eacute;n homme dans san navithe. I' f&ucirc;drent frapp&eacute;s par eune terrible'ye temp&ecirc;te en c'min pour T&egrave;rre-Neuve et l'navithe fut coul&eacute; et i' f&ucirc;drent tous p&egrave;rdus, corps et beins. Et n&eacute; v'l&agrave; les gar&ccedil;ons absol&ucirc;ment sus l'leu.</P>

<P>"Tout allait bein au c'menchement, mais nou peut comprendre tch'i' y'a d'l'embarras &agrave; garder maison sans eune femme &agrave; m&ecirc;nagi l's affaithes. I' fallait prendre lus tou &agrave; graie les r'pas et laver les vaissieaux, par exempl'ye. Et pis faithe les lyits, netti les chambres et l'restant d'la maison, faithe l&eacute; lavage, f&eacute;ther et rhabilyi. Sus les quat' gar&ccedil;ons i' n'y'en a pon iun tch'est pr&ecirc;t &agrave; faithe sa ch&acirc;re du m&ecirc;nage, et ch'est tr&eacute;jous du h&egrave;rtchin quand i' faut r'v&eacute;nin du clios pour les r'pas. Pour l&eacute; d&ucirc; travas d'f&egrave;rme i'sont fanmeux touos les quatre et i' lus y mettent d&eacute; bouan tchoeu. I' sont assez entre ieux-m&ecirc;me sans aver d'domestique et d'a&icirc;gue. Ch'est seulement quand veint la tchestchion d&eacute; garder ma&icirc;son qu' ch'est eune tch&eacute;thue &agrave; tchians; autr&eacute;ment il' accordent bein.</P>

<P>'V'l&agrave; tchi m'ram&eacute;mouaithe" Papa continnuit, "qu' eune fais j'tais dans un navithe o&ugrave;'est qu' l'&ecirc;tchipe finnit par en &ecirc;t' ieune d&eacute;vant arriver &agrave; <a href="gdfcote.html">La C&ocirc;te</a>. J'e&ucirc;nmes bouan vent et j'avions un bouan cap'taine, tchi, en tchittant l'&ecirc;cole, avait 't&eacute; cl&egrave;rcot dans l'office &agrave; Moussieu Pierre Philippe Dguiton dans La Rue &egrave;s Trais Pigeons en Ville. S&eacute;n attendance dans la Cour Rouoyale l'avait tellement &icirc;mpressionn&eacute; tch'i' s'criyait &agrave; maintchi &ecirc;crivain, auve connaissance du proc&eacute;d&eacute; dans eune Cour d&eacute; Justice.</P>

<P>"La m&eacute; &eacute;tant belle, pour s&eacute; p&acirc;sser l'temps il &ecirc;tablyit dans sa chambre &agrave; bord eune sembliance d'eune P&eacute;tite Cour comme en J&egrave;rri. I' s'assi&eacute;vait &agrave; sa tabl'ye comme un Juge et nommait l'contr&eacute;maitre Protchuleux, l&eacute; ba&ucirc;souin comme avocat pour la d'fense, et l'&ecirc;tchipe comme t&ecirc;moins et spectateurs. Et pis i' fallait &icirc;nventer tchique d&eacute;lit et en atch&ucirc;ser iun des naviguants. L&eacute; cap'taine avait un p'tit maillot en bouais et tapait sus la tabl'ye d&eacute; temps en temps en criyant "Silence!" et pis i' f&icirc;nnissait par explyitchi la louai et condamner l'atch&ucirc;s&eacute;.</P>

<P>"Sans doute i' n'y'avait autcheun d&eacute;lit, mais les naviguants n'aimaient pon tout chu proc&eacute;d&eacute;. V'l&agrave; tchi l's emp&ecirc;chait d'aver lus r'pos entre les quarts ou <a href="cartevoc.html">jouer &egrave;s cartes</a>. Et i' n'taient pon trop rasse&ucirc;th&eacute;s au sujet d'l'esprit du cap'taine. I' criyaient tch'il 'tait un mio hors d&eacute; sa t&ecirc;te.</P>

<P>"Il' e&ucirc;drent eune r&ecirc;union entre ieux dans l'ch&acirc;t&eacute; pour d&eacute;cider tchi faithe pour arr&ecirc;ter tout chu niol&icirc;n-l&agrave;. Mais l'cap'taine 'tait populaithe, et la distchussion finnit comme eune tch&eacute;thue &agrave; tchians. I' finn&icirc;drent par d&eacute;cider d'&ecirc;t' tous malades en m&ecirc;me temps, et d'rester dans l'ch&acirc;t&eacute;. "L&eacute; cap'taine lus donnit d'la m&eacute;d'cinne et v'l&agrave; tch'allit bein pour un coupl'ye d'jours, mais l'contr&eacute;ma&icirc;tre m&icirc;nt d'l'ieau sal&eacute;e et d'l'hielle d&eacute; mouothue dans eune boutelle d&eacute; m&eacute;d'cinne et les fit en avaler eune gorgie et lus dit qu&eacute; ch'tait l's ordres du cap'taine tch'i' fallait en prendre trais fais par jour. I' r'&eacute;taient tous mus d'vant aver &agrave; avaler la deuxi&egrave;me tache, mais la cour du cap'taine mouothit d'sa belle mort!"</P>

<i><P><a href="lefeuvre.html">George d'La Forge</a></P></i>


&nbsp;<p>
<FONT SIZE=2>
<i>Viyiz &eacute;tout:</i><p>
<ul>
<li><a href="touonnnie.html">La Tou&ocirc;nn'nie du temps p&acirc;ss&eacute;</a><p>
<li><a href="grand_tchethue.html">&Agrave; la Grand' Tch&eacute;thue aut'fais, et c&eacute;t&eacute;ra</a><p>
<li><a href="grand_tchethue2.html">La Grand' Tch&eacute;thue</a><p>
<li><a href="gdfme.html">La vie d'aut' fais en m&eacute;</a><p>
<li><a href="gdfnaufragi.html">Papa fut Naufragi!</a><p>
<li><a href="gdfrcord.html">Un r'cord du temps jadis</a><p>
</ul>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdftchet.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
</HTML>
