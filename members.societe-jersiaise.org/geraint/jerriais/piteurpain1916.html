<HTML>

<!-- Mirrored from members.societe-jersiaise.org/geraint/jerriais/piteurpain1916.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
<HEAD>
<TITLE>Piteur Pain's Patois Letter</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur Pain's Patois Letter</h2></font></center><p>

Chier &Eacute;diteur, - Savous ben que j'cr&eacute; que Messe <a href="brambilo.html">Piteur Pain</a> et ses gens ont prins ou perdu. J'ai lu toutes lus lettres qu'ils on &ecirc;crit au &#147;Post,&#148; et, ma pathole, je conte que lus pli&egrave;che est sus un jutcheux! L'id&eacute;e au vier Piteur de voul&eacute; se vaie ov le colyi au Counn&eacute;tabye! V'la qui l'y f'thait (coumme nou dit en Jerriais) justement coumme eunne selle sus l'dos d'eunne t--e! De gr&acirc;ces! Ergardez be tch&ecirc;que ou faites car y nos dit qu'il attendet des &#147;motor car&#148; &agrave; l'rencontr&eacute; quand y r'vins du &#147;front&#148; pour tchethi&eacute; tout sans bernage (qu'il avait raoud&eacute;, ou pouvez vos y fi&eacute;); chest tantchi s'il tait Counn&eacute;tabye y l'y faoudr&eacute; des &#147;trolleys&#148; car ou pouvez me cr&egrave;the il emport&eacute;th&eacute; la <a href="pouorre.html">statue du roy Georges</a> de 'dans l'<a href="royal_square.html">Square</a>.<br>
<br>
J'ermertchi &eacute;tout qu'&agrave; <a href="st_cliement.html">St. Cly&eacute;ment</a> il tait ni <a href="rouogebyiu.html">biu ni rouoge</a>, mais y voulait nos faithe acr&eacute;the qu'il tait &#147;sky-blue&#148;; puorre vier panph&egrave;que, il est coumme les &#147;stars and stripes,&#148; un mio picott&eacute;.<br>
<br>
Je voudrais ben etout que Missis Piteur nos dithait si le fermi lus dounni (&agrave; yli et &agrave; sa fichu garse) de la (coumme je disons &agrave; <a href="st_ouen.html">St. Ou</a>) g&acirc;che &agrave; picots; j'cr&eacute; ben qu'oui, sans doute chest la sorte qui lus va l'mus. J'&eacute;thais pon d'painne &agrave; cr&egrave;the qui f&ucirc;tes au liet pour eunne semaine (au mains) apr&egrave;s lus bord&eacute;e de fort travas pour gagni du <a href="ptun.html">ptun</a> pour Piteur; puourre fammes!<br>
<br>
<I>Youre truly<br>
Jacques de St. Ou<br>
<br>

Evening Post 26/2/1916<br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="lettres.html">Les lettres dans les g&acirc;zettes</a><p>
<li><a href="highlife.html">High Life at the Pains</a><p>
<li><a href="brambilo.html">Bram Bilo</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/piteurpain1916.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
</HTML>
