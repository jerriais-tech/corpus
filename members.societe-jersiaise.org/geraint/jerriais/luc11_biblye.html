<HTML>

<!-- Mirrored from members.societe-jersiaise.org/geraint/jerriais/luc11_biblye.html by HTTrack Website Copier/3.x [XR&CO'2014], Tue, 15 Jul 2025 14:01:28 GMT -->
<HEAD>
<TITLE>La Bouonne Nouvelle s'lon Luc, Chapitre 11</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Luc, Chapitre 11</h2></font></center><p>

<center><font color="#215e21"><h3>V&egrave;rsets 1-4</h3></font></center>

I' 'tait &agrave; prier dans un c&egrave;rtain endrait et un co qu'il avait finni, iun d'ses discipl'yes l&icirc; dit, &quot;Seigneu, ens&icirc;ngne-nous coumme tchi prier, coumme Jean ens&icirc;ngnit &agrave; ses discipl'yes.&quot;

I' lus dit, &quot;Quand ou priez, dites: P&eacute;the, qu&eacute; tan nom sait saint, qu'tan rouoyaume veinge, b&acirc;le-nous ch&acirc;que jour not' pain pouor l'jour tchi veint, et pardonne nos p&eacute;ch&eacute;s, coumme j'pardonnons &egrave;s cheins tchi sont r'd&eacute;vabl'yes envi&egrave;rs nous, et n'nos am&egrave;ne pon &agrave; l'heuthe d'l'&ecirc;preuve.&quot;<p>
&nbsp;<p>

<center><font color="#215e21"><h3>V&egrave;rsets 5-8</h3></font></center>
Et i' lus dit, &quot;S'i' y'en a d'entr&eacute; vous tch'avait un anm&icirc;n et tch'&icirc;thait siez li au mitan d'la niet pouor l&icirc; dithe, 'Man vyi, b&acirc;le-m&eacute; trais pains! Ch'est en tchi un anm&icirc;n est v'nu m'v&icirc;siter et j'n'ai rein &agrave; l&icirc; bailli &agrave; mangi,' et l'va&icirc;th&icirc;n &agrave; dithe d&eacute; par d&eacute;dans, &quot;N&eacute; m'talb&acirc;te pon: l'us est b&acirc;rr&eacute; et m&eacute; et mes mousses, j'soummes au liet. J&eacute; n'm'en vais pon m'd&ecirc;haler &agrave; seule f&icirc;n d&eacute; t'bailli tchiquechose!&quot; J'vos l'dis: stitchiz-y! M&ecirc;me s'i' n's&eacute; d&ecirc;t&acirc;ne pon &agrave; la preunmi&eacute; tape &agrave; l'us, s'i' d'mande tr&eacute;jous, i' veindra l&icirc; bailli tout chein tch'i' ch&egrave;rche.<br/>
<br/>
&nbsp;<p>

<center><font color="#215e21"><h3>V&egrave;rsets 9-13</h3></font></center>

Don j'vos dis, 'D'mandez et nou vos l'b&acirc;dra; ch&egrave;rchiz et ou trouv'thez; tapez et nou vos ouvritha l'us. Ch'est en tchi ch&acirc;tchun tchi d'mande, &egrave;rchait, et ch&acirc;tchun tchi ch&egrave;rche, trouve, et &agrave; ch&acirc;tchun tch'y tape, nou-s'ouvrit l'us. Y'en a-t-i' d'entr&eacute; vous tchi, si tan mousse d'mande un pa&icirc;son, tu l&icirc; b&acirc;dra eune tchilieuvre au run d'un pa&icirc;sson? Ou si l'mousse d'mande un oeu, tu l&icirc; b&acirc;dra un scorpion? Si vous don, tch'&ecirc;tes mauvais, savez coumme tchi bailli des bou&ocirc;ns pr&eacute;sents &agrave; vos mousses, combein pus qu'l&eacute; P&eacute;the &egrave;s cieux b&acirc;dra l'Saint Esprit &egrave;s cheins tchi l&icirc; d'mandent?<br/>

<br/>&nbsp;<p>

<center><font color="#215e21"><h3>V&egrave;rsets 14-26</h3></font></center>
Et i' cachit un mauvais esprit hors d'un houmme muet. Et i' s'adonnit qu&eacute; quand l'esprit l'avait tchitt&eacute; et qu'l'houmme s'&ecirc;cantit &agrave; p&acirc;ler, l&eacute; monde f&ucirc;drent &ecirc;m&egrave;rvilyis. Mais y'en avait tchi d&icirc;drent, &quot;I' cache les mauvais esprits atout l'pouv&eacute; d'B&eacute;elz&eacute;boul, l&eacute; gouv&egrave;rneux des mauvais esprits.&quot; Mais y'en avait d'aut's tchi 'tait pouor l'&ecirc;canchi en l&icirc; d'mandant un s&icirc;ngne du ciel.<br/>
<br/>
Li, tchi conna&icirc;ssait chein qu'il' avaient &agrave; l'avis, i' lus dit, &quot;Un rouoyaume tchi s'entr&eacute;-h&egrave;rtch&icirc;ngne veindra en avalrague; et eune ma&icirc;sonn&eacute;e d'entr&eacute;-h&ecirc;trtch&icirc;ngn'nie s'&ecirc;crou&ocirc;l'la. Ch'est en tchi si l'Mal&icirc;n s'entr&eacute;-h&egrave;rtch&icirc;ngne en l&icirc;-m&ecirc;me, san rouoyaume s&eacute; droqu'tha, n'est-che pon? Coumme tchi qu'ou pouvez dithe don qu&eacute; j'cache des mauvais esprits hors d's hoummes atout l'pouv&eacute; d'B&eacute;elz&eacute;boul? Et s'ou dites qu&eacute; j'cache hors les mauvais esprits atout l'pouv&eacute; d'B&eacute;elz&eacute;boul, atout l'pouv&eacute; d'tchi qu'vos gens les cachent hors, ieux? Qu'i' vos cond&acirc;mnent, ieux, pouor chein qu'ous avez dit! Mais si m&eacute;, atout l'pouv&eacute; du d&eacute; du Bou&ocirc;n Dgieu, j'cache hors des mauvais esprits, v'l&agrave; tchi prouve qu&eacute; l'rouoyaume du Bou&ocirc;n Dgieu est achteu ich&icirc;n siez vous. Quand un fort houmme tch'est bein arm&eacute; garde san ch&acirc;t&eacute;, san bein est en se&ucirc;th't&eacute;. Mais quand un pus fort houmme l'attaque et l'suff&acirc;que, i' l&eacute; d'sarme et fait un partage d&eacute; san bein. L&eacute; chein tchi n'est pon acant&eacute; m&eacute; est contre m&eacute;, et l'chein tchi n'm'a&icirc;gue pon &agrave; rassemblier est &agrave; parf&eacute;ner ou autant vaut. Quand un mauvais esprit tchitte un houmme, i' s'abanonne au d's&egrave;rt &agrave; seule f&icirc;n d&eacute; s'abrier et quand i' n'trouve pon d'abri i' s'dit, &quot;J'm'en vais r'aller iou qu'j'tais &agrave; d'meuther d'vant.' &Eacute;pis un co r'v&eacute;nu, i' vait qu'ch'est tout netti et arreun&eacute;. Et i' s'en va qu'si acouo sept aut's esprits pi&eacute;thes qu&eacute; li-m&ecirc;me et touos ieux i' r'muent d'dans ensembl'ye. Assa l'houmme va d'm&ecirc;me du solyi dans l'aithe.&quot;<br/>
<br/>
<br/>


&nbsp;<p>

<center><font color="#215e21"><h3>V&egrave;rsets 27-28</h3></font></center>

Coumme i' 'tait &agrave; dithe chennech&icirc;n, eune femme dans la foule briyit et l&icirc; dit, &quot;Qu'la bielle tchi t'portit sait b&eacute;nie et qu'les seins tchi t't&eacute;t&icirc;drent saient b&eacute;n&icirc;ns!&quot;<p>

Mais i' dit, &quot;Pus &agrave; co qu'les cheins tch'&ecirc;coutent la pathole du Bou&ocirc;n Dgieu et tch'y'ob&eacute;&iuml;ssent saient b&eacute;n&icirc;ns!&quot;<p>
&nbsp;<p>

  <center><font color="#215e21"><h3>V&egrave;rsets 29-41 </h3></font></center>
<p>Et l'monde lus affliotch&icirc;drent &agrave; li pus qu&eacute; d'vant, et i' lus pr&ecirc;chit chennech&icirc;n: &quot;J'sommes &agrave; vivre dans un temps mal&icirc;n et y'a un tas d'mal&icirc;ns tout l'tou. Ieux, i' ch&egrave;rchent tr&eacute;jous pouor un s&icirc;ngne, mais nou n'lus en donn'na pon d's&icirc;ngne s&eacute;non l'chein tchi fut mouontr&eacute; par J&ocirc;nas. Ch'est en tchi d'm&ecirc;me qu&eacute; J&ocirc;nas mouontrit un s&icirc;ngne &egrave;s Nin&eacute;v&eacute;iens, l&eacute; Fis d'l'Houmme en f'tha d'it&eacute; &egrave;s cheins d'achteu. La Reine du Sud s'm&acirc;t'ta &agrave; la dreine jug'gie pouor condamner les cheins d'achteu; ou v&icirc;nt des buts d'la t&egrave;rre &agrave; seule f&icirc;n d'&ecirc;couter la sagesse d&eacute; Salomon, mais y'en a iun pus grand qu'Salomon ich&icirc;n achteu. Les Nin&eacute;v&eacute;iens lus m&acirc;t'tont &agrave; la dreine jug'gie &eacute;tout pouor condamner les cheins d'achteu; i' r'nonch&icirc;drent lus p&eacute;ch&eacute;s quand J&ocirc;nas lus pr&ecirc;chit, mais y'en a iun pus grand qu'J&ocirc;nas ich&icirc;n achteu. N'y'a fis d'&acirc;me tch'alleunme eune veue ra&icirc;que pouor la mett' dans l&eacute; ch'lyi, mais nou la met sus la cranne du cr&acirc;sset o&ugrave;'est touos les cheins tch'entrent peuvent en vaie la leunmi&eacute;the. Vot' yi est la veue d'tout vot' corps, et si vot' yi vait cliai, tout vot' corps est remplyi d'leunmi&eacute;the mais quand ou viyiz d'trav&egrave;rs, tout vot' corps est remplyi d'ni&egrave;rcheu. S'ou criyiz qu'ch'est la leunmi&eacute;the tch'est d'dans vous, m&ecirc;fi'-ous si ch'n'est pon la ni&egrave;rcheu. Ainch&icirc;n s'ous &ecirc;tes remplyis d'leunmi&eacute;the sans n&eacute;thes carres, tout vot' corps s'sa &ecirc;cliaithi coumme quand eune grande veue lit sus vous.&quot;<p>

<p>Et quand qu'i' 'tait &agrave; p&acirc;ler, un Pharisien l'&icirc;nvitit &agrave; prendre eune bouochie siez li. Et il y'entrit en s'assi&eacute;vit. En viyant chenna, l'Pharisien fut bein ravi qu'J&eacute;s&ucirc; n&eacute; s'tait lav&eacute; pon d'vanner mangi. Mais l'Seigneu l&icirc; dit, &quot;Vous les Pharisiens, ou lavez l&eacute; d'houors d'la t&acirc;sse et d'l'assiette, mais d'dans ous &ecirc;tes enteuth&eacute;s d'agrav&acirc;tion et d'mauva&icirc;tchi. Pe&ucirc;les! N&eacute; sav'-ous pon qu'l&eacute; Bou&ocirc;n Dgieu a fait l&eacute; d'dans et l&eacute; d'houors &eacute;tout? Mais bailliz &egrave;s pou&ocirc;rres gens d&eacute; chein qu'ous avez sus vos assiettes &agrave; vous, et ou s'sez nettis.&quot;<p>


&nbsp;<p>
<center><font color="#215e21"><h3>V&egrave;rset 42</h3></font></center>

Malheu &agrave; vous, Pharisiens! ou taxez d'la menthe et d'la rue et toutes les manni&eacute;thes d'h&egrave;rbes &eacute;pis ou n&eacute;glyigiz la justice et l'amour du Bou&ocirc;n Dgieu. Ch'est ches'-ch&icirc;n qu'ous &eacute;thez deu pratitchi au run d'n&eacute;glyigi l's aut's.<p>
&nbsp;<p>

<br/>

<center><font color="#215e21"><h3>V&egrave;rsets 43-54</h3></font></center>
&quot;Ma&ucirc;faits Pharisiens! Ous aimez tr&eacute;jous vos assi&eacute;the &egrave;s miyeu pliaiches dans les salles d'assembli&eacute;es et qu'l&eacute; monde vos faichent tr&eacute;jous des r&eacute;v&eacute;thences dans les marchi&egrave;rs. Ma&ucirc;faits! Ous &ecirc;tes coumme des f&ocirc;sses sans m&egrave;r qu&eacute; nou march&eacute; dessus sans l'saver!&quot;<br/>
<br/>
Iun des ma&icirc;t's d'la louai l&icirc; r&ecirc;ponnit, &quot;Ma&icirc;t', ch'est-i' qu'tu'es pouor nos crititchi d'm&ecirc;me?&quot;<br/>
<br/>
I' dit, &quot;Ma&ucirc;faits ma&icirc;t's d'la louai! Ou ch&egrave;rgiz d's hoummes d&eacute; suff&acirc;ts qu'i' n'peuvent pon porter, mais ou n'faites rein pouor lus bailli un co d'main. Ma&ucirc;faits! Ou griyiz des grandes s&eacute;pultuthes pouor les m&ecirc;mes proph&egrave;tes qu&eacute; vos p&eacute;thes avaient tu&eacute; y'a longtemps. Vos p&eacute;thes les avaient tu&eacute;s, mais ou lus griyiz des s&eacute;pultuthes, ch'est en tchi ous approuvez chein qu'i' f&icirc;drent. L&eacute; Bou&ocirc;n Dgieu, s'lon sa sagesse, dit: 'J'lus envy&ecirc;thai des proph&egrave;tes et d's ap&ocirc;tres, et il' en tue&ucirc;thont et veng'geont tchiqu's'uns dg'ieux.' Ch'est en tchi l'sang d'touos les proph&egrave;tes &ecirc;true&ucirc;l&eacute; d'pis la graiethie du monde enteuthe les t&ecirc;tes &egrave;s cheins tchi sont vivants achteu - du sang d'Abel jusqu'au sang d'Z&eacute;charie, tu&eacute; entr&eacute; l'aut&eacute; et l'templ'ye. V&eacute;the, j&eacute; vos l'dis: ous en paiethez chi! Ma&ucirc;faits ma&icirc;t's d'la louai! Ous avez muchi la cli&eacute; du sav&eacute;; sans y'entrer vos-m&ecirc;mes, ous avez b&acirc;rr&eacute; l&eacute; c'm&icirc;n &egrave;s cheins tchi voulaient y'entrer.&quot;<br/>
<br/>
I' sortit d'ilo, et les ma&icirc;t's d'la louai et les Pharisiens l'ach&icirc;tr&icirc;drent, bein m&acirc;rris, et l'talb&acirc;t&icirc;drent atout un mouoch&eacute; d'tchestchions: i' voulaient l'happer s'lon ses patholes pouor aver eune &egrave;rse pouor l&eacute; blioutchi.<br/>
<br/>
<br/>
<br/>&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>

<li><a href="luc1_biblye.html">La Bouonne Nouvelle s'lon Luc: 1</a><p>
<li><a href="luci1.html">La Bouonne Nouvelle s'lon Saint Luc, chapitre iun, v&egrave;rsets 1-4</a><p>
<li><a href="luci3.html">La Bouonne Nouvelle s'lon Luc, Chapitre 1, v&egrave;rsets v-xxv</a><p>
<li><a href="luci.html">L'&Ecirc;vangile s&eacute;lon Saint  Luc, chapitre iun, v&egrave;rsets 26-38</a><p>
<li><a href="lucib.html">L'&Ecirc;vangile s&eacute;lon St.-Luc: chapitre 1 vers&ecirc;ts xxvi &agrave; xxxviii</a> - eune aut' v&egrave;rsion<p>
<li><a href="luci2.html">L'&Ecirc;vangile s&eacute;lon Saint Luc, chapitre iun, v&egrave;rsets 26-38</a> - eune aut' v&egrave;rsion<p>
<li><a href="lucic.html">La Bouonne Nouvelle s'lon Luc, Chapitre 1, v&egrave;rsets 39-56</a><p>
<li><a href="luc2_biblye.html">La Bouonne Nouvelle s'lon Luc: 2</a><p>
<li><a href="luciib.html">L'&Ecirc;vangile s&eacute;lon St.-Luc: chapitre 2 vers&ecirc;ts i &agrave; vii</a><p>
<li><a href="luciib2.html">L'&Ecirc;vangile s&eacute;lon St.-Luc, Chapitre deux, V&egrave;rsets 1 &agrave; 7</a>- eune aut' v&egrave;rsion<p>
<li><a href="lucii.html">L'&Ecirc;vangile s&eacute;lon Saint Luc, chapitre 2, v&egrave;rsets viii &agrave; xx</a><p>
<li><a href="luciic2.html">L'&Ecirc;vangile s&eacute;lon St.-Luc, Chapitre deux, V&egrave;rsets 8 &agrave; 20</a>- eune aut' v&egrave;rsion<p>
<li><a href="luciic.html">L'&Ecirc;vangile s&eacute;lon St.-Luc: chapitre 2, vers&ecirc;ts viii &agrave; xx</a> - eune aut' v&egrave;rsion<p>
<li><a href="luciic3.html">L'&Ecirc;vangile s&eacute;lon St.-Luc: Chapitre 2, Vers&ecirc;ts 8 &agrave; 20</a> - eune aut' v&egrave;rsion<p>
<li><a href="luciie.html">La Bouonne Nouvelle s'lon Luc Chapitre 2, V&egrave;rsets 21-24</a><p>
<li><a href="luciid.html">La Bouonne Nouvelle s'lon Luc, Chapitre 2, v&egrave;rsets 25-33</a><p>
<li><a href="luc3_biblye.html">La Bouonne Nouvelle s'lon Luc: 3</a><p>
<li><a href="luciii.html">La Bouonne Nouvelle s'lon Luc, Chapitre 3, v&egrave;rsets 23 &agrave; 38</a><p>
<li><a href="luc4_biblye.html">La Bouonne Nouvelle s'lon Luc: 4</a><p>
<li><a href="luc5_biblye.html">La Bouonne Nouvelle s'lon Luc: 5</a><p>
<li><a href="luc6_biblye.html">La Bouonne Nouvelle s'lon Luc: 6</a><p>
<li><a href="luc7_biblye.html">La Bouonne Nouvelle s'lon Luc: 7</a><p>
<li><a href="lucviii5.html">La Bouonne Nouvelle s'lon Luc, Chapitre 8</a><p>
<li><a href="luc9_biblye.html">La Bouonne Nouvelle s'lon Luc: 9</a><p>
<li><a href="luc10_biblye.html">La Bouonne Nouvelle s'lon Luc: 10</a><p>
<li><a href="samaritan.html">L&eacute; Bou&ocirc;n Samathitain</a><p>
<li><a href="luc12_biblye.html">La Bouonne Nouvelle s'lon Luc: 12</a><p>
<li><a href="lucxiii.html">La Bouonne Nouvelle s'lon Luc: 13</a><p>
<li><a href="lucxiv.html">Luc: 14</a><p>
<li><a href="lucxv.html">La Bouonne Nouvelle s'lon Luc, 15</a><p>
<li><a href="lucxv2.html">La Bouonne Nouvelle s'lon Luc, Chapitre 15, v&egrave;rsets viii-x</a><p>
<li><a href="prodigue.html">L'&Ecirc;fant Prodigue</a><p>
<li><a href="luc16_biblye.html">La Bouonne Nouvelle s'lon Luc: 16</a><p>
<li><a href="luc17_biblye.html">La Bouonne Nouvelle s'lon Luc: 17</a><p>
<li><a href="luc18_biblye.html">La Bouonne Nouvelle s'lon Luc: 18</a><p>
<li><a href="lucxix.html">La Bouonne Nouvelle s'lon Luc, Chapitre 19</a><p>
<li><a href="lucixxa.html">La Bouonne Nouvelle s'lon Luc, chapitre 19, v&ecirc;rsets 1-10</a><p>
<li><a href="lucixx.html">L'&Ecirc;vangile s&eacute;lon Saint Luc, chapitre 19, v&egrave;rsets 42-44</a><p>
<li><a href="luc20_biblye.html">La Bouonne Nouvelle s'lon Luc: 20</a><p>
<li><a href="lucxx.html">La Bouonne Nouvelle s'lon Luc, Chapitre 20, v&egrave;rsets 20-26</a><p>
<li><a href="luc21_biblye.html">La Bouonne Nouvelle s'lon Luc, Chapitre 21</a><p>
<li><a href="luc22_biblye.html">La Bouonne Nouvelle s'lon Luc: 22</a><p>
<li><a href="luc23_biblye.html">La Bouonne Nouvelle s'lon Luc, Chapitre 23</a><p>
<li><a href="lucxxivb.html">La Bouonne Nouvelle s'lon Luc, Chapitre 24</a><p>
<li><a href="lucxxiv.html">La Bouonne Nouvelle s'lon Saint Luc, chapitre 24, v&egrave;rsets 36-43</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/luc11_biblye.html by HTTrack Website Copier/3.x [XR&CO'2014], Tue, 15 Jul 2025 14:01:28 GMT -->
</HTML>

