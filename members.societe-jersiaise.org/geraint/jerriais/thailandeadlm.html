<HTML>
<HEAD>
<TITLE>En Thailande</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En Thailande</h2></font></center><p>
<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>
'Je n'sai pas trop bein coumment t'astitchi chounchein,' s&eacute; fit l'Ph'lip Desclios qui r'v&eacute;nait countent d'vaie qu&eacute; ses patates n'avaient pas trop souffert du vent et d'la g'l&egrave;e d'l'aut' jour, 'mais, vai-tu, les gens tchi n't&eacute; counnaissent qu&eacute; par li&egrave;the tes articlyes dans la Post et d't'entendre d&eacute; temps en temps l&eacute; d&icirc;nmanche matin i' s&eacute; d'mandent si t'es vraiment si roupillieux et si court d&eacute; p&eacute; coumme tu fais la meinne, et quand j'lus dis qu'tu n'est pas dutout d'm&ecirc;me, et qu't'aimes mus raconter d&eacute; tes sornettes et d'tes baliv&egrave;rnes qu&eacute; d'nos faithe des sermouns coumme s'tu 'tais en tchaise i r&ecirc;pounnent: 'Eh bein, pourtchi qu&eacute; d'temps en temps i' nos racounte pas d'ses baliv&egrave;rnes, car s'nous entend qu'des s&eacute;rmouns nou' finit pas s'en enn'yer.'<br/>
<br/>
'Mon Ph'lip.' j'lis dit, 'si j't&acirc;chais d'vos racounter tout mes b&ecirc;tises nou'n'en finithait pas. Mais j'm'en vais t'en racounter ieune aniet.<br/>
<br/>
'En Thailande, l'Ambassade &agrave; Bangkok ch'est eun vrai palais. Mais quand j'y fus noumm&eacute; Ambassadeur la R&eacute;sidence faisait eune impressioun assez &acirc;pre: ch'tait eun raid' bieau b&acirc;tisse, mais d'vant qu'j'en pliant&icirc;sse n'y'avait ni bouais ni arbustres en d'vant pour li dounner du caract&egrave;the, et l'&ecirc;ffet m&eacute; sembliait soumbre.<br/>
<br/>
'Et quand j'entr&icirc;mes &egrave;s grandes h&egrave;ches d&eacute; l'av'nue et j'eus inspect&eacute; la garde c&eacute;r&eacute;moniale mount&eacute;e par mes Gurkhas j'&eacute;rmounte dans mon Daimler et, r'gardant la R&eacute;sidence d&eacute;vant m&eacute; j'dis &agrave; m'n'assistant qui 'tait v'nu &agrave; l'a&eacute;roport m'&egrave;rch&eacute;ver: &quot;Eh bein, m&eacute; v'chein &agrave; la fin &agrave; l'asile, ouesqu'j'&eacute;thais deu &ecirc;tre ches quarante ans.&quot;<br/>
<br/>
'Mon pouarre bachouard d'assistant, qui 'tait Ecossais et prenait tout au s&eacute;rieux, n&eacute; m'r&ecirc;ponnit pas mais i' m'&eacute;gardit hardi d'trav&egrave;rs et eun coup qu'i' m'eut coundit &agrave; la maisoun et introduit les domestiques l&eacute; v'l&agrave; qui s'en va toute h&acirc;te &agrave; l'office &eacute;crithe eune lettre priv&eacute;e au Chef du Foreign Office l&eacute; dg&egrave;rni qu&eacute; l'nouviau Ambassadeur qui v'nait d'arriver 'tait cratchi, qu'i' pensait qu&eacute; l'Ambassade ch'tait eune asile, et disait m&ecirc;me qu'il &eacute;thait deu y'&ecirc;tre enfreum&eacute; ches quarante ans.'<br/>
<br/>
'Dg&acirc;tre,' s'fit Ph'lip, 'mais chutte lettre-l&agrave; dut t'faithe du m&ecirc;ch&egrave;t! Et coumment qu'i v&icirc;ntent &agrave; la&icirc;ssi eun lunatic coumme t&eacute; l&agrave; pour trais ans coumme Ambassadeu'?'<br/>
<br/>
'Ch'est viyant,' j'lis dis, 'qu&eacute; l'Foreign Office a hardi d'&eacute;xp&eacute;thience, et qu'les gas en ch&egrave;rge savent bein qu&eacute; pour eun diplomate ch'est eun grand avantage d'&ecirc;tre la maintchi cratchi. Et d'm&ecirc;me l&eacute; Chef d&eacute; l'Office, qui 'tait ieun d'mes vi&egrave;rs am&icirc;ns, m'&ecirc;crivit &agrave; peu pr&egrave;s coumme cheunchein: 'Mes f&eacute;licitatiouns d'aver si bein c'menchi ta missioun. Tu n'as pas perdu d'temps &agrave; dounner preuve qu&eacute; t'as chein tchi faut'.'<br/>
<br/>
L&eacute; Ph'lip qui 'tait ad&ocirc;ss&eacute; countre l'foss&eacute; s&eacute; mint &agrave; rithe: 'N'en v'l&agrave; eune bounn'e, d&eacute; tes baliv&egrave;rnes! Racounte nous en eune autre!'<br/>
<br/>
'Et bein,' j'lis dis, 'dans l'gard&icirc;n d'l'Ambassade &agrave; Bangkok y'a eune statue &agrave; la Reine Victoria. Tchique bord&eacute;e j't'en racountrai l'histouaithe.'<br/>
<br/>
<i><a href="delamare.html">L&eacute; Vier Trin'tais</a></i><br/>
<i>JEP 22/5/1991</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="japonadlm.html">Au Japon &egrave;s ann&eacute;es 1930s</a><p>
<li><a href="terroristesadlm.html">L'Ambassadeu et les terroristes</a><p>
<li><a href="singapour.html">Singapour</a><p>
<li><a href="georgebrown.html">George Brown et l'Foreign Office</a><p>
<li><a href="coree.html">En Cor&eacute;e</a><p>
<li><a href="diplomatique.html">Eun Incident Diplomatique</a><p>
<li><a href="ambassadeu.html">L'Ambassadeu n'manque pas d'toupet</a><p>
<li><a href="gdftou1.html">En fa&icirc;thant l'tou du monde...</a><p>
<li><a href="gdftou2.html">En fa&icirc;thant l'tou du monde...</a><p>
<li><a href="vietnam.html">L&eacute; Vietnam</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

