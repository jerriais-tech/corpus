<HTML>
<HEAD>
<TITLE>L'&Ecirc;pitre &egrave;s &Eacute;ph&eacute;siens, Chapitre 5</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&Ecirc;pitre &egrave;s &Eacute;ph&eacute;siens, Chapitre 5 </h2></font></center><p>

<center><font color="#215e21"><h3>V&egrave;rset 2</h3></font></center>
Et marchiz dans l&eacute; c'm&icirc;n d'l'amour, coumme l'Onguenn&eacute; nos a aim&eacute; et s'offrit pouor nous coumme eune offre d&eacute; senteu et un sacrifice au Bou&ocirc;n Dgieu.<br/>
<br/>
<p>&nbsp;</p>

<center><font color="#215e21"><h3>V&egrave;rset 9</h3></font></center>
Ch'est en tchi l'frit d'la leunmi&eacute;the consiste d&eacute; toute bou&ocirc;nt&eacute;, justice et v&eacute;thit&eacute;.<br/>
<br/>
<p>&nbsp;</p>

<center><font color="#215e21"><h3>V&egrave;rsets 15-20</h3></font></center>
Prannez grand soin d'la manni&eacute;the qu'ou vivez; pas comme des gens sans sagesse mais comme hommes et femmes tchi sont sages, <br>
profitant d&eacute; toute opporteunit&eacute; car les jours sont mauvais. <br>
Ch'est pouortchi, n&eacute; s&eacute;yiz pas b&ecirc;tes mais comprannez tch'est qu'est la volant&eacute; d&eacute; Dgieu. <br>
N'vos so&ucirc;lez pon auve du v&icirc;n tchi m&egrave;ne &agrave; la d&eacute;bauche. &Agrave; la pliaiche s&eacute;yiz remplyis d&eacute; l'Esprit.<br>
Commeunitchez les uns auve les autres auve des psaumes, des cantiques et des chants spirituels. Chantez d&eacute; tout vot' tchoeu au Seigneur, <br>
&eacute;tant trejous &egrave;rconna&icirc;ssant &agrave; Dgieu, not' P&eacute;the, pouor tout au nom d&eacute; not' Seigneur J&eacute;s&ucirc;-Christ.<p>
<p>&nbsp;</p>

<center><font color="#215e21"><h3>V&egrave;rsets 22-33</h3></font></center>
Femmes, vououy'-ous &agrave; vos hoummes, coumme au pouver du Seigneu. Ch'est en tchi l'bouonhoumme est l'chef d'la bouonnefemme, coumme Christ est l'chef d'l'&eacute;glyise, &eacute;tant l&icirc;-m&ecirc;me l&eacute; sa&ucirc;veux du corps. Et coumme l'&eacute;glyise est dans l'pouver d'Christ, qu'les femmes saient gouv&egrave;rn&eacute;es par lus hoummes en toutes choses. Hoummes, aimez vos femmes, d&eacute; m&ecirc;me qu&eacute; Christ aimait l'&eacute;glyise et s'donnit pouor lyi, &agrave; seule f&icirc;n qu'i' l'sanctify&icirc;sse un co qu'i' l'avait netti atout la lav'thie dg'ieau par la pathole, et qu'i' la pr&icirc;nsse &agrave; l&icirc;-m&ecirc;me, eune &eacute;glyise remplyie d'glouaithe sans tatchet ni ohi, et sans &ecirc;t' autr&eacute;ment enteuth&eacute;e mais qu'ou f&ucirc;sse sainte et d'charme. D&eacute; m&ecirc;me il est d'm&ecirc;tchi qu'les hoummes aiment lus femmes coumme lus propre chai. L&eacute; chein tch'aime sa femme aime s&eacute;-m&ecirc;me. V&eacute;the, n'y'a pon ieu d'houmme tch'a d&eacute;test&eacute; sa chai, mais i' la nou&ocirc;rrit et la souongne, d&eacute; m&ecirc;me qu&eacute; Christ fait pouor l'&eacute;glyise, par cause qu&eacute; j'soummes des parties d'san corps. Et n&eacute; v'l&agrave; pouortchi qu'un houmme tchitt'ta san p&eacute;the et sa m&eacute;the pouor s'&egrave;rjouaindre &agrave; sa femme, et les deux dg'ieux s'sont eune chai. Chennech&icirc;n est un grand s'gret, mais j'p&acirc;le entouor Christ et s'n &eacute;glyise. Mais touos vous, aimez vos femmes coumme ou vos aimez vos-m&ecirc;mes, et qu'la femme ait du resp&eacute; pouor s'n houmme.<p>
<p>&nbsp;</p>

<center><font color="#215e21"><h3>V&egrave;rsets 22-33</h3></font></center>
Femmes, s&eacute;yiz sujettes &agrave; vos propres Hoummes coumme au seigneu, ch'est en tchi l'Bouonhoumme est l'chef d'la Bouonnefemme, s'lon chein &eacute;tout qu&eacute; Christ est l'chef d&eacute; l'&Eacute;glyise, et pathellement est d'Sa&ucirc;veux d'san corps; coumme don l'&Eacute;glyise est sujette &agrave; Christ, qu&eacute; sembliabli&eacute;ment &eacute;tout es Femmes saient sujettes &agrave; lus propres Houmme en toutes choses. Vous hoummes, aimez vos femmes, coumme Christ &eacute;tout a aim&eacute; l'&Eacute;glyise, et s'est bailli s&eacute;-m&ecirc;me pouor lyi &agrave; seule f&icirc;n qu'i' la sanctify&icirc;sse aupr&egrave;s l'aver netti par la lav'thie dg'ieau par la pathole, &agrave; seule f&icirc;n qu'i' s'la rend&icirc;sse eune &Eacute;glyise glorieuse, n'ayant ni taque ni ride ni rein d'aut' d'it&eacute;, mais &agrave; seule f&icirc;n qu'ou f&ucirc;sse sainte et sans taque. D&eacute; m&ecirc;me les hoummes daivent aimer lus femmes coumme lus propres corps. Tch'aime sa femme i' s'aime s&eacute;-m&ecirc;me. Viyant qu'fis d'&acirc;me n'eut janmais en haine sa chai, mais la nou&ocirc;rrit et l'entr&eacute;tcheint, coumme &eacute;tout l'Seigneu fait l'&Eacute;glyise. Ch'est en tchi j'sommes membres d&eacute; san Corps, &eacute;tant d'sa chai et d'ses os. Pouor chenna l'houmme d&ecirc;la&icirc;ss'sa P&eacute;the et M&eacute;the et s'adjouaindra &agrave; sa femme, et les deux s'sont eune m&ecirc;me chai, chu S'gret est grand: mais j'p&acirc;le entouor Christ et s'n &Eacute;glyise, et pouor d&eacute; vous &eacute;tout ch&acirc;tchun &agrave; sa pliaiche aime sa femme, coumme s&eacute;-m&ecirc;me.<p>




<br/>
<br/>

<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="ephesiens_biblye.html">&Ecirc;pitre &egrave;s &Ecirc;ph&eacute;siens</a><p>

<li><P><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a></P>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
