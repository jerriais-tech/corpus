<HTML>

<!-- Mirrored from members.societe-jersiaise.org/geraint/jerriais/melangealp.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
<HEAD>
<TITLE>L&eacute; M&ecirc;lange</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; M&ecirc;lange</h2></font></center><p>

<b>Par <a href="perchard.html">A. L. P.</a></b><br/>
<br/>
<br/>
<b>Charact&eacute;thes.</b><br/>
<br/>
<br/>
</div><div align="left">Lisa Le Bro'<br/>
Marguerite Le Bro'<br/>
Charles Le M&acirc;suthi<br/>
Marie Verdon<br/>
Ph'lip Bandinel<br/>
Douard Le Bro'<br/>
<br/>
</div><div align="center"><b>Sc&egrave;ne</b><br/>
<br/>
</div><div align="left">Eune appartement siez Liza le Bro'<br/>
<br/>
Marguerite entre.<br/>
<br/>
<br/>
M.L.B&nbsp;&nbsp;&nbsp;&nbsp;&nbsp;&nbsp;&nbsp;&nbsp;La j'crait qu'ch'est la tout. Si l'bat&eacute; n'a pas 'tait en r'tard M'm&eacute;e devthait arriver dans deux ou trais minutes. Oulle est sieuse d'aver trouve un passage auvec tchi qu'une du parti. N'faut pas que j'alle oublier ches lettres ichin d'ga. Si j'les mets sis la tablye ou s'sa bein sieuse de les vaie. Ne v'la eune vouetuthe dans la route <i>(Ou va &agrave; la f'n&ecirc;tre)</i>. Oui ch'est l'yi, et &#8230; et Mess Le M&acirc;suthi. L'Affaithe en fait valet, j'gage bein qu'il &agrave; 'tait la ramasser au bat&eacute;.<i> (Ou' crie par la f'n&ecirc;tre)</i>. M'm&eacute;e entre par ichin. Av'ous ieu un bonn temps? <br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Oulle entre suivie par Liza).</i><br/>
<br/>
L.L.B&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ma chi&eacute;the! T'a ti enniai?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, mais j'sis bein aise de te r'vaie tout d'm&ecirc;me. Mais ou'est qui sont tes bagages?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mess Le M&acirc;suthi. s'en va les apporter par dedans pour m&eacute;.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;A ti 'tait t&eacute; rencontrer au bat&eacute;?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui I' tait sus la cauchie quand j'avons arriv&eacute;.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'le vit hi&egrave;r au s&eacute; mais i'n m'en p&acirc;li pas.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est dr&ocirc;le.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait d'ga. Je n'sis pas aveugle tu sais. Il est tr&egrave;jous pendu &agrave; la porte ches jours ichin, et ch'est pas pour l'amour d&eacute; m&eacute;.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sh &#8230; sh le v'la dans l'all&eacute;e et Marie est la &eacute;tout.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Liza va &agrave; la porte et p&acirc;le es autres dans l'all&eacute;e).</i><br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mercie, ou pouvez mettres mes affaithes bas la. Justement. Mercie bein des fais, ous allez entrer pour deux ou trais minutes.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Mess Le M&acirc;suthi et Marie entrent).</i><br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonjour Marguerite. J'crai bein qu't'est bein aise de r'vaie ta m&eacute;the.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the d'ga.<br/>
<br/>
C.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein nos r'vechin tout en eune pi&eacute;che.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ta tante est ti v'nue couochi touos les si&egrave;rs?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui sans manque.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et Ph'lip est v'nu t&eacute; vaie, car j'l'ai veut passer touos les jours.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et j'crai bein qu'ou n'mantchites pas d'vaie &agrave; tchi l'heuthe qu'i s'en r'allait au s&eacute;.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marguerite!<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quand &agrave; ch'la, I' n'tait janmais tard. Un bouan gar&ccedil;on chonna. T'as d'la chance de l'aver crochtai. <br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the d'ga. Mathyis le si tu peux. Ch'est bein enniyant d'&ecirc;tre toute seule coumme m&eacute;. Et t&eacute; v'la qui c'menche &agrave; prendre d&eacute; l'&acirc;ge.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'crai pas que j'&eacute;thai d'embarras la. Mais j'crai bein que faudra que j'lis d'mande car i' n'a pas assez d'boutte d&eacute;hors pour le faithe li.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vraiment Marguerite. Estche la de tchi dithe. Tu n'as pas parchance d'ieau qui bouorre, nous &eacute;thai bein eune tass&eacute;e d'th&eacute;e.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh si fait! J'n'y pensais pas, arrettez j'm'en vais en faithe.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marguerite s'en va).</i><br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu la manqu'thas quand ou's s'a mathyi&eacute;e.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, mais ou' n&eacute; s'sa pas bein liain d'ichin.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j'm'en vais, vos en v'nous acheteu?<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais oui, justement eune minute j'm'en vais ramasser un patchet qu'est dans le pannyi &agrave; Liza.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ous allez rester pour eune tass&eacute;e d'th&eacute;e.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie la m&ecirc;me chose, mais j'n'ai pas l'temps d'rester &agrave; ch'teu.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en veins auvec vous, depis qu'ma valise est dans l'querre, justement eune minute.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou s'en va).</i><br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marguerite s'en va vouler oui tout entouorre vot'viage.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quatre jours en Dgernesi et en Serc auvec les Membres de la Chapelle, et ou p&acirc;lez coumme si j'avais 'tait horte en Amethique pour siez mais.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vot' absence m's pathi quasiment coumme siez mais.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais Mess Le M&acirc;suthi! Ou n'd&eacute;vthaites pas dithe ditet. Si tchi qu'uns vos ouithez.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais non, j'le sais bein, pardonnez m&eacute;. Et &agrave; ch'teu j'm'en vais.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marie entre).</i><br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;La j'ai trouv&eacute; mon patchet.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&egrave;speth&eacute; que j'allons vos r'vaie anni&egrave;t.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie, mercie. Ch'la m'ftha grand plia&icirc;si. &Agrave; b&eacute;t&ocirc;t pour &agrave; ch'teu.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Agrave; b&eacute;t&ocirc;t don Liza. Je r'veindrai pus tard &eacute;tout.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' s'en vont par la f'n&ecirc;tre).</i><br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si j'tais libre j'crai vraiement qui m&eacute; d'mandai de l'mathyier. Enfin j'pourrais faithe pi&eacute;the. Il a tout plein d'sous, et bieau qu'j'en ai &eacute;tout n'ou en &agrave; pas janmais d'trop. Ah du th&eacute;e.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marguerite entre auvec de th&eacute;e).</i><br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mes pouorres pids. Y'a d's ann&eacute;es que j'n'avais marchi coumme j'ai fait dans les derni&egrave;rs quatres jours.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon sont ti hors?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, Mess Le M&acirc;suthi n'avait pas l'temps d'arr&eacute;ter. Je n'sais pas ravie que j'les r'verraimes dans tchique temps anniet.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni m&eacute; n'tout. Tu l'tcheins justement iou qu'tu l'veurs m'm&eacute;e.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas tchi qu'tu veurs dithe.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon doue si. Tu n'as qu'a lis faithe bouanne mine, et il est coumme au tchian auvec deux coues.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en v'la assez. A tchi qu'tu pense, et m&eacute; eune femme mathyi&eacute;e.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu n'sais pas. Y'a p't'&ecirc;tre des ann&eacute;es que t'est veuve. Si ch'est la l'cas, ergarde tchi qu'tu as mantchi.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin, j'ai tr&eacute;jous gardai ma plia&icirc;che, et personne ne peuvent dithe autrement. Estche la des lettres pour m&eacute;?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui I' veintes avant hi&egrave;r.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Liza ouvre une lettre).</i><br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;De tchi qu'ch'est?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;De m'n homme d'affaithes.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon tchi qui y'a n'va pas?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a que j'y'avais demand&eacute; de faithe des demarches pour aver ton p&eacute;the fait passer mort en louai.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, y'avait vingt ans au mais d'Mai qui nos abandonnit et j'n'ai janmais oui p&acirc;ler d'li d&eacute;pis.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais le faithe passer pour mort!<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I'n'tait qu'un vo&ucirc;yous et un f&acirc;ienniant. I' d&ecirc;pensai touos les sous qu-i gangniat. Si ton pappa nos avait pas aidgi et que j'n'&eacute;thais pas travailli un mio pour nos garder j'&eacute;thaimes 'tait sus l'pav&eacute;. Mais tu n't'en rapelle pas.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait un mio. J'avais huit ans quand p&eacute;p&eacute;e s'en fut. Mais je n'm&eacute; rapelle pas fort de li.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' tait maigre coumme un chent d'clio. Et malgr&eacute; que j'le soignais bein, nous &eacute;thait dit qu-i vivait sus d'l'&eacute;scopi. Faut qu'tu tcheinge de li, car tu n'est pas bein grosse n'tout. Je n'sis pas ravie que tu n'as pas trouvait un houmme.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis bein coumme je sis, et aupr&egrave;s tout n'ou dit que ch'est dans les p'tites bou&acirc;ites que les bouans ongents sont.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et tu'as eune g'ville pour touos les creux, justement coumme li.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qui peut devenin d'li?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas, et j'n'en sis pas g&ecirc;n&eacute;e. Mes gens me laissites assez d'sous pour vivre &agrave; m'n'aise, et quand l'affaithe &eacute;tha passer en cour la s'maine tchi veint, je s'sais libre de faithe &agrave; m'n id&eacute;e, auvec ma consienche cliaithe.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et d'mathyier Mess Le M&acirc;suthi.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peut t'&ecirc;tre. Mais je n'm'en vais pas en p&acirc;ler un mot &agrave; personne devant que ch's'sai un fait accomplyi.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein. Ne v'chin Mess Le M&acirc;suthi qu'amonte l'all&eacute;e du gardin. Sans doute I' s'sai hardi int&eacute;rr&ecirc;ssis d'oui tes nouvelles.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne sais pas si b&ecirc;te. Pourtchi que j'resterais toute seule pour le restant d'ma vie si j'peux l'mathyier.  J'ai attendu vingt ans pour ton p&eacute;the, et je n'sis pas un brin pus d'l'avant que le lendemain qui s'en fut.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fait coumme tu veurs. Mais tu l'mathyi et personne ne pouorront le rempliaichi pour m&eacute;. Je n't&eacute; comprends pas.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou fille hors de l'appartment coumme Mess Le M&acirc;suthi entre).</i><br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Extchusez m&eacute; &#8230; Bon tchi qu'Marguerite &agrave;?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle est un mio boulvers&eacute;e. J'veins d'li dithe des nouvelles qui n'li ont pas pieu.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous avaites laissi vot' gant dans l'querre. Mais j'&eacute;sp&eacute;the que ch'n'est pas de mauvaises nouvelles. Si j'peux vos aidgi ma chi&eacute;the Missis Le Bro' ou n'avez qu'a l'dithe.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin ch'est pas des mauvaises nouvelles. J'm'en vais vos l'dithe en confiance. Ch'est que j'sis en train de faithe m'n houmme passer mort en louai. M'n homme d'affaithes &agrave; &ecirc;crit &agrave; m'dithe que l'affaithe s'en va passer en cour la s'main tchi veint.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh oui! Eh bein j'crai qu'ous avez raison. J'esp&eacute;the que tout s'sa bein. J'ai souvent pens&eacute; que ch'tait eune honte de vos vaie &agrave; vivre en suspen coumme chon'chin. Eune femme si capablye et si charmante coumme vous. Si ou s'permettrez de l'dithe, j'crai qu'autchune houmme pouorrai &ecirc;tre fi de vos aver pour sa femme.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie, j'savais bein qu'ou comprendraites. J'sis raseuth&eacute;e &agrave; ch'teu que j'sais qu'ous approuvez de cha qu' j'ai fait. Vraiement je n'sais pas coumment que j'&eacute;thais menagi sans vot avis toutes ches ann&eacute;es ichin.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'a tr&eacute;jous tait un plia&icirc;si pour m&eacute; de vos aidgi. Et dites m&eacute;, estche qu'ous n'criyis pon que j'pouorraimes nos entre appeller par not' nom. Ne v'la au mains tchinze ans que j'nos entre connaissons.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais certainement, si vos l'pl&icirc;ait.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Touos ches Mess et Missis la sont bein jusqu'a un certain point, &agrave; ch'teu n'oublie pas j'sis Charles et t'est Liza.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin Charles &#8230; j'n'oublithai pas.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein don. Et d&eacute;pis qu'ous m'avez fait l'honneu de m'dithe vot' s&eacute;gret, j'ai tchique chose que j'voudrais vos p&acirc;ler entourre &eacute;tout.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui tchi qu'ch'est?<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j'voulais vos d'mander.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Me d'mander?<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, ou viyis ch'est coumme chon'chin &#8230;<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dg&acirc;itre, je n'sis pas &agrave; l'habitude de p&acirc;ler de ditet &#8230;<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch' devthai pas etre difficile pour t&eacute; &agrave; m&eacute; d'mander autchune chose &#8211; Charles.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ch'est eune affaithe un mio d'licate tu vais Liza.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh!<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'ai janmais fait chon'chin d'vant et je n'sais pas trop coumme m'y prendre. Aide m&eacute; Liza.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais oui j'm'en vais t'aidgi, mais dit m&eacute; tes pens&eacute;es don.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ph'lip entre par la f'n&ecirc;tre).</i><br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh man bouanhoumme. Extchusez m&eacute;, j'ai tapper &agrave; la porte mais j'n'ai pas ieut de r&ecirc;ponse.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qu'tu veurs?<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'voudrais vaie Marguerite.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crait qu'oulle est dans l'gardin.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu as la chance de n'&ecirc;tre pas oblygi de travaillyi valet.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the d'ga dit.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis ravi que tu n'est pas mathyait.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est d'la faute &agrave; M'm&eacute;e, ou n'a janmais approuv&eacute; des hardelles que j'ai ramasser.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh non, et chutte fais ichin l'affaithe est ti &agrave; son gout?<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui d'ga. Ch'est l'yi qui m'a envyaie &agrave; vaie Marguerite &agrave; matin.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis bein aise de l'saver.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein fait t'en sieux mon gar&ccedil;on, ou bein tantchi qu't'est &agrave; y penser oulle en &eacute;tha bein mathyiet un autre.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh ch'est pas vrai don.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne reste pas vier gar&ccedil;on coumme m&eacute;.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y' n'est pas trop tard d'y r'miedgi. Justement &agrave; ch'teu j'pensais &#8230;<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pensait rein du tout. Tu f'thais mus d'aller vaie pour Marguerite si tu as tchique chose de si important &agrave; lis dithe.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui Missis Le Bro'. &Agrave; b&eacute;t&ocirc;t.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ph'lip s'en va). </i><br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est vrai qu'il est manni&eacute;the de niomin.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est d'la faute &agrave; sa m&eacute;the, oulle est d&ecirc;testablye. M&ecirc;me quand s'n houmme vivait ch'tait l'yi qui portait les braies.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah v&eacute;the! J'sais bein.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai ergret pour Ph'lip Missis Badinel l'a tr&egrave;jous m'n&eacute; par le nez.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin quand I's'sa mathyiet Marguerite chang'a tout chonna.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the d'ga! Ou n'laiss'a pas personne lis piler sus les pids. Mais dit m&eacute;, tchi que ch'tait qu'tu tais en train de m'dithe quand Ph'lippe &agrave; entrait.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, ch'est qui y'a tchiquechose que j'veurs faithe et &#8230; ergarde Liza, ch'est qui j'ai envie de m'mathyier. Crai-tu qu'ch'est des b&ecirc;tises &agrave; m'n &acirc;ge, et m&eacute; un vi&egrave;r gar&ccedil;on?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh Charles! J'crai qu'ch'est la milleuthe chose que tu peu faithe.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu comprends tr&egrave;jous t&eacute; Liza, ch'est la s'tchi fait que j'ai &ocirc;s&eacute; t'en touchi la patholle. Je n'veurs pas arr&ecirc;tter trop longtemps tu vait.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'comprends, mais pourtchi arr&ecirc;ter du tout. Autchune femme dans ses bouans sans n't&eacute; r'fussait pas tu sais Charles.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie Liza, mais j'n'ai janmais eut d'femme, et n'ou dit qu'un bouais qu'est laissi s'crotchi est difficile &agrave; r'dr&eacute;chi.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah! Bah! Tu s'sas coumme le restant.<br/>
<br/>
C.LM.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu m'dounne couothage Liza. J'sis bein aise de t'en aver p&acirc;l&eacute;, et d'pis qu'tu dit que y'a de la chance pour me &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marie entre par la f'n&ecirc;tre).</i><br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est tu par la Liza? Oh t&eacute; v'la et Mess Le M&acirc;suthi &eacute;tout.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas pourtchi qu'nou gagne d'aver eune porte &agrave; la maison quand tout l'monde entre par la f'n'&ecirc;tre.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu m'as tr&egrave;jous dit de v'nin par la f'n&ecirc;tre pour vos sauver l'embarras de r&ecirc;pondre la porte.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein, mais preunmi&eacute;thement ch'est Ph'lip et pis &agrave; ch'teu ch'est t&eacute;. Chutte maison ichin est pi&eacute;the qu'eune h&ocirc;tel y'a tr&egrave;jous tchiqu'uns &agrave; aller et v'nin.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vraiement Liza, je n'sai pas tchi qu't'as &agrave; matin.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein que Liza est lass&eacute;e aupr&egrave;s son viage. Eh bein j'm'en vais filler. Extchusez m&eacute;.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Erveins &agrave; ces s&eacute; si en cas Charles, et j'pourrons p't&ecirc;tre fini not' conversation.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui certainement, et mercie, &agrave; la pr&eacute;chaine don.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marie et Liza disent &agrave; b&eacute;t&ocirc;t).</i><br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu'as fait du progr&egrave;s valet.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment?<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est Charles et Liza &agrave; ch'teu.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pourtchi pas?<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;T'est eune femme mathyi&eacute;e occouo aupr&egrave;s tout.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon doue tchi qu'chonna &agrave; y faithe?<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mess Le M&acirc;suthi veint gentiment souvent tu sais, le monde s'sont capablye d'en p&acirc;ler.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne sait pas si b&ecirc;te. La ma est ou'est qu'nou l'fait. Et personne peuvent dithe que je n'garde pas ma pliaiche.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'ai pas mantchi d'vaie qu'il tait &agrave; t&eacute; t'nin la main. Tchi qui y'a en allant entre nous? Tchi qui 'tait &agrave; t&eacute; dithe.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait rein du tout.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Humph &#8230; J'n'en dithait pas autant.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas que t'est jalouse parchance.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon doue non.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pas mantchi d'filer coumme en &ecirc;part de feu, et t'assi&eacute;the aupi d'li dans l'querre en r'vennant du bat&eacute;.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&egrave;the, et ch'tait tout &agrave; fait un change. Ch'est tr&egrave;jous t&eacute; qui t'y assied quand j'allons dans le querre. Janmais j'ai la chance de m'assi&eacute;the en d'vant m&eacute;.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais si t'est jalouse, et bein ma fingre.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ph'lip et Marguerite ont t&eacute; m&acirc;tez &agrave; la f'n&ecirc;tre &agrave; &ecirc;couter. Ils entrent).</i><br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Av'ous perdu la t&ecirc;te. Ous &ecirc;tes pi&eacute;the que deux mousses &agrave; vos entre chicagnyi par dessus un houmme, et &agrave; vot' &acirc;ge. Je n'vos comprends pas.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas tchi qu'ta m&eacute;the &agrave;.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle &agrave; la m&ecirc;me chose coumme vous, eune touche du sol&eacute;. Vot' viage n'vos &agrave; pas fait d'bein. Entre don Ph'lip. Ne reste pas m&acirc;t&eacute; la coumme un &icirc;mbecile. <br/>
<br/>
Ph'lip&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et &#8230; p't&ecirc;tre, que j'f'thais mus de m'n aller.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi niolin ve t'en assied t&eacute; ichin.<br/>
<br/>
Ph'lip&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie. Tchi secrache eschepon Missis Le Bro'.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, et y'a un mio d'&ocirc;rage dans l'temps par ichin.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e Ph'lip est v'nu m&eacute; d'mander d'aller auvec sa m'm&eacute;e et li &agrave; la f&ecirc;te au Mangnyi &agrave; ch't arl&eacute;v&eacute;e.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu t'en vas y'aller.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein sieux.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y' dev'thais y faithe b&eacute; anniet.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, j'm'en vais d&ecirc;patchi mes affaithes.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Liza s'en va).</i><br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ta m&eacute;the n'est pas de bouanne humeur Marguerite.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein, mais oulle &agrave; de tchi sus l'esprit.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre que j'dev'thais aller apologi pour la manni&eacute;the que j'ai p&acirc;l&eacute;.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eune bouanne id&eacute;e. N'y'a rein coumme de faithe eune chose sus l'coup eschepon.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah &#8230; ah &#8230; j'vait bein l'affaithe. Tu veurs que j'm'en alle valet.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh nouffait, pourtchi que j'voudrais chonna?<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as p't&ecirc;tre tchique chose que tu veurt faithe sus l'coup &eacute;tout.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;M&eacute;? tchique j'pouorrais aver &agrave; faithe.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein Ph'lip. Mais allez vaie m'm&eacute;e si ou voulez oulle est horte a haut.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j'm'en vais y'aller.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marie s'en va).</i><br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qu'ou voulait dithe Marguerite?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas rein.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marguerite j'ai tchique chose &agrave; t'dithe m&eacute;.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas tchique tu t'en vas dithe.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'&eacute;thai pas l'temps de dithe rein si tu n't&eacute; d&ecirc;peche pas, car y' s'sa temps d'd&icirc;ner.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, j'sis v'nu ichin pour vaie &#8230; tchi qu't'as que tu n'peux pas rester trantchille?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas rein continue.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumme j'tais &agrave; t'dithe, j'sis v'nu pour t&eacute; vaie et en arrivant j'sis v'nu &#8230;<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ichin vaie pour me.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, mais coumment qu'tu savais?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en sis dout&eacute;e. Tchi qui y'a eut?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marguerite s'est apprechie tout pr&eacute;s d'li).</i><br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va douchement dit, tu s'sas assise sus mes g'nours dans eune minute.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein tu n'as pas pieux d'm&eacute; as tu?<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan d'ga mais j'n'ethai pas d'pliet de restant dans mes braies.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ph'lip Bandinel, j'n'ai janmais veut personne si b&ecirc;te coumme t&eacute;. Si t'est pas g&ecirc;n&eacute; de tes braie que d'm&eacute; tu f'thas mus de t'en aller siez t&eacute;.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mon bouanhoumme! N't&eacute; marrie pas.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ch'est vrai. Tu n'as autchune vie dans l'corps. Je n'sais pas pourtchi que j't'&ecirc;coute coumme j'fais. D&eacute;pis l'temps que j'allons ensemblye tu n'm'as pas occouo janmais embrachie.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'n&eacute; savais pas que tu voulais faithe ditet.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre j'peux bein l'craithe. Mais je n'sis pas faite de bouais tu sai.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai ergret, mais ch'n'est pas la l'affaithe.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi affaithe?<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'tais &agrave; t'dithe que j'ai veut ta m&eacute;the et que Mess Le M&acirc;suthi 'tait auvec l'yi. I'taient tout pr&egrave;s ensemblye. Sait tu bein, j'crait quasiment qu'il 'tait en train de lis d'mander de la mathyier.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh faut que m'm&eacute;e li ait dit.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dit tchi?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ph'lip tu sais bein l'histouethe entouorre mon p'p&eacute;e coumment qu'i s'en fut y'a vingt ans.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein m'm&eacute;e est en train d'le faithe passer mort en louai.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si ch'est la l'cas ou' pouorra s&eacute; r'mathyier.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein qu'oulle &agrave; dit &agrave; Mess Le M&acirc;suthi, mais tout d'm&ecirc;me il &eacute;thait bein arret&eacute; pour l'affaithe &agrave; &ecirc;tre toute arrangie. Je n'pouorrai pas rester &agrave; d'meuther ichin quand I's sont mathyi&eacute;es.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi pas?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'aime pas penser qui y'&eacute;tha un autre houmme &agrave; prendre la plia&icirc;che &agrave; p'p&eacute;e.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu n'l'as presque pas connu. Tchi qu'tu f'thas don?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas. Estche que tu n'peux pas suggethai rein t&eacute;?<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre nennin.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai pense que p't&ecirc;tre que j'&eacute;thaimes peut &#8230; bon tchi qu'est ch't'houmme la qu'amonte l'all&eacute;e du gardin? Bonjour &ecirc;tes ous &agrave; r'garder pour tchi qu'uns?<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pouvous m'dithe iou qu'Missis Le Bro' d'meuthe?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou' d'meuthe ichin. Voulous la vaie?<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Entrez don, et j'm'en vais li crier.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Douard entre).</i><br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement eune minute, ch'est Missis Liza Le Bro' que j' cherche, la femme &agrave; Douard Le Bro'.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the ch'est l'y'i, j'sis sa fille.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;T'est Marguerite! Eh bein balle y'en! Tchi qui l'&eacute;thai creu. Veten que j't embrache.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Heh! Ou n'pouvez pas faithe ditet.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'allons vaie don.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I'va pour l'embrachi).</i><br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qu'est chut manni&eacute;the de grand babbane l&agrave;?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est Ph'lip.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein Mait Ph'lip, je n'sais pas pourtchi qu't'est ichin mais j't&eacute; garantis qui s'en va en faller un pus fort que t&eacute; pour m'emp&ecirc;chi de l'embrachi.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marguerite va vite crier &agrave; ta m&eacute;the.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Marguerite fait pour la porte et au m&ecirc;me instant Liza qu'a entendu l'brit entre).</i><br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e, m'm&eacute;e.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'est tout chu' brit ichin? Tchi qu't'est en train d'faithe don Ph'lip? J'vos entendez d'a haut. Je n'm'en vais pas aver de niolin ichin, tu n'est pas occouo mathyait tu sai.<br/>
<br/>
Ph'lip&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais Missis Le Bro'!<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si tu n'peux pas te comporter &#8230;<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e ch'est pas Ph'lip.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est m&eacute;, eh bein Liza?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave;, ergardez tchi qu'ous &ecirc;tes &#8230; Douard &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Liza s'&ecirc;vannie).</i><br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave;, ergardez tchi qu'ous avez fait.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh Liza ma p'tite!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Douard s&eacute; met &agrave; g'nours d'un bord de Liza et Marguerite de l'autre).</i><br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e m'entends tu. Ph'lip va ramasser d'ieau et crie &agrave; Marie qu'est &agrave; haut.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Liza, Liza, p&acirc;le m&eacute; don.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas pourtchi qu'ous &ecirc;tes ichin, mais ou f'thez mus de vos en aller.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles entre par la f'n&ecirc;tre).</i><br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qui y'a? Oh mon doue!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I s'en va vite et pousse Douard de C&ocirc;t&eacute;).</i><br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Carrous don, Liza ma pouorre fille tchi qui y'a?<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein n'en v'chin un bieau pecque m&ecirc;le.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ph'lip et Marie entre).</i><br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Liza et d'penser que j'y'ai palai rup&eacute;ment devant. Oh mais j'ai ti r'gret.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Carrous ne v'chin de ieau Marguerite.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qu'ta m&eacute;the &agrave; ieu Marguerite?<br/>
<br/>
Ph'lip&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est ch't'individu ichin qui y'a fait pieux.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou s'est &ecirc;vannie quand oulle l'a veut.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh la pouorre fille. Ou f'thez mus de vos en aller d'vant qu'ou erprend ses sens.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the d'ga allous 'en.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais &#8230;<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Toute suite.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et tchi qu'ous &ecirc;tes vous &agrave; m&eacute; c'mander d'la sorte?<br/>
<br/>
?&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis un vaisin et un grand anmin &agrave; chutte pouorre chi&eacute;the femme ichin.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, et i' s'en va la mathyier.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hein, eh bein ma fingre.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi janmais qui t'a &#8230;<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais ous ne v'la m'm&eacute;e qui s'ravigotte.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vite don allous'en.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre nennin! Je n'm'en vais pas.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait Ph'lip aide m&eacute; &agrave; le mettre &agrave; la porte.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I prennent Douard et l'entraine &agrave; la porte).</i><br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vet en Marguerite aide me. J'pouvons p't'&ecirc;tre mettre ta m&eacute;the dans eune tch&acirc;ise.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Iou qu'il est? Iou qu'il est?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein m'm&eacute;e, il est hors.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;N't&eacute; g&ecirc;ne pas Liza. Tout est bein.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'crait que ch'est Douard.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(a la porte). </i>V&eacute;the Liza, ch'est m&eacute;. J'sis ervenu.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e, tchi qu'est ch't houmme ichin?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ton p&ecirc;the Marguerite.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon p&eacute;the!!<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the d'ga ma fille, mais je n'peux pas dithe que j'sis charm&eacute; d'la reception que j'ai ieut.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Iou qui tait t'n id&eacute;e. &Agrave; t'en v'nin sans aver envi&eacute; mandat, ch'tait assez pour le choc &agrave; la tuer.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Humph, pas Liza va, ou bein oulle &agrave; changi du dans l'temps que j'ai tait hors.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Estche vrai Liza. Estche ichin t'n houmme?<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, oui j'sis Douard Le Bro' mais tchi sorte de maison qu'est chonchin? Y'a un tas d'monde que je n'connais pas qui d&ecirc;halle de partout, et personne ont la civilit&eacute; de m&eacute; faithe la bein v'nue. Eh bein Liza tchi qu'en est.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas Douard.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pas l'air trop contents de m'vaie.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est tu ravie. Aupr&egrave;s aver tait hors vingt ans sans nos aver envi&eacute; un mot.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et chu manni&eacute;the d'&ecirc;tre en p&acirc;te la, ch'n'est pas t'n houmme parchance?<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vraiement Mess Le Bro' j'sis aussi bein coumme vous.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chan'tchun &agrave; s'n id&eacute;e mon vi. Et pis ch'est ichin le Moussieu que tu m'as dit qui s'en va mathyier ma femme. Estche vrai Liza?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Extchusez me, mais j'ai tchiquechose &agrave; dithe m&eacute;.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans eune minute, Liza je n'comprends pas trop tchi qui y'a en allant, mais dit me j'soummes ti occouo houmme et femme?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein coumment qu d'g&acirc;tre que tu t'en allais ti prendre pour mathyier ch't ou&acirc;is&eacute; ichin?<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas iou qu'ous avez eut vot' information, mais ch'n'a janmais tait m'n intention de mathyier Missis Le Bro'.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu m'as d'mander si y'avait autchune chance pour t&eacute;.<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, mais j'voulais dithe si y'avait autchune chance pour me si je d'mandais &agrave; la D'moua&icirc;selle Verdon de m&eacute; mathyier.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Agrave; Marie!<br/>
<br/>
C.L.M.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the. J'ai ergret que l'affaithe s'est arriv&eacute;e coumme chon'chin, er Marie, mais crai-tu er &#8230; er &#8230; j'veurs dithe me f'thas tu l'honneu de d'v'nin ma femme?<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais oui! Certainement Charles.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j'vos f&eacute;licite, j'crai qu'ous f'thez raide bein ensembles.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'en r'veins pas, et j'taimes si grande anmins, Marie Verdon tu n'est qu'eune doublye f&acirc;che.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh m'm&eacute;e tu sais bein que ch'est pas vrai, et tu dev'thais &ecirc;tre bein contente pour ieux.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis m&eacute;, tchi que j'm'en vais faithe?<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'sis ichin Liza, j'sis ervenu pour rester, si tu m'veurs.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y faut bein que j't&eacute; prenne, mais tu t'en vas travaillyi car je n'm'en vais pas d&ecirc;penser lus sous que p'p&eacute;e ? pour t&eacute; garder &agrave; rein faithe.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'en ai pas b&ecirc;soin. Ecoute Liza, j'm'en fut hors Jerri parceque j'savais bein que sans t&eacute; que y'avait longtemps que j'&eacute;thaimes tait souos l'fou. J'm'en fut au Canada pensant d'y faithe eune fortune dans siez mais.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais pourtchi &ecirc;tre si longtemps hors?<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parceque j'tais d&eacute;termin&eacute; de ne 'ervenin pas devant aver ramass&eacute; assez d'sous pour vos garder &agrave; rein faithe pour le restant d'vot vie.<br/>
<br/>
M.V.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est justement coumme eune histou&eacute;the. Et &ecirc;utes ous la chance Mess Le Bro'?<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui d'ga, mais pas sans peine. J'en fis de toutes les sortes la bas, mais sans success. Et pus l'ann&eacute;e pass&eacute;e j'm'en fut dans l'bord cherchi pour de l'or, et j'en trouvi. Ous p&acirc;lez que j'en trouvi!<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh estche vrai Douard?<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui ma vielle. J'&eacute;thais bein voulu ervenin d'vant mais y'avait un tas d'affaithes &agrave; arrangi. Enfin les mines sont bein en allant et d'm&ecirc;me me v'chin. Faudra que j'y ralle l'ann&eacute;e tchi veint pour vaie coumment que l's affaithes vont. Veindras tu auvec me Liza?<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui! Oh oui Douard!<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et t&eacute; Margot?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon et pourtchi pas?<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, je n'sais pas trop bein tchi t&eacute; dithe. Tchi qu't'en crai t&eacute; Ph'lip?<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre j'avais pens&eacute; que &#8230; je n'sais pas.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;T'est impossiblye t&eacute;! J'veurs saver par iou qu'jen sis. Dit me veurs tu m'mathyier ou pas?<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh oui si t'pliait.<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein pourtchi qu d'g&acirc;tre que tu n'peux pas l'dithe.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein balle y'en! Ch'est la preunmi&eacute;the fais que j'ai veut chonna s'arriver.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais Marguerite, estche que tu n'as pas d'honte?<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laisse la Liza. Me f&eacute; ch'la m'fait du bein. Tu pathais l'aver &ecirc;lv&eacute;e coumme y faut bieau qu'tu tais toute seule. Veten que j't'embrache ma vielle, j'allons aver de tchi faithe si j'voulons ergagni cha qu'j'avons perdu.<br/>
<br/>
L.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais Douard.<br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et vous m'anmin, ou f'thaites bein de c'menchi &agrave; ch'teu ne v'la au mains dgix minutes qu'ous &ecirc;tes engagies, et les ann&eacute;es s'en vont ?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Il embrache Liza, Charles embrache Marie, Marguerite ergarde Ph'lip qu'a l'air mal &agrave; s'n'sise).</i><br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'm'en vais pas t'mangi.<br/>
<br/>
P.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh man bouanhoumme!<br/>
<br/>
M.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve t'en don, j'n'ai pas d'pieux m&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Oulle embrache Ph'lip. Douard qu'a veut l'affaithe est amusait)</i><br/>
<br/>
D.L.B.&nbsp;&nbsp;&nbsp;&nbsp;&nbsp;&nbsp;&nbsp;&nbsp;As tu veut chonna Liza? I n'y'a pas de doute qu'ou s'en va b&eacute;t&ocirc;t le dr&eacute;chi. Ch'est occouo eune dolouse du vi&egrave;r choutchet que not' Margot. Oh mais Liza j'sis ti content d'&ecirc;tre ervenu.<br/>
<br/>
<br/>
<br/>
</div><div align="center"><i>RIDGEAUX</i><br/></div>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="thiatre.html">L&eacute; thi&acirc;tre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/melangealp.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
</HTML>

