<html>

<!-- Mirrored from members.societe-jersiaise.org/geraint/jerriais/vouest.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<head>
<title>Le Vou&ecirc;stume</title>
<META  name="keywords" content="Jèrriais, poetry, wind, weather, meteorology">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Le Vou&ecirc;stume</h2></font></CENTER><p>
&nbsp;<p>

<center><a href="ventvoc.html"><IMG SRC="vent.gif" WIDTH=318 HEIGHT=188 border=0 alt="I' vente"></a></center><p>
<CENTER><TABLE><TR><TD>
V'la nos peire' et nos poumes<br>
Bein louochis, nos gens;<br>
Jamais de m&eacute;mou&ecirc;r' d'houme<br>
Avions veu d'it&egrave; temps.<br>
Ch'est le Vou&ecirc;stume<br>
Qui fait voler tout coum' la pllume.<br>
<p>

Branque et fieille, en achies,<br>
Font de l'herbe un tapis;<br>
Bein des p&ocirc;ts depichies<br>
Tcheient partout &agrave; nos pids.<br>
Ch'est le Vou&ecirc;stume<br>
Qui fait voler tout coum' la pllume.<br>
<p>

De la brise qui vente<br>
Faut teurquir ses glliots;<br>
Car si nou n's'en d'mente,<br>
Tout s'en ira en miots.<br>
Ch'est le Vou&ecirc;stume<br>
Qui fait voler tout coum' la pllume.<br>
<p>

Y-&eacute;ra pus d'une &eacute;qu&ecirc;te,<br>
Et not' pus grand sapin<br>
Veint de s'casser la t&ecirc;te<br>
Tout en travers du kmin.<br>
Ch'est le Vou&ecirc;stume<br>
Qui fait voler tout coum' la pllume.<br>
<p>

Rein au vent n' &ecirc;cappe;<br>
Tout s'en va en morciaux;<br>
I faut s'mettre &agrave; la cape,<br>
Ou j'&eacute;rons de quel sus l'dos.<br>
Ch'est le Vou&ecirc;stume<br>
Qui fait voler tout coum' la pllume.<br>
<p>

Y-en a-t-i du saccage,<br>
Et de qui ramarrer;<br>
Y-&eacute;ra du ramassage,<br>
Et de quel erparer.<br>
Ch'est le Vou&ecirc;stume<br>
Qui fait voler tout coum' la pllume.<br>

<p>
&nbsp;<p>
<i><a href="legros.html">A. A. L. G.</a></i><p>

</TD></TR></TABLE></CENTER>
&nbsp;<p>
&nbsp;<p>
<i>V&egrave;rsion mod&egrave;rn&icirc;s&eacute;e:</i><p>
&nbsp;<p>

<center><font color="#215e21"><h2>L&eacute; Vou&ecirc;teunme</h2></font></center><p>
<CENTER><TABLE><TR><TD>
V'l&agrave; nos paithes et nos poummes<br/>
Bein louochies, nos gens;<br/>
Janmais d&eacute; m&eacute;mouaithe d'houmme<br/>
Av&ecirc;mes veu d'it&eacute; temps.<br/>
Ch'est l&eacute; Vou&ecirc;teunme<br/>
Tchi fait voler tout coumme la plieunme.<br/>
<br/>
Branque et fielle, en achies,<br/>
Font d&eacute; l'h&egrave;rbe un tapis;<br/>
Bein des pots d&eacute;pichis<br/>
Tchaient partout &agrave; nos pids.<br/>
Ch'est l&eacute; Vou&ecirc;teunme<br/>
Tchi fait voler tout coumme la plieunme.<br/>
<br/>
D&eacute; la brise tchi vente<br/>
Faut teurtchi ses gliots;<br/>
Car si nou n's'en d'mente,<br/>
Tout s'en &icirc;tha en mios.<br/>
Ch'est l&eacute; Vou&ecirc;teunme<br/>
Tchi fait voler tout coumme la plieunme.<br/>
<br/>
Y'&eacute;tha pus d'eune &ecirc;tch&ecirc;te,<br/>
Et not' pus grand sap&icirc;n<br/>
Veint d&eacute; s'c&acirc;sser la t&ecirc;te<br/>
Tout en trav&egrave;rs du c'm&icirc;n.<br/>
Ch'est l&eacute; Vou&ecirc;teunme<br/>
Tchi fait voler tout coumme la plieunme.<br/>
<br/>
Rein au vent n'&ecirc;cappe;<br/>
Tout s'en va en morcieaux;<br/>
I' faut s'mettre &agrave; la cape,<br/>
Ou j'&eacute;thons d&eacute; tchi sus l'dos.<br/>
Ch'est l&eacute; Vou&ecirc;teunme<br/>
Tchi fait voler tout coumme la plieunme.<br/>
<br/>
Y'en a-t-i du saccage,<br/>
Et d&eacute; tchi ramather;<br/>
Y'&eacute;tha du ram&acirc;ssage,<br/>
Et d&eacute; tchi &egrave;rpather.<br/>
Ch'est l&eacute; Vou&ecirc;teunme<br/>
Tchi fait voler tout coumme la plieunme.<br/>
<br/>

</TD></TR></TABLE></CENTER>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="ventvoc.html">L&eacute; vent</a><p>
<li><a href="vent.html">L&eacute; Vent</a><p>
<li><a href="vielledavout.html">La Vielle d'Avo&ucirc;t</a><p>
<li><a href="bouanvent.html">Bouan Vent</a><p>
<li><a href="ptitebrise.html">La p'tite Brise d&eacute; Vent</a><p>
<li><a href="pmtempete.html">La Temp&ecirc;te</a><p>
<li><a href="hurrican.html">Des d'gats d'la derni&eacute;the temp&ecirc;te</a><p>
<li><a href="pmouragan.html">L'Ouragan &agrave; Portinf&eacute;</a><p>
<li><a href="lettrejerriaise16.html">Lettre J&egrave;rriaise, Mar 2008</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



</body>

<!-- Mirrored from members.societe-jersiaise.org/geraint/jerriais/vouest.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</html>
