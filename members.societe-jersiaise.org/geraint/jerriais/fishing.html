<HTML>

<!-- Mirrored from members.societe-jersiaise.org/geraint/jerriais/fishing.html by HTTrack Website Copier/3.x [XR&CO'2014], Tue, 15 Jul 2025 13:46:01 GMT -->
<HEAD>
<TITLE>A Disastrous Fishing Expedition</TITLE>
<META  name="keywords" content="Jèrriais, Jersey language, langue normande, jersiais, langue jersiaise, minority languages, philology, philologie, dialectology, dialectologie, linguistique, Channel Islands, Minquiers, ormers, abalone, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Disastrous Fishing Expedition</h2>
A Fragment in the Patois<br></font></center><p>

Ch'fut un grand d'sapoint'ment quand j'rentri au British dithe a nos gens - qui m'attendaient l&agrave; en faisant val&eacute; l'conteux - ch'que l'Maitre d'Port voulait chergi pour l'usage de san boustre de r'mortcheux. Persounne ne fut d'avis de s'laissi plieumm&eacute; coumme cheunna; et i' dites tous 'tait grand temps qu'y'eusse un chang'ment dans l's Estats.<br>
<br>
Qui gardent lus fichu steam, s'fit Clem R'non; j'ithons en bat&eacute;. J'counnais un p&ecirc;tcheux qui counnait les houles a orm&egrave;rs; i' pr&eacute;tend m&ecirc;me sav&eacute; ou-&egrave;s que s'trouve un banc d'ormors pliant&eacute; expr&egrave;s pour l'usage du Coumiti.<br>
<br>
Nou distchutti la chose tchiq' temps; et pis nou finit par chergi Clem de faithe les arrangements ov san p&ecirc;tcheux. Chatchun apportethait sa vitalle.<br>
<br>
Nos v'la don, touos les six, sus l'bu d'la Cauchie d'belle heuthe l'aut' matin. I ventait ferme! et justement d'vant que d'st&eacute;rt&eacute;, Tom Soyi dit qui s'n'allait rest&eacute; a terre. &#147;Autant vaut, qui dit, que j'reste pour consol&eacute; vos veuves au cas qu'ou ne r'vindraites pon.&#148; L'Poltron! Ou n'avez jommais veu houmme pus &egrave;sfritt&eacute; que ch'tisla.<br>
<br>

<a href="ormers.html"><img src="ormer.jpg" width="141" height="100" border=0 align="left" alt="un orm&egrave;r"></a>

No v'la, toutes velles d&eacute;hort, filant sept noeuds, vent d'quartchi. La math&eacute;e aidjant, et apr&egrave;s av&eacute; lovi&eacute;, couothu 'full-and-by,' et au pus-pr&egrave;s, d'viers deux heuthes de temps, nos v'la &egrave;s Mintch&egrave;s. En attendant qu'la math&eacute;e baisisse, j'ancrimes souos l'lis d'la T&ecirc;te Perchie, et nou s'mint a mangi pour sauv&eacute; du temps. B&eacute;tot, l'pilote dis qu'il 'tait d'en faithe. Nou s'mint tous au djindas, et quand l'ancre fut rapp&eacute;e, nou lovyi dans la Longue All&eacute;e, nou touoni a gauches d'la Pierre a Feu, nou s'enfilli dans l'Cann&eacute; Pipo - et nos v'la sus l'Parc. Y'avait un rotchi sus tchi qu'il 'tait &egrave;scrit: P&ecirc;che R&eacute;s&eacute;rv&eacute;e. Defense de Chasse, By Order. &#147;La! s'fit l'pilote, nos y vlo! A math&eacute;e basse, y'en &eacute;tha pour touos les Vautiers.&#148; Et d'fait! Jommais d'ma vie n'avais veu tant d'ormers! Les rotchers en 'taient couerts d'sus et d'sous: nou n'pouait marchi nulle part sans pil&eacute; d'sus, et dans l'herbi y'en avait des r&eacute;giments qui vos grimpaient amont les gambes coumme des colimachons. Et gros! J'en vimes yun qui nos &eacute;thait falu eunne chiviethe a bras pour le port&eacute; au bat&eacute;. J'en tuimes yun a coups d'bigorne, et j'portimes l'escale a bord entre tr&egrave;s: Elie Bilo dit qui la voulait pour couvri un 'shed' souos tchi met' sa van a l'abri d'sous.<br>
<br>
Dans un rin d'temps l'bat&eacute; fut plien. Trop plien! Car quand la math&eacute; r'monti, i' fliottait a peine - i' nos fallu en r'envi&eacute;e hors bord. J'eumes assez d'peine a sorti d'la; les couothants v'naient d'touos les bords et l'bat&eacute; gouvernait mal. Mais quand j'fumes en plienne m&eacute;, ch'fut l&agrave; qu'l'affaithe se g&acirc;ti. L'Vent s'&eacute;tait cru, y'avait d'la houle, et l'cliappais d'la m&eacute; entrait par dessus l'fiferail. J'eumes oquo a envi&eacute; d'la cartchaison hors-bord. Et pis j'prinmes un ris dans la flyin-djib, j'amnimes les cross-trees, un preventer-stay sus la cabouse, et l'bob-stay fut amath&eacute; solide au gouvernas. Et oquo, malgr&eacute; ches precautions la, l'ieau entrait par les dead-lights. &#147;All hands bout ship! criyi l'pilote. Port yer hellum! Leggo everything! Clew up spanker! Set lee stunsail! Brail up starboard watch! Ease off weather dead-eye! Make fast lee down-haul! Leggo bob-stay! Steady so! Full-and-by.&#148;<br>
<br>
J'en eummes de m&ecirc;me pour quatr' heuthes de temps; et, a la fin, quand j'rentrimes dans la Cauchie, toute not' p&ecirc;que avait 't&eacute; envi&eacute;e hors-bord, j'avaimes de l'ieau jusqu'au froutchet, l'bat&eacute; 'tait en d'lacres, l'pilote avait perdi san chap&eacute;, et j'avaimes tous grand faim et grand fret.<br>
<br>
&nbsp;<p>

<i><a href="brambilo.html">Piteur Pain</a></i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="paissons.html">Les pa&icirc;ssons en J&egrave;rriais</a><p>
<li><a href="ormers.html">Un Fricot d'Orm&egrave;rs</a><p>
<li><a href="ormers1913.html">How to Prepare and Cook Ormers</a><p>
<li><a href="pmormers.html">D's orm&egrave;rs - Car&ecirc;me ou non</a><p>
<li><a href="minquiers2.html">Ph'lip doesn't care about the Minquiers</a><p>
<li><a href="minquiers.html">Es Minquiers</a><p>
<li><a href="monkees.html">J'nos'n'allons &egrave;s M&icirc;ntchi&egrave;rs</a><p>
<li><a href="steamers.html">Les Steamers</a><p>
<li><a href="peque.html">La Loi sus la P&ecirc;que</a><p>
<li><a href="fein.html">La Fein Couronne l'Oeuvre</a><p>
<li><a href="cahouain_peque1910.html">La p&ecirc;que</a><p>
<li> <a href="episode.html">Eunne Episode</a><p>
<li><a href="assembliee/pequthie.html">Eune s&eacute;th&eacute;e d'p&ecirc;qu'thie</a><p>
<li><a href="mevoc.html">La m&eacute; en J&egrave;rriais</a><p>

<li><a href="manchots.html">Des manchots</a><p>
<li><a href="omelettebainis.html">Eune Omelette &egrave;s Ba&icirc;nis</a><p>
<li><a href="ormers2.html">D's orm&egrave;rs &ecirc;tchuiv&eacute;s</a><p>
<li><a href="bassemathee.html">B&acirc;sse math&eacute;e, haute math&eacute;e</a><p>
<li><a href="painfishing2.html">Why the Fishing Picnic Fell Through</a><p>
<li><a href="1000maquthe.html">J't'aime mille fais mus qu'man maqu'th&eacute;</a><p>
<li><a href="pequethies.html">Les P&ecirc;quethies d'la C&ocirc;te</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="vra.html">Le Vra d'La Rocco</a><p>
<li><a href="vra2.html">Qui n'ouait qu'une clioche n'ouait qu'un son!</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
<li><a href="gdfrobins.html">Les runs des Rob&icirc;ns</a><p>
<li><a href="gouorray.html">Eune courte histouaithe du H&acirc;vre d'Gou&ocirc;rray et san va&icirc;sinnage</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/fishing.html by HTTrack Website Copier/3.x [XR&CO'2014], Tue, 15 Jul 2025 13:46:01 GMT -->
</HTML>
