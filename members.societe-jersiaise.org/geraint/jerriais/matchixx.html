<HTML>
<HEAD>
<TITLE>La Bouonne Nouvelle s'lon Matchi, Chapitre 20</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Bouonne Nouvelle s'lon Matchi, Chapitre 20</h2></font></center><p><br>


<center><font color="#215e21"><h3>V&egrave;rsets 1-16</h3></font></center><p><br>

<br>
Viy'-ous qu'l&eacute; rouoyaume du ciel est coumme chennech&icirc;n: l&eacute; ma&icirc;t' d'eune ma&icirc;son sortit t&ocirc;t un mat&icirc;n &agrave; seule f&icirc;n d'empliyer d's hoummes d&eacute; journ&eacute;e pouor san gard&icirc;n &egrave;s v&icirc;ngnes.<br>
<br>
Ayant accord&eacute; auve ieux pouor un ch'l&icirc;n par jour, i' les envyit dans san gard&icirc;n &egrave;s v&icirc;ngnes.<br>
<br>
Quand i' sortit d'vi&egrave;rs neuf heuthes du mat&icirc;n, i' vit acouo d's hoummes dans l'marchi sans travas,<br>
<br>
Et i' lus dit, &#147;Allez dans l'gard&icirc;n &egrave;s v&icirc;ngnes auve les aut's hoummes, et j'vos paiethai chein tch'est juste. Et il all&icirc;tent au travas.<br>
<br>
Et quand i' sortit d'vi&egrave;rs m&eacute;jeu et d'vi&egrave;rs trais heuthes d&eacute; l'arl&eacute;v&eacute;e, i' fit d'm&ecirc;me.<br>
<br>
D'vi&egrave;rs ch&icirc;ntch'heuthes quand i' sortit, i' vit acouo d's hoummes sans travas, et i' lus dit, &#147;Pouortchi qu'ou loua&icirc;ndrez par ich&icirc;n toute la journ&eacute;e &agrave; n'rein faithe?&#148;<br>
<br>
Et i' l&icirc; r&ecirc;ponn&icirc;tent, &#147;Pa'ce qu&eacute; p&egrave;rsonne n&eacute; nos a donn&eacute; du travas.&#148; I' lus dit, &#147;Allez auve les aut's hoummes dans l'gard&icirc;n &egrave;s v&icirc;ngnes.&#148;<br>
<br>
Quand v&icirc;nt l's&eacute;, l&eacute; ma&icirc;t' du gard&icirc;n dit &agrave; san s'gr&eacute;taithe, &#147;Appelle les hoummes d&eacute; journ&eacute;e, et paie-lus en c'menchant auve les dreins et finnissant auve les preunmi&egrave;rs.&#148;<br>
<br>
Et quand les cheins tchi 'taient v'nus au travas &agrave; ch&icirc;ntch' heuthes v&icirc;ntent, il' &egrave;rch&ucirc;tent, ch&acirc;tchun dg'ieux, un ch'l&icirc;n.<br>
<br>
Les preunmi&egrave;rs tchi 'taient v'nus criyaient qu'il' allaient r'ch&eacute;ver acouo pus, mais tout coumme les aut's, il' &egrave;rch&ucirc;tent un ch'l&icirc;n.<br>
<br>
Ayant r'chu chenna, i' lus pliaingn&icirc;tent contre l&eacute; ma&icirc;t' d'la ma&icirc;son.<br>
<br>
N&eacute; v'ch&icirc;n chein tchi'i' d&icirc;tent: &#147;Ches landrinneurs n'ont travailli qu'eune heuthe, mais ou lus avez payi exact&eacute;ment d'm&ecirc;me qu&eacute; nous, quand j'avons travailli toute la journ&eacute;e dans la chaleu!&#148;<br>
<br>
Mais i' r&ecirc;ponnit &agrave; iun dg'ieux, &#147;Man vyi, j&eacute; n'sis pon &icirc;njuste, m&eacute;. Ch'n'est-i' pon qu'tu'accordis auve m&eacute; pouor un ch'l&icirc;n?<br>
<br>
Prend chein qu'tu'as g&acirc;ngni, et va! Car m&eacute;, j'veurs donner au drein, exact&eacute;ment coumme &agrave; t&eacute;.<br>
<br>
J'n'ai-t-i' pon l'drouait d'faithe chein qu&eacute; j'veurs auve chein tch'est &agrave; m&eacute;? Es-tu m&acirc;rri qu&eacute; j'sis g&eacute;n&eacute;theux?&#148;<br>
<br>
Les dreins s'sont don les preunmi&egrave;rs, et les preunmi&egrave;rs - les dreins.<br>
<br>

&nbsp;<p>

<center><font color="#215e21"><h3>V&egrave;rsets 1-16</h3></font></center><p><br>

L'rouoyaume des cieux r'sembl'ye &agrave; un p&eacute;the d&eacute; fanmil'ye tchi s'd&ecirc;halit d'grand mat&icirc;n &agrave; seule f&icirc;n d'louer d's ouvri&egrave;rs pouor travailli &agrave; sa v&icirc;ngne. Et &eacute;tant d'accord auve les ouvri&egrave;rs qu'i' s'saient payis &agrave; journ&eacute;e, i' l's envyit &agrave; sa v&icirc;ngne. I' s'd&ecirc;halit acouo &agrave; la tra&icirc;si&egrave;me heuthe du jour et, coumme il en &ecirc;pyit d'aut's tchi 'taient m&acirc;t&eacute;s sus la pi&egrave;che sans rein faithe, i' lus dit, &quot;All'-ouos-en &eacute;tout, vous qu&eacute; v'l&agrave;, et j'vos b&acirc;r'rai chein tch'est juste.&quot; Et i' lus y'en f&ucirc;drent. I' s'd&ecirc;halit acouo &agrave; la si&ecirc;xi&egrave;me heuthe et &agrave; la neuvi&egrave;me heuthe du jour et i' fit la m&ecirc;me chose. Et quand i' s'd&ecirc;halit &agrave; l'onzi&egrave;me heuthe, il en trouvit d'aut's tchi 'taient l&agrave; sans rein faithe, et i' lus dit, &quot;Pouortchi qu'ou restez l&agrave; tout l'long du jour sans travailli?&quot;<br/>
<br/>
&quot;Ch'est en tchi, &quot;qu'i' l&icirc; d&icirc;drent, &quot;p&egrave;rsonne n&eacute; nos a lou&eacute;.&quot;<br/>
<br/>
Et i' lus dit, &quot;All'-ouos-en &eacute;tout, vous qu&eacute; v'l&agrave;, &agrave; ma v&icirc;ngne.&quot; Quand v&icirc;nt l's&eacute;, l'ma&icirc;t' d'la v&icirc;ngne dit au chein tchi s'en d'mentait d'ses affaithes, &quot;App'lez l's ouvri&egrave;rs et payiz-lus, &agrave; c'menchi des dreins jusqu'&egrave;s preunmi&egrave;rs.&quot;<br/>
<br/>
Les cheins don tchi 'taient v'nus &agrave; la v&icirc;ngne ra&icirc;que d'vi&egrave;rs l'onzi&egrave;me heuthe &egrave;rch&ucirc;drent quand il' appr&eacute;ch&icirc;drent ch&acirc;tchun sa g&acirc;ngne d'la journ&eacute;e. Les cheins tchi 'avaient 't&eacute; lou&eacute;s les preunmi&egrave;rs, quand i' v&icirc;nt &agrave; lus tou, criyaient qu'nou lus b&acirc;r'rait pus qu'&egrave;s aut's; mais i' r'ch&ucirc;drent ch&acirc;tchun ra&icirc;que sa g&acirc;ngne d'la journ&eacute;e. Et l'ayant r'chu, i' m&acirc;rronnaient contre l&eacute; p&eacute;the d&eacute; fanmil'ye, et d&icirc;thaient, &quot;Ches drains-ch&icirc;n ont travailli ra&icirc;que eune heuthe et ou les faites pathels &agrave; nous tch'avons port&eacute; l'paids du jour et la caleu!&quot;<br/>
<br/>
Mais n&eacute; v'ch&icirc;n coumme tchi qu'i' r&ecirc;ponnit &agrave; iun dg'ieux, &quot;M'n anm&icirc;n, j&eacute; n't&eacute; fais pon d'tort; n'tais-tu pon d'accord auve m&eacute; pouor &ecirc;t' payi &agrave; journ&eacute;e? Prans chein tch'est &agrave; t&eacute; et va-t-en; pouor d&eacute; m&eacute;, j'veurs bailli &agrave; chu drein-ch&icirc;n autant qu'&agrave; t&eacute;. N'm'est-i' pon p&egrave;rm&icirc;ns d'faithe chein qu&eacute; j'veurs? Ou es-tu envieux qu&eacute; j'sis g&eacute;n&eacute;theux?&quot;<br/>
<br/>
Et ch'est coumme chennech&icirc;n qu'les dreins s'sont les preunmi&egrave;rs et les preunmi&egrave;rs s'sont les dreins; ch'est en tchi y'en a fliotchet d'app'l&eacute;s mais bein p'tit d'choua&icirc;sis tr&eacute;jous.<br/>
<br/>

&nbsp;<p>
<center><font color="#215e21"><h3>V&egrave;rsets 16-29</h3></font></center><p><br>

&quot;Ainch&icirc;n les dreins s'sont les preunmi&egrave;rs et les preunmi&egrave;rs s'sont les dreins, pa'ce qu'i' y'en a un amas d'app'l&eacute;s, mais d'choua&icirc;sis, dg&eacute;the.&quot;<p>

Assa J&eacute;s&ucirc;, coumme i' s'n'allait &agrave; J&eacute;thusalem, pr&icirc;nt &agrave; part ses douze discipl'yes et lus dit, &quot;J'nos'n'allons &agrave; J&eacute;thusalem, et l'Fis d'l'Houmme s'sa m&icirc;ns dans les mains des grands pr&ecirc;tres et d's &ecirc;crivains tchi l'cond&acirc;mn'nont &agrave; mort et l'mettront dans les mains des pa&iuml;ens &agrave; seule f&icirc;n qu'i' l'abafouent et qu'i' l'fou&ocirc;tent et l'cliouent &agrave; la crouaix. Mais i' s'sa sou&ocirc;l'v&eacute; l'tra&icirc;si&egrave;me jour.&quot;<p>

D&eacute; siette la m&eacute;the &egrave;s &ecirc;fants d'Z&eacute;b&eacute;d&icirc;n s'appr&eacute;chit d'li acant&eacute; ses deux fis, et l'adouothit coumme s'ou voulait l&icirc; d'mander tchiquechose.<p>

I lus dit, &quot;Tch'est qu'ou voulez?&quot;<p>

&quot;C'mande,&quot; qu'ou s'fit, &quot;qu'mes deux fis-ch&icirc;n saient assis dans tan rouoyaume, l'iun &agrave; ta d&ecirc;tre et l'aut' &agrave; ta s'n&ecirc;tre.&quot;<p>

Mais J&eacute;s&ucirc; lus r&ecirc;ponnit, &quot;Ou n'savez pon chein qu'ou d'mandez. Pouv'-ous baithe la modgie qu&eacute; j'dai baithe?&quot;<p>

I' d&icirc;drent, &quot;J&eacute; l'pouvons.&quot;<p>

I' lus r&ecirc;ponnit, &quot;Il est vrai qu'ou baithez la modgie qu&eacute; j'baithai, mais pouor chein tch'est d'&ecirc;t' assis &agrave; ma d&ecirc;tre ou &agrave; ma s'n&ecirc;tre, ch'n'est pas &agrave; m&eacute; &agrave; vous l'donner, mais ch&eacute; s'sa pouor les cheins &agrave; tchi man P&eacute;the l'a gr&eacute;e.&quot;<p>

Les dgi&ecirc;x aut' ap&ocirc;tres, quand i' ou&icirc;drent chennech&icirc;n, f&ucirc;drent m&acirc;rris contre les deux fr&eacute;thes. Et J&eacute;s&ucirc; l's app'lit &agrave; li et lus dit, &quot;Ou savez qu'les gouv&egrave;rneurs des pa&iuml;ens les c'mandent et qu'lus hauts jutchis ont tout pouv&eacute; sus ieux. I' n'est pon d'm&ecirc;tchi qu'i' sait d'm&ecirc;me parmi vous, mais qu'l&eacute; chein tchi voudra &ecirc;t' l&eacute; pus grand parmi vous sait vot' s&egrave;rveux, et qu'l&eacute; chein tchi voudra &ecirc;t' l&eacute; preunmyi d'entr&eacute; vous sait vot' escliave. Coumme l&eacute; Fis d'l'Houmme n'est pon v'nu pouor &ecirc;t' s&egrave;rvi, mais pouor s&egrave;rvi, et donner sa vie pouor racater un fliotchet d'monde.&quot;<p>

Coumme i' sortaient d'J&eacute;rico, i' fut si&eacute;vi d'un mouoch&eacute; d'monde.<p>
&nbsp;<p>

<center><font color="#215e21"><h3>Chapitre 20, v&egrave;rset 26</h3></font></center><p>
Parmi vous, qu&eacute; l'chein tchi voudra &ecirc;t' l&eacute; pus grand sait vot' valet; et qu&eacute; l'chein d'entre vous tchi voudra &ecirc;t' l&eacute; prunmyi sait vot' escliave.<br>
<br>
&nbsp;<p>


<center><font color="#215e21"><h3>Chapitre 20, v&egrave;rset 30</h3></font></center><p>

&Ecirc;v'ch&icirc;n deux aveugl'yes tchi 'taient assis au bord du c'm&icirc;n et ayant ou&iuml; qu'J&eacute;s&ucirc; p&acirc;ssait, lus &ecirc;cant&icirc;drent &agrave; braithe, &quot;Seigneu, Fis d'D&acirc;vi, ai pitchi d'nous!&quot;<br/>
<br/>

&nbsp;<p>


<center><font color="#215e21"><h3>V&egrave;rsets 29-34</h3></font></center><p> 
<br/>
Coumme i' 'taient pouor tchitter J&eacute;rico, un fliotchet d'monde l&eacute; si&ucirc;drent. Y'avait deux aveugl'yes assis au bord du c'm&icirc;n. Quand i' ou&icirc;drent qu&eacute; J&eacute;s&ucirc; 'tait &agrave; p&acirc;sse par l&agrave;, i' briy&icirc;drent, &quot;Seigneu, ai pitchi d'nous, Fis d'D&acirc;vi!&quot; L&eacute; monde les gronn&icirc;drent pouor les taithe, mais i' briy&icirc;drent m&ecirc;me pus fort, &quot;Ai pitchi d'nous, Seingeu, Fis d'D&acirc;vi!&quot;<br/>
<br/>
J&eacute;s&ucirc; s'apitchit et lus h&ecirc;lit, &quot;Tch'est qu'ou voulez qu&eacute; j'faiche pouor vous?&quot;<br/>
<br/>
I' l&icirc; dit, &quot;Seigneu, qu'nos i&egrave;rs saient &ecirc;cal&eacute;s!&quot;<br/>
<br/>
J&eacute;s&ucirc; en eut pitchi et touchit lus i&egrave;rs. D'un co i' r'e&ucirc;drent lus veue et l'si&ucirc;drent.<br/>
<br/>

<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 23</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - eune aut' v&egrave;rsion<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - eune aut' v&egrave;rsion<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>

<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>
<li><a href="matchi13.html">La Bouonne Nouvelle s'lon Matchi, Chapitre 13</a><p>
<li><a href="matchi14.html">La Bouonne Nouvelle s'lon Matchi, Chapitre 14</a><p>
<li><a href="matchixvi.html">St. Matchi, Chapitre 16</a><p>
<li><a href="matchxix.html">La Bouonne Nouvelle s'lon Matchi - chapitre 19</a><p>

<li><a href="matchi21.html">La Bouonne Nouvelle s'lon Matchi, Chapitre 21</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Parabole des dgiez Vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 31-46</a><p>
<li><a href="matchixxvi.html">La Bouonne Nouvelle s'lon Matchi: 26</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
