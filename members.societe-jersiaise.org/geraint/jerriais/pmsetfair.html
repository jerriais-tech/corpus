<HTML>
<HEAD>
<TITLE>Set Fair At Portinfer</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Set Fair At Portinfer</h2>
Ph'lip's Mind At Rest</font></center><p>

Moussieu l'Editeu,<br/>
<br/>
Comme ou savez, l's'affaithes par ichin n'ont pas tr&eacute;jous fait &agrave; man go&ucirc;t. J'en ai yeu d'toutes les sortes d&eacute;pis l'qu'mench'ment d'l'ann&eacute;e, et la Merrienne m'a fait ben d'la mins&egrave;the, sans pasl&eacute; d'autres choses, mais agniet j's'y heutheux d'vos dithe que m's'entrepr&icirc;nses ont tou&ocirc;n&eacute; ben, qu'la Merrienne n'a pas gronn&eacute; d'p&icirc;s d&icirc;manche et que n'y'a p&ucirc;s autchun dangi d'vais l'Sergent d'Justice dans notre bel.<br/>
<br/>
J'vos avais p&acirc;sl&eacute;, n'&ecirc;stche-pas d'mes patates, et j'vos avais d'mand&eacute; &eacute;tout de faithe de votre m&ucirc;s pour trouv&eacute; un ach'teu. Eh ben, sam'di p&acirc;ss&eacute;, dans les huit heuthes du s&eacute;, ne v'la un homme tch'y s'pr&eacute;sente ichin et me d'mande si man b&eacute;tchet est vendu.<br/>
<br/>
N&acirc;nin, j'l'y dit, &quot;j'ai yeu d'bouonnes offres pour, mais, pour dithe vrai, je n's'y pas trop se&ucirc;x ach'teu si d&eacute;v'thais m'en d&ecirc;faithe ou si j'd&eacute;v'thais les gard&eacute;. J'ai dans l'id&eacute;e qu'la s'menche s'sa chi&egrave;the p&ucirc;s tard.&quot;<br/>
<br/>
&quot;J'en doute,&quot; y s'fit, &quot;car y'en &eacute;tha tout plien, mais enfin, combain qu'ous en d'mandez la vr&eacute;gie?&quot;<br/>
<br/>
&quot;Ah,&quot; j'l'y dit, &quot;je n'les vendrais pas par la vr&eacute;gie. J'veur les laissi en terre ocquo trais s'maines, &eacute;pis s'y'en cas, j'les vendrai par le cabot.&quot;<br/>
<br/>
&quot;N'y'a pas d'cabots ach'teu,&quot; y s'fit, &quot;ch'est par le chent qu'nou l's'accate. Allons, combain?&quot;<br/>
<br/>
&quot;Entrez une minute, s'y vos pliait,&quot; j'l'y dit. &quot;Y faut qu'j'en p&acirc;sle &agrave; la bouonnefemme.&quot;<br/>
<br/>
&quot;Et pourtchi chonna?&quot; y d'mandit. &quot;Est-y n&eacute;c&eacute;ssaithe que votre femme s'en m&ecirc;le? Ch'n'est pas d'm&ecirc;me siez nous, j'peux vos dite chonna. Si la mainne avait l'toup&eacute; de voul&eacute; s'm&ecirc;l&eacute; dans m's'affaithes, j'la m&eacute;ttrais b&eacute;t&ocirc;t &agrave; sa pi&eacute;che.&quot;<br/>
<br/>
  Ch'la s'peut, j'l'y dit, mais votre femme et ma femme sont deux. Et s'ou faites laie mine &agrave; ma Merrienne, se&ucirc;x et certain qu'ou n'ethez pas d'patates.<br/>
<br/>
  S&ucirc;s chonna il entrit, hallit san chapp&eacute;, dit &agrave; la bouonnefemme tchi faisit biau temps, et quand ou s'plaignit d'ses pou&ocirc;res gambes, l'y dit que ch'tait du gniolin, et tch'y n'y'ethait pas donn&eacute; un jour p&ucirc;s d' sou&eacute;sante ans. Oh ben se&ucirc;x y n'tait pas b&ecirc;te ch't'y-l&agrave;. <br/>
<br/>
Pour fini l'histou&eacute;the j'l'y vend&icirc;mes nos patates &agrave; un louis l'cabot et j'peux les laissi ou&ecirc;sque y sont pour un autre tch&icirc;nze jours. Si n'font pas au mains huit cabots, je n'sait pas chen qu'ch'est qu'un b&eacute;chet d'patates.<br/>
<br/>
  Mais ch'n'est pas tout. Lundi y vint un marchand d'b&ecirc;tes vais ma g'niche r'nouvl&eacute;e. Chu jour-l&agrave;, ma f&eacute;, ou n'pathaissait pas mal, car oulle avait l'pi&eacute;chot plein, et san d&ocirc;s &agrave; r'dr&eacute;chi d'p&icirc;s l'show. Y qu'menchi par l'abbafou&eacute; comme les marchands font tr&eacute;jous, mais quand il eut entr&eacute; et aval&eacute; deux d'go&ucirc;ts d'litcheu y d'vint un mio p&ucirc;s raisonablye et la fin en fut que j'm'en d&ecirc;fit d'la fichu g'niche &agrave; un pr&icirc;x assez satisf&acirc;isant.<br/>
<br/>
  Comme se fit la Marrienne quand y fut hors. Il est p&ucirc;s b&ecirc;te que mauvais ch't'y'-l&agrave;, et ch'n'est pas un chicagneux.<br/>
  <br/>
 Y'a tchique temps la Merrienne avait accat&eacute; &agrave; bouon marchi un amoutheux pour sa can&acirc;rienne, et achteu y'a deux oe&ucirc;x dans l'nid. La catte, tch'est n&egrave;the comme une chim'n&eacute;e, a yeu des p'tits tchi sont touos biancs sinon yun tch'est jaune et un autre tch'est m&ecirc;l&eacute;, et la vielle gr&icirc;se poule a treize pouochins.<br/>
<br/>
  Je r'sommes bouons amins l'Vingt-gni et m&eacute;, et la Merrienne est si charm&eacute;e du nouviau Recteur qu'on s'est d&eacute;cid&eacute;e d'all&eacute; au tchulte touos les d&icirc;manches. Pour ben qu'ou n'me d'mande pon d'y'all&eacute; &eacute;tout.<br/>
<br/>
   Ach'teu, Moussieu ou pouvez vais que derni&eacute;thement tout a tou&ocirc;n&eacute; ben siez nous. Faut esp&eacute;th&eacute; qu'chonna continu&ecirc;tha, car j'vos asse&ucirc;the tch'il tait temps. La Merrienne me dit d'vos dithe qu'y'a ocquo tchiques merveilles dans l'armou&eacute;the.<br/>
<br/>
<i><a href="lebrocq.html">PH'LIP.</a></i><br/>
<i>Morning News 5/7/1947(?)</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmpatates10.html">Les patates s'en veinnent vite</a><p>

<li><a href="pmpatates6.html">Mes patates, tchi en faithe?</a><p>
<li><a href="pmpatates3.html">Nos patates et nos vaques</a><p>
<li><a href="pmpatates7.html">Les patates et les drouaits d'une femme</a><p>
<li><a href="pmpatates8.html">Les patates et l's'Etats</a><p>
<li><a href="pmpentecote.html">La Pentec&ocirc;te et les patates</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmpatates5.html">Ph'lip et les patates</a><p>
<li><a href="pmledgeunmes.html">Merrienne et ses ledgumes</a><p>
<li><a href="pmfarming.html">Is Farming Worthwhile?</a><p>
<li><a href="pmpatates2.html">Ph'lip et Merrienne</a><p>
<li><a href="pmdistress.html">More distress at Portinfer</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

