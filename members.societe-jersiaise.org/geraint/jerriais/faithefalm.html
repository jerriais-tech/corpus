<HTML>
<HEAD>
<TITLE>La Faithe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Faithe</h2></font></center><p>

L'autre jour, j'eus la chance d'aller &agrave; la Faithe d&eacute; St. Mart&icirc;n dans la Ville d&eacute; St. Hilaire au fond d'La B&acirc;sse <a href="nouormandie2002.html">Nouormandie</a>. Eh bein, nou sait qu&eacute; la Faithe d&eacute; Lessay est grande, mais la Faithe &agrave; St. Hilaire est la deuxi&egrave;me pus grande dans la Nouormandie, aupr&egrave;s Lessay. I' y'a pus d&eacute; 800 (chents) exhibiteurs dans les routes d&eacute; la Ville, et i' y'a qu&acirc;si sept milles d&eacute; halles alentou des routes, ruettes et les pi&egrave;ches des marchi&egrave;rs. Y'avait un fliotchet d'gens &agrave; la f&ecirc;te et nou-s-avait d'la diffitchult&eacute; &agrave; s'fa&ucirc;filer parmi l'monde. Y'avait des grandes machinnes &agrave; battre tchi 'taient bein pus grandes qu&eacute; chein qu' j'avons ich&icirc;n en J&egrave;rri, et les autres machinnes pouor l'agritchultuthe, man doue, i' sont si grandes tch'i' faut eune &ecirc;tchelle pouor pouver gr&icirc;mper et arriver au si&egrave;ge d&eacute; la vouaituthe pouor pouver la cachi. <br/>
<br/>
Eune m&eacute;the n'tait pon contente auve san p'tchiot et 'tait &agrave; l'talmo&ucirc;ther en plieine veue d&eacute; tout l'monde pa'ce qu' il avait 't&eacute; m&ecirc;chant. Y'avait &eacute;tout deux'trais jannes gas tch'avaient bu trop et i' taient un p'tit mio trop excit&eacute;s et pouortant, ch'tait d&eacute; bouonne heuthe dans l'arl&eacute;v&eacute;e!! Nou n'vait pon chonna trop souvent en France, quand m&ecirc;me qu&eacute; les aub&egrave;rges sont ouv&egrave;rtes toute la journ&eacute;e.<br/>
<br/>
Mais, les Halles pouor la nouor'tuthe 'taient les siennes &eacute;you qu'les gens 'taient &agrave; faithe lus achats, et y'avait un tas d'chouaix auve des cr&ecirc;pes, des sa&ucirc;cichons et sa&ucirc;ciches &eacute;tout et un tas d'p&acirc;tich'chies. Oh mais, les tent&acirc;tions!! <br/>
<br/>
J'&icirc;thai acouo eune autre fais, j'esp&eacute;the.<br/>
<br/>
<i>F. A. Le M</i><br/>
<i>2015</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfnouor.html">En Nouormandie</a><p>
<li><a href="gdfnouormandie.html">En Nouormandie</a><p>
<li><a href="gdflucerne.html">En Nouormandie</a><p>
<li><a href="nouormandie1955.html">Un viage en Nouormandie</a><p>
<li><a href="assembliee/nouormandie1964.html">Excursion en Nouormandie</a><p>

<li><a href="assembliee/nouormandie1962.html">L'Excursion en Nouormandie</a><p>
<li><a href="nouormandie2002.html">La Nouormandie</a><p>
<li><a href="gdfvikings.html">Le Souper des Vikings</a><p>

<li><a href="lechanteur.html">L&eacute; Monument &agrave; Fernand Lechanteur</a><p>
<li><a href="chantereyne.html">Chante Reyne Vechy La Terre</a><p>
<li><a href="rouen.html">La Cath&eacute;drale d&eacute; Rou&euml;n</a><p>
<li><a href="carrouges.html">L&eacute; Ch&acirc;t&eacute; d'Carrouges</a><p>
<li><a href="balleroy.html">Au Ch&acirc;t&eacute; d'Ballerouai</a><p>
<li><a href="sassy.html">L&eacute; Ch&acirc;t&eacute; d'Sassy</a><p>
<li><a href="suslame.html">Sus la M&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

