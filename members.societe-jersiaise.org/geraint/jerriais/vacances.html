<HTML>

<!-- Mirrored from members.societe-jersiaise.org/geraint/jerriais/vacances.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
<HEAD>
<TITLE>Les Vacances</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Vacances</h2></font></center><p>


<b>Par Lily Troy</b><br/>
<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Entrant avec eune brachie d'brochures</i>). Bouonjour Julie, nos hommes - tchi qu'il ont aniet? I' m'ont telephon&eacute; pouor me d'mande d'aller cherchi ch&egrave;s brochures ichin et de t' les am'ner &agrave; ch't'arlev&eacute;e. Et pis, &eacute;tout, de nos mettre &agrave; faithe des arrangements pouor nos 'n'aller en vacances!<br/>
<br/>
Julie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vraiment, j'en savais rein, me. Quand tchi qu' j'nos en allons, don?<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans &agrave; bein pr&egrave;s un mais, j' crais.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Ils lus assi&eacute;vent &agrave; 'rgarder les brochures.</i>)<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est si excitant &agrave; ergarder tout chennechin. &Eacute;yo&ugrave; qu' tu voudrais aller, t&eacute;?<br/>
<br/>
Julie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, je n' pouvons pas all&eacute; en Am&eacute;thique parce que j'n'avons pas l'temps si ch'est justement qu&eacute; pouor tchinze jours.<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah! Ergarde ichin - V&eacute;nise - tchi belle pia&icirc;che! Nou pouorrait se d&ecirc;lass&eacute; l&agrave; estch-pon? Si trantchil'ye - pas d'motos et seulement le monde &agrave; marchi et les p'tits batcheaux sus l'ieau.<br/>
<br/>
Julie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis d'accord et j'voudrais bein y aller m&eacute;-m&ecirc;me. Mais, je n'peut pas vaie les hommes l&agrave;! P't&ecirc;tre dans les batcheaux, mais quand &agrave; marchi partout - je n'crais pon!<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avons 't&eacute; France tant d'fais - et ieu un raide bouon temps - mais, j'voudrais aller tchiquebord d'autre, chutte fais. Crais-tu qu' j'pouorra&icirc;mes apprendre &agrave; faithe du ski? Chenna, m'sembl'ye si excitant et i' disent que ch'n'est pas si difficile; et pis les montagnes couvertes de n&eacute; dev'thais &ecirc;tre si belles!<br/>
<br/>
Julie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nannin d'ga, pas pouor m&eacute;! Mais ev-chin tchiquechose! Espagne - les hommes pouorraient pratitchi lus golf tandis que j'ess'saimes sus la gr&ecirc;ve &agrave; nos roti!<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah v&eacute;the, ch'est eune bouonne id&eacute;e, chenna.<br/>
<br/>
Julie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'me g&ecirc;ne pas &eacute;yo&ugrave; qu'j'allons, mais j'veurs eune bouonne h&ocirc;tel avec un bouon restaurant o&ugrave;est que j'pouorrais mettre mes neuves robes du s&eacute; qu&eacute; j'acatis quand i' 'taient discont&eacute;es siez Vouaisin i' y a eune tchinzaine de jours.<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'la s'peut, mais i'n'faut pas aver trop d'baggages! n'oublie pas que j'nos 'n allons dans un moto les quatre de nous! <br/>
<br/>
Julie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans chu cas-l&agrave;, i' faudra prendre le n&ocirc;tre, pacequ'il est pus grand. Et probably'ement, i' s'en va m'faller deux caisses a m&eacute;-m&ecirc;me!<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' faudra penser &agrave; chenna! Eune autre ch&ocirc;se - peu-tu vaie nos deux hommes, touos ridgis chaque seth&eacute;e dans un restaurant de qualit&eacute;?<br/>
<br/>
Julie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah bah! Eune aut' fais p't'&ecirc;tre. Mais, m'n id&eacute;e d'eune bouonne vacance est de m'habillyi comme eune danme et de m'&egrave;rposer. Mais, pouor changi l'affaithe, sais-tu si les hommes sont dans les serres? I' faut que j'lus faiche eune tass&eacute;e d'th&eacute;e!<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nannin, laisse le th&eacute;e pour achteu! Les hommes ont t&eacute;l&eacute;phon&eacute; d'la ville. I' sont &agrave; faithe lus arrangements pour vendre les flieurs et les bricolis &#8230; Entouor les vacances, m'n id&eacute;e pouor un r'change est d'aller marchi dans les montagnes et rester dans eune gite. De m&ecirc;me, nou n'n veurt pas tant d'habits! <i>LE TELEPHONE SONNE.</i><br/>
<br/>
Julie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hello! &#8230;&#8230;&#8230;&#8230; Vethe, ch'est m&eacute; &#8230;&#8230;&#8230;&#8230; Tchi? &#8230;&#8230;&#8230;&#8230; Ch'n'est pas vrai! &#8230;&#8230;&#8230;&#8230; Bein seux, ch'est eune merveilleuse id&eacute;e! &#8230;&#8230;&#8230;&#8230;. Mercie, Mercie, man John, Abi!  Pr&eacute;pathe-t&eacute; pouor un choc, ma fille. Ils ont 'tait siez Boutin et, tchique tu crais qu'ils ont fait? Ils on boutchi un &quot;cruise&quot; dans la Mediterran&eacute;e! Et pis &#8230; arr&ecirc;te &#8230; pour Nou&euml;!!<br/>
<br/>
Mary:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'la m'touonne la t&ecirc;te! Pouor Nou&euml;? &#8230;&#8230;.. Mais ch'est si merveilleux quand nous y pense. Rein &agrave; coutchi, pas d'partis d'famille &agrave; arrangi. Hoorah! Mais eune vacance comme chenna! &#8230;&#8230;.. I' faut que j'acate des tas d'neus habits &#8230;&#8230;.. J'n'ai rein &agrave; mettre!!!<br/>
<br/>
</div><div align="center">************<br/></div>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>
<li><a href="crisedeners.html">Crise d&eacute; n&egrave;rs</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vacances.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
</HTML>

