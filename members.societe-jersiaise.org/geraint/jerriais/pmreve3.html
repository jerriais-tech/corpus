<HTML>
<HEAD>
<TITLE>Merrienne r&ecirc;ve</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne r&ecirc;ve</h2>
Et b&eacute;t&ocirc;t la v'la Marrie</font></center><p>

Moussieu l'Editeu,<br/>
<br/>
Ne v'l&agrave; b&eacute;t&ocirc;t deux jours que la Merrienne ne mange pas pour dithe. Hier au s&eacute;, par exemplye, j'avions une do&ucirc;zaine d'<a href="ormers.html">orm&egrave;rs</a> pour notre tais, et ou n'en avalit qu'la maintchi. Comme de r&egrave;glye ch'n'est pas neuf ou djix tchi l'y font peux.<br/>
<br/>
Ou comprendrez sans doute que la cause ch'est chein tchi s'arrivit dans <a href="etats.html">l's'Etats</a> Mardi matin. En d&ecirc;jeunant ou pathaissait toute joyeuse, et quand j'en fit la r'm&eacute;rque, ou m'dit qu'oulle avait r&ecirc;v&eacute; que l'Projet avait tait r&eacute;j't&eacute; et qu'une demi&eacute;-douzaine des D&eacute;put&eacute;s d'la Ville avaient tait s'ni&eacute; dans la cauchie par d&ecirc;pi&eacute;. Le S&eacute;nateur Le M&eacute;rquand avait tait d&eacute;cor&eacute; avec une rangie d'm&eacute;dailles par le <a href="gouverneux.html">Gouv&eacute;rneux</a> et tait r'venu siez-l'y dans une magnifique c&acirc;rosse avec quatre biaux biancs ch'vaux. <br/>
<br/>
&quot;J'ai tr&eacute;jous creu &egrave;s r&ecirc;ves,&quot; ou dit, &quot;d'pis la bord&eacute;e qu'j'avais r&ecirc;v&eacute; tchi s'n'allait nos arriv&eacute; un grand malheur et que quand vint l'matin et que j'fut dans l'poulaillyi j'trouvit qu'yun d'mes pouchins avait tait gravachi par un rat.&quot;<br/>
<br/>
J'&eacute;thais voulu rithe, mais je n'voulais pas la d&ecirc;couothagi. &quot;Eh bein, Merrienne,&quot; j'l'y dit, &quot;j'esp&egrave;the que tu'as raison, mais y n'faut pas s'y fi&eacute; trop. Te r'souveins-tu d'la bord&eacute;e qu'j'avais r&ecirc;v&eacute; qu'y avait une poutchie d'souverains dans un creux souos la tch&eacute;rqu&eacute;thie? J'avais &agrave; peine donn&eacute; deux coups d'bigorne que ne v'la l'D&eacute;nonciateur tch'arrive dans l'bel pour faithe un arr&ecirc;t, et dans l'arlev&eacute;e yunne des vaques enflyit dans l'clios et cr&egrave;vit. Quant &agrave; la poutchie d'souverains ch'tait une histouaithe, et y s'p&ocirc;uorrais qu'che s'sa la m&ecirc;me chose avec tan r&ecirc;ve. Y faut dithe &eacute;tout, Merrienne, que j'n'aime pas fort l'id&eacute;e d'chais D&eacute;put&eacute;es dans la cauchie, et qu'je n'sais vraiement pas ou&egrave;sque nous &icirc;thait trouv&eacute; quatre biaux biancs bid&eacute;ts au jourd'agniet. Epis j'n'approuve pas d'chais m&eacute;dailles pour un simplye fermyi. Ch'n'est pas comme si notre Jack avait tait soudard.&quot;<br/>
<br/>
Quand v&icirc;nt l'heuthe, Moussieu, j'm'en fut en Ville, et p&ucirc;s tard dans l'jour je r'v'v&icirc;nt pour annonc&eacute; la triste nouvelle. Ou qu'mench'ment la Merriene fut bein pr&ecirc;te de s'mettre &agrave; plieuth&eacute;, mais la m&acirc;risson la pr&icirc;nt et les l&eacute;rmes ne vintes pas. Ou voulit sav&eacute; tout-d'suite les noms des Campagnans tch'avaient vot&eacute; pour, et quand j'y'avais dit, ou qu'menchit.<br/>
<br/>
&quot;Quand &egrave;s r'pr&eacute;sentants d'<a href="st_sauveux.html">Saint-Sauveux</a>,&quot; ou s'fit &quot;ch'n'est pas &ecirc;tonnant, car ch'n'est p&ucirc;s une p&acirc;raisse de campagne, autrement ou n'&eacute;thait jamais mint une femme dans l's'Etats.&quot;<br/>
<br/>
&quot;Mais Merrienne,&quot; j'l'y dit &quot;tu m'as d&icirc;t maintes fais qu'tu voudrais vais une dga&icirc;ngue de femmes l&agrave;.&quot;<br/>
<br/>
&quot;V&egrave;the,&quot; ou dit, &quot;mais ch'est des m&egrave;thes de famillye tchi faut l&agrave;, des femmes tch'y comprennent les choses. Nou m'a dit qu'les deux tch'y sont n'ont qu'un mousse entre yeux. Si chatchune avait une raccashie d'gar&ccedil;ons y n'&eacute;thaient pas tait si pr&ecirc;tes &agrave; vot&eacute; pour les envi&eacute; en Angli&eacute;terre.&quot;<br/>
<br/>
&quot;Quand &agrave; chonna,&quot; j'l'y dit, &quot;je n'sais pas, mais ch'n'est p't'&ecirc;tre pas d'l&ucirc;s faute si n'ont pas p&ucirc;s d'mousses. Nou n'd&eacute;v'thait pas les biaum&eacute; d'vant sav&eacute; tout.&quot;<br/>
<br/>
La Merrienne fit une grimache. &quot;Tu'est simplye, man pouore Ph'lip. Mais ach'teu, l'sieur Gibaut d'<a href="st_brelade.html">Saint-Br&eacute;lade</a>, ou&egrave;sque est s'n'id&eacute;e? San p&egrave;the tait un bouon J&ecirc;rriais tch'y n'&eacute;thait jamais fait chutte b&ecirc;tise-l&agrave;.&quot;<br/>
<br/>
&quot;Il eut un mandat,&quot; j'l'y dit, &quot;mais il &eacute;thait vot&eacute; pour quand-m&ecirc;me, car il est convaintchu que l'S&eacute;rvice ne pou&ocirc;rrait pas &ecirc;tre fait ich&icirc;n. Et quant &agrave; m&eacute;, j'admithe un homme tch'y tchein bon &agrave; ses principes, m&ecirc;me si j'n'accorde pas &ocirc;v l'y.&quot;<br/>
<br/>
&quot;Nou v&ecirc;rra au S'tembre,&quot; ou dit, &quot;et &eacute;tout &agrave; <a href="st_jean.html">Saint-Jean</a>, y avait un mandat l&agrave;, mais, l'sieur Le V&ecirc;sconte n'voulit pas ob&eacute;i. Comment tch'il expliqu'tha chonna &agrave; ses &ecirc;lecteurs?&quot;<br/>
<br/>
&quot;J'n'y connais rain,&quot; j'l'y dit, &quot;Mais je cra&icirc;s pas que chonna l'g&ecirc;ne hardi. Les p&acirc;raissiens f'thont comme y voudront, mais l'Ph'lip n'a pas ocquo tait fichi &agrave; la porte.&quot;<br/>
<br/>
&quot;Une vouaix d'l'autre c&ocirc;t&eacute; l'&eacute;thait fait, pourtant,&quot; ou s'fit.<br/>
<br/>
&quot;Ch'est vrai,&quot; j'l'y d&icirc;t, &quot;mais bein qu'la louai aie tant p&acirc;ss&eacute;e, ou peut &ecirc;tre renvi&eacute;e par le Conseil et dans m'n'opinion ch'est chein tchi s'en va s'arriv&eacute;. Tout n'est pas p&eacute;rdu, Merrienne!&quot;<br/>
<br/>
&quot;Ch'est bein &agrave; &eacute;speth&eacute;,&quot; ou d&icirc;t, en hallant une longue haleine.<br/>
<br/>
<i><a href="lebrocq.html">Ph'lip</a></i><br/>
<i>10/4/1954</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lepour.html">L&eacute; Pour</a><p>
<li><a href="servicenational.html">Le S&eacute;rvice National</a><p>
<li><a href="pmville2.html">Merrienne va en Ville</a><p>
<li><a href="pmservicemilitaire.html">Le Service Militaire</a><p>
<li><a href="pmservicemilitaire2.html">Le Service Militaire</a><p>
<li><a href="pmjourfatal.html">L&eacute; jour fatal appr&egrave;che</a><p>
<li><a href="pmservicenational.html">L&eacute; S&egrave;rvice N&acirc;tional</a><p>

<li><a href="gdfreves.html">R&ecirc;ves du temps pass&eacute;</a><p>
<li><a href="pmreve.html">Merrienne a un mauvais r&ecirc;ve</a><p>
<li><a href="pmreve2.html">Ph'lip et son r&ecirc;ve</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

