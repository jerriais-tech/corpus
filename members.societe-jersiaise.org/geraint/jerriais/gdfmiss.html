<HTML>

<!-- Mirrored from members.societe-jersiaise.org/geraint/jerriais/gdfmiss.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
<HEAD>
<TITLE>Les Missions</TITLE>
<META  name="keywords" content="JÃ¨rriais, literature, missionary, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Missions</h2></font></center>

<font size="-1"><i>San Antonio, Texas, USA.<br>
L&eacute; 14 d&eacute; janvyi, 1984.<P></i></font>

Moussieu l'R&eacute;dacteu,  <p>

"Papa," j'l&icirc; dis eune s&eacute;th&eacute;e quand j'tions &agrave; l'entou d'l'&acirc;tre y' a eune huiptantaine d' ann&eacute;es, "Moussieu P&eacute;p&icirc;n nouos d&icirc;t &agrave; l'&Ecirc;cole du D&icirc;nmanche la s'maine p&acirc;ss&eacute;e qu' eune t&acirc;che oblyigatouaithe d&eacute; la Sainte &Eacute;glyise est d'aver des missions partout l'monde pour conv&egrave;rti les pa&iuml;ens &agrave; la Chr&ecirc;tchiennet&eacute;. Et i' nouos a ram&eacute;mouaith&eacute; qu&eacute; les hymnes 144 &agrave; 149 dans la Litourgie sont d&eacute;di&eacute;s &egrave;s missions &agrave; l'&ecirc;trangi. Pis i' nouos d&icirc;t qu&eacute; pour les &ecirc;tablyi i' faut env'yer des missionnaithes et payi lus p&acirc;ssages &agrave; l'&ecirc;trangi et lus fourni assez d'sou pour lus maintchein et louogement eune fais arriv&eacute;s parmi les pa&iuml;ens.<p>

"Pour a&icirc;dgi &agrave; chutte t&acirc;che Chr&ecirc;tchienne, Moussieu P&eacute;pin nouos a d'mand&eacute; d'aller collecter par les ma&icirc;sons, et l'Sur&icirc;ntendant d'l'&Ecirc;cole du D&icirc;nmanche, Mait' &Eacute;lie Maugi, nouos a donn&eacute; un diff&eacute;thent va&icirc;sinn&eacute; individuel &agrave; aller collecter. L&eacute; mein est La Ville la Bas. Tch'est qu't'en crai, Papa?", j'li d'mandis. "J'n'aime pon fort aller tche&ucirc;ter d'm&ecirc;me, mais si i'n'y vais pon j'pou&ocirc;rrais p't-&ecirc;t' p&egrave;rdre des m&egrave;rques et j'veurs &ecirc;t' l&eacute; preunmyi d'la cl&acirc;sse pour quand veindra l'temps d'g&acirc;ngni la grand' <a href="biblye.html">bibl'ye</a>."<p>

"Eh bein, man gar&ccedil;on," Papa m'd&icirc;t, "si tu fais la tch&ecirc;te pour les missions, comment qu't'en vas t'y prendre?"<p>

 "Eh bein, Papa," i'l&icirc; dis, "j'm'en vais taper &agrave; la porte, ma castchette en main, et pis j'dithai au moussieu ou &agrave; la danme, 'J'sis &agrave; collecter pour les missions. Voul'-ous donner...'"<p>

 "Arr&ecirc;tes-l&agrave;" s'f&icirc;t Papa, "Ch'n'est pon d'm&ecirc;me qu&eacute; nou p&acirc;le au monde. I' faut dithe 'Vouos pliait-i' donner tchiquechose?' Mais quand j'y r'pense, j&eacute; n'veurs pon qu&eacute; tu'&acirc;ge tche&ucirc;ter par les c'm&icirc;ns, qu&eacute; ch&eacute; s'sait &agrave; La Ville la Bas ou aut' va&icirc;sinn&eacute;. J'avons tr&eacute;jous 't&eacute; contre la tche&ucirc;t'tie dans nouot' fanmil'ye. Mais j'm'en vais t'donner chein qu&eacute; j'pouvons affa&ucirc;rder d'sou pour qu&eacute; tu patha&icirc;sse l's aver tche&ucirc;t&eacute;s. Et v'l&agrave; tchi prendra soin d'tes m&egrave;rques dans ta cl&acirc;sse &agrave; l'&Ecirc;cole du D&icirc;nmanche.<p>

 "Ouaithe qu&eacute; j'n'aime pon d&ecirc;pliaithe &agrave; Moussieu P&eacute;p&icirc;n, tch'est un si bouan minnistre et tchi fait d'san mus pour l'&eacute;glyise et sa congr&eacute;g&acirc;tion, j&eacute; n'sis pon fort &eacute;prins d'l'id&eacute;e d'env'yer des missionnaithes &agrave; disteurber la vie des gens &agrave; l'&ecirc;trangi tch'ont eune r'ligion tchi louange l&eacute; <a href="bouondgieu.html">Bouan Dgieu</a> souos un aut' nom.<P>

<P>Ieune d&eacute; mes tantes, par exempl'ye, tch'&eacute;tait eune bouanne Chr&ecirc;tchienne, s'en fut en Nouvelle Z&eacute;lande, souo-disant comme missionnaithe pour conv&egrave;rti les Mormons tch'ont eune r'ligion &agrave; ieux-m&ecirc;mes. J'n'avons janmais r'ou&iuml; p&acirc;ler d'lyi."  "J'ou&iuml;yais tchitch'un dithe dans la forge l'aut' jour qu&eacute; les missionnaithes sont mangis par des cannibales en Afrique," j'dis &agrave; Papa. "Est-ch' vrai? Et tch'est qu' ch'est qu' des cannibales?"  "Ch'est des gens tchi s'entremangent," Papa m'dit. "J'pense qu&eacute; ch'est vrai, mais j&eacute; n'sai pon s'i' mangent des missionnaithes.</P>

<P>Tan grand-grand-p&eacute;the Jean Thomas conna&icirc;ssait un homme tch'avait un cou&ocirc;s&icirc;n tchi fut naufragi l&eacute; long d'la c&ocirc;te d' Afrique et tchi faillit &ecirc;t' mangi par des cannibales. J&eacute; n'sai pon comment tch'il en &ecirc;cappit. Ch'tait p't-&ecirc;t' viyant tch'il 'tait si maigre tch'i' n'avait qu' la p&eacute; et l'os quand i' fut sauv&eacute;, et i' n'pathaissait p't-&ecirc;t' pon bein app&eacute;tissant."</P>

<P>"Moussieu P&eacute;p&icirc;n sait-i' tch'i' y'a chu dangi l&agrave; pour les missionnaithes?" j&eacute; d'mandis &agrave; Papa.</P>

<P>"Sans doute qu&eacute; ou&iuml;," i' m'd&icirc;t, "mais j' pense qu&eacute; ch'est san d'v&eacute; d&eacute; l's env'yer quandm&ecirc;me."</P>

<P>"Les mots cannibale, cannibotte et Cannitchule ont eune &egrave;rsembliance. Sont-i' pathent&eacute;s?" j'l&icirc; d'mandis.</P>

<P>"Nann&icirc;n," i' m'dit. "Cannibotte veur dithe eune tigue d&eacute; canvre. Nou n'en vait pon fort &agrave; ch't heu, d'canvre. L&eacute; temps p&acirc;ss&eacute; y'en avait hardi d'tchultiv&eacute; pour corder pour faithe d'la corde, mais chu m&ecirc;tchi-l&agrave; dispatha&icirc;t. La Cannitchule est l'nom d'ieune des belles <a href="cielvoc.html">&ecirc;tailes dans l'ciel</a>. Nou l'appelle &eacute;tout Sirius et l'&Ecirc;taile au Tchian. Quand i' fait grand caud et qu&eacute; l'temps est pouffre au mais d'juilet nou dit qu' ch'est du temps d'la Cannitchule.</P>

<P>"Mais tout chenna n'a rein &agrave; faithe entou&ocirc;rre les missions. Quand tchi qu' tu'as &agrave; donner ta carte et les sou &agrave; Moussieu P&eacute;p&icirc;n?"</P>

<P>"D&icirc;nmanche tchi veint," i'l&icirc; dis.</P>

<P>"Eh bein, v'l&agrave; tchi nouos donne tout pliein d'temps" i' m'dit, "mais j'allons contribuer au maintchein des missions sans aller tche&ucirc;ter!"</P>

<i><a href="lefeuvre.html">George d'La Forge</a></i><P>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="erligion.html">L'&egrave;rligion en J&egrave;rriais</a><p>
<li><a href="gdfecc.html">Affaithes eccl&eacute;siastiques</a><p>
<li><a href="gdfecc2.html">Affaithes ecclesiastiques</a><p>
<li><a href="gdffreunmer.html">Voul'-ous freunmer l's &eacute;glyises?</a><p>
<li><a href="gdfexam.html">Examens et s&egrave;rmons</a><p>
<li><a href="gdfcathedrales.html">Les d'vis du Bouan'homme George</a><p>
<li><a href="coutances.html">La Cath&eacute;drale de Coutances</a><p>
<li><a href="gdfsalut.html">L'Arm&eacute;e du Salut</a><p>
<li><a href="gdfhviii.html">Henri VIII et l'Eglyise d'Angli&eacute;t&egrave;rre</a><p>

<li><a href="gdfame.html">La Nou&ocirc;rrituthe d&eacute; l'&acirc;me</a><p>
<li><a href="gdfrligion.html">La R'ligion</a><p>
<li><a href="gdfquoac.html">Des Quoac Quoacs</a><p>
<li><a href="gdfangelique.html">Ang&eacute;lique</a><p>
<li><a href="terresainte.html">Un Viage en T&egrave;rre Sainte</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfmiss.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
</HTML>
