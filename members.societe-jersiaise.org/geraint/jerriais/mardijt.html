<HTML>
<HEAD>
<TITLE>Mardi, comme d'habitude</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mardi, comme d'habitude</h2></font></center><p> <br>
<br>
<br>
Un mardi, l&eacute; mais p&acirc;ss&eacute;, dans les sept heures et d'mie l&eacute; s&eacute;, j'm'en fus siez Manman et Papa comme j'ai fait pour les d&egrave;rniers trais ans. Comme j'sort&icirc;mes d&eacute; siez nous, ma tchianne Fid&egrave;le et m&eacute;, j'fus oblyigi d'alleunmer ma lant&egrave;rne, tel qu&eacute; l'temps 'tait n&eacute;. L&eacute; vent s'fa&icirc;sait &eacute;tout et j'nos en f&ucirc;mes au galop l&eacute; long des p'tites ruettes jusqu'&agrave; la ma&icirc;sonette &egrave;s vielles gens. <br>
<br>
En ouvrant la grand'porte j'vis qui' n'y'avait pas d'veue mais qu'un bouan feu br&ucirc;lait et la lueu &ecirc;cliaithait les faches fli&ecirc;tries, mais si bein aim&eacute;es, des vieillards assis dans lus grand'tchaises, iun d'ch&acirc;que bord du feu. <br>
<br>
&#147;Faut-i' mett' la veue, Manman?&#148;, j'm&eacute; fis. <br>
<br>
&#147;N&acirc;nnin, ma chi&eacute;the, v&eacute;-t'en t'assi&eacute;the entre nous. J'nos plia&icirc;sons si bein comme chennech&icirc;n&#148;. <br>
<br>
Fid&egrave;le, qu'aime tant &agrave; s'couochi sus la natte entre ieux, s'en fut jusqu'&agrave; la porte en fa&icirc;sant la pe&icirc;niole, et i' m'sembliait qu'oulle avait la p&eacute; raide sus l'dos. <br>
<br>
Papa, tchi v'nait d&eacute; prendre ses n&eacute;nante ans, s&eacute; mint &agrave; p&acirc;ler d&eacute; san jour d&eacute; na&icirc;ssance et des bieaux pr&eacute;sents tch'il avait ieu et pis j'nos m&icirc;nmes &agrave; nos ram&eacute;mouaither du temps quand j'tais mousse et qu&eacute; j'avions 't&eacute; en Dg&egrave;rn&eacute;sy pour trais jours. <br>
<br>
&#147;J'm&eacute; rappelle d&eacute; la belle p'tite bonnette qu&eacute; j't'acat&icirc;mes&#148;, dit Manman. &#147;Tu'as tout l'temps 't&eacute; not' chi&eacute;the p'tite fil'ye&#148;, et les deux d'ieux m&eacute; t&icirc;ntent la main et m'&egrave;rgard&icirc;tent d'un air attendri l&agrave; en d'vant du feu pour tchiques minnutes et j'savais tch'i m'aimaient autant qu&eacute; j'les adorais. <br>
<br>
Dans les dgiex heures i' fallait m'mettre en route. <br>
<br>
&#147;Reste acouo ch&icirc;n minnutes&#148;, s&eacute; fit Papa. &#147;Dis-nous tchi qu'tu'as fait aniet&#148;. <br>
<br>
Tout en boutonnant ma c&acirc;saque et en m'tant mes gants, j'lus dis, et quand j'en fus finnie, j'embraichi les deux et j'sentais tchi 'talent cauds comme des p'tits mouossons l&agrave; dans la grand'tchu&icirc;sinne. <br>
<br>
Quand j'ouvris la porte pour m'en aller siez m&eacute; la tchianne filit tout d'suite d&eacute;hors et j'vis qu&eacute; l'temps s'tait cli&egrave;rgi et qu&eacute; les &ecirc;tailes avaient d&ecirc;hall&eacute;. <br>
<br>
&#147;A la pr&eacute;chaine mes chi&egrave;rs&#148;, j'lus criyis, et j'm'en fus chantant ava la ruette avec ma Fid&egrave;le. <br>
<br>
Dans les sept heuthes l&eacute; lendemain au mat&icirc;n, l&eacute; t&eacute;l&eacute;phone m&eacute; r&ecirc;vilyit. Ch'tait M'm&egrave;e et ou plieuthait. <br>
<br>
&#147;Et iou qu'tu 'tais hi&egrave;r au s&eacute;?&#148;, ou m'dit. &#147;J'&ecirc;prouvis &agrave; t'aver toute la s&eacute;th&eacute;e&#148;. <br>
<br>
&#147;J'tais avec Papa et Manman comme d'habitude&#148;, j'l&icirc; dis. <br>
<br>
Mais ou n'm&eacute; ou&iuml; pas, tant qu'oulle 'tait engrout&eacute;e. <br>
<br>
&#147;Quand tu penses&#148;, ou continnuit, &#147;hi&egrave;r au s&eacute; &agrave; siex heuthes quand j'fus vaie &egrave;s vielles gens, j'les trouvis en d'vant d'un bouan feu, mais i' n'y'avait rein &agrave; faithe pour ni l'un ni l'autre - - i' n'taient pus. Peux-tu v'n&icirc;n tout d'suite, ma fil'ye?&#148;. <br>
<br>
J&eacute; m'm&icirc;ns &agrave; m'habilyi et Fid&egrave;le m'&egrave;rgardit avec ses gros bruns yeux, et j'sentais les l&egrave;rmes tchi mouoillaient mes jaues. J'n'pouvais pas m&eacute; mettre dans la t&ecirc;te qu&eacute; j'm'en allais janmais &agrave;rvaie mes chi&egrave;rs grands-parents et j'avais l&eacute; tchoeu gros. <br>
<br>
&#147;Mais quand m&ecirc;me&#148;, j'dis &agrave; m&eacute;-m&ecirc;me, &#147;comment qu&eacute; ch'tait p&ocirc;ssibl'ye qu&eacute; Manman et Papa 'taient l&agrave; &agrave; m'&egrave;rch&eacute;ver dans lus maison hi&egrave;r au s&eacute;, mardi, comme d'habitude?&#148; <br>
<br>
<I><a href="joantapley.html">Joan Tapley</a> <br>
</I><br>
<P>&nbsp;</P>
<P>&nbsp;</P>


<FONT SIZE=2>
<I>Viyiz &eacute;tout</I>:

<ul>
<li><A HREF="rvenant.html">Un R'venant</A><p>
<li><a href="rvenants2.html">D's histouaithes d&eacute; r'v&eacute;nants</a><p>
<li><a href="rvenants3.html">Les R'venants</a><p>
<li><a href="rvenantjlm.html">Le R'v&eacute;nant</a><p>
<li><a href="cacheuxdtaxi.html">Not' cacheux d&eacute; taxi vit un r'v&eacute;nant</a><p>
<li><a href="gdfblianche.html">La Blianche Femme</a><p>
<li><a href="blianchefemme.html">La Blianche Femme</a><p>
<li><a href="creux_fantomes.html">Les Creux Fant&ocirc;mes</a><p>
<li><a href="astrologie.html">L'astrologie et les crianches</a><p>
<li><a href="rigodon.html">Rigodon d'Chorchel'lie</a><p>
<li><a href="vioge.html">La vioge</a><p>
<li><a href="halloween.html">Halloween</a><p>
<li><a href="halloween3.html">Halloween et la S&eacute;thee d'Guy Fawkes</a><p>
<li><A HREF="halloween4.html">La Tche&ucirc;t'tie d&eacute; Halloween</A><P>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
