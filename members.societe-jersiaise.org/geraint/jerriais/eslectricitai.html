<HTML>

<!-- Mirrored from members.societe-jersiaise.org/geraint/jerriais/eslectricitai.html by HTTrack Website Copier/3.x [XR&CO'2014], Tue, 15 Jul 2025 13:48:04 GMT -->
<HEAD>
<TITLE>L's embarras du Bouonhoumme Joe avec l'Eslectricitai</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L's embarras du Bouonhoumme Joe avec l'Eslectricitai</h2></font></center><p>
<br/>

Les r'pr&eacute;sentants d'la compagnie d'l'eslectricitai avais criai siez Joe, pour l'y d'mandai d'prendre l'eslectricitai siez li, et offridre d&eacute; l'y dounnai eun estimate pour l'y wirerai sa maison.<br/>
<br/>
Y dounnirent eun prix &agrave; Joe, mais Joe et sa bouonnefemme dites qu&eacute; ch'tai trop chi, et qui lus graierais avec lus lampes.<br/>
<br/>
Coumme dits Joe; nous zerrai deux ou trais baris d'paraffine pour chu prix-l&agrave;!<br/>
<br/>
L'bouonhoumme Joe tait bein matina, et touos les matins il allait cherchi san lait siez san vaisin Douard.<br/>
<br/>
Eun matin, Douard et Joe eurent eune conversation au sujet d'un grand nombre d'jeune gens qui sont bein tard a lus l'vai au matin.<br/>
<br/>
Douard lis dits: Sans allai pus yien, y'a man fis et ma fille, in y'a pas moyen d'les faithe l&eacute;vai au matin. Man gar&ccedil;on a tait m'nichi eune fais ou deux d'perdre sa job, par &ecirc;tre tard a san travas, et ma fille aitou, ou sert dans eune boutique.<br/>
<br/>
L'bouonhoumme Joe dits: J'soummes dans l'm&ecirc;me piat tai et mai dont! Siez-nous l'Frank, in y'a pas moyen d'l&eacute; faithe stertai du yiet, j'ai desja d'pichi un b&eacute;tchai du piafond dans la tchuisine a forche d&eacute; capuchi avec eun manche d&eacute; bringe pour l&eacute; faithe s&eacute; l'v&eacute;. Et la Annie, sa soeur; ma femme a les milles embrarras a la faithe sorti du yiet, oulle est tchique fais obyigis d'la tra&icirc;nai hors du yiet pour la faithe s&eacute; l'vai. J'ai dit a la bouonnefemme: &quot;Rue li eune bouctais d'yieau sus yi, ou s'levra bein vite!&quot; Mais coumme dit la bouonnefemme, j'errais tout chu linge-l&agrave; a r'sitchi.<br/>
<br/>
Enfin, eun matin, tchique temps apr&egrave;s, Joe va ramassai san lait coumme d'amord, et trouvi siez Douard, l&eacute; gar&ccedil;on et la fille l'vais a siex heures et d'mie.<br/>
<br/>
L'gar&ccedil;on, les manches ertroussais jusqu'au coutte, et la fille tchi paraissai bouogi.<br/>
<br/>
Joe pensi: H&eacute;las! tch'est qu'chonchin veur dithe? Mai Douard n'tai pas en veue.<br/>
<br/>
Joe en r'venant avec san lait, v&icirc;t lus houmme d&eacute; journais, eun farceux, qui tai en travas dans l'clios.<br/>
<br/>
Joe lis dits: &quot;Ou zavais yieu du changement siez tan boss!&quot; Tch'est q'chounna veur dire. L'gar&ccedil;on et la fille son l'vais?<br/>
<br/>
Ah vaithe s'fit l'gas. &quot;Ch'est d'pis q'la maison a tai eslectrifiais!&quot;<br/>
<br/>
Joe q'mentchi a pensai. Quand y rentri siez li, y dits &agrave; sa bouonnefemme: &quot;Ch'est siez Douard qui yia yieu du changement; a siex heures et d'mie l'gar&ccedil;on et la fille tais l'vais.<br/>
<br/>
La bouonnefemme dits: &quot;Yia yieu eun trembi&eacute;ment d'terre dont?&quot; Yia yieu d'autre choses dits, Joe; j'ai d'mandai &agrave; l'houmme d&eacute; journais et y m'a dit qu'ch'est d'pis q'la maison a tai eslectrifiais. Si ch'est d'm&ecirc;me, y vau la peine d'avai l'eslectricitai, si j'pouva&icirc;mes sauvai la position a nos esfants! La bouonefemme en f&ucirc;t toute esmerveillis. Ou dits: &quot;Joe, j'sis pr&ecirc;te a vendre mes deux quartchiers d&eacute; froment, pour avait l'eslectricitai.<br/>
<br/>
Apr&egrave;s desjunai, Joe s'changi, prend la Bus et va a la compagnie d'leslectricitai, et lus d'mandi; si tais pr&ecirc;ts a wirerai sa maison coumme y yien avais paslai. Y s'arrangirent d&eacute; prix et Joe signi.<br/>
<br/>
Quand y tais a wirerai la maison siez Joe, sa soeur qu'a quatre-vingt-deux arrivi, et ou dits a Joe: &quot;Tch'est qu'tuais en faisant man pouorre gar&ccedil;on?&quot; Y sont a wirerai ma maison, s'fit Joe, j'nos znallons avai leslectricitai. Coumbein q'tu pasi pour chounna? - Vingt louis. - Vingt louis! s'fit sa soeur, tues fo dont Joe, man gar&ccedil;on? Si tu m'avais dit j't&eacute;rais enseigni coumment t'y prendre, car tu pouvais accatai du wire et j'sais v'nue t'aidgi a wirerai. Man pouorre gar&ccedil;on, j'tai dit, tuest fo!<br/>
<br/>
Joe dits: Y faut un wire sp&eacute;cial!<br/>
<br/>
- Ah! man pouorre esfant, tu n'avait qu'a accatai eune douzaine d&eacute; verges d'bouon galvanized wire siez eun quinquayi, et trais douzaines d&eacute; cramponds, et avec eun mart&eacute; et eune scie &agrave; t'non, et eun chis&eacute;, j'erraimes arrangi chounna pour mains d'trente chelins.<br/>
<br/>
- Ma pouorre fille, tu n'sai pas tchesq'chest; si tu disais counna es siens d'la compagnie, y l'en rirais a en avait du ma.<br/>
<br/>
Enfin la maison fut wirerais, et l'eslectricitai piaichie, et l'piafond ergr&egrave;s.<br/>
<br/>
Apr&egrave;s huit jours, en Frank ni Annie rein n'avait changi, pas d'l&eacute;vrie au matin.<br/>
<br/>
N&eacute; v'la l'bouonhoumme Joe en m'sesp&eacute; et sa bouonnefemme aitou.<br/>
<br/>
Joe dits: J'menvais a la compagnie et y faut qui m'explique coumment q'chounna s'fait, qu&eacute; siez Douard lus esfants s'l&egrave;ve au matin d'pis qui l'ont l'eslectricitai.<br/>
<br/>
Joe s'enva a l'office de la compagnie et trouve l&eacute; Manager et deux clerks, et lus dits: Ou n'avais pas pietchi vos wires bein siez nous, ou zavais fait tchique b&ecirc;tise. Et y lus explitchi coumment q'siez san vaisin lus esfants s&eacute; l'vais d'bouonne heuthe d&eacute;pis quil avais leslectricitai, mais, siez li, rein n'avait changi.<br/>
<br/>
L'Manager fut obyigi d'sen allait, et laissi les deux clerks, car y n'avait qu&eacute; d'bostai d'rire. B&eacute;t&ocirc;t, yeun des clerks n'en pouvait pus, et y s'nalli et laissi l'autre a s'desm&ecirc;ler avec l&eacute; bouonhoumme.<br/>
<br/>
Le clerk, qui n'savait qu&eacute; tchique mots d'fran&ccedil;ais, dits &agrave; Joe: &quot;Tu voudrais qu&eacute; nou mette la eslectricit&eacute; au yiet a ta fis, y br&ucirc;lait li, et l'compagnie sait pers&eacute;cutai, et m'nai d'vant l'Cour.<br/>
<br/>
Joe s'en fut en gu&eacute;don, et en s'en rallant siez li, entri siez Douard, et lis dits; et lis d'mandi explication d'chounna.<br/>
<br/>
Douard s&eacute; mins &agrave; rire, et lis dits: Man pouorre Joe, estche qu&eacute; tuest si b&ecirc;te coumme chounna?<br/>
<br/>
Joe lis dits: Escoute, t'n houmme d&eacute; journais m'dit qu'tan gar&ccedil;on et ta fille s&eacute; l'vais d'bouonne heuthe, et qu&eacute; j'tai d'pis q'tuavais leslectricitai dans ta maison; et, si tu n'm&eacute; crai pas j'allons l'y d'mandai.<br/>
<br/>
Man pouorre Joe, tu dai bein savait qu&eacute; m'nhoumme d&eacute; journas ne'st qu'un farceux; et il explitchi a Joe la raison pourtchi q'san gar&ccedil;on et sa fille lus l'vais d'si bouonne heuthe ch'est matins-l&agrave;. &quot;Ch'est qu&eacute; j'tais embarrassai avec mes tomates et j&eacute; n'pouvais pas trouv&eacute; d'monde, et j'dits &agrave; man gar&ccedil;on, sou voulais vos l'vait d'bouonne heuthe du matin a patchi mes tomates, j'tai dounnai a t&eacute; Frank, eune motor bycke, et a tas soeur eun piano. V'l&eacute; l's&eacute;gret!&quot;<br/>
<br/>
Joe s'en fut siez li et dits tout a sa bouonnefemme et touos les deux lus mindre a pieurr&eacute; a fraides lermes coumme des esfants.<br/>
<br/>
Joe vint si pouorrement, q'y furent obyigis d'avait l'docteu, tchi dit q'Joe tait run-down et qui faudrai qu'il irai sai a Bagnole ou a Vichy, prendre les yieaux.<br/>
<br/>
Frank et sa soeur Annie r&eacute;alisirent la peint qui tais a faithe a lus parents, achteu y sont l'vais a siex heures du matin. Joe et sa bouonefemme sont d'charme, et ils ont l'eslectricita; y sont heureur coumme des princes.<br/>
<br/>
<i><a href="maugi.html">J.M.</a><br/></i>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfflamanville.html">En garde, J&egrave;rriais!</a><p>
<li><a href="change100.html">Les changements q'ya yieu en Jerri</a><p>
<li><a href="gdfmachinnnie.html">La machinn'nie en g&acirc;ngne!</a><p>
<li><a href="fraidjm.html">Eun r'miede qui peu &ecirc;tre esprouvai quand y fait grand fraid</a><p>
<li><a href="pmcouvertuthe.html">Merrienne et sa couvertuthe &eacute;lectrique</a><p>
<li><a href="jec.html">Jersey Electricity Company</a><p>
<li><a href="reveelie.html">L&eacute; R&ecirc;ve</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/eslectricitai.html by HTTrack Website Copier/3.x [XR&CO'2014], Tue, 15 Jul 2025 13:48:04 GMT -->
</HTML>
