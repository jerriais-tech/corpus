<HTML>

<!-- Mirrored from members.societe-jersiaise.org/geraint/jerriais/cahouain_peque1910.html by HTTrack Website Copier/3.x [XR&CO'2014], Tue, 15 Jul 2025 13:59:19 GMT -->
<HEAD>
<TITLE>La p&ecirc;que</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La p&ecirc;que</h2></font></center><p>

J'pensais d'vos dithe daeusse-tre&icirc;s mots s&ucirc;s chein qu'j'ai veu et ou&iuml; &egrave;s <a href="minquiers.html">Minquiers</a>, o&ugrave;'est qu'l'assembyaie des Gouvernaeux, B&acirc;illy et Juges a acat&egrave;t un ch&acirc;t&eacute; pour vin'-chinq souv&eacute;rains, mais ch&eacute; s'sa pour eunne aoute fe&icirc;s, car pour vos dithe, j'ai l'intention d'y'all&eacute; tchique grand' math&eacute;e &agrave; la p&ecirc;que &agrave; basse ieau.<br/>
<br/>
Un caouan tchi s'en va &agrave; la p&ecirc;que peut vos patha&icirc;tre un mio dr&ocirc;le, bouannes gens, mais chutte p&ecirc;que, ch'n'est pas pour ramass&eacute; un fricot d'crabes ou d'bainits, ni pour cherchi &agrave; fouilli pour de z'anjulles dans des houles, mais ch'est simpyi&eacute;ment &agrave; la p&ecirc;que de nouvelles, de ou&iuml;-dithes, et pour ve&icirc;s m&eacute;-ma&icirc;me chein qui s'passe s&ucirc;s ch&egrave;s rotchiers de temps en temps coumme nou z'entend.<br/>
<br/>
Sav'ous, bouannes gens, tout chein que nou dit du caouan ? Sav'ous tout chein qu'nou voudrait m'faithe pr&eacute;sent ? Cr&eacute;tha&icirc;tes-'ous bein qu'y'en a qui tremblle dans l&ucirc;s p&eacute; quand nou met s&ucirc;s la g&acirc;zette que le caouan a t&egrave;t se diverti un mio dans l&ucirc;s p&acirc;raisse.<br/>
<br/>
N'en v'chin un exemplle. Eunne fe&icirc;s, un moussieu qui cr&eacute; av&eacute; hardi d'influence dans sa p&acirc;raisse &#8211; je n'pense pas tchi y'en reste fort ach'teu &#8211; entri dans l'office et dis que si l'caouan p&acirc;slait d'li, i' dithait &agrave; touos ses anmins qui prennent la g&acirc;zette de discontinu&eacute;.<br/>
<br/>
Mais chu moussieu n'en fit rein, et j'vos assaeuthe que ch'fut tant m&ucirc;s pour li, car ou' viy&icirc;s le caouan en conna&icirc;t long, et si s'met dans la t&ecirc;te de p&acirc;sl&eacute;, nou z'a bein d'la painne &agrave; faithe se taithe.<br/>
<br/>
Un aoute fe&icirc;s, un moussieu d&egrave;shali sa bourse et offrit un ch'lin pour p&eacute;yi eunne fe&icirc;s &agrave; b&egrave;the au caouan ! Tchi l'affront. Et m&eacute; qui s&icirc;s teet&ocirc;leur. Mais en ma&icirc;me temps, j'cr&eacute; bein que ch'tait bouan tcheu.<br/>
<br/>
<i><a href="gwdec.html">Caouain</a></i><br/>
<i>9/7/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_maquthe.html">V'chin la saison que les gens prennent lus &quot;holidays,&quot;</a><p>

<li><a href="amlan.html">La P&ecirc;que, ou l'Amour et pis l'Lanchon</a><p>
<li><a href="greveaulanchon.html">La Gr&egrave;ve au Lanchon</a><p>

<li><a href="11trin.html">Onze Trin'tais an lanchon</a><p>
<li><a href="cahouain_lanchon2.html">L&eacute; Caouain au lanchon</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>

<li><a href="gdfpeque.html">La P&ecirc;que</a><p>
<li><a href="bainis.html">La P&ecirc;que pour les ba&icirc;nis et vlicots</a><p>
<li><a href="fishing.html">A Disastrous Fishing Expedition</a><p>
<li><a href="painfishing2.html">Why the Fishing Picnic Fell Through</a><p>
<li> <a href="episode.html">Eunne Episode</a><p>
<li><a href="bainis_aventuthes.html">Les Aventuthes des P&ecirc;tcheurs d&eacute; Ba&icirc;nis</a><p>
<li><a href="esmanchots.html">&Egrave;s Manchots</a><p>
<li><a href="bassemathee.html">B&acirc;sse math&eacute;e, haute math&eacute;e</a><p>
<li><a href="pliaintejp.html">Unn' pliainte</a><p>
<li><a href="assembliee/pequthie.html">Eune s&eacute;th&eacute;e d'p&ecirc;qu'thie</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_peque1910.html by HTTrack Website Copier/3.x [XR&CO'2014], Tue, 15 Jul 2025 13:59:19 GMT -->
</HTML>

