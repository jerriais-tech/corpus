<HTML>

<!-- Mirrored from members.societe-jersiaise.org/geraint/jerriais/revelation21b.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>La R&eacute;v&eacute;l&acirc;tion, chapitre 21, v&egrave;rsets 1-7</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La R&eacute;v&eacute;l&acirc;tion</h2><br>
chapitre 21, v&egrave;rsets 1-7</font></center><p>

J'vis &eacute;tout un nouvieau ciel et eune nouvelle t&egrave;rre, car l&eacute; preunmi&eacute; ciel et la preunmi&eacute; t&egrave;rre avaient dispathu et la m&eacute; n'tait pus.<br>
<br>
J&eacute; vis &eacute;tout la Sainte Cit&eacute;, l&eacute; nouvieau J&eacute;rusalem, tchi d'cendait du ciel, d'aupr&egrave;s Dgieu, pr&ecirc;te comme eune nouvelle mathi&eacute; orn&eacute;e pouor s&eacute;n homme.<br>
<br>
Et j'ou&iuml;s eune forte vouaix tchi v'nait du tr&ocirc;ne et tchi disait: &quot;Ev'ch&icirc;n l&eacute; Tab&egrave;rnacl'ye d&eacute; Dgieu au mitan des hommes! I' viv'tha avec ieux et i' s'ront san peupl'ye. Dgieu li-m&ecirc;me s'ra avec ieux. <br>
<br>
Il &ecirc;ssuitha toute l&egrave;rme d&eacute; lus yeux; la mort n&eacute; s'ra pus et i' n'y &eacute;tha pus d'deu, ni cri, ni souffrance, car les preunmi&eacute; choses &eacute;thont dispathu.&quot;<br>
<br>
L&eacute; sien tchi 'tait assis sus l'Tr&ocirc;ne dit: &quot;J'm'en vais &egrave;rnouv'ler toutes choses,&quot; et ajou&ocirc;tit: &quot;&Ecirc;cris, car mes patholes sont c&egrave;rtaines et v&eacute;thitabl'yes.&quot; <br>
<br>
I' m'dit d&eacute; pus: &quot;Ch'est fait! J'sis l'Alpha et l'Om&eacute;ga &#150; l&eacute; c'menchement et la f&icirc;n. Au sien tch'a s&eacute;, j&eacute; donn'nai gratuitement d&eacute; la source d&eacute; l'ieau d&eacute; la vie. <br>
<br>
L&eacute; sien tch'a va&icirc;ntchu, h&eacute;thit'ta ches choses et j&eacute; s'sai san Dgieu et i' s'ra man Fis.&quot;<br>


<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="revelation_biblye.html">La R&eacute;v&eacute;l&acirc;tion</a><p>
<li><a href="revelation7.html">La R&eacute;v&eacute;l&acirc;tion, Chapitre 7</a><p>
<li><a href="revelation12.html">La R&eacute;v&eacute;l&acirc;tion, Chapitre 12</a><p>
<li><a href="revelation21.html">La R&eacute;v&eacute;l&acirc;tion, chapitre 21, v&egrave;rsets 1-7</a> - eune aut' v&egrave;rsion<p>
<li><a href="rev21.html">La R&eacute;v&eacute;l&acirc;tion chap&icirc;tre 21 (tchiques v&egrave;rsets)</a><p>
</UL>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/revelation21b.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>
