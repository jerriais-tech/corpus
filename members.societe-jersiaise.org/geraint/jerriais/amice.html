<HTML>
<HEAD>
<TITLE>Man cou&ocirc;sin Amice</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


 <center><font color="#215e21"><h2>Man cou&ocirc;sin Amice</h2></font></center>

Yeunne des pus belles neuches qu'j'aie veu d'pis longtemps, ch'fut la sienne d&eacute; man cou&ocirc;sin Amice, ch&egrave;s 'Stembre. Y'avait d's'h&icirc;tres, du horfi, d'la viande d&eacute; tr&egrave;s sortes, d'la vol&acirc;le au fou, et des pliatt&eacute;es d'l&eacute;dgumme d&eacute; toutes les benites sortes; sans compt&eacute; deux sortes d&eacute; poddin, et des p&eacute;thes pour fini.<p>

Coumme d'autchuns d'vous l'savent, Amice a mathi&eacute; Miss R&ecirc;t&eacute;, la fille a Joe R&ecirc;t&eacute;, des H&ecirc;mies; et jusqu'ichin j'ai des raisons pour sav&eacute; qu' Amice est content d'san marchi. Tout va coumme sus des rou&ocirc;lettes, m'a dit Amice; Rosa (ch'est san p'tit nom) vos l'pouslinne et vos l'cajolle tout l'temps, et y n'rgr&eacute;tte pon trop la bille de chinq louis tchi m'a dounn&eacute;.<p>

Car chutte neuche l&agrave; m'a valu chinq louis, un d&icirc;n&eacute; d'neuches numetho yun.... et eunne slindjeuse numetho yun &eacute;ttou. Mais coumme ch'est m&eacute; qu'avais c'mand&eacute; la slindjeuse, j&eacute; n'men pliains pon; au contraithe! j'sis pr&egrave;t a en prendre eunnc autre pour l&eacute; m&ecirc;me prix.<p>

Man cou&ocirc;sin Amice est "shy" d'natuthe! T&eacute;rribli&eacute;man 'shy'! Jommais nou n'vit chu gar&ccedil;on la p&acirc;sl&eacute; &egrave;s filles &agrave; la sor'tie d'l'Eglyise: jommais y n'avait mins autchun d'ses bras a l'entou d'autcheunne t&acirc;lle de fille ou d'femme; jommais ses levres n' avaient touchi a autcheunne joe sinon a la sienne de sa r&eacute;sp&eacute;ctablye m&eacute;mm&eacute;e.<p>

Et achteu l&eacute; v'la mathi&eacute;; et mes yeux l' ont pus d' eunne fais veu embr&eacute;chi Rosa.. et ch'est g&acirc;ce a m'n'aide qu'il en est l&acirc;, coumme j'm'en vais vos l'&eacute;xplyitchi.<p>

Coumme j'vos l'disais. Amice 'tait 'shy.' Si 'shy', que quo&eacute; q'y'a' ait des mais tch'il admithait Miss R&ecirc;t&eacute;, jommais y n'&eacute;thait yeu l'couothage d&eacute; lis dithe "Will you be mine?" ni j&eacute; n'iavais port&eacute; s'cours. Jommais y n'&eacute;thait yeu 'l'pluck' d&eacute; toutre driethe yi si j&eacute; n'm'en 'tais pon m&ecirc;l&eacute;.<p>

Buzard! qu&eacute; j'lis dis quand y vint m'cont&eacute; ses peinnes. Pou&ocirc;re Esm&acirc;nus? Et tu veux qu&eacute; j't'aide! Es tu gamme d&eacute; m'dounn&eacute; Chinq Louis si j't&eacute; dounne eunne chance d&eacute; lis p&acirc;sl&eacute;?<p>

Y m'en &eacute;thait dounn&eacute; djix si j&eacute; l's'avais d'maind&eacute;es, y'il tait si &eacute;xit&eacute;; mais j&eacute; n'voulais pou l'&egrave;scorchi du preummi&eacute; coup.. et dans chinq minutes j'lis compti man plian, ch'qu&eacute;, m&eacute;, j&eacute; f'thais; ch'que li &eacute;tait a faithe, et ch'qu'en s'sait l'r&eacute;sulta probably&eacute;ment. L'affaithe r&eacute;ussiit assez ben, coumme ou viyis, pis qu'l&eacute; v'la mathi&eacute; et dans tchiq'-mais... mais, n'anticipons point, coumme disent dans les livres.<p>

Miss R&ecirc;t&eacute;, j'avais d&egrave;scouert, avait amor d'all&eacute; touos les Jeudis, pass&eacute; la s&eacute;th&eacute;e siez eunne tante, dans l's'envithons du Coin-Tourgis-Sud; et quasi tr&eacute;jous ou r'v&eacute;nait toute seulle d'viers neuf heuthes neuf-et-d'mie; n'y'avait pon lien.<p>

Eh don, eunne certaine s&eacute;th&eacute;e d'bli&acirc;ze, chutte chiethe &egrave;sfant s'en r'venait trantchil'man siez lyi, eu chantant, et en cr&ocirc;lant eunne p'tite pon'n&eacute;e d'v&eacute;rgus d'siez sa tante, quand, tout d'un coup, du pi d'un grand tch&ecirc;ne, r' sourd un pamph&egrave;que (ch'tait m&eacute;) ov un masque sus la fache, et eunne grande chouque a la main: "La bourse ou la vie" qui heurle. " La bourse ou la vie, ou j't'&egrave;stranglye!" et j'tappais du pi, et j'tou&ocirc;nnais man bat&ocirc;n au d'sus d'sa t&ecirc;te! La pou&ocirc;re hardelle s'mint a trembli&eacute; coumme eunne fielle, ses yeux s'emplyites d&eacute; l&eacute;rmes, et ou m'tendit sa pon'n&eacute;e d'vergus, san makintosh, et ou s'nalliit sans doute m' donnn&ecirc; sa pou&ocirc;re p&eacute;tite bourse... quand n&eacute; v'la un jeun' houmme (ch'tait Amice) qui saute par d&eacute;ssus un foss&eacute;, et en criant: "you d&eacute;m bl&eacute;gard" coumme j'y'avais dit qui fallait faithe, s'mint a m'latt&eacute;, a m'latt&eacute; (d'jantre s&eacute; d'li! pi&egrave;mais qui n'tait pon qu'faithe d&eacute; latt&eacute; si du, d'pis qu&eacute; j'ta&icirc;mes d'accord!) et m&eacute; d'faithe sembliant d'av&eacute; peux et d'm&eacute; sauv&eacute; en couothant, tandi qu'Miss R&ecirc;t&eacute; s'&egrave;svonnissait dans les bras d'man cou&ocirc;sin Amice!<p>

Et ch'fut d'm&ecirc;me qui qu'manchit a faithe sa cour. O'ul 'tait si &egrave;snerv&eacute;e, la pou&ocirc;re p&eacute;tite, qu'il eut a la r'condithe siez yi en la sou&ocirc;t'nant par la t&acirc;lle; et quand oul eut dit a ses pathents coumme Amice avait assoum&eacute; un grand pamph&egrave;que d&eacute; volleux tchi s'n'allait l'&egrave;smaglyi ov eunne chouque, la m&eacute;mm&eacute;e s'mint a plieuth&eacute; dans l'co a Amice, l&eacute; bouon'houmme d&egrave;sbouchi eunne joudgie d'cidre, et la fille r'gardait man cou&ocirc;sin ov ses bieaux bius yeux piens bius l&eacute;rmes.<p>

Et, ma f&eacute;, l'affaithe ayant qu'manchi si bin, continui d'm&ecirc;me; tr&egrave;s fais la s'maine il 'allait vaie si s'n'&egrave;sn&eacute;rvement molissait, et fut eunne fais ou deux la rencontr&eacute; a la sortie d&eacute; d'siez sa tante...... et, p'tit a p'tit, Amice s'enhardit.. et les v'la mathi&eacute;s; et j'ai rieu mes chinq louis, coummn j'vos l'disais, et un buon d&icirc;n&eacute;. Mais, djiantre s&eacute; d'li, y'n 'tait pon qu'faithe d&eacute; tapp&eacute; si du, tout d'm&ecirc;me, pis qu&eacute; j'ta&icirc;mes d'accord!<p>

Souvent l's&eacute;, quand j'vais les vaie, sa femme m'p&acirc;sle du couothage d'Amice, et coumme, eunne s&eacute;th&eacute;e d'bi&acirc;ze, y latti un grand voleux tchi s'n'allait la cop&eacute; en p'tits morciaux. Tandi qu'ou p&acirc;sle, Amice m&eacute; fait des cliens; et m&eacute; j'r&egrave;sponds que j'soummes tou&ocirc;s d'm&ecirc;me dans la famille, et tchi n'est pas l'seul tchi d'fendrait eunne fille si la m&ecirc;me occasion s'pr&eacute;sentait.<p>
&nbsp;<p>
<i><a href="brambilo.html">SAMUEL</a>.</i> <p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mathiage.html">L'amour et l'mathiage en J&egrave;rriais</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="neuches2.html">Les Neuches</a><p>
<li><a href="neucheslaiesse.html">Les Neuches de La&iuml;esse</a><p>
<li><a href="galant2.html">Le Galant &agrave; s'n'Amouore&ucirc;se</a><p>
<li><A HREF="legalant.html">L&eacute; Galant &agrave; s'n-Amouoreuse</A><p>
<li><a href="pmcourting.html">Courting Days</a><p>

</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
