<HTML>
<HEAD>
<TITLE>L'&Ecirc;fant Prodigue</TITLE>
<META  name="keywords" content="JÃ¨rriais, bible, gospel, evangile, parable, parabole, Prodigal Son, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&Ecirc;fant Prodigue</h2></font></center>
<p>
<div align="center"><P><font color="#215e21">St. Luc XV: 11 &agrave; 32</font></center></P></div>
<img src="verrinnesmatchiprodigue.jpg" width="242" height="300" alt="Et don i' s'en r'fut &agrave; san p&eacute;the. Et &eacute;tant acouothe un but d'siez li, san p&eacute;the l'avithit et en eut pitchi, et i' couothit &agrave; l'embraichi." title="" border="0" align="right" />
<P>Un homme avait deux &ecirc;fants;</P>

<p>
<P>Et l'pi&ecirc;sn&eacute; dit &agrave; san p&eacute;the: P&eacute;p&egrave;e, donne-m&eacute; la part du bein tchi dait m'&ecirc;tchaie.</P>

<p>
<P>Et don, l&eacute; p&eacute;the lus partagit san fait entre les deux.</P>

<p>
<P>Et tchiques jours aupr&egrave;s, l&eacute; pus janne pr&icirc;nt sa miclotte et fit san baluchon, et s'mint en viage pouor un pays lointain o&ugrave;'est tch'i' gavachit san bein dans la d&ecirc;bauche.</P>

<p>
<P>Et quand il eut tout d&ecirc;pens&eacute;, eune grand' fanminne survint dans chu pays-l&agrave;; et n&eacute; v'l&agrave; tch'i' s'trouvit dans l'b&eacute;soin.</P>

<p>
<P>Ch'est en tchi i' s'en fut en pliaiche siez un moussieu l&agrave;-bas; et ch'ti-chin l'env'yit dans ses clios &agrave; souongni des b&ecirc;tes &agrave; saie.</P>

<p>
<P>Et il &eacute;thait bein aim&eacute; s'rassasier atout les p'le&ucirc;thes qu&eacute; les qu&eacute;tots mangeaient; mais nus n's&eacute; g&ecirc;naient d'li ni n'l&icirc; donnaient rein.</P>

<p>
<P>Et quand il eut r'prins ses sens i' pensit: Combein d'gens au s&egrave;rvice d&eacute; man p&eacute;the mangent du pain &agrave; gogo, et m&eacute; tchi cr&egrave;ve la faim!</P>

<p>
<P>J'm'en r'ithai env&egrave;rs man p&eacute;the, et j'l&icirc; dithai: P&eacute;p&egrave;e, j'ai p&eacute;chi contre l'ciel et j'ai ieu tort env&egrave;rs t&eacute;, et j&eacute; n'sis pus d&icirc;ngne d'&ecirc;t' appel&eacute; tan fis: prend-m&eacute; comme iun d'tes domestiques.</P>

<p>
<P>Et don i' s'en r'fut &agrave; san p&eacute;the. Et &eacute;tant acouothe un but d'siez li, san p&eacute;the l'avithit et en eut pitchi, et i' couothit &agrave; l'embraichi.</P>

<p>
<P>Et san gar&ccedil;on li dit: P&eacute;p&egrave;e, j'ai p&eacute;chi contre l'ciel et j'ai ieu tort env&egrave;rs t&eacute;, et j&eacute; n'sis pus d&icirc;ngne d'&ecirc;t' appel&eacute; tan fis.</P>

<p>
<P>Mais l'p&eacute;the dit &agrave; ses domestiques: Am'nez la pus belle c&acirc;thaque et m'ttez-li, et des sa&ucirc;l&eacute;s &egrave;s pids et eune bague au d&eacute;;</P>

<p>
<P>Et am'nez l'vieau gras et tuez-l&eacute;: mangeons et f&ecirc;tons;</P>

<p>
<P>Car man fis qu' n&eacute; v'ch&icirc;n, 'tait mort, et l'&egrave;rv&eacute;l&agrave; en vie; il 'tait p&egrave;rdu mais l&eacute; v'l&agrave; r'trouv&eacute;. Et i' lus m&icirc;ndrent &agrave; f&ecirc;ter.</P>

<p>
<P>&Agrave; ch't heu quand l'a&icirc;n&eacute;, tch'&eacute;tait &agrave; la campangne, &egrave;rv&icirc;nt &agrave; la maiethon i' ouit d'la chant'tie et d'la dans'sie.</P>

<p>
<P>Et i' s'entch&ecirc;tit &agrave; iun des domestiques, tch'est qu' tout chu r&ecirc;villon voulait dithe.</P>

<p>
<P>Et ch'ti-chin l&icirc; dit: Tan fr&eacute;the est d'&egrave;rtou, et tan p&eacute;the a fait tuer l'vieau gras pa'ce qu&eacute; san fis est r'v&eacute;nu sain et sauf.</P>

<p>
<P>Et i' s'm&acirc;rrit, et n'voulit pon entrer. Et d'm&ecirc;me san p&eacute;the s'en fut pouor l&eacute; qu'si.</P>

<p>
<P>Mais i' r&ecirc;ponnit &agrave; san p&eacute;the:</P>

<p>
<P>N&eacute; v'l&agrave; d's ann&eacute;es qu&eacute; j't&eacute; s&egrave;rs, sans mantchi &agrave; si&eacute;the tes ordres, mais tu n'm'as janmais donn&eacute; m&ecirc;me un p'tit bichot pouor qu&eacute; j'f&ecirc;t&icirc;sse auve mes anm&icirc;ns.</P>

<p>
<P>Mais quand tan fis qu' n&eacute; v'l&agrave;. tch'a d&ecirc;pens&eacute; tout san fait auve des femmes d&eacute; mauvaise vie, est d'&egrave;rtou, tu'as fait tuer pouor li l&eacute; vieau gras.</P>

<p>
<P>Et san p&eacute;the li dit: Man gar&ccedil;on, tu'es tr&eacute;jous auve m&eacute;, et tout chein qu' j'ai est &agrave; t&eacute;.</P>

<p>
<P>Mais ch'tait la bouonne chose qu&eacute; nou f&icirc;sse un fest&icirc;n, pouor s&eacute; r&ecirc;joui, car tan fr&eacute;the qu&eacute; n&eacute; v'ch&icirc;n 'tait mort, et l'&egrave;rv&eacute;l&agrave; en vie; il 'tait p&egrave;rdu, et il est r'trouv&eacute;.</P>

&nbsp;<p>
&nbsp;<p>
<div align="center"><P><font color="#215e21"><i>Acouo eune v&ecirc;rsion</i></font></P></div>

Un homme avait deux &ecirc;fants;<br/>
<br/>
Et l'pisn&eacute; dit &agrave; san p&eacute;the: P'p&egrave;e, donnes-m&eacute; la part du bein tchi m'appartcheint; et i' lus partagit san fait entre les deux.<br/>
<br/>
Et tchiques jours aupr&egrave;s l&eacute; pus janne des gar&ccedil;ons fit san baluchon et pr&icirc;nt sa miclotte, et s'm&icirc;nt en viage pouor un pays lointain ou&ecirc;qu'i' gavachi san bein dans la d&ecirc;bauche.<br/>
<br/>
Et quand il eut tout d&ecirc;pens&eacute;, i' s'fit eune grand' fanminne dans chu pays-l&agrave;; et n&eacute; v'l&agrave; tch'i' s'trouvit dans l'b&eacute;soin.<br/>
<br/>
Ch'est en tchi i' s'en fut en pliaiche siez un moussieu l&agrave;-bas; et ch't&icirc;-ch&icirc;n l'env'yit dans ses clios &agrave; souongni des b&ecirc;tes &agrave; saie.<br/>
<br/>
Et il &eacute;thait bein aim&eacute; s'rassasier atout les p'leuses qu&eacute; les qu&eacute;tots mangeaient: Mais nus n's&eacute; g&ecirc;naient d'li ni n'l&icirc; donnaient rein.<br/>
<br/>
Et quand il eut r'pr&icirc;ns ses sens i' pensit: Combein d'gens au s&egrave;rvice d&eacute; man p&eacute;the mangent du pain &agrave; gogo, et m&eacute; tchi cr&egrave;ve la faim! J'm'en r'ithai env&egrave;rs man p&eacute;the, et j'l&icirc; dithai: P&eacute;p&egrave;e, j'ai p&eacute;chi contre l'ciel et j'ai ieu tort env&egrave;rs t&eacute;, et j&eacute; n'sis pus dingne d'&ecirc;t' appel&eacute; tan fis: prend-m&eacute; comme iun d'tes domestiques.<br/>
<br/>
Et don i' s'en r'fut &agrave; san p&eacute;the. Et &eacute;tant acouothe un but d'siez li, san p&eacute;the l'avisit et en eut pitchi, et i' couothit &agrave; l'embraichi.<br/>
<br/>
Et san gar&ccedil;on l&icirc; dit: P&eacute;p&egrave;e, j'ai p&eacute;chi contre l'ciel et j'ai ieu tort env&egrave;rs t&eacute;, et j&eacute; n'sis pus dingne d'&ecirc;t' appel&eacute; tan fis.<br/>
<br/>
Mais l&eacute; p&eacute;the dit &agrave; ses domestiques: Amenez l'pus bel habit et m'tez-li, et des sa&ucirc;l&eacute;s &egrave;s pids et eune bague au d&eacute;;<br/>
<br/>
Et amenez l'vieau engra&icirc;ssi et tuez-l&eacute;: mangeons et f&ecirc;tons;<br/>
<br/>
Car man fis qu' n&eacute; v'ch&icirc;n 'tait mort, et l'&egrave;rv&eacute;l&agrave; en vie; il 'tait p&egrave;rdu mais l&eacute; v'l&agrave; r'trouv&eacute;. Et i' lus m&icirc;ntent &agrave; f&ecirc;ter. Ach't'heu quand l'a&icirc;n&eacute; tch'&eacute;tait &agrave; la campangne &egrave;rv&icirc;nt &agrave; la maison i' ouit d'la chant'tie et d'la danse.<br/>
<br/>
Et i' d'mandit &agrave; iun des domestiques tch'est qu' tout chu r&ecirc;villon voulait dithe.<br/>
<br/>
Et ch't&icirc;-ch&icirc;n l&icirc; dit: Tan fr&eacute;the est d'&egrave;rtou, et tan p&eacute;the a tu&eacute; l'vieau engra&icirc;ssi pa'ce qu&eacute; san fis est r'v&eacute;nu sain et sauf.<br/>
<br/>
Et i' s'm&acirc;rrit, et n'voulit pon entrer. Et d'm&ecirc;me san p&eacute;the s'en fut pouor l&eacute; qu'si.<br/>
<br/>
Mais i' r&ecirc;ponnit &agrave; san p&eacute;the:<br/>
<br/>
N&eacute; v'l&agrave; bein d's ann&eacute;es qu&eacute; j't&eacute; s&egrave;rs, sans mantchi &agrave; si&eacute;the tes ordres, mais tu n'm'as janmais donn&eacute; m&ecirc;me un p'tit bichot pouor qu&eacute; j'f&ecirc;t&icirc;sse auve mes anm&icirc;ns.<br/>
<br/>
Mais quand tan fis qu' n&eacute; v'l&agrave;, tch'a d&ecirc;pens&eacute; tout san fait auve des femmes d&eacute; mauvaise vie, est d'&egrave;rtou, tu'as fait tuer pouor li l&eacute; vieau engra&icirc;ssi.<br/>
<br/>
Et san p&eacute;the li dit: Man gar&ccedil;on, tu'es tr&eacute;jous auve m&eacute;, et tout chein qu'j'ai est &agrave; t&eacute;.<br/>
<br/>
Mais ch'tait la bouonne chose qu&eacute; nou f&icirc;sse un fest&icirc;n, pouor s&eacute; r&ecirc;joui, car tan fr&eacute;the qu&eacute; n&eacute; v'ch&icirc;n 'tait mort, et l'&egrave;rv&eacute;l&agrave; en vie; il 'tait p&egrave;rdu, et il est r'trouv&eacute;.<br/>
<br/>

&nbsp;<p>
&nbsp;<p>

<center><font color="#215e21"><h3>L&eacute; Fis tr&eacute;buque-bein</h3></font></center>
<img src="verrinnehopprodigue.jpg" width="192" height="600" alt="Ch'est en tchi man fis tchi 'tait mort r'est vivant. I' 'tait hors d&eacute; m&eacute; et achteu il est d'&egrave;rtou!" title="" border="0" align="right" />
Et i' dit, &quot;Y'avait un houmme tch'avait deux fis. Et l'pi&ecirc;n&eacute; dit &agrave; san p&eacute;the, 'P'p&egrave;e, b&acirc;le-m&eacute; man partage d&eacute; t'n h&eacute;thitage.' Et i' s'partit san bein entre ieux. Et aupr&egrave;s un br&icirc;n l'fis pi&ecirc;n&eacute; ram&acirc;ssit tout chein tchi 'tait &agrave; li et viagit dans un pays bein au liain et l&agrave; i' tr&eacute;butchit ses sou. Et quand il avait fi&ocirc;l&eacute; tout, i' n'avait rein &agrave; mangi dans chu pays, et i' 'tait au d'sans. Et i' s'en fut s'louer &agrave; l'iun des cheins d'chu pays-l&agrave; et li, i' l'env'yit &egrave;s clios souongni les b&ecirc;tes &agrave; saie. Et i' 'tait si affanm&eacute; qu'il &eacute;thait m&acirc;fr&eacute; d'bou&ocirc;n tchoeu les c&ocirc;sses qu'les b&ecirc;tes &agrave; saie mangeaient, mais nou n'l&icirc; baillait rein.<p>

Quand i' s'ravisit i' s'fit, 'Y'en a un amas des s&egrave;rveurs &agrave; man p&eacute;the tch'ont du pain en as-tu en veurs-tu, et m&eacute;, j'sis ich&icirc;n pouor cr&eacute;ver la faim! J'm'en vais m'd&ecirc;haler et raller siez man p&eacute;the et j'l&icirc; dithai, &quot;P'p&egrave;e, coumme tu vai, j'ai fait du m&ecirc;ch&eacute; contre l&eacute; ciel. J'sis un reintchiv&acirc;le tchi n'est d'aut' d&icirc;ngne d'&ecirc;t' connu coumme tan fis, mais loue-m&eacute; coumme iun d'tes s&egrave;rveurs!&quot;' Et i' s'd&ecirc;halit et s'en fut siez san p&eacute;the. Mais quandi qu'i' 'tait acouo &ecirc;louongni, san p&eacute;the l'&ecirc;pyit au liain et en eut pitchi et s'tr&icirc;nmoussit pouor l'embraichi. Et san fis l&icirc; dit, ' P'p&egrave;e, coumme tu vai, j'ai fait du m&ecirc;ch&eacute; contre l&eacute; ciel. J'sis un reintchiv&acirc;le tchi n'est d'aut' d&icirc;ngne d'&ecirc;t' connu coumme tan fis.'<p>

Mais san p&eacute;the dit &agrave; ses s&egrave;rveurs, 'Tr&icirc;nmouss'-ous et prannez un mant&eacute; - l&eacute; bou&ocirc;n - et habil'ye-l&eacute; auvec. M'ttez eune bague sus san d&eacute; et ca&ucirc;chiz-l&eacute;. Et am'nez l'vieau engra&icirc;ssi et bouoch'lez-l&eacute; &agrave; seule f&icirc;n qu'j'ayons un bou&ocirc;n fricot et qu'j'en s&eacute;yons r&ecirc;jouis! Ch'est en tchi man fis tchi 'tait mort r'est vivant. I' 'tait hors d&eacute; m&eacute; et achteu il est d'&egrave;rtou!' Et il' en 'taient r&ecirc;jouis.<p>

Assa l'fis a&icirc;n&eacute; 'tait au clios et quand i' s'appr&eacute;chit d'siez li, les brits du sounneux et d'la dans'sie l&icirc; v&icirc;ndrent &agrave; l'ou&iuml;e, et il env'yit qu'si iun des s&egrave;rveurs et li'entch&ecirc;tit pouor chein tchi s'adonnait. Et i' l&icirc; dit, 'Tan fr&egrave;the est d'&egrave;rtou et tan p&eacute;the &agrave; fait bouoch'ler l'vieau engra&icirc;ssi viyant qu'il est r'v&eacute;nu en se&ucirc;th't&eacute;.'<p>

Mais i' 'tait m&acirc;rri et n'y'entr&eacute;thait pon, et san p&eacute;the s'd&ecirc;halit pouor l&icirc; d'mander d'entrer. Mais i' l&icirc; r&ecirc;ponnit et dit &agrave; san p&eacute;the, 'Vai-tu, toutes ches ann&eacute;es j'ai 't&eacute; tan s&egrave;rveux et j'ai ag'v&eacute; toutes tes c'mandes en tout, et tu n'm'as pon m&ecirc;me bailli un p'tit bichot pouor qu&eacute; j'p&ucirc;sse faithe un fricot auve mes anm&icirc;ns. Mais n'&egrave;rv'ch&icirc;n tan fis d'&egrave;rtou tch'a tr&eacute;butchi tan bein en sc&ocirc;r'tant auve des souiches et t&eacute; v'l&agrave; &agrave; bouoch'ler l'vieau engra&icirc;ssi pouor li!'<p>

Et i' l&icirc; dit, 'Man fistaud, tu'es acant&eacute; m&eacute; tr&eacute;jous, et tout chein qu'j'ai est &agrave; t&eacute;. Mais v'l&agrave; tch'a 't&eacute; bein d'nos en r&ecirc;joui et faithe un fricot, viyant qu'tan fr&eacute;the tchi 'tait mort, r'est vivant; i' 'tait hors et r'est d'&egrave;rtou.'&quot;<p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="luc1_biblye.html">La Bouonne Nouvelle s'lon Luc: 1</a><p>
<li><a href="luci1.html">La Bouonne Nouvelle s'lon Saint Luc, chapitre iun, v&egrave;rsets 1-4</a><p>
<li><a href="luci3.html">La Bouonne Nouvelle s'lon Luc, Chapitre 1, v&egrave;rsets v-xxv</a><p>
<li><a href="luci.html">L'&Ecirc;vangile s&eacute;lon Saint  Luc, chapitre iun, v&egrave;rsets 26-38</a><p>
<li><a href="lucib.html">L'&Ecirc;vangile s&eacute;lon St.-Luc: chapitre 1 vers&ecirc;ts xxvi &agrave; xxxviii</a> - eune aut' v&egrave;rsion<p>
<li><a href="luci2.html">L'&Ecirc;vangile s&eacute;lon Saint Luc, chapitre iun, v&egrave;rsets 26-38</a> - eune aut' v&egrave;rsion<p>
<li><a href="lucic.html">La Bouonne Nouvelle s'lon Luc, Chapitre 1, v&egrave;rsets 39-56</a><p>
<li><a href="luc2_biblye.html">La Bouonne Nouvelle s'lon Luc: 2</a><p>
<li><a href="luciib.html">L'&Ecirc;vangile s&eacute;lon St.-Luc: chapitre 2 vers&ecirc;ts i &agrave; vii</a><p>
<li><a href="luciib2.html">L'&Ecirc;vangile s&eacute;lon St.-Luc, Chapitre deux, V&egrave;rsets 1 &agrave; 7</a>- eune aut' v&egrave;rsion<p>
<li><a href="lucii.html">L'&Ecirc;vangile s&eacute;lon Saint Luc, chapitre 2, v&egrave;rsets viii &agrave; xx</a><p>
<li><a href="luciic2.html">L'&Ecirc;vangile s&eacute;lon St.-Luc, Chapitre deux, V&egrave;rsets 8 &agrave; 20</a>- eune aut' v&egrave;rsion<p>
<li><a href="luciic.html">L'&Ecirc;vangile s&eacute;lon St.-Luc: chapitre 2, vers&ecirc;ts viii &agrave; xx</a> - eune aut' v&egrave;rsion<p>
<li><a href="luciic3.html">L'&Ecirc;vangile s&eacute;lon St.-Luc: Chapitre 2, Vers&ecirc;ts 8 &agrave; 20</a> - eune aut' v&egrave;rsion<p>
<li><a href="luciid.html">La Bouonne Nouvelle s'lon Luc, Chapitre 2, v&egrave;rsets 25-33</a><p>
<li><a href="luc3_biblye.html">La Bouonne Nouvelle s'lon Luc: 3</a><p>
<li><a href="luciii.html">La Bouonne Nouvelle s'lon Luc, Chapitre 3, v&egrave;rsets 23 &agrave; 38</a><p>
<li><a href="luc4_biblye.html">La Bouonne Nouvelle s'lon Luc: 4</a><p>
<li><a href="luc5_biblye.html">La Bouonne Nouvelle s'lon Luc: 5</a><p>
<li><a href="luc7_biblye.html">La Bouonne Nouvelle s'lon Luc: 7</a><p>
<li><a href="lucviii5.html">La Bouonne Nouvelle s'lon Luc, Chapitre 8</a><p>
<li><a href="luc9_biblye.html">La Bouonne Nouvelle s'lon Luc: 9</a><p>
<li><a href="luc10_biblye.html">La Bouonne Nouvelle s'lon Luc: 10</a><p>
<li><a href="samaritan.html">L&eacute; Bou&ocirc;n Samathitain</a><p>
<li><a href="luc12_biblye.html">La Bouonne Nouvelle s'lon Luc: 12</a><p>
<li><a href="lucxiii.html">La Bouonne Nouvelle s'lon Luc: 13</a><p>
<li><a href="lucxiv.html">Luc: 14</a><p>
<li><a href="lucxv.html">La Bouonne Nouvelle s'lon Luc, 15 iii-vi</a><p>
<li><a href="lucxv2.html">La Bouonne Nouvelle s'lon Luc, Chapitre 15, v&egrave;rsets viii-x</a><p>

<li><a href="luc17_biblye.html">La Bouonne Nouvelle s'lon Luc: 17</a><p>
<li><a href="luc18_biblye.html">La Bouonne Nouvelle s'lon Luc: 18</a><p>
<li><a href="lucxix.html">La Bouonne Nouvelle s'lon Luc, Chapitre 19</a><p>
<li><a href="lucixxa.html">La Bouonne Nouvelle s'lon Luc, chapitre 19, v&ecirc;rsets 1-10</a><p>
<li><a href="lucixx.html">L'&Ecirc;vangile s&eacute;lon Saint Luc, chapitre 19, v&egrave;rsets 42-44</a><p>
<li><a href="luc20_biblye.html">La Bouonne Nouvelle s'lon Luc: 20</a><p>
<li><a href="lucxx.html">La Bouonne Nouvelle s'lon Luc, Chapitre 20, v&egrave;rsets 20-26</a><p>
<li><a href="luc21_biblye.html">La Bouonne Nouvelle s'lon Luc, Chapitre 21</a><p>
<li><a href="luc22_biblye.html">La Bouonne Nouvelle s'lon Luc: 22</a><p>
<li><a href="luc23_biblye.html">La Bouonne Nouvelle s'lon Luc, Chapitre 23</a><p>
<li><a href="lucxxivb.html">La Bouonne Nouvelle s'lon Luc, Chapitre 24</a><p>
<li><a href="lucxxiv.html">La Bouonne Nouvelle s'lon Saint Luc, chapitre 24, v&egrave;rsets 36-43</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
