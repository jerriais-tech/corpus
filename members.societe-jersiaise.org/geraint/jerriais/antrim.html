<HTML>

<!-- Mirrored from members.societe-jersiaise.org/geraint/jerriais/antrim.html by HTTrack Website Copier/3.x [XR&CO'2014], Tue, 15 Jul 2025 13:35:26 GMT -->
<HEAD>
<TITLE>&Agrave; p&eacute;daler par la c&ocirc;te du Comt&eacute; Antrim</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Agrave; p&eacute;daler par la c&ocirc;te du Comt&eacute; Antrim</h2></font></center><p>

<b><div align="center">Mardi l'15 d'Ao&ucirc;t 2006</div></b><br/>
<br/>
I' broussait quand j&eacute; m'r&ecirc;vilyis - pus tard qu'j'&eacute;thais esp&eacute;th&eacute; - et i' sembliait qu'l&eacute; temps 'tait pouor la plyie auve p't-&ecirc;t' des cli&egrave;rgeons &agrave; ch't' arl&eacute;v&eacute;e. Aupr&egrave;s l'd&ecirc;jeuner j'm&icirc;ns man huilet et cache en route. I' fallait r'p&acirc;sser les ponts &eacute;pis aller v&egrave;rs l'Nord pouor Coleraine. Ma&ucirc;gr&eacute; la plyie la route n'tait pon mauvaise - nou si&eacute;vait la rivi&eacute;the douochement amont et ava. En s'appr&eacute;chant d'Coleraine y'avait des ma&icirc;sons et des d&ecirc;v'loppements et acouo des ma&icirc;sons. Ch'n'est pon ravissant s'il' ont un tas d'Polonnais ich&icirc;n - pouor eune fais i' n'y'a pon assez d'b&acirc;tisseurs Irlandais! Au bord d'la route, y'a eune sente l&eacute; trav&egrave;rs des bouais tchi m&egrave;ne au Fort Mont Sand&eacute; (Mountsandel). Ch'est des c&acirc;tchieaux hauts pliaichis sus la rivi&eacute;the - s'lon l'&ecirc;critchieau ch'est Anglio-Nouormand mais j&eacute; m'd&eacute;mande si ch'n'est pon d'l'&Acirc;ge d&eacute; F&eacute; pouor c'menchi. I' broussait et nou n'viyait dg&eacute;the la rivi&eacute;the &agrave; cause des bouais  l'entou - mais nou viyait cliaithement B&amp;Q et d'aut's grands st&ocirc;rres d'la ville.<br/>
<br/>
Y'a bein des c'm&icirc;ns &agrave; bike &agrave; Coleraine - sans doute l'Unniv&egrave;rsit&eacute; encouothage l'&ucirc;sage des bikes auve touos l's &ecirc;tudgiants. J'arrivis au pont du centre ville. Ch'est l&agrave; qu'la tou&ocirc;nn&eacute;e sugg&eacute;th&eacute;e c'menche. J'&eacute;thais voulu vaie l'templ'ye d&eacute; Mussenden - mais i' n'valait pon la peine d'y aller par un temps d'it&eacute;. Ayant &ecirc;pi&eacute; l'H&ocirc;tel d&eacute; ville dans la pi&egrave;che du mitan - j'y allis. Ch'est d'la belle architectuthe du 18e si&egrave;cl'ye, m'est avis. &Agrave; l'entou les rues pav&eacute;es 'taient affaith&eacute;es. J'fis s&egrave;rvi eune machinne &agrave; sou. Du centre ville d&eacute; Coleraine, y'a des c'm&icirc;ns &agrave; bike toute la vaie &agrave; Portstewart; les deux villes touristiques d&eacute; Portstewart et Portrush sont des va&icirc;th&icirc;ns ouaithe qu&eacute; l'preunmyi sait en Comt&eacute; Londonderry et l'aut' en comt&eacute; Antrim. Nou peut p&eacute;daler par la prom'nade et la veue sus la m&eacute; es'sait mangnifique sans doute s'i' n'tchait pon d'la plyie. Portrush est pust&ocirc;t &quot;embra&icirc;che-m&eacute; qu&eacute;daine&quot; - j'y trouvis eune boutique et j'acatis du lait et d'la boua&icirc;sson gazeuse.<br/>
<br/>
En p&acirc;ssant en amont acouo un t&egrave;rrain d'golf, i' tchiyait acouo d'la plyie et j'avais l's esprits bas - mais la veue sus la c&ocirc;te 'tait sup&egrave;rbe. Nou vait les rotchi&egrave;rs Skerries en m&eacute; et j'pensis si l'&Ecirc;tch&egrave;rvi&eacute;the es'sait li&eacute;e. Viyant qu'l'originne &quot;an sgier&quot; &quot;l's &icirc;les&quot; est Ga&eacute;lique - probabli&eacute;ment n&acirc;nn&icirc;n, mais la pr&eacute;chaine fais qu'nou p&acirc;le d's originnes Celtiques, j'&eacute;thais of&ucirc;che d&eacute; tchi &agrave; dithe. <br/>
<br/>
Les falaises d'la c&ocirc;te ich&icirc;n sont rotcheuses et stchulpt&eacute;es auve d's &ecirc;tas et d's arches. J'arrivis &agrave; eune &ecirc;carre&ucirc;se &agrave; piquenitchi auve des veues mangnifiques - l&eacute; <a href="pontesgiants.html">Pont &egrave;s Giants</a> est dri&eacute;the iun des nez pr&eacute;chains. L&eacute; temps s'tait cli&egrave;rgi un mio achteu.<br/>
<br/>
&Agrave; Dunluce Castle, l&eacute; ch&acirc;t&eacute; est jutchi sus un &ecirc;ta. en &ecirc;ffet y'a l'ch&acirc;t&eacute; d&eacute; d'dans sus l'&ecirc;ta, &eacute;pis l'ch&acirc;t&eacute; d&eacute; d'houors - l's offices, &ecirc;tabl'yes et tout chenn - et un p'tit pont entr&eacute; les deux.<br/>
<br/>
En d'valant au pont, y'a l'sou&ocirc;-d&icirc;thant &quot;entonneux&quot; tchi rassembli&eacute;thait tout dans eune carre &agrave; l'entr&eacute;e du pont. Ch'es'sait d&ucirc; d'lanchi eune attaque &agrave; pid v&egrave;rs l'pont. et acouo, si nou m'nichait d'attatchi l'ch&acirc;t&eacute;, nou rempli&eacute;thait l'entonneux d'bestchias. V'l&agrave; tchi blioqu'thait l'entr&eacute;e du pont, si les vaques 'taient mortes ou en vie. L's attatchant lus enh&egrave;rm&eacute;l'laient d'vaques. Mais ch&eacute; n'tait pon l's attatchants tchi d&ecirc;tru&icirc;s&icirc;tent l&eacute; ch&acirc;t&eacute; - eune niet d'temp&ecirc;te au 17e si&egrave;cl'ye, la muth&acirc;le d&eacute; dri&eacute;the du ch&acirc;t&eacute; &ecirc;crou&ocirc;lit dans la m&eacute; - tchiques s&egrave;rveurs mouoth&icirc;tent. La Danme r'fusit d'y d'meuther d'aut'. M&eacute;, j'&eacute;thais r'fus&eacute; d'y d'meuther du tout. Tchi m&icirc;ns&eacute;thabl'ye pi&egrave;che! Sustout dans la brousse et la plyie.<br/>
<br/>
Mais l'temps s'cli&egrave;rgit pouor l'arriv&eacute;e &agrave; Bushmills. J'trouvis la pension. Madanme m'offrit eune t&acirc;ss&eacute;e d'th&eacute;e - et j'd&eacute;cidis d'aller au Pont &egrave;s Giants &agrave; ces s&eacute; si'en cas qu'i' tchai d'la plyie d'main.<br/>
<br/>
La route d&eacute; Bushmills au Pont monte et d'vale mais ch'fut a&icirc;sie (sustout sans l&eacute; b&icirc;ssa!) Y'avait du monde &agrave; la boutique du Pont - mais pas trop. J'avais 't&eacute; g&ecirc;n&eacute; si l&eacute; Pont 'tait trop conm&egrave;rcial&icirc;s&eacute;. mais nou-fait, car la boutique et tout chenna est &agrave; haut d'la falaise &eacute;pis y'a eune sente tchi d'vale et tou&ocirc;nne la carre au Pont - et don l&eacute; centre et l's offices n'lus vaient pon du pont.<br/>
<br/>
J'n'avais pon r&eacute;al&icirc;s&eacute; qu'l&eacute; Pont &egrave;s Giants est dans un amphithi&acirc;tre natuthel d&eacute; falaises - v'l&agrave; tchi m'ram&eacute;mouaithit du Pinnacl'ye en J&egrave;rri. L&eacute; temps 'tait couv&egrave;rt et i' n'y'avait pontrop d'monde et l'Pont 'tait sup&egrave;rbe. En &ecirc;ffet y'a trais Ponts - un p'tit, l&eacute; pont du mitan &eacute;pis l'grand. &Agrave; l'entou nou vait sus les falaises acouo des form&acirc;tions tchuthieuses, mais ch'est l&eacute; pont auve ses colonnes tch'est chein tch'attrioque les gens - ch'est coumme eune gamme: gr&icirc;mper et d'valer, aller d'un bord &agrave; l'aut' et tout l'monde auve lus cam&eacute;ras et t&eacute;l&eacute;phones &agrave; cam&eacute;ra.<br/>
<br/>
Nou peut dist&icirc;ndgi les &quot;touristes&quot; et lus fanmil'yes tchi lus m&acirc;tent ou lus assi&egrave;vent sus les hautes colonnes &agrave; t&egrave;rre, &eacute;pis y'a les &quot;penseurs&quot; du but du pont tchi dgettent la m&eacute;, les lou&ecirc;mes et les pi&egrave;rres en pesnant lus pens&eacute;es. J'fus bein pus &icirc;nspith&eacute; qu'j'&eacute;thais pens&eacute; - sustout auve un temps d'm&ecirc;me. I' rqu&eacute;menchit &agrave; brousser en montant amont les d'gr&eacute;s d'la falaise et la lueu s'affouaiblyit. J'rallis &agrave; Bushmills par l&eacute; c'm&icirc;n tchi va l'long du c'm&icirc;n d'f&eacute; l'trav&egrave;rs des mielles (tch'est l't&egrave;rrain d'golf). Tchiques touffets d'ortchies (malheu &egrave;s courtes braies!) mais un mangnifique qu&eacute;m&icirc;n.<br/>
<br/>
Au centre ville d&eacute; Bushmills j'acatis des frites et j'les mangis dans l'par du bord d'la rivi&eacute;the. J'acatis du lait et du cidre dans un sup&egrave;rmarchi et j'rallis &agrave; la pension. Les habits sont mouoillis mais chenna a 't&eacute; eune raide bouonne journ&eacute;e!<br/>
<br/>
<b><div align="center">M&ecirc;cr&eacute;di l'16 d'Ao&ucirc;t 2006</div></b><br/>
<br/>
J&eacute; m'r&ecirc;vilyis auve ma la t&ecirc;te. Mais l&eacute; sol&eacute; lithait et j'attendais f&ecirc;te la journ&eacute;e. L&eacute; d&ecirc;jeuner 'tait &ecirc;norme - eune grande pot&eacute;e d'th&eacute;e, d&ecirc;jeuner Irlandais, pain r&ocirc;ti, acouo du pain r&ocirc;ti, pain &agrave; patate fricachi, pain &agrave; sode fricachi, et acouo et acouo. Y'avait un janne coupl'ye Allemand l&agrave; et eune m&eacute;the et sa fil'ye d&eacute; Lisburne. La fil'ye avait 't&eacute; &agrave; viagi et &agrave; travailli 'ch&icirc;n et l&agrave; dans l'monde mais ou n'avait janmais v&icirc;sit&eacute; siez s&eacute;. Sa m&eacute;the don (tch'avait v&icirc;sit&eacute; J&egrave;rri y'a bein d's ann&eacute;es) avait pr&icirc;ns l'opporteunit&eacute; d'mouontrer &agrave; sa fil'ye l&eacute; Pont et tout chenna. J'caqu't&icirc;nmes &eacute;pis j'm'en fus. J'tais d'avis d'&egrave;rvaie l'Pont au sol&eacute; &eacute;pis of&ucirc;che &egrave;rv&eacute;n&icirc;n pouor la distil'lie d'whiskey d'Bushmills. Mais s'i' fallait mantchi la distil'lie, n'y'&eacute;thait pon d'souain.<br/>
<br/>
J'&egrave;rpr&icirc;ns l&eacute; c'm&icirc;n par l&eacute; c'm&icirc;n d'f&eacute; - pas si a&icirc;si d'&ecirc;capper &egrave;s ortchies auve l&eacute; b&icirc;ssa. Y'avait mains d'monde l&eacute; mat&icirc;n au Pont - pust&ocirc;t des penseurs (coumme m&eacute;!) L&eacute; sol&eacute; lithait sus l&eacute; pont et sus les buts des falaises - l'amphithi&acirc;tre 'tait ombragi. La m&eacute; 'tait rude - du r's&icirc;n cr&eacute;meux fliattait les rotchi&egrave;rs - et la m&eacute; 'tait bliue et bouoillait par sus les greunes et les d'mies. Des longues lou&ecirc;mes litchaient les colonnes &agrave; si&ecirc;x faches.<br/>
<br/>
J'&egrave;rgardais, j'pr&icirc;ns des photos, j'fis des portraits, j'contempliais. Enf&icirc;n, j'&egrave;rmontis la falaise et rallis &agrave; la bike. &Eacute;pis en route par la c&ocirc;te en fa&icirc;thant quart pouor Balleycastle.<br/>
<br/>
<i><a href="jerpoem.html">Geraint Jennings</a><br/>
2006<br/></i>
<p>&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="bike.html">La Bike</a><p>
<li><a href="belfast.html">&Agrave; Belfast</a><p>
<li><a href="belfast2006.html">En appr&eacute;chant d'Belfast</a><p>
<li><a href="saaremaa.html">Saaremaa</a><p>
<li><a href="thames.html">Un r&ecirc;ve &agrave; la Rivi&eacute;the d&eacute; Londres</a><p>
<li><a href="bike2.html">L&eacute; Juge et sa bike</a><p>
<li><a href="colebrooks.html">Colebrooks - tchiques annonces</a><p>
<li><A HREF="lequesne.html">Ned Le Quesne</A><p>
<li><a href="lecouteur1925.html">Bill Le Couteur</a><p>
<li><a href="irlande15001599.html">L'Histouaithe d'Irlande 1500-1599</a><p>
<li><a href="saintpatrice.html">La Crouaix d'St. Patrice</a><p>
<li><a href="jouaie.html">Jouaie et D&ecirc;tresse</a><p>
<li><a href="dannyboy.html">Daniel, man fis</a><p>
<li><a href="molly.html">Vos plia&icirc;t-i' du pa&icirc;sson?</a><p>
<li><a href="elephant.html">L'Irlandais et l'&Ecirc;l&eacute;phant</a><p>
<li><a href="irlandais.html">L'Irlandais et l'avare</a><p>
<li><a href="bridgette.html">Bridgette et la Fontaine</a><p>
<li><a href="dublin.html">Eune Tou&ocirc;nn&eacute;e &agrave; Dublin</a><p>
<li><a href="pmirlande.html">La Visite en Irlande</a><p>
<li><a href="sougj.html">J'avons compt&eacute; des sou d'l'Irlande du Nord</a><p>
<li><a href="pontesgiants.html">L&eacute; Pont &egrave;s Giants</a></li><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/antrim.html by HTTrack Website Copier/3.x [XR&CO'2014], Tue, 15 Jul 2025 13:35:26 GMT -->
</HTML>
