<HTML>

<!-- Mirrored from members.societe-jersiaise.org/geraint/jerriais/pmfaillyi.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip est ocquo faillyi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip est ocquo faillyi</h2>
Mais i' vit en esp&eacute;thance<br/></font></center><p>

<font size="-1"><i>&agrave; Port&icirc;nf&eacute;, Saint Ou,<br/>
Vendr&eacute;di au s&eacute;.<br/></i></font>
<br/>
Moussieu l'Editeu,<br/>
<br/>
Deus-trais lignes seulement, car j'si ocquo bein faillyi et mes pouores gambes ne prennent pus d'forche. Faut esp&eacute;ther que y'&eacute;tha un mio d'amendement d'vant long, car ch'est mins&eacute;thablye d'&ecirc;tre comme je si. Le docteu et la nosse m&eacute; disent tr&eacute;jous d'vivre en bouonne esp&eacute;thance, et j'pense bein que ch'est la seule chose &agrave; faithe, mais s'ils avaient mes maladies et mes maux, j'si seux que ch'n&eacute; s'sait pas la m&ecirc;me histouaithe.<br/>
<br/>
Pour ag'ver tout, la Merrienne voudrait m'vaie tchitter &agrave; fumer, car oulle a oui que la <a href="ptunvoc.html">fum'thie</a> est la pi&egrave;the chose pour un homme de m'n &acirc;ge. Ou m'cite l'exemplye d'san grand'onclye Abraham, tchi cr&eacute;vit d'b&egrave;the &agrave; l'&acirc;ge de chent ans par aver trop bu et fut trouv&eacute; mort dans un liet avec la femme d'san vaisin &agrave; c&ocirc;t&eacute; d'li.<br/>
<br/>
Chein que j'me d'mande, Moussieu, ch'est si y'a autchune autre chose qu'ou voudrait m'vaie abandonner si j'tais b&ecirc;te assez d'mettre ma pipe &agrave; c&ocirc;t&eacute;. Eh bein, je n'm'en vais pas l'faithe, et si j'si au liet quand veindra la trompette de Gabriel, i' trouv'thont ma pipe &agrave; man c&ocirc;t&eacute; et non pas la femme d'man vaisin.<br/>
<br/>
J'&eacute;thais voulu vos en &ecirc;crithe p&ucirc;s long, Moussieu, mais la chose &agrave; faithe ch'est d'avaler un lermin ou deux de tchiquechose tchi m'r&ecirc;ca&ucirc;ff'tha l'tchoeu, et me mettre au liet. Et, don, &agrave; la s'maine tchi veint.<br/>
<br/>
<i><a href="lebrocq.html">Ph'lip</a></i><br/>
<br/>&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="pmliet2.html">Ph'lip est au liet</a><p>
<li><a href="pmmus.html">Ph'lip Va Sus L'mus</a><p>
<li><a href="pmmalades.html">Des malades &agrave; Portinf&eacute;</a><p>

<li><a href="pmnurses.html">Merrienne on Nurses and Operations</a><p>
<li><a href="pmvaccination.html">La Vaccination</a><p>
<li><a href="gdfahans.html">Av'-ous d's ahans?</a><p>
</UL>
</FONT>
<br>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmfaillyi.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
