<HTML>

<!-- Mirrored from members.societe-jersiaise.org/geraint/jerriais/terreneuve.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
<HEAD>
<TITLE>Le r-tou de Phlip de Terreneuve</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Le r-tou de Phlip de Terreneuve</h2></font></center><p>

<CENTER><TABLE><TR><TD>
J'avois une maitresse<br>
Que J'aimois tendrement<br>
Qui m'faisait des promesse<br>
De m'aimer constamment<br>
Mais tandis que jetois<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;A gagniy l'sou<br>
L'ingrate oul a fait choix<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;D'un autre epoux<br>
<br>
J'mengagi pour terre neuve<br>
Deux &eacute;tais un hiv&eacute;<br>
Ch&eacute;toit une rude &eacute;preuve<br>
Que j'avais &agrave; pass&eacute;<br>
Nenn&eacute; me fit promettre<br>
D'ecrire souvent<br>
Mais j'ne r-chu qu-une seule lettre<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Au but d'un an<br>
<br>
M&eacute; ne r-chevant pas de lettre<br>
Jetois &agrave; maintiy f&ocirc;t<br>
Je men fut &agrave; la r-cherche<br>
Du couosin Jean Bilot<br>
Y m-dit men pouore m&eacute;dian<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne ten g&ecirc;ne pon<br>
Oul est mariais j'entends<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;A Phlip Bisson<br>
<br>
M&eacute; ne voulant pas craire<br>
Chu que l'couosin disoit<br>
Je me mins en colere<br>
Disant q-chla n-se pouvait<br>
Et je jurri tr&eacute;es faies<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un gros serment<br>
Nannin j'en le cr&eacute;raias<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qu-en le v&eacute;yant<br>
<br>
Arrivant en Jerry<br>
Jugie de men m-&eacute;sp&eacute;<br>
Ch-toit vrai chu q-nou ma dit<br>
J'failliz en affoll&eacute;<br>
Je men fut la cherchi<br>
Ou qu-ou d'meurait<br>
Afin de l&icirc;s r-prochi<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa ligiertait<br>
<br>
Mais quand j-vins &agrave; sa porte<br>
Oul-tait si afrontais<br>
Ou-m r&eacute;pondit d'la sorte<br>
Mait Phlip quest qu-ou voulais<br>
Je t&acirc;chi de tnin ferme<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et lis r-prochi<br>
Mais y ni-eut pas une lerme<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qui vint a s-niy<br>
<br>
Adieu cruelle Nancy<br>
Tu-as r-jettait me-n amour<br>
Si tot ou me r-poussi<br>
Et m-r&eacute;pondit tout court<br>
L'amour ch'est d'la folie<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch-nest ren dutout<br>
Ichin quand nou-s marie<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chest pour des sou<p>
&nbsp;<p>

<i><a href="bott.html">Nicholas Bott</a></i><p>
</TD></TR></TABLE></CENTER>


&nbsp;<p>

<i>V&egrave;rsion faite pouor eune chanson:</i><p>
<CENTER><TABLE><TR><TD>
J'avais eune maitr&ecirc;sse<br>
Qu&eacute; j'aimais tendr&eacute;ment<br>
Tchi m'fa&icirc;sait des prom&ecirc;sses<br>
D&eacute; m'aimer constanment<br>
Mais tandi qu&eacute; j'&eacute;tais<br>
A g&acirc;ngni, g&acirc;ngni l'sou<br>
L'&icirc;ngrate oulle a fait chouaix<br>
D'un autre, d'un autre&#160;&ecirc;poux<br>
<br>
J'm'engagis pour T&egrave;rre-Neuve<br>
Deux &ecirc;t&eacute;s, un hiv&eacute;<br>
Ch'&eacute;tait eune rude &ecirc;preuve<br>
Qu&eacute; j'avais &agrave; p&acirc;sser<br>
Nenn&eacute; m&eacute; fit promettre<br>
D'&ecirc;crithe, d'&ecirc;crithe souvent<br>
Mais j'n'&egrave;rchus qu'eune seule lettre<br>
Au but, au but&#160;d'un an<br>
<br>
M&eacute;, n'&egrave;rch&eacute;vant pas d'lettre<br>
J'&eacute;tais &agrave; ma&icirc;ntchi fo<br>
J&eacute; m'en fus &agrave; la r'ch&egrave;rche<br>
Du cou&ocirc;s&icirc;n Jean Billot<br>
I' m'dit: man pou&ocirc;rre m&eacute;dgian,<br>
N&eacute; t'en, n&eacute; t'en g&ecirc;ne pon,<br>
Oulle est mathi&eacute;e j'entends<br>
A Ph'lip, &agrave; Ph'lip Bisson<br>
<br>
M&eacute;, n&eacute; voulant pas craithe<br>
Chein qu&eacute; l'cou&ocirc;s&icirc;n disait<br>
J&eacute; m&eacute; m&icirc;ns en col&eacute;the<br>
Disant qu'ch'la n's&eacute; pouvait<br>
Et j&eacute; juthis trais fais<br>
Un gros, un gros s&egrave;rment<br>
N&acirc;nn&icirc;n j&eacute; n'l&eacute; craithais<br>
Qu'en l&eacute;, qu'en l&eacute; viyant<br>
<br>
Arrivant en J&egrave;rri<br>
Jugiz d&eacute; man m'sesp&eacute;<br>
Ch'tait vrai chein qu'nou m'a dit<br>
J'faillis en raffoler<br>
J&eacute; m'en fus la ch&egrave;rchi<br>
Io&ugrave; qu'ou, io&ugrave; qu'ou d'meuthait<br>
Af&icirc;n d&eacute; l&icirc; r'prochi<br>
Sa ligi&eacute;the, ligi&eacute;thet&eacute;<br>
<br>
Mais quand j'v&icirc;ns &agrave; sa porte<br>
Oulle 'tait si affront&eacute;e<br>
Ou m'r&ecirc;ponnit d'la sorte<br>
Ma&icirc;t' Ph'lip tch'est qu'ou voulez?<br>
J&eacute; t&acirc;chis d&eacute; t'n&icirc;n f&egrave;rme<br>
Et l&icirc;, et l&icirc; r'prochi<br>
Mais i' n'y'eut pas eune l&egrave;rme<br>
Tchi v&icirc;nt, tchi v&icirc;nt &agrave; s'n yi<br>
<br>
Adgi cruelle Nancy!<br>
Tu'as &egrave;rj't&eacute; m&eacute;n amour<br>
Si t&ocirc;t ou m'&egrave;rpoussit<br>
Et m'r&ecirc;ponnit tout court:<br>
L'amour ch'est d'la folie<br>
Ch'n'est rein, ch'n'est rein du tout<br>
Ich&icirc;n quand nou s'mathie<br>
Ch'est pour des sou, des sou<br>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="terneuv2.html">Terreneuve</A><p>
<li><a href="terneuvi.html">La R'venue du Terneuvi</a><p>
<li><a href="terneuv3.html">Notre Johnny est ervenu d'Terreneuve</a><p>
<li><a href="terreneuve_valon.html">En r'v&eacute;nant d'T&egrave;rreneuve</a><p>
<li><a href="terrneuve.html">J'nos 'nallons pour Terr'neuve</a><p>
<li><a href="ertou.html">L&eacute; R'tou du Terre-Neuvi opr&egrave;s san prumi viage</a><p>
<li><a href="newfsull.html">Newfoundland</a><p>
<li><a href="matelot.html">Chanson du Matelot</a><p>
<li><a href="mevlo.html">M&eacute; V'lo R'v&eacute;nu!</a><p>
<li><A HREF="pequeux.html">L&eacute; R'tou du P&ecirc;queux</A><p>
<li><a href="sornet2.html">Chanson triste et sornette tragique</a><p>
<li><a href="bacaillot.html">L&eacute; Bacaillot</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/terreneuve.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
</HTML>
