<HTML>
<HEAD>
<TITLE>Merriene s'met &agrave; rithe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<br><center><font color="#215e21"><h2>Merriene s'met &agrave; rithe</h2>
Ph'lip et les candidats<br></font></center><p>

<font size="-1"><br><I>A Portinf&eacute;,</I><br>
<I>Saint Ou.</I><br><br></font>

Moussieu l'Editeu,<br><br>

La Merrienne ayant liut la "Post" avant-hier au s&eacute;, se mint a rithe, et j'li d'mandis tchesqu'oulle avait veu tchi l'avait si am&ucirc;s&eacute;.<br><br>

"Ch'est que l'Peter Crill et l'Avocat Giffard ont tchitt&eacute; le nouvieau parti politique," ou dit. "Ch'est assez pour faithe ma vielle catte rithe. Tchesque i s'en va d&eacute;v'nin a ch'teu, chu parti, tchi s'n'allait trouver des
candidats pour toutes les vacances dans l's <a href="etats.html">Etats</a>, et boulverser I'Ile d'un but a l'autre?"<br><br>

Je crains hardi, Merrienne, tchi f'tha banq'route," j'li dis, "mais i pou&ocirc;rrait y'aver un Decret ou un D&eacute;gr&eacute;vement. La chose tchi m'pathait certaine ch'est que n'y &eacute;tha pas grand'chose pour les cr&eacute;anciers!"<br><br>

"Chein que j'voudrais saver," ou dit, "ch'est pourtchi qu'chais deux-l&aacute; ont abandonn&eacute; le Colonel Northey et l's autres. Tch&egrave;sque tu'en pense?"<br><br>

&quot;Quant &agrave; l'Avocat Giffard,&quot; j'li dis, "j'n'ai autchune id&eacute;a, simon qu'les Giffards ont tr&eacute;jous 't&eacute; des gens un mio inpredictablyes. Mais quant au Peter Crill, j'crais tch'il a print l'avis d'ses amins et a d&eacute;cid&eacute; que l'parti du Colonel ne li f'thait pas d'bein dans l'&eacute;lection pour Senateurs".<br><br>

"Ch'est p&ucirc;s qu'probablye," ou dit, mais a ch'teu, Ph'lip, n&eacute; v'la l'temps qu'appreche, et nou
d&eacute;v'thait qu'menchi &agrave; saver combein que y'&eacute;tha d'candidats et tch&egrave;squ'i s'sont.<br><br>

"L&agrave;-d'sus," j'li dis, "tu peux t'faithe seuze que y'&eacute;tha p&ucirc;s d'candidats que d'vacances, ch'est-&agrave;-dithe que y'en &eacute;tha p&ucirc;s d'quatre.<br><br>

Ou me d'mandit combein que j'pouvais en nommer et si ch'tait vrai que l'S&eacute;nateur Krichefski s'trouvait mus.<br><br>

"Oui", j'li dis, "i r'va par, les qu'mins, et sans doute &eacute;sp&egrave;the d'&ecirc;tre r&eacute;-&eacute;lu, mais tout est si m&ecirc;l&eacute; pour le moment qu'nou n'peut pas saver tchi chance tch'il a. Quant &egrave;s autres, y'a l'Sieur Maillard, l&eacute; Sieur Norman, l&eacute; John Le Marquand, l&eacute; Bill Perchard et l'D&eacute;put&eacute; Cronshaw. A ch'teu, &ecirc;cris l&ucirc;s noms s&ucirc;s des morcieaux d'papi, mets-les dans une pouque, chaque-l&agrave; et vote pour les trais preunmiers qu'tu hall'las. La chose tch'est certaine ch'est qu'apr&egrave;s l'r&eacute;sultat tu t'mord&eacute;thas les daits pour aver chouaisi si mal. Mais, entre nous, j'crais que l'Peter Crill y veindra et que l'Sieur Norman n&eacute; s'sa pas lien du haut".<br><br>

"Nou verra," ou s'fit, "mais &agrave; ch'teu p&acirc;slons d'autre chose. Tchi bonheur que l'temps 'tait si b&eacute; &agrave; la Preumi&egrave;r' Tour la s'maine p&acirc;ss&eacute;e, mais j'&eacute;thais deu l'saver car ch'est d'si
bouonnes gens &agrave; <a href="st_louothains.html">Saint Louothains</a>. I' devent aver fait un tas d'sous".<br><br>

"P&ucirc;s qu'les pou&ocirc;res balloques tch'ont veu l&ucirc;s <a href="tonmates.html">tomates</a> ruin&eacute;es par l&eacute; temps," j'li dis, "mais sans doute tu m'dithas tch'i' n'm&eacute;thitent pas d'&ecirc;tre favoris&eacute;s comme tes Saint Louothenchais, et pourtant nou-s-a liut qu'la plyie tchait sus les justes et les injustes".<br><br>

"P't'&ecirc;tre-bein", dit la vielle t&ecirc;toigne, "mais pas tr&eacute;jous dans les m&ecirc;mes quantit&eacute;s. Quand y'a des torrents d'ieau dans d'autres parties d'l'Ile j'air'mertchi qu&eacute; n'y'a qu'un mio d'brousse dans la
Ville au Veslet ou l'Carrefour Jentchein".<br><br>

J'ethais peut dithe hardi d'choses l&agrave;-d'sus, Moussieu, mais je n'voulis pas et, don, je d'mandis &agrave; la bouonnefemme tchesqu'ou criyait du portrait du Baillyi qu'nou-s-avait veu dans la g&acirc;zette.<br><br>

"Eh bein", ou s'fit, apr&egrave;s aver pens&eacute; pour tchiques instants, "i' n'est pas tant-pi&egrave;the, mais j'ai veu miyeu. Ch'n'est pas, &agrave; m'n id&eacute;e, compathablye au portrait de Moussieu Vernon, tch'est &eacute;tout
pendu dans la Grande Cour, et ch'tait un J&ecirc;rriais tchi l'fit ch'ty-l&agrave;. Moussieu Vernon fut Bailli pour
p&ucirc;s d'trente ans: pourtchi, je n'sais, tch'i n'eut pas d'jubil&eacute; et du champagne dans la
Biblioth&eacute;que Publyique?"<br><br>

"Nou n'g&acirc;gne rein d'y penser &agrave; ch'teu, ma vielle," j'li dis. "Pour un change, p&acirc;slons &agrave; ch'teu d'la p&acirc;raisse de <a href="st_sauveux.html">Saint Sauveux</a>. L&agrave; ils ont r'chu p&ucirc;s d'quarante
mille quartiers d&eacute; r&acirc;t qu&eacute; l'ann&eacute;e pr&eacute;c&eacute;dente et y'a une bouonne balanche en main,
mais l'r&acirc;t reste &agrave; un &ecirc;tchu, et les p&acirc;raissiens n's&eacute; pliaignent pas. Compathait chonna
&egrave;s autres p&acirc;raisses tch'ont tax&eacute; l&ucirc;s r&acirc;t, et dis-m&eacute; pourtchi que y'a tant de
diff&eacute;thence".<br><br>

"J'n'y connait rein," ou dit, "mais j&eacute; si bein contente que j'ne d'meuthe pas l&aacute;."<br><br>
"Nou peut comprendre que y'a p&ucirc;s d'cou&ocirc;tage &agrave; Saint Sauveux qu&eacute; dans l's autres p&acirc;raisses de campagne," j'li dis, "mais nous &eacute;thait creu qu'avec une m&acirc;sse de quarti&egrave;rs d&eacute; p&ucirc;s, il &eacute;thait 'te p&ocirc;ssiblye de r&eacute;duithe un mio. Mais tout ch'que l'Conn&eacute;tablye peut dithe s&ucirc;s chu point-l&agrave; est que l'r&acirc;t est pr&egrave;sque c&egrave;rtain d&eacute; hauchi l'ann&eacute;e tchi veint. L&eacute; fait est, Merrienne, qu'&agrave; Saint Sauveux ils ont, pour bein d's ann&eacute;es, yeu des Conn&ecirc;tablyes avec de grandes id&eacute;es, et nou sait qu'en matiethe d&eacute; finance, comme dans toutes autres choses, l'app&eacute;tit veint en mangeant".<br><br>

J'restimes longtemps &agrave; pa&acirc;sler d'vant rentrer, et en soupant la Merrienne avait ocquo p&ucirc;s d'une chose &agrave; dithe. Ou r'mertchit qu'les jours raccourchaient, et que b&eacute;t&ocirc;t i'nos faudrait un tonne d'tcherbon et qu'les p'tits ouaiseaux dans l'gardin s'&eacute;taient r'mints &agrave; &ecirc;lever des famillyes. "Aussi bein pour nous et touos l's autres gens. Ph'lip que je n'multiplions pas comme les ouaisieaux et les lapins, ou bein i'n'y'&eacute;thait
rein &agrave; mangi sus la t&ecirc;rre b&eacute;t&ocirc;t."<br><br>"Nou pou&ocirc;rrait ocquo vais chonna", j'li dis. "Les Chinouais, les Japonais, les n&egrave;gres et l's Indiens produisent tant d'mousses qu&eacute; dans mains d'chinquante ans la t&ecirc;rre en s'sa remplyie et i'faudra en d&ecirc;truithe des milles ou crever d'faim. Il est vrai que t&eacute; et m&eacute; j'n&eacute; s'sons pas l&agrave; &agrave; vaie chonna, mais y'etha d'nos d'scendants ocquo ichin &agrave; Saint Ou. P&acirc;slant d'chonna est'che vrai qu'la femme au Bram qu'en a d&ecirc;ja une racachie est encheinte pour la douzieme ou treizieme fais?"<br><br>

"J'crains qu'oui", ou raiponnit, "et ou dev'thait saver m&ucirc;s, apr&egrave;s touos les conseils que j'li ai donn&eacute;".<br><br>

J'm&eacute; si d&eacute;cid&eacute; d'en p&acirc;sler au Bram, Moussieu, mais ch'est presque seux tch'i m'ditha d'm&eacute; m&ecirc;ler d'mes affaithes.<br><br>

<I><a href="lebrocq.html">Ph'lip</a></I>
<br>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>


</UL>
</FONT>
<br>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
