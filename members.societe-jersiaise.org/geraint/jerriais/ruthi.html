<HTML>

<!-- Mirrored from members.societe-jersiaise.org/geraint/jerriais/ruthi.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
<HEAD>
<TITLE>Ruth</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ruth</h2></font></center><p>

<img src="verrinnegruth.jpg" width="292" height="600" alt="Grouville" title="" border="0" align="right" />
<center><font color="#215e21"><h3>Chapitre 1, v&egrave;rsets 1-5</h3></font></center>
Au temps p&acirc;ss&eacute;, au temps du gouv&egrave;rn&eacute;ment des juges, y'eut d'la fanminne partout l'pays, et un c&egrave;rtain bouonhoumme d&eacute; B&eacute;thl&eacute;hem en Jud&acirc; s'en fut d'meuther dans l'pays d'Moab, li acant&eacute; sa bouonnefemme et lus deux fis. L'bouonhoumme avait nom &Eacute;lim&eacute;lec et la bouonnefemme avait nom Naomi, et lus deux fis avaient nom M&acirc;lon et Tchilion. Ch'tait d's &Eacute;phratchiens d'B&eacute;thl&eacute;hem en Jud&acirc;. I' lus en f&ucirc;drent dans l'pays d'Moab et y' d'meuthaient. Mais &Eacute;lim&eacute;lec, l&eacute; bouonhoumme &agrave; Naomi, mouothit, et ou fut d&ecirc;dg&egrave;rpie auve ses deux fis. Ches'-ch&icirc;n lus mathy&icirc;drent auve des Moabiennes: l'ieune avait nom Orp&acirc; et l'aut, avait nom Ruth. Quand il' y'avaient d'meuth&eacute; dans les dgi&ecirc;x ans, M&acirc;lon et Tchilion mouoth&icirc;drent touos les deux, et n&eacute; v'l&agrave; la bouonnefemme d&ecirc;dg&egrave;rpie, sans ses deux fis et sans s'n houmme.<p>
&nbsp;<p>

<center><font color="#215e21"><h3>Chapitre 1, v&egrave;rsets 16-17</h3></font></center>
Mais Ruth dit, "N&eacute; m'd&eacute;mande d'aut' d&eacute; t'la&icirc;ssi, ni d&eacute; m'en r'aller sans t&eacute;, car io&ugrave; qu'tu vais, j'm'en vais, m&eacute; &eacute;tout; io&ugrave; qu'tu t'couoche, j'm'en vais m'couochi, m&eacute; &eacute;tout; tes gens s'sont mes gens; et tan Dgieu s'sa man Dgieu;<br>
io&ugrave; qu'tu mou&ocirc;rras, j'mou&ocirc;rrai, m&eacute; &eacute;tout, et j&eacute; s'sai ent&egrave;rr&eacute;e l&agrave;; et qu'l&eacute; Bou&ocirc;n Dgieu m'faiche tout chein qu'i' voudra si janmais j'sommes s'path&eacute;es autr&eacute;ment qu&eacute; par la mort." <p>

&nbsp;<p>
<center><font color="#215e21"><h3>Chapitre 1, v&egrave;rset 22 &agrave; Chapitre 2, v&egrave;rset 12 </h3></font></center>
Quand Naomi rentrit &agrave; B&eacute;thl&eacute;hem du pays d'Moab, au c'menchement d'l'avo&ucirc;t du bli&eacute;, sa belle-fil'ye Ruth, la Moabienne, s'en fut acant&eacute; lyi. Naomi avait un cou&ocirc;th&icirc;n du bord d'la fanmil'ye &agrave; s'n houmme, la fanmil'ye &agrave; &Eacute;lim&eacute;lec, tchi 'tait un r'chard avantageusement connu et tch'avait nom Booz. Et Ruth la Moabienne dit &agrave; Naomi, &quot;La&icirc;sse-m&eacute; aller au clios et gliainer d's &ecirc;pis souotre tchitch'un tchi pou&ocirc;rra m'a&icirc;dgi.&quot; <p>

Ou l&icirc; dit, &quot;Va-s'y, ma fil'ye!&quot;<p>

Et ou s'en fut gliainer au clios souotre les avo&ucirc;oteurs. I' s'adonnit qu'oulle av&icirc;nt au b&eacute;tchet &agrave; Booz, l&eacute; chein d'la fanmil'ye &agrave; &Eacute;lim&eacute;lec. Et v'l&agrave; tch'arrivit d'B&eacute;thl&eacute;hem chu Booz. Et i' dit &egrave;s avo&ucirc;oteurs, &quot;Qu'le Seigneu sait acant&eacute; vous!&quot;<p>

Les avo&ucirc;oteurs r&ecirc;ponnit, &quot;Qu'l&eacute; Seigneu t'b&ecirc;nisse!&quot;<p>

&Eacute;pis Booz d'mandit au chein tchi m'nait ses avo&ucirc;oteurs, &quot;&Agrave; tchi qu'oulle est ch't' hardelle-ch&icirc;n?&quot;<p>

L&eacute; chein tchi m'nait l's avou&ocirc;teurs r&ecirc;ponnit, &quot;Oulle est la Moabienne tchi rentrit acant&eacute; Naomi du pays d'Moab. Ou dit, 'S'i' vos plia&icirc;t, la&icirc;ssiz-m&eacute; gliainer et ram&acirc;sser parmi les dg&egrave;rbes souotre l's avou&ocirc;teurs.' Et oulle est v'nue don et oulle a chinn&eacute; d'l'assinne d'en par ch&icirc;n, sans m&ecirc;me s'&egrave;rp&ocirc;ser un br&icirc;n.&quot;<p>

Et Booz dit &agrave; Ruth, &quot;&Ecirc;coute, ma hardelle: n'vas pon gliainer dans un aut' clios, et n'vas pon hors d'chu clios-ch&icirc;n, et n't&eacute; c&acirc;rre pon d'mes avou&ocirc;t'r&ecirc;sses. &Egrave;rgarde l&eacute; clios dans tchi qu'i' sont &agrave; faithe l'avo&ucirc;t et si&eacute; souotre ieux. J'ai c'mand&eacute; &egrave;s hardgieux d&eacute; t'la&icirc;ssi en paix. S'tu'as s&eacute;, vas &egrave;s dgougues et bai d'chein qu'les hardgieaux ont puchi.&quot;<p>

Ou s'agenouoillit adens dans l'aithe et l&icirc; dit, &quot;Pouortchi qu'tu veurs m'a&icirc;dgi d'm&ecirc;me, viyant qu&eacute; j'sis eune horsaine?&quot;<p>

Booz l&icirc; r&ecirc;ponnit, &quot;Ch'est en tchi nou m'a racont&eacute; tout chein qu'tu'as fait pouor ta belle-m&eacute;the d&eacute;pis la mort d&eacute; tan bouonhoumme, et qu'tu tchittis tan p&eacute;the et ta m&eacute;the et tan pays et v&icirc;ns siez du monde qu&eacute; tu n'conna&icirc;ssais pon d'vant. Qu'l&eacute; Seigneu t'r&ecirc;compense pouor tes faits, et qu'ta r&ecirc;compense sait entchi&eacute;the s'lon l'Seigneu, l'Bou&ocirc;n Dgieu d'Isra&euml;l souos l's ailes d&eacute; tchi tu'es v'nue t'abrier!&quot;<p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/ruthi.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
</HTML>
