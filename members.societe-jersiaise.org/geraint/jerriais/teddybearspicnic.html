<HTML>

<!-- Mirrored from members.societe-jersiaise.org/geraint/jerriais/teddybearspicnic.html by HTTrack Website Copier/3.x [XR&CO'2014], Tue, 15 Jul 2025 14:04:24 GMT -->
<HEAD>
<TITLE>Ours en pliuque &agrave; piquenitchi - Teddy Bears' Picnic</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ours en pliuque &agrave; piquenitchi</h2>
Teddy Bears' Picnic</font></center><p>

<div align="center"><img src="noue/ours.jpg" width="100" height="100" alt="Ours en pliuque" title="" /></div><p>
<CENTER><TABLE><TR><TD>
S'tu t'd&ecirc;hale &agrave; la boua&icirc;s'sie aniet,<br/>
tu t'en vas &ecirc;t' bein ravi;<br/>
s'tu t'd&ecirc;hale &agrave; la boua&icirc;s'sie aniet,<br/>
tu'&eacute;thas don &agrave; t'y s&icirc;lyi -<br/>
car touos les ours d'ava&ucirc; not' histouaithe<br/>
lus y rassembli&eacute;thont - ah mais, v&eacute;the!<br/>
Aniet ch'est l'jour qu'les ours en pliuque ont lus piquenique.<br/>
<br/>
Ch&acirc;tchun d's ours en pliuque tch'a 't&eacute; bou&ocirc;n<br/>
y'&eacute;tha eune bein bouonne bord&eacute;e,<br/>
un tas d'fricots au go&ucirc;t d'&egrave;rva-s-y<br/>
et d'mangnifiques gammes &agrave; jouer.<br/>
Et souos les bouais, o&ugrave;'est qu'p&egrave;rsonne n'y vait,<br/>
i' cache-much'chont quandi qu'nou-s'y plia&icirc;t:<br/>
ch'est coumme chenna qu'les ours en pliuque ont lus piquenique.<br/>
<br/>
S'tu t'd&ecirc;hale &agrave; la boua&icirc;s'sie aniet,<br/>
n'y va pon &agrave; tan tout seu;<br/>
i' fait b&eacute; &agrave; la boua&icirc;s'sie aniet<br/>
mais v'l&agrave; tchi m'niche du malheu -<br/>
car touos les ours d'ava&ucirc; not' histouaithe<br/>
lus y rassembli&eacute;thont - ah mais, v&eacute;the!<br/>
Aniet ch'est l'jour qu'les ours en pliuque ont lus piquenique.<br/>
<br/>
Ours en pliuque &agrave; piquenitchi!<br/>
Ches p&eacute;tits ours en pliuque &agrave; ch't' arl&eacute;v&eacute;e sont &agrave; lus r&ecirc;joui.<br/>
I' pa&icirc;ssent o&ugrave;'est qu'i' sont fitchis<br/>
et font eune bord&eacute;e d'fanne et bein du ji.<br/>
Viyiz-les &agrave; jouar&ocirc;ler:<br/>
il' aiment bein braithe et jouer -<br/>
tchi braithie et tchi jou&ocirc;thie!<br/>
Dans les si&ecirc;x heuthes lus M'm&egrave;es et P'p&egrave;es<br/>
les gliain'nont &agrave; t&acirc;ner<br/>
pa'ce qu'i' sont l&acirc;ss&eacute;s, ches p'tits ours en pliuque.<br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/ours.html">L'Ours</a><p>
<li><a href="ourse.html">Manman et l'ourse</a><p>

<li><a href="picnic.html">Not' Pic-nic</a><p>
 <li><a href="picnec.html">Not' Picnec</a></li><p>
<li><a href="picnique.html">Un Pic-Nique</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/teddybearspicnic.html by HTTrack Website Copier/3.x [XR&CO'2014], Tue, 15 Jul 2025 14:04:24 GMT -->
</HTML>

