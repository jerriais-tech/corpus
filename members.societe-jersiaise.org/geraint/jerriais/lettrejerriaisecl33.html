<HTML>

<!-- Mirrored from members.societe-jersiaise.org/geraint/jerriais/lettrejerriaisecl33.html by HTTrack Website Copier/3.x [XR&CO'2014], Tue, 15 Jul 2025 13:58:32 GMT -->
<HEAD>
<TITLE>Lettre Jerriaise Samedi l'21 de Juin 2003</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Samedi l'21 de Juin 2003</h2></font></center><p>


Clifford Laisney a l'pliaisi d'vos souhaitter l'bouon jour aniet l'21 de Juin, 2003, en vos presentons la letter jerriaise. Premi&egrave;thement, si ous_etes d'id&eacute;e d'joindre les members de L'Assembli&eacute;e pour une toun'n&eacute;e en 'Lorries' Samedi l'28 de Juin.sortant du Priory a Ste Marie a deux heuthes, vot pliait_ti averti Madanme Margaret Perr&eacute;e au pus vite sus numero 861155 en orde de reserver une pliaiche. Le Prix. Adultes &pound;12. Efants &pound;6.<br/>
<br/>
Une niet la s'm'naine pass&eacute;e, dans les p'tites heuthes du matin j'tais revilyi a reminer sus m&eacute;s pens&eacute;es. J'trouve que quand nou_s_est trantchillye et qu'l'esp'rit a 'tait en r'pos, ch&eacute;s la l'opportunit&eacute; de faithe les decisions, et donc le sujet pour mon p&acirc;lement d'aniet fut n&eacute;.<br/>
<br/>
J'menvais tachi d'vos donner un court accompte de nouvelles en general des s'm'naines pass&eacute;es concernant l's'iles couv'rant Jerri en partitchulyi.<br/>
<br/>
Le titre de mon discours est 'Le Bull'tin Jerriais'<br/>
<br/>
Les lignes en t&ecirc;te sus l'journal du s&eacute; du 9 de Juin. 'Attaque de Svastique sus Synnagogue. Des svastiques et cries d'gerre futent barbouillis sus les muthailles du Synnagogue a St Brelade duthant la niet. Ch'attaque coincide auve les pus importantes f&ecirc;tes du calendrier Juif, et suggethe que chais les travaux d'une organisation n&eacute;o;Nazi. Quouaiq'u j'avons une severit&eacute; de vandalisme dans l'ile, le President et la Police sonts d'l'id&eacute;e que chais les travaux d'une groupe. Chais g&egrave;nant d'penser que Jerri, connu comme une ile d'ais't&eacute; et d'tranchil't&eacute; dans l'temps pass&eacute;, est ach'teu invad&eacute;e de malfaiteurs intente a detruithe a lus chouaix.<br/>
<br/>
Samedi et Dinmanche le7 et l'8 de Juin 'tait l'occasion d'un concours d'&eacute;legance de vet&ucirc;thes classiques. Le Festiva c'mmenchi auve des courses d'vitesse sus l'Av'nue Victoria et l'Mont d'Bingham. Le 'week_end' fini auve le concours de nenante vet&ucirc;thes dans l'Parc. Accordant au President de l'Association d'vet&ucirc;thes d'ancient&eacute;, l'occasion fut hardi bein r'chue par les ilemans et'tait une bouonne attraction pour les touristes. Hardi d'ieux &eacute;rquemand'rais a lus anmins d'visiter l'ile en orde de vaie chu spectaclye.<br/>
<br/>
Accordant es nouvelles de Mercredi l'11 de Juin, i pathaits que Jerri est en dangi d'aver une crise d'empliai. Je li&egrave;thons q'une autre quarantaine d'employis dans iune des banques sonts vont etre mins redondant d&ucirc;thant les mais a suivre a cause d'amalgamation auve lus compagnie en d'Gu&egrave;rnesy. Le president d'empliai etout est concerner d'la situation et a a'ppl&eacute; une reunion pour evaluer la position. I'a hardi d'concerne etout dans la construction. Accordant a la gazette, gentiment d'gens cherche du travas comme tcherpentchiers et machonneurs, Est_que j'avons arriv&eacute; au point d'saturation dans l'batissage de maisons et d'apartements. Les agents d'affaithes onts appathence d'aver une abondance de propriet&eacute; a vendre.<br/>
<br/>
Mercredi l'11. Acquo une attaque de vandalisme. Chutte fais sus l'bat&eacute; d'sauvetage de St Cath'rine. Sus l'heuthe du diner des vandals entrites la station et s'rejouittes en faisant tchernage parmi l's'effets concernant l'usage du bat&eacute;. Le Gouverneux d'la barre ne peut pas comprendre que tchitch'uns authaits telle p'tite presence d'id&eacute;e d'causer chu donmage et d'mettre les vies d'tchiques malheutheuxs en dangi. Si janmais l'ocassion s'arrive que chais malfaiteurs onts besoin d'app'l&eacute; les services voluntaithes, p't&ecirc;tre tchi pou'thons erfl&egrave;itchi sus lus betises. <br/>
<br/>
Le 12 de Juin. La saison d'patates en d'sastre. Accordant au President d'Administration pour l'export des patates royales, ch't'ann&eacute;e erpresente iune des piethe saisons en r'cord. Les prixs onts diminu&eacute; vitement et quouaiq'u la d'mande a 'tait assez bouonne, i pathait qu'la distribution es boutiques et marchiers a 'tait en tch&egrave;stchion. Ch'est probablye que ch't'ann&eacute;e tchi suit, vetha acquo d'autres tchultivateurs tchitter le craissage de patates. Je li&egrave;thons etout que les gardeurs de b&ecirc;tes ne sonts pas trop satisf&eacute;s des r'tours tchi r'ch&ecirc;ves pour la production d'lus lait. I sonts dans l'proc&eacute;s d'faithe des changements a la lait'tie a St Sauveur. I pathaits qu'une vingtaine d'employis sonts vonts etre mins redondant pour raithon d'&eacute;conomie. La situation d'fermage est serieuse, et nou se d'mande comment que dans l'avn'in la compagne s'en va combattre a ertenin la bieaut&eacute; des herbages, clios et tout associ&eacute; auve choses agricoles. <br/>
<br/>
Lundi l'16 de Juin. Le Bailli reste ferme sus sa d&eacute;cision d'erfuser une licence d'alcool. Des milles de spectateurs enhannites d'une grand s&eacute; vendredi pass&eacute; a l'ocassion des courses d'ch'vaux &eacute;s Landes. La raithon en 'tait que le g&eacute;rant resp_onsablye pour les provisions avait oublier d'faithe application au bureau du bailli pour la licence n&eacute;cessaithe. Malgr&eacute; les plaids d'l'Association et m&ecirc;me du Conn&eacute;tablye, le Bailli resti ferme dans sa decision, et comme ch'la les ponteurs fit'tent lus gag'gie auve une langue bein pendue. Faut l'&eacute;spether tchi y'avait un bouon pits a la ferme d'Grosnez. <br/>
<br/>
Mercie pour vot compagnie. J'vos souhaitte a tous une bouonne semaine. <br/>
<br/>
A la prechaine. <br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl29.html">Lettre J&egrave;rriaise - Clifford Laisney</a><p>
<li><a href="lettrejerriaisecl30.html">Lettre J&egrave;rriaise - Clifford Laisney</a><p>
<li><a href="lettrejerriaisecl31.html">Lettre J&egrave;rriaise - Clifford Laisney</a><p>
<li><a href="lettrejerriaisecl22.html">Lettre J&egrave;rriaise - Clifford Laisney</a><p>
<li><a href="lettrejerriaisecl23.html">Lettre J&egrave;rriaise - Clifford Laisney</a><p>
<li><a href="lettrejerriaisecl24.html">Lettre J&egrave;rriaise - Clifford Laisney</a><p>
<li><a href="lettrejerriaisecl25.html">Lettre J&egrave;rriaise - Clifford Laisney</a><p>
<li><a href="lettrejerriaisecl26.html">Lettre J&egrave;rriaise - Clifford Laisney</a><p>
<li><a href="lettrejerriaisecl27.html">Lettre J&egrave;rriaise - Clifford Laisney</a><p>
<li><a href="lettrejerriaisecl28.html">Lettre J&egrave;rriaise - Clifford Laisney</a><p>
<li><a href="lettrejerriaisecl20.html">Lettre J&egrave;rriaise - Clifford Laisney</a><p>
<li><a href="lettrejerriaisecl21.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl33.html by HTTrack Website Copier/3.x [XR&CO'2014], Tue, 15 Jul 2025 13:58:32 GMT -->
</HTML>

