<HTML>

<!-- Mirrored from members.societe-jersiaise.org/geraint/jerriais/pm40.html by HTTrack Website Copier/3.x [XR&CO'2014], Tue, 15 Jul 2025 13:58:48 GMT -->
<HEAD>
<TITLE>Merrienne et les quarante jours</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne et les quarante jours</h2>
Pas hardi d'accord &agrave; Portinf&eacute;<p></font></center><p>

Moussieu l'Editeu<p>
Quand j'rentris hier arlev&eacute;e pour b&egrave;the l'th&eacute;e, la Merrienne me surprint hardi en me d'mandit si j'voudrais deux <a href="oeufs.html">oeux</a> bouollis pour man th&eacute;e. J'tais sus l'point d'li dithe que l's oeux qu'oulle accatait &agrave; la boutique me donnaient l'mal-au-tchoeu, quand oulle explitchit.<p>
'Ch'n'est pas des oeux d'boutique' ou dit, 'mais d's oeux que j'ai ram&acirc;ss&eacute; du poulaillyi. Tu sais que n'y a pas longtemps j'me defis des vielles poules que j'avais yeu pour des ann&eacute;es.' <p>
'Oh, damme, v&egrave;the' j'li dis, 'j'&eacute;prouvis &agrave; en mangi iunne tchi d'vait aver un dgi&ecirc;uxaine d'ann&eacute;es, mais apr&egrave;s aver pr&egrave;sque cratchi ma m&acirc;chouaithe, j'fus content d'envier l&eacute; fichu cad&acirc;vre au tchan. Et, si tu t'en r'souveins, i'fut malade pour pr&egrave;sque une s'maine aupr&egrave;s.' <p>
'Ch'est vrai' ou r'accordit. 'Eh bein, tu sais &eacute;tout que j'accatis une do&ucirc;zaine de poulettes tchi 'taient garanties d&eacute; produithe des oeux d'vant le r'nouv&eacute;.'<p>
'Et jusque ich&icirc;n' je r'mertchis, 'ils ont aval&eacute; tout ch'que tu l&ucirc;s as donn&eacute;, et n'ont pas produit un seul oeu.'<p>
<img src="co.jpg" width="144" height="195" alt="" title="" border="0" align="right" />
'Tu t'trompe' ou dit, 'car j'en eus iun hier, et aniet j'en ai yeu quatre. Et j'ai d&eacute;couvert que les poules peuvent comprendre chein qu'nou l&ucirc;s dit. Lundi matin, j'm'en fus dans l'poulaillyi avec un gros cout&eacute;. J'lus dis que j'tais l&acirc;ss&eacute;e d'les vaie remplyi l&ucirc;s ventres deus fais par jour avec la bouonne nou&ocirc;rrituthe que j'l&ucirc;s donnais, et que s'i' n'se mettaient pas &agrave; pondre, j'avais un bouonhomme tch'aimait hardi du poulet r&ocirc;ti. J'ajou&ocirc;tis tchi s'griyait aussi bein avec une poulette, epis j'les laissis &agrave; refl&eacute;chi l&agrave;-d'sus. Eh bein, hier, y'avait un oeu dans l'nid et aniet j'en ai yeu quatre. Tu n'me dithas pas &agrave;ch'teu qu'les poules sont si b&ecirc;tes comme nou-s-a creu.'<p>
J'&eacute;thais voulu rithe, Moussieu, mais je m'contentis de dithe &agrave; la Merrienne que j'criyais que j'pouvais mangi trais oeux bouollis, &eacute;tait si content d&eacute; chein qu'ou m'avais appr&icirc;nt!<p>
Quand j'e&ucirc;mes fini l'th&eacute;e, et qu'la Merrienne avait lav&eacute; la vaisselle comme de cou&ucirc;tume, tandis que j'me r'p&ocirc;sais dans ma grand'tchaise, ou ram'nit &agrave; la m&eacute;mouaithe que ch'tait la saison pour faithe de bouonnes r&eacute;solutions pour quarante jours, jusqu'au <a href="pmvendredisaint1953.html">Vendredi Saint</a>. 'I' faut s'p&acirc;sser de tchiquechose que nou-s-aime bein' ou dit. 'Et pour c'menchi tu d&eacute;v'thais abandonner tchique mauvaise habitude. Apr&egrave; tout, ch'n'est pas longtemps que quarante jours. M&eacute;, j'me si d&ecirc;cid&eacute;e de pardonner autchune persone tchi m'a fait tort.'<p>
'M&ecirc;me la mauvaise langue du bord du Coin, tch'avait 't&eacute; dithe partout la p&acirc;raisse qu'une niet, n'y a pas longtemps, tu m'avais mint d'hors, et que j'avais couochi dans l'&eacute;tablye?' j'li d'mandis. 'Apr&egrave;s tout, Merrienne nou-s-en faisait une affaithe d&eacute; Cour, ou pou&ocirc;rrait produithe quatre vaques, trais g'niches, un p'tit vieau et une biche comme t&egrave;moins. Pardone-la pour quarante jours si tu veur, mais laisse-la trantchille apr&egrave;s.'<p>
La bouonnefemme consid&eacute;thit pour tchiques instants, epis ou dit: 'P't-&ecirc;tre que tu'as raison, Ph'lip. J'peux tr&eacute;jous la puni, la vielle, en d'mandant &agrave; ses vaisins s'ils ont r'mertchi que m&ecirc;me &agrave; s'n &acirc;ge, y'a ocquo assez d'individus tchi veinnent tapper &agrave; sa porte pr&egrave;sque touos les siers.'<p>
'Bon' j'li dis, 'mais, j'ai tchiquechose d'autre &agrave; t'prop&ocirc;ser. Ch'est que pour les quarante jours tu t'en vas tachi d'aver un mio p&ucirc;s d'ami&eacute;tchi pour les Etats.'<p>
Ou ch&acirc;tchit la t&ecirc;te. 'Pas pour les D&eacute;put&eacute;s d'la Ville' ou dit. 'et m&ecirc;me deux-trais d'la Campagne. Jamais je n'pou&ocirc;rrais aimer ditet. Mais t&eacute;, Ph'lip, tu pou&ocirc;rrais promettre que pour quarante jours tu ne f'thais autchun mention des Etats dans les lettres que tu &ecirc;cris &agrave; la 'Post''.<p>
'Chenna, ma vielle, est imp&ocirc;ssiblye' j'li dis. 'J'ai l'drouait d'crititchi l's <a href="etats.html">Etats</a>, et je s'sais perdu si je n'disais pas chein qu'j'en pense. Mes lecteurs s'y attendent, epis, quant &agrave; me, je trouve chenna bein am&ucirc;sant. I' n'fait d'ma &agrave; personne, et j'si bein r'gardent chein que j'dis.'<p>
'P't-&ecirc;tre pas tr&eacute;jous, ou dit, 'mais i'faut admettre qu'tu as ocquo un mio d'bouon sens. Avec chenna, j'ai dans l'id&eacute;e que iun ou deux membres que j'pou&ocirc;rrais nommer ne plieuth'thaient pas si un bouon jour ils avaient ou&iuml; que l'c&eacute;l&egrave;bre Ph'lip de Portinf&eacute; avait 't&eacute; trouv&eacute; ni&eacute; dans la Mathe au Seigneur ou perdu dans la bli&acirc;se en cherchant pour les orm&egrave;rs &agrave; le Pulente.'     <p>
 'L&eacute; Ph'lip de Portinf&eacute;' j'li dis, 'a p&ucirc;s d'avis que d'aller s'prom'ner aupi d'la Mathe au Seigneur ches jours, et i' n'a ocquo jamais 't&eacute; cherchi pour des orm&egrave;rs quand l'temps 'tait bli&acirc;seux, n'etant pas si b&ecirc;te comme chenna. Mais j'n'avanchons pas, Merrienne, et il est temps d'nos d&eacute;cider. M&eacute;,je n'voudrais pas abandonner ma pipe, et t&eacute;, je sais bein tu n'voudrais pas r&eacute;duithe sus l'th&eacute;e. Y'a une chose tchi nos reste, et ch'est d'souhaiter bouonne chance &agrave; la d&eacute;put&acirc;tion tch'est pour aller &agrave; Londres dans un p'tit d'temps pour distchuter une affaithe d&eacute; finance avec les r'pr&eacute;sentants du Gouvern&eacute;ment.'<p>
'Eh bein' ou dit, 'I' n'y'&eacute;thait pas d'ma en faisant chenna, mais tch&egrave;squ'oulle est chutte affaithe d&eacute; finance? J'ai lius toutes ches longues colonnes dans la 'Post' mais j'n'en ai pas  comprint un mot. Sus chu sujet-l&agrave;, man Ph'lip, je m'trouve compli&eacute;tement parmi l's enf&ucirc;ntchis. Dis-m&eacute;, si tu peux, chein qu'ch'est.'<p>
'Pour dithe la vethit&eacute;, Merrienne' j'm'fis, 'm&eacute;, &eacute;tout, j'ai liut tout chenna, mais j'n'y comprends rein. I' faut qu' sait tchitchose de grande importance, car les membres tchi d&eacute;v'thaient comp&ocirc;ser la d&eacute;put&acirc;tion tch'a 't&eacute; sugg&eacute;th&eacute;e par la 'Post' sont sans autchune doute, la flieur de nos Etats. Si chu lot-l&agrave; n'pouvent pas convaincre l&eacute; Gouvern&eacute;ment tch'ils ont fait d'l&ucirc;s m&ucirc;s, et, apr&egrave; tout, nou n'peut pas d'mander p&ucirc;s qu'chenna.'<p>
'Et, sans doute' ou dit, 'ch'est l'Gouvern&eacute;ment tchi paietha l'cou&ocirc;tage?'<p>
'Nouff&eacute;, nouff&eacute;, Merrienne!' j'li dis, ' ch'item-l&agrave; s'trouv'tha dans l'Budget parmi les demandes extraordinaires ou les d&ecirc;penses impr&eacute;uves.'<p>
'Ch'est &agrave; dithe' ou s'fit, 'que ch'est l'J&egrave;rriais tchi paiethont, nos fermiers, par exemplye. Ethont-i' un miyeu prix pour l&ucirc;s patates?'<p>
'Ma pou&ocirc;re Merrienne' j'li dis, 'n'sais don pas si simplye.'<p>
<p>
<i><a href="lebrocq.html">Ph'lip</a></i> <br>
<I>18 February 1961</I>   <p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><a href="painlenten.html">Lenten Fare in the Family</a><p>
<li><a href="painperfection.html">Strenuous Attempts at Perfection</a><p>
<li><a href="vendredisaint.html">L&eacute; Vendredi Saint</a><p>
<li> <a href="vendredisaint2005.html">Vendr&eacute;di Saint</a><p>
<li><a href="pmvendredisaint.html">Le Vendr&eacute;di Saint &agrave; Portinf&eacute;</a><p>
<li><a href="pmvendredisaint1953.html">Vendredi Saint</a><p>
<li><a href="pmvendredisaint1956.html">Le Vendredi-Saint</a><p>
<li><a href="goodfriday.html">Ph'lip and Merrienne Discuss Good Friday</a><p>
<li><a href="rollmops.html">Tchi Vendr&eacute;di?</a><p>

<li><a href="hotcrossbuns.html">Des ban'ses croua&icirc;sies</a><p>
<li><a href="pmpaques1954.html">P&acirc;ques au Portinf&eacute;</a><p>

<li><a href="40jours.html">Quarante jours et quarante nyits</a><p>
<li><a href="pmsmainesainte.html">La S'maine Sainte</a><p>
<li><a href="faberge.html">Pliein coumme un oeu</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pm40.html by HTTrack Website Copier/3.x [XR&CO'2014], Tue, 15 Jul 2025 13:58:48 GMT -->
</HTML>
