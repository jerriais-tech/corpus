<HTML>

<!-- Mirrored from members.societe-jersiaise.org/geraint/jerriais/2mots.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>Deux mots - Adr&eacute;chis sp&eacute;cialement &egrave;s auteurs Jerriais</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Deux mots</h2>
Adr&eacute;chis sp&eacute;cialement &egrave;s auteurs Jerriais</font></center><br><p>

<CENTER><TABLE><TR><TD>

N&eacute; v'l&agrave; l'&ecirc;t&eacute; d&ecirc;j&agrave; fini<br>
Et l'mais d'Octobre qu'est q'menchi<br>
En tourbillons de d'sus les boies<br>
Achteu nou v&eacute; toutes les fielles tchaie.<br>
<p>

Y'a longtemps q'les fains sont rentr&eacute;s,<br>
Dans les h&ocirc;gards les tas sont faits.<br>
Nou&eacute; s'en va nos surprendre tous<br>
Comme l&eacute; temps va mon doux! mon doux!<br>
<p>

En p&acirc;lant d'nou&eacute; v'l&agrave; qui m'rappelle<br>
Qu&eacute; l's'Editeurs de la "Nouvelle"<br>
S'en vont av&eacute; tchic embarras:<br>
'Il est temps d'faithe lus Alman&acirc;'.<br>
<p>

Tch'est q'j'y trouvthons, j&eacute; n's&eacute;, ch't'ann&eacute;e?<br>
Des anecdotes bein racont&eacute;es,<br>
Deux-treis d'vin&acirc;les par ichin par l&agrave;,<br>
Des historiettes et tout chonna.<br>
<p>

Avec tout ch'la s'sait-i compliet?<br>
Ah! mais nennin, i n'est parfait<br>
Et suivant l'go&ucirc;t des vrais Jerriais<br>
Qu&eacute; quand il a tchic mots d'patoi&egrave;s.<br>
<p>

Allons! vite, collaborateurs<br>
Faut bein aidji &egrave;s Editeurs<br>
Si n'peuvent pas l'faithe, faut q'j&eacute; faichons<br>
Vite, don m's'amins, pliume ou crayon.<br>
<p>

<a href="lock.html">Ch'la S'Peut</a>, qui n'oublie pon l'Jerriais<br>
Quo&eacute;q'tu n'ou&eacute;e p&acirc;ler qu&eacute; l'Angliais<br>
Tu nos en donne souvent d'biaux bus<br>
Et bein s'i-t'p'yais - vite, fais d'tan mus.<br>
<p>

Et t&eacute;, man <a href="brambilo.html">Bram</a>, puorre vier amin -<br>
Oublie la minz&egrave;the et l'chagrin,<br>
Rajeunis t&eacute; en nos contant<br>
Tchic dr&ocirc;le d'histo&egrave;the de tan janne temps.<br>
<p>

Et J.D.R. - t'en vas tu v'nin<br>
Nos raconter tchic mio d'gnolin<br>
Tu peux bein l'faithe si tu'as id&eacute;e<br>
N'oublie pon l'Alman&acirc; ch't'ann&eacute;e.<br>
<p>

Y'en a bein d'autres qui peuvent aidji<br>
- Allons m's'ammins, faut s'r&ecirc;vill'yi<br>
Chatchun san but, en vers, en prose,<br>
Et m&eacute; d'ma carre, j'dithai tchic chose.<br>
<p>

Mais n'faut pas &ecirc;crithe trop d'gnolin,<br>
Tout pyein d'buon fun mais pas d'bavin<br>
Qu&eacute; ch&acirc;tchun d'nous essait poli<br>
Et prenje buon soin d'chein qu'il &ecirc;crit.<br>
<p>

Pas un seul mot qui pathaisse laid.<br>
Qu&eacute; chaque passage essait parfait.<br>
Qui n'yait rein qui g&acirc;te not' travas<br>
Quand m&ecirc;me ch'n'essait q'sus l'Alman&acirc;.<br>
<p>

Faut don s'y mettre; - et tous d'buon tcheu.<br>
Qu&eacute; ch&acirc;tchun donne d&eacute; san miyeu<br>
Allons m's'amins j'avons d'tchi faithe<br>
P&acirc;lons l'Jerriais, n'faut pas nos taithe.<br>
<p>
En viers Jerriais prouvons &agrave; tous<br>
Qu&eacute; not' langage s&eacute; p&acirc;le tr&eacute;jous.<br>
- Eche qu&eacute; ch't'ann&eacute;e j&eacute; n'puorrons pas<br>
BATTRE L&Eacute; R'CORD des Alman&acirc;s?<br>
<p>
A la pr&eacute;cheine,<br>

<i><a href="ejluce.html">Elie</a></i><br>
<i>16/10/1901</i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="marchandise.html">Marchandise bain vant&eacute;e</a><p>
<li><a href="echeeunoubli.html">Eche eun oubli?</a><p>
<li><a href="gazelie.html">La Gazette!</a><p>
<li><a href="occuo2mots.html">Occuo "Deux Mots"</a><p>
<li><a href="qumode.html">Qu'ch'est qu'mode!!!</a><p>
<li><a href="prediction.html">Unn' Pr&eacute;diction</a><p>
<li><a href="abonnes.html">Est abonn&eacute;es et non abonn&eacute;es</a><p>
<li><a href="lettre1943.html">Eune lettre d&eacute; 1943</a><p>

<li><a href="slindgheuze.html">Oquo une slindgheuze pour les Russes</a><p>
<li><a href="ajp.html">A J.-P.</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/2mots.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>
