<HTML>

<!-- Mirrored from members.societe-jersiaise.org/geraint/jerriais/painfellows.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
<HEAD>
<TITLE>What some fellows have to say</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>What some fellows have to say</h2></font></center><p>

&quot;Ch'est bel et bon,&quot; s'fit Cliem R'non, l'aut' s&eacute;, apr&egrave;s l't&eacute;e, siez Couillard, la ou-&egrave;s que j'nos taimes reunis, eunne petite djingue pour distchut&eacute; la lou&eacute; sus la Milice, et t&acirc;chi d'vaie a travers la bli&acirc;ze qui r'couvre tant d'myst&egrave;thes. &quot;Ch'est bel et bin,&quot; s'fit Cliement, en satchant sa douzi&egrave;me allumette: &quot;mais tchi djantre s'en va r'sourdre de lus fameuse Lou&eacute; sus tchi y'a tant d'hertchin'nie?&quot;<br/>
<br/>
&quot;Pour d&eacute; m&eacute;,&quot; s'fit Sam Pod&ecirc;tre, &quot;j'sis pr&ecirc;t a marchi coumme un autre, a condition qu'i n'y'ait pon trop d'exemptions. Ch'qui n'me pliait pon, dans chutte Lou&eacute;, ch'est d'vaie tant d'Articlyes pour dithe coumment en r&ecirc;scapp&eacute;. J'ai peux qu'i' n'y'ait d'la criallie d'vant qu'tout sait fini. Passe m&eacute; tan chipaud&eacute;; man p'tun est putot mucre.&quot;<br/>
<br/>
&quot;Ch&eacute; s'a coumme tr&eacute;jous, ou verrez,&quot; s'fit Amice Lescaud&eacute;. &quot;Les grands mangent les p'tits! Ou n'les verrez pon exempt&eacute; des machons, ni des tcherpentiers, ni les siens qui vont a la journ&eacute;e - n'y'a pas d'danji! Mais d'eunne fai&ccedil;hon et d'eunne autre, et sans dithe pourtchi, nou verra des fils d'propri&eacute;taithe, des fils d'bourjeais, des couosins d'office, les siens qui sont engagis a des filles de D&eacute;put&eacute; - ous en verrez un tas qu'i' s'a dit qu'lus plieche est d'rest&eacute; en Jerri, et - &quot;<br/>
<br/>
&quot;N'p&acirc;sle pon d'm&ecirc;me, Amice Lescaud&eacute;, ou tu m'verras oblyiji de t'fliantchi eunne talmouze,&quot; que j'lis dit en lis montrant man poing. &quot;Nos gens d'la haute-classe s'en vont &ecirc;tre les preumiers a r'f&ucirc;z&eacute; - tu m'entends? - a r'f&ucirc;z&eacute;! d'&ecirc;tre exemptez sans bouonne raison. Et y'en &eacute;tha, des raisons, pour les empechi de se ru&eacute; sus l'enm&icirc;n coumme i' voudraient si nou n'les r'tenait d'forche. Quand n'y'a qu'un fils, par exemplye, seul &egrave;sfant, h&eacute;thitchi d'un menage, tu voudrais p't&ecirc;tre l'faithe cou&ocirc;re le dangi d'etre tu&eacute;? Belle affaithe si l'h&eacute;thitchi mouothait et qu'i' faudrait dounn&eacute; eunne ann&eacute;e de r'venu au Seigneur! Avais tu pens&eacute; a chu cas la?&quot;<br/>
<br/>
&quot;J'admets qu'y'a des cas, hardi d'cas, ou-&egrave;s qu'la mort de l'h&eacute;thitchi gat'tait la succession,&quot; s'fit Hugh Despr&egrave;s; &quot;et ch'est pour ch'la que j'sis d'avis qu'la miyeu chose a faithe ch&eacute; s'ait d'envi&eacute; au Front des gens qui n'ont rin a perdre; mais j'avoue qu'y'&eacute;tha d'la criethie si l'publyi s'app&eacute;rch&eacute;t qu'les p'tits sont prins et les gros laissis. Tch&egrave;s qu'tu'en pense, t&eacute;, Cli&eacute;ment d'Can?&quot;<br/>
<br/>
&quot;J'ai dans l'id&eacute;e,&quot; s'fit Cli&eacute;ment, en digottant sa pipe ov sa brioche, pour la faithe hall&eacute; mus; &quot;J'ai dans l'id&eacute;e que l'Gouvernement Anglyais s'en va dithe qui faut mettr' un Articlye dans la Lou&eacute; pour que touos les siens qui sont trop &acirc;gis, ou qui n'ont pon d'fils, ou qui sont empli&eacute;s par l's Estats, paient l'pus b&eacute; des frais du Contingent. Coumme tchi dithait eunne forte taxe sus lus fon&ccedil;i, pour payi les frais des siens qu'ithont s'battre pour emp&ecirc;chi es Prusses de v'nin ichin brul&eacute; et saccagi maisons et hautgars.&quot;<br/>
<br/>
&quot;J'ai oui cheunna &eacute;tout,&quot; s'fit Sam Pod&ecirc;tre. &quot;Et ch'qu'i' y'a d'pus, j'ai oui qu'nos Messieux sont de ch't'avis la &eacute;tou. 'J'avons des fermes, et des maisons, et des rentes,' qu'i' disent. 'Si les Prussiens gagnent, j'soummes ruin&eacute;s! Et coumme j'soummes trop viers pour all&eacute; nos battre, et, bin! J'paiethons des pensions &egrave;s veuves des siens qui mo&ucirc;ront, gas d&eacute;ouelle! L'publyi n'ditha pas qu'j'avons offert des soudards et qu'nous, les riches, v'la tchi nos cou&ocirc;te rin!'&quot;<br/>
<br/>
Je d'&icirc;vzimes la d'sus ocquo tchiq temps; et j'f&ucirc;mes tous d'accord pour dithe que nos Messieux - j'p&acirc;sle ichin des gens riches, propri&eacute;taithe, qui n'ont pas d'fils a y'envi&eacute; - sont tous d'bin braves gens, d'bouans viers Jerriais d'la vielle race, qu'ont l'tcheu sus la main, coumme nou dit, et qu'nou s'en va &ecirc;tre surprins d'vaie coumme i' s'en vont &ecirc;tre ouillinne de dounn&eacute;, mettons jusqu'a djix du chent, d'la valeu d'lus propro&eacute;t&eacute; a la disposition du Gouvernement, pour les besoins d'la dj&egrave;rre. I' savent bin qu'lus propri&eacute;t&eacute; n'vaudrait pon chi si j'p&eacute;rdaimes, les braves Jerriais qu'i' sont; et i's ethaient honte d'vaie les pouore gens all&eacute; s'faithe &egrave;smaglyi dans les tranchies tandi qu'i' restethaient ichin trantchil'ment a r'ch&eacute;v&eacute; lus rentes, lou&eacute; lus terres, a l'ombre de tout dangi.<br/>
<br/>
<i><a href="brambilo.html">Piteur Pain</a></i><br/>
<i>Evening Post 17/8/1916</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="ladies1914.html">Both Ladies Offer their Services</a><p>
<li><a href="pains_bill.html">The Pains discuss the Bill</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="painbill.html">Piteur's opinion on the Bill</a><p>
<li><a href="painprojet.html">Some opinions on the Projet de Loi</a><p>
<li><a href="lepour.html">L&eacute; Pour</a><p>
<li><a href="servicenational.html">Le S&eacute;rvice National</a><p>
<li><a href="pmville2.html">Merrienne va en Ville</a><p>
<li><a href="pmservicemilitaire.html">Le Service Militaire</a><p>
<li><a href="pmservicemilitaire2.html">Le Service Militaire</a><p>
<li><a href="pmjourfatal.html">L&eacute; jour fatal appr&egrave;che</a><p>
<li><a href="pmreve3.html">Merrienne r&ecirc;ve</a><p>
<li><a href="pmservicenational.html">L&eacute; S&egrave;rvice N&acirc;tional</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painfellows.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
</HTML>

