<HTML>

<!-- Mirrored from members.societe-jersiaise.org/geraint/jerriais/couljer.html by HTTrack Website Copier/3.x [XR&CO'2014], Tue, 15 Jul 2025 13:43:51 GMT -->
<HEAD>
<TITLE>La couleu d'J&egrave;rri - the Jersey flag - le drapeau de Jersey, le drapeau jersiais</TITLE>
<META name="keywords" content="Jèrriais, language, langue, Jersey flag, drapeau de Jersey, drapeau jersiais, héraldique, vexillology, heraldry, Channel Islands, îles anglo-normandes, Normandie, Normandy, cross of Saint Patrick, St Patrick's cross, saltire">
<META  name="description" content="La couleu d'J&egrave;rri - the Jersey flag - le drapeau jersiais">

</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La couleu d'J&egrave;rri</h2></font></center><p>
&nbsp;<p>

<P ALIGN="CENTER"><IMG SRC="couleu81.jpg" WIDTH=394 HEIGHT=278 ALT="La couleu d'J&egrave;rri"></P>
<P ALIGN="CENTER"><I>La couleu d'J&egrave;rri d'pis l'7 d'Avri 1981</I></P>
<P>&nbsp;</P>
<P>La couleu d'J&egrave;rri est blianche auve eune rouoge crouaix diagonale et, &agrave; haut, l'&ecirc;tchusson des trais l&eacute;opards co&ecirc;ffi dg'ieune couronne.</P>
<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri" ALT="La couleu d'J&egrave;rri"></CENTER>
<P>&nbsp;</P>
<P>La couleu qu&eacute; j'fa&icirc;sons s&egrave;rvi en J&egrave;rri ach'teu fut officiellement ha&ucirc;l&icirc;ndgie pouor la preunmi&eacute; fais l&eacute; 7 d'Avri mil neu chents huiptante'tch'ieune. Nou-s'a ajou&ocirc;t&eacute; l'&ecirc;tchusson J&egrave;rriais, auve eune couronne, &agrave; la rouoge crouaix traditionnelle.</P>


&nbsp;<p>
&nbsp;<p>

<P ALIGN="CENTER"><IMG SRC="couleu77.jpg" WIDTH=394 HEIGHT=278 ALT="La vielle couleu d'J&egrave;rri"></P>

<P ALIGN="CENTER"><I>La vielle couleu d'J&egrave;rri</I></P>
<P>&nbsp;</P>
<P>&nbsp;</P>

<P>Y'a un myst&eacute;the entouor l'originne d'la couleu J&egrave;rriaise. Y'a les cheins tchi disent qu'les Hollandais f&icirc;tent eune faute d&eacute; traduction sus les chartes d&eacute; couleurs marit&icirc;nmes d&eacute; diff&eacute;thents pays, et tch'il' ont m&ecirc;l&eacute; l'Irlande et J&egrave;rri. Et n&eacute; v'l&agrave; pouortchi j'avons la crouaix d'Saint Patrick. Chutte explyic&acirc;tion n&eacute; nouos a&icirc;gue pon &agrave; comprendre comment qu'les J&egrave;rriais &eacute;thaient peu adopter eune couleu seulement s'lon eune faute Hollandaise. N&eacute; v'ch&icirc;n chein tch'&ecirc;crivit George d'la Forge entouor ch't' explyic&acirc;tion en mil neu chents souaixante neuf:</P>

<P>&nbsp;</P>
<CENTER><table border="0"  width="650">
  <tr><!-- Row 1 -->
     <td><img src="jerriais26.jpg" width="100" height="100" alt="La couleu d'J&egrave;rri" title="" border="0" /></td><!-- Col 1 -->
     <td><img src="jerriais38.jpg" width="100" height="100" alt="La couleu d'J&egrave;rri" title="" border="0" /></td><!-- Col 2 -->
     <td><img src="jerriais39.jpg" width="100" height="100" alt="La couleu d'J&egrave;rri" title="" border="0" /></td><!-- Col 3 -->
     <td><img src="jerriais40.jpg" width="100" height="100" alt="La couleu d'J&egrave;rri" title="" border="0" /></td><!-- Col 4 -->
     <td><img src="jerriais64.jpg" width="100" height="100" alt="La couleu d'J&egrave;rri" title="" border="0" /></td><!-- Col 5 -->
     <td><img src="jerriais111.jpg" width="100" height="100" alt="La vielle couleu d'J&egrave;rri" title="" border="0" /></td><!-- Col 6 -->

  </tr>
</table>
</CENTER>
<P>&nbsp;</P>

<I><P><B>La couleu d'J&egrave;rri</B></P>
San Antonio, Texas,<br>
USA<br>
L&eacute; 13 d&eacute; d&eacute;zembre, 1969<P>
<P>Moussieu l'R&eacute;dacteu,</P>
<P>Quand j'tais &agrave; montrer les nouvieux t&icirc;mbres d'J&egrave;rri &agrave; un anm&icirc;n ich&icirc;n en Am&eacute;thique l'aut' jour, il en 'tait tout &agrave; fait &ecirc;pr&icirc;ns. I' n'pouvait pon en r'v&eacute;n&icirc;n qu'eune &icirc;le si p'tite comme la n&ocirc;tre pouvait affa&ucirc;rder &agrave; produithe d&eacute; tchi si b&eacute;, et il 'tait &ecirc;m&egrave;rvilyi, &eacute;tout, qu'la Reine p&egrave;rment &agrave; l'&Icirc;le d'aver ses propres t&icirc;mbres. En r'gardant l'chein d'ch&icirc;n ch'l&icirc;ns, tchi montre l&eacute; portrait d'la Chambre d's &Ecirc;tats, il app&egrave;rchut la couleu tch'est pendue en d'ssus d'la tcha&icirc;se d&eacute; Moussieu l'Bailli, et, en admithant les trais l&eacute;opards en or dessus, i' m'dit: "Tchi belle couleu tch'il' ont, les J&egrave;rriais! Ch'est seux qu'nou la vait au haut d'touos les m&acirc;ts dans l'&Icirc;le!" "Nou-fait dgia!" j'li dis, "Ch'est dr&ocirc;le d'aver &agrave; vouos l'dithe, mais la couleu adopt&eacute;e par l'&Icirc;le d&eacute;pis longtemps est la crouaix d'St. Patrice - en rouoge sus blianc!" "Bon!", i' m'dit, "n'en v'l&agrave;, eune dr&ocirc;le d'affaithe! Les J&egrave;rriais, tchi sont si louoyaux &agrave; la Couronne d'Angli&eacute;t&egrave;rre, ont adopt&eacute; la crouaix d'St. Patrice, patron d'Irlande - tchi d&ecirc;teste l's Angliais - pour lus couleu?" "Ch'est r'm&egrave;rquabl'ye," j'li dis, "mais ch'est d'm&ecirc;me!"</P>
<P>J'm&eacute; sis souvent d'mand&eacute; pourtchi qu&eacute; l's autorit&eacute;s en J&egrave;rri n'ont janmais fait autcheune chose pour changi eune cou&ocirc;teunme tcvh'est, &agrave; m'n id&eacute;e, riditchule. La couleu tch'est en d'ssus d'la tcha&icirc;se du Bailli dans la Chambre d's &Ecirc;tats d&eacute;v'thait &ecirc;t' la couleu d'J&egrave;rri! J'avons les trais l&eacute;opards sus nouos sou, nouos &ecirc;tchussons et l'sciau d'nouot' bailliage. Et, j'm&eacute; r'souveins, sus l'&icirc;ns&icirc;ngne d&eacute; la Milice Rouoyale d&eacute; J&egrave;rri quand j'tais soudard dans l'Bataillon du Ouest. Et &agrave; ch't heu sus nouos t&icirc;mbres. Mais nouot' couleu est la crouaix tchi r'pr&eacute;sente l'Irlande!</P>
<P>J'ai 't&eacute; assez tchuthieux pour &ecirc;prouver &agrave; d&ecirc;couvri comment qu' ch'l&agrave; s'est fait, mais i' pathait qu'l'originne d&eacute; s'n adoption en J&egrave;rri n'est pon trop bein connue. Dans san livre "L&eacute; Baillage d&eacute; J&egrave;rri" r&eacute;digi par Moussieu l'D&eacute;put&eacute; Philip M. de Veulle), l&eacute; R&eacute;v&eacute;rend G. R. Balleine nouos dit qu&eacute; l'M&acirc;jeur Rybot, d&eacute; m&eacute;mouaithe respect&eacute;e, tch'avait fait des r'ch&egrave;rches au sujet, avait d&ecirc;couv&egrave;rt qu&eacute; dans un livre en Angliais, publiy&eacute; en mil sept chent huiptante-trais par un Moussieu Bowles et tchi donne un accompte des couleurs d&eacute; navithes d&eacute; toutes les n&acirc;tions, i' s'app&egrave;rchut qu'eune couleu sus l'm&acirc;t d'un navithe Hollandais, d&eacute; tchi qu'un portrait avait 't&eacute; dessinn&eacute; en mil sept chent ch&icirc;nq, avait l'nom "IERSE" d'ssus, et i' pense qu&eacute; chu nom-l&agrave; fut &icirc;nt&egrave;rpr&eacute;t&eacute; comme voulant dithe J&egrave;rri. Mais l'portrait des navithes Hollandais avait 't&eacute; copi&eacute; d&eacute; d'ssus c&egrave;rtaines vielles cartes d'mil sept chent ch&icirc;nq faites par un nomm&eacute; Carel Allard, ou par l&eacute; nomm&eacute; van Kuelen v&egrave;rs les mil sept chent v&icirc;ngt, et ch'ti-ch&icirc;n avait &ecirc;crit "IERSE" en d'ssus d'la couleu et "IRLANDOIS" en d'ssous, &eacute;videmment pensant qu&eacute; ch'tait la couleu d'Irlande.</P>
<P>Dans la langue Hollandaise, nouos dit l'M&acirc;jeur Rybot, l&eacute; mot pour "Irlande" et "IERSCHE", ch'est en tchi i' n'pathait pon y'aver fort d&eacute; doute qu&eacute; les navithes sus ches vi&egrave;rs portraits-l&agrave; 'taient Irlandais, mais qu&eacute; l'mot pathaissait assez comme l&eacute; nom d'nouot' &Icirc;le pour qu&eacute; tchitchuns l'adopt&icirc;ssent comme &eacute;tant les nou&ocirc;tres, et la m&ecirc;pr&icirc;nse a 't&eacute; continnu&eacute;e pour pus d'chent ch&icirc;nquante ans!</P>
<P>J'sommes, comme m&eacute; l'disait l'Abb&eacute; Le L&eacute;gard, l&eacute; grand savant d'l'Abbaye d'La Lucerne, quand i' v&icirc;nt en J&egrave;rri ch't &ecirc;t&eacute;, la seule partie d'la Nouormandie tchi n'est pon souos l'joug d'la France, et les priviligi&eacute;s d'la Couronne d'Angli&eacute;t&egrave;rre d&eacute;pis bein des si&egrave;cl'yes, et j'avons eune couleu tchi r'pr&eacute;sente p&ucirc;t&ocirc;t l'Irlande qu&eacute; J&egrave;rri, la Nouormandie ou l'Angli&eacute;t&egrave;rre! &Agrave; m'n id&eacute;e, il est grand temps d'prendre les m'suthes n&eacute;cessaithes pour adopter la vraie couleu qu&eacute; j'd&eacute;v'thions, comme bouans J&egrave;rriais, &ecirc;t' ordgilleurs d&eacute; ha&ucirc;l&icirc;ndgi au haut du m&acirc;t &agrave; la pliaiche d&eacute; la crouaix d'St. Patrice, et tchi montre les l&eacute;opards qu&eacute; j'sommes ordgilleurs d&eacute; montrer sus nouos sou, nouos &ecirc;tchussons et nouos t&icirc;mbres, et qu&eacute; m&ecirc;me la Grande Br&eacute;tangne - d&eacute; tchi nouot' Duc est la Reine - montre sus ses arme&ucirc;thies!</P>
<P>J'avons-t-i' assez d'vi&egrave;rs J&egrave;rriais dans l's &Ecirc;tats aujourd'aniet pour proposer l'adoption d'eune couleu tch'est J&egrave;rriaise, Nouormande, et en m&ecirc;me temps Britannique, pour en rempliaichi ieune tchi r'pr&eacute;sente p&ucirc;t&ocirc;t l'Irlande qu&eacute; J&egrave;rri? J&eacute; n'crai pon qu'Sa Majest&eacute; la Reine &egrave;rfus'sait d'approuver l'changement. Et i' n'est pon b&eacute;soin d'aller bein liain pour un patron. La couleu en d'ssus du si&egrave;ge d&eacute; Moussieu l'Bailli dans la Chambre L&eacute;gislative est exact&eacute;ment l'patron voulu! Nou n'pou&ocirc;rrait pon faithe mus qu&eacute; d'la copier, et M&ecirc;ssieus les Membres d's &Ecirc;tats n'ont qu'&agrave; garder l'yi sus sa bieaut&eacute; pour l's encouothagi &agrave; l'adopter. Et j&eacute; s'sais si ordgilleu d'la vaie adopt&eacute;e d&eacute;vant qu'nou pi&ecirc;sse mett' ma poutchie d'vi&egrave;rs os souos la bli&ecirc;te!</P>
<A HREF="lefeuvre.html">George d'la Forge</A><br>
Jersey Evening Post 29/12/1969<P></I>

<P>&nbsp;</P>
<CENTER><table border="0"  width="550">
  <tr><!-- Row 1 -->
     <td><img src="jerriais256.jpg" width="100" height="100" alt="La couleu d'J&egrave;rri" title="" border="0" /></td><!-- Col 1 -->
     <td><img src="jerriais313.jpg" width="100" height="100" alt="La couleu d'J&egrave;rri" title="" border="0" /></td><!-- Col 2 -->
     <td><img src="jerriais318.jpg" width="100" height="100" alt="La couleu d'J&egrave;rri" title="" border="0" /></td><!-- Col 3 -->
     <td><img src="jerriais338.jpg" width="100" height="100" alt="La couleu d'J&egrave;rri" title="" border="0" /></td><!-- Col 4 -->
     <td><img src="jerriais250.jpg" width="100" height="100" alt="La couleu d'J&egrave;rri" title="" border="0" /></td><!-- Col 5 -->

  </tr>
</table>
</CENTER>
<P>&nbsp;</P>

Mais eune carte fut publi&eacute;e en France en mille sept chents ch&icirc;nquante six tchi mouontrait la couleu d'J&egrave;rri et l'app'lait "Pavillon de Jersey", et ch'fut v&icirc;ngt-sept ans d&eacute;vant la publyic&acirc;tion des cartes d&ecirc;crites par l'M&acirc;jeur Rybot, et bein d's ann&eacute;es d&eacute;vant l'adoption d'la rouoge crouaix comme symb&ocirc;le d&eacute; l'Ordre d'St. Patrick.<p>

<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>

<P>Y'a d'aut's gens tchi craient qu'la crouaix dgiagonale 'tait eune vari&acirc;tion d'la crouaix d'Saint George pouor mouontrer la neutralit&eacute; des navithes J&egrave;rriais duthant les dg&egrave;rres entre l'Angli&eacute;t&egrave;rre et la France.</P>
<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>
<P>Un tra&icirc;si&egrave;me avis dit qu'eune rouoge crouaix sus un blianc fond est un s&icirc;mpl'ye symb&ocirc;le tchi &eacute;thait peu &ecirc;t' adopt&eacute; dans deux pays s&eacute;path&eacute;s.</P>
<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>
Un quatri&egrave;me avis sugg&eacute;the qu'la rouoge crouaix 'tait un vi&egrave;r symb&ocirc;le Nouormand - nou vait des rouoges crouaix dans la Tapiss'sie d'Bayeux - et qu'la fanmil'ye Fitzgerald d'originne Nouormande (fis Gerald) portit chutte couleu en Irlande o&ugrave;'est qu'l&eacute; symb&ocirc;le fut adopt&eacute; pour l'Ordre d'St. Patrick et pis ajou&ocirc;t&eacute; &agrave; la couleu Britannique, l"Union Jack". Viyant qu'la couleu est d'originne Nouormande s'lon chutte th&eacute;orie, il est hardi p&ocirc;ssibl'ye qu'J&egrave;rri fait s&egrave;rvi chutte couleu d'pis la Contch&ecirc;te Nouormande.<p>

&Agrave; ches drein nou-s'a fait des r'ch&egrave;rches en Irlande tchi mouontrent qu'la rouoge Crouaix d'St. Patrice 'tait consid&eacute;th&eacute;e coumme un nouvieaut&eacute; et eune chose d'&ecirc;trangi&eacute;the quand l'Ordre d&eacute; St. Patrice fut fond&eacute; en 1783. D's articl'yes dans des g&acirc;zettes &agrave; Dublin &agrave; ch't'&ecirc;poque-l&agrave; cont'naient d's ardguments tout &agrave; fait critiques entouor chutte d&ecirc;cision. Nou disait qu'la rouoge crouaix 'tait la Crouaix d'St. Andr&eacute; et qu'ou 'tait &Ecirc;cossaise et pas du mains Irlandaise. Nou faisait s&egrave;rvi la rouoge crouaix pouor l'symb&ocirc;le d'l'Ordre d&eacute; St. Patrice, et en 1801 la rouoge crouaix fut ajou&ocirc;t&eacute;e au Union Jack.<p>

Y'a bein des gens et des sp&eacute;cialistes entouor les couleurs en Irlande tchi n'craient pon qu'la rouoge crouaix ait janmais 't&eacute; un symb&ocirc;le Irlandais mais qu'oulle e&ucirc;sse 't&eacute; impos&eacute;e par l's autorit&eacute;s Britanniques. Si la rouoge crouaix n'avait pon 't&eacute; faite s&egrave;rvi coumme couleu en Irlande avant 1801 - ou au pus t&ocirc;t en 1783, coumme tchi qu'les J&egrave;rriais &eacute;thaient peu l'copier?<p>

N&eacute; v'la eune tchestchion d'logique!<p>


<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>
<P>Mais la&icirc;ssons les th&eacute;ories historiques. Ouaithe qu'les J&egrave;rriais e&ucirc;ssent fait s&egrave;rvi la couleu duthant au mains deux si&egrave;cl'yes, ou n'avait janmais 't&eacute; adopt&eacute;e officiellement, et nou criyait qu'ou n'tait pon ass&egrave;z dist&icirc;ndgie pouor &egrave;rpr&eacute;senter l'&Icirc;le.</P>
<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>

N&eacute; v'ch&icirc;n chein tch'a &ecirc;crit <a href="lefeuvre.html">George d'la Forge</a> dans sa lettre du tch&icirc;nze d&eacute; mai mil neu chent septante-six publi&eacute;e dans la g&acirc;zette du s&eacute;:<p>


<P>"<i>En p&acirc;lant d'couleurs, i' m'veint &agrave; l'id&eacute;e tchi'i' y'a longtemps qu&eacute; j'sis &agrave; &ecirc;prouver &agrave; p&egrave;rsuader tchique Membre d's &Ecirc;tats d&eacute; proposer d'changi la couleu d'J&egrave;rri &agrave; chein qu' ou d&eacute;v'thait &ecirc;tre: Les trais l&eacute;opards d&eacute; Nouormandie. La cheinne tch'est au haut du si&egrave;ge du Bailli dans la Chambre d's &Ecirc;tats est mangnifique. &Agrave; m'n id&eacute;e ch'est stupide d&eacute; continnuer &agrave; appeler la crouaix d'St. Patrice la couleu d'J&egrave;rri quand ch'est en r&eacute;alit&eacute; la couleu Irlandaise. J'avons les trais l&eacute;opards d&eacute; Nouormandie sus nouos sou, sus l'sceau d'nouot' bailliage, sus hardi d'nouos timbres et sus nouos dotch&ucirc;ments officiels. Pouortchi pon sus nouot' couleu?</i>"</P>

<P>&nbsp;</P>
<CENTER><IMG SRC="couleu.jpg" WIDTH=323 HEIGHT=193 ALT="La couleu d'J&egrave;rri"></CENTER>
<P>&nbsp;</P>

<P>Ch'fut dans l'ann&eacute;e jubilaithe d'mil neuf chent septante sept qu'nou-s'a d&eacute;cid&eacute; d'adopter eune nouvelle couleu. I' n'y avait pon d'eunnan&icirc;nmit&eacute; entouor la proposition. Bein des gens criyait qu'i' n'tait pon n&eacute;cessaithe d'changi la couleu. D'aut's 'taient d'avis tchi vaudrait mus adopter la vielle banni&eacute;the Nouormande auve les deux l&eacute;opards.</P>

<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>


<i>...Et l'portrait d'l'artiste dans la Chambre d's Etats, tchi nouos dit qu&eacute; ieune des ra&icirc;sons pour tchi tch'i' choua&icirc;sit un c&egrave;rtain coin dans la Chambre pour peindre l&eacute; portrait d'la Reine est viyant qu'nou vait la "Jersey Flag", est acouo eune ra&icirc;son d'pus pour adopter les trais l&eacute;opards pour la couleu d'J&egrave;rri. J&eacute; n'peux pon m'&icirc;nmaginner eune couleu pus belle et pus apte qu&eacute; chette-l&agrave;!<p></i>

<i><a href="lefeuvre.html">George d'la Forge</a><br>
JEP 22/3/1979</i><p>

<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>

<i>...Comme d'habitude, la preunmi&eacute; chose 'tait d'&egrave;rgarder les d&eacute;c&egrave;s, mais i' n'y'en avait qu'deux tchi m'ont frapp&eacute;. L&eacute; preunmyi 'tait l'Cap'taine Tessier-Yandell. J'n'ai pon ieu l'honneu d&eacute; l'conna&icirc;tre p&egrave;rsonnellement, mais j'ai ieu d'la correspondance auve li au sujet d'la Couleu d'J&egrave;rri d&eacute;vant tch'il &ecirc;criv&icirc;sse sa fanmeuse articl'ye &agrave; chu sujet dans la g&acirc;zette y'a un an. J&eacute; n'&eacute;tions pon du m&ecirc;me avis, car il 'tait en faveur d&eacute; justifier la couleu d'&agrave; ch't heu - la crouaix d'St. Patrice - et j'sis en faveur d'adopter les trais l&eacute;opards tchi sont sus l'sceau d'nouot' baillage, nouos sou, nouos dotch&ucirc;ments officiels et nouos t&icirc;mbres, mais ses lettres &eacute;taient charmantes et d'bouanne heunmeu. Un vrai moussieu, l'Cap'taine, et j'ai r'gret d'vaie san d&eacute;c&egrave;s dans la g&acirc;zette.<p>

En p&acirc;lant d'la Couleu d'J&egrave;rri, j'sis ravi d'vaie qu'autchun membre n&eacute; s'est pon 'couo d'ment&eacute; d'am'ner l'affaithe d&eacute;vant L's Etats. J'&eacute;thais pourtant aim&eacute; vaie les trais l&eacute;opards au haut du m&acirc;t d'vant mouothi!<p></i>

<i><a href="lefeuvre.html">George d'la Forge</a><br>
JEP 2/5/1979</i><p>



<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>

<P>Apr&egrave;s d'longues distchussions, l's <a href="etats.html">&Ecirc;tats</a> vot&icirc;tent pouor changi la couleu. La nouvelle couleu fut approuv&eacute;e par l's &Ecirc;tats l&eacute; douze d&eacute; ju&icirc;n mil neuf chent septante neuf. Y'avait deux D&eacute;put&eacute;s tchi vot&icirc;tent contre.</P>

<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>

<a href="lefeuvre.html">George d'la Forge</a> n'tait pon heutheux quand i' ou&iuml;t qu'les &Ecirc;tats allaient voter pouor la nouvelle couleu. Eune lettre publi&eacute;e dans la g&acirc;zette du s&eacute; l&eacute; sept d&eacute; ju&icirc;n mil neuf chent septante neuf.

<P>&nbsp;</P>
<CENTER><IMG SRC="couleu.jpg" WIDTH=323 HEIGHT=193 ALT="La couleu d'J&egrave;rri"></CENTER>
<P>&nbsp;</P>

<i><P><b>La Couleu d'J&egrave;rri</b></P>

<P>&nbsp;</P>
 Le M&eacute;nage &eacute;s Feuvres.<br>
St Ou&euml;n<br>
 L&eacute; 2 d'juin, 1979<p>

<P> Moussieu l'R&eacute;dacteu.</P>

<P>J'tais bein content d'vaie, dans la g&acirc;zette du 29 d&eacute; mai, qu&eacute; L's Etats s'en vont, &agrave; la f&icirc;n, consid&eacute;ther l'adoption d'eune nouvelle couleu pour J&egrave;rri.</P>

<P>Comme ou l'savez bein, y'a d's ann&eacute;es qu&eacute; j'mentionne l&eacute; sujet dans mes lettres. J'ai tr&eacute;jous dit qu&eacute; l&eacute; fait qu' j'avons les trais l&eacute;opards sus l'sceau d&eacute; nouot baillage, sus nouos dotch&ucirc;ments officiels, sus nouos sou et nouos t&icirc;mbres est eune bouanne ra&icirc;son pour les aver sus nouot' couleu &eacute;tout, et j'sis bein content d'vaie tch'i'sont montr&eacute;s dans l'portrait tch'est dans la g&acirc;zette. Mais j'sis d's'appoint&eacute; d'vaie qu'la crouaix d'St Patrice est acouo sus la couleu et qu&eacute; les l&eacute;opards sont dans un p'tit &ecirc;tchusson en d'ssus du mitan d'la crouaix &agrave; la pliaiche d'&ecirc;t sus l'entchi d'la couleu.</P>

<P>Eune chose tchi m'&eacute;tonne est qu'la g&acirc;zette mentionne la crouaix sus la couleu comme &eacute;tant la crouaix d' St Andr&eacute;. Ch'n'est pon la crouaix d'St. Andr&eacute; -  ch'est la crouaix d'St. Patrice. S'ou n'm&eacute; criyiz pon, ou n'avez qu'&agrave; consulter vouot' Encyclop&eacute;die Britannique. l' vouos ditha qu&eacute; la crouaix d'St Patrice est "A saltire gules on a field argent". V'la tchi veurt dithe eune rouoge crouaix sus du blianc. Et la crouaix d'St Andr&eacute; est "Azure, a saltire argent" tchi veurt dithe eune crouaix sus du bliu. Et tout ch'l&agrave; est bein explyitchi dans l'livre "English Heraldry" par Charles Boutell, MA (eune autorit&eacute; bein connue), un livre qu'ou pouvez vaie et consulter dans ma biblyioth&egrave;que si ou n'en avez pon iun d'amain.</P>

<P>M&eacute;n id&eacute;e a tr&egrave;jous 't&eacute; d'prendre la banni&eacute;the en d'ssus d'la tchaise &agrave; Moussieu I'Bailli dans la Chambre d's Etats comme patron pour la nouvelle couleu d'J&eacute;rri. Dans san vivant, l&eacute; Cap'taine Tessier-Yandell, un charmant moussieu d&eacute; m&eacute;mouaithe respect&eacute;e tch'&ecirc;crivit un mangnifique rapport entouorre chu sujet dans la g&acirc;zette l'ann&eacute;e p&acirc;ss&eacute;e (ou ch'tait-i' l'annee d&eacute; d'vant?), m&eacute; ram&eacute;mouaithit qu&eacute; les l&eacute;opards sus la banni&eacute;the n'&eacute;taient pon n&eacute;cessaithement des l&eacute;opards Nouormands - tch'il' 'taient des l&ecirc;opards dessinn&eacute;s par feu l&eacute; Majeur NVL Rybot. Eh bein, a m'n id&eacute;e, ch'est bein a&icirc;si d'aver un portrait des vrais l&eacute;opards Nouormands d&eacute; l'Abb&eacute; Marcel Le L&eacute;gard ou d'aut' savants d&eacute; la Nouormandie.</P>

&nbsp;<p>

<CENTER><img src="http://members.societe-jersiaise.org/artphoto/crests/banner.jpg" WIDTH=171 HEIGHT=182 ALT="La banni&eacute;the"><br>
<FONT SIZE=2><i>La banni&eacute;the au d'ssus d'la tcha&icirc;se au Bailli dans la Chambre d's &Ecirc;tats</i></FONT></CENTER><p>
&nbsp;<p>

<P>Chein tchi m'g&ecirc;ne est que d'apr&egrave;s l'rapport dans la g&acirc;zette, Moussieu l'<a href="gouverneux.html">Gouv&egrave;rneux</a> et les pr&eacute;sidents d'Conmit&eacute;s d's Etats ont d&egrave;ja approuv&eacute; la couleu montr&eacute;e dans la g&acirc;zette. V'la tchi veurt dithe qu' les membres d's Etats, n'ayant pon veu d'aut' portraits alt&egrave;rnatifs, pouorraient l'accepter sus l'coup quand l'affaithe veindra sus l'tapis. A m'n idee ch&eacute; s'sait danmage d'aller si vite aupr&egrave;s aver attendu si longtemps pour mett' l'affaithe en allant. I' m'sembl'ye tchi vaudrait mus examinner et consid&eacute;ther plusieurs dess&icirc;ns.</P>

<P> Et pourtchi &icirc;nsister d'garder la crouaix d'St Patrice sus nouot couleu? Ou r'pr&eacute;sente l'Irlande, un pays tchi n'nouos aime pon fort! Comme bouans Anglo-Nouormands, n'est i' pon la chose d'adopter les l&eacute;opards d&eacute; Nouormandie comme l'objet pr&icirc;ncipal d&eacute; nouot' couleu &agrave; la pliaiche d&eacute; lus donner eune toute p&eacute;tite pliaiche dans un &ecirc;tchusson ombr&eacute; par la crouaix d'St. Patrice?</P>

<P>&nbsp;</P>
<P><a href="lefeuvre.html">George d'la Forge</a></i></P>



<P>&nbsp;</P>
<CENTER><IMG SRC="couljer.gif" ALT="La couleu d'J&egrave;rri"></CENTER>
<P>&nbsp;</P>
<P>Pis nou-s'attendait pouor l'atchi&ecirc;scement d'la Reine, not' Duc, et nou-s'attendait hardi..... Ch'fut l&eacute; dgix d&eacute; d&eacute;zembre mil neuf chent huiptante qu'la procliam&acirc;tion d'la Reine fut donn&eacute;e.</P>

Y'a acouo des gens tchi n'sont pon satisfaits auve la couleu, mais l'ardgument sembl'ye &ecirc;t' d&ecirc;cid&eacute;.<p>
<P>&nbsp;</P>


<center><font color="#215e21">Tchiques aut's couleurs</font></center><p>
&nbsp;<p>

J'avons acouo eune couleu qu'nou peut vaie sus les batchieaux d's Etats d'J&egrave;rri. N&eacute; v'ch&icirc;n un portrait d'la couleu du bat&eacute; pouor la protection d'la p&ecirc;que "Norman Le Brocq":<p>
&nbsp;<p>

<center><img src="couleu_bate.jpg" width="183" height="150" alt="La couleu des batchieaux d's &Ecirc;tats"></center><p>

&nbsp;<p>
Y'a l'&ecirc;tchusson d'J&egrave;rri sus un bliu fond auve l'Union Jack dans la carre. Au c'menchement du v&icirc;ngtchi&egrave;me si&egrave;cl'ye l's &Ecirc;tats voulaient aver eune couleu pouor l&eacute; bat&eacute; "Duke of Normandy" et d'mandit p&egrave;rmission &agrave; l'Amithaut&eacute;. Mais l'Amithaut&eacute; n'pouvait pon trouver si la couleu d'J&egrave;rri et l'&ecirc;tchusson 'taient officiels. Un tas d'lettres c'mench&icirc;tent &agrave; cirtchuler entr&eacute; l'Bailli, l&eacute; Lieut'nant-Gouv&egrave;rneux et l's autorit&eacute;s &agrave; Londres. Enf&icirc;n, l'Rouai Douard VII donnit la p&egrave;rmission &agrave; l'&Icirc;le  d'continnuer d'faithe s&egrave;rvi l'&ecirc;tchusson et eune couleu fut autoris&eacute;e l&eacute; d'Mar 1907 pouor l&eacute; bat&eacute; d's &Ecirc;tats. Achteu j'avons trais batchieaux - "Duke of Normandy", "Duchess of Normandy" et "Norman Le Brocq" - et ches'-ch&icirc;n sont les seurs &agrave; pouver ha&ucirc;l&icirc;ndgi chutte couleu.<p>

&nbsp;<p>




<center><table  width="70%" border="0" cellspacing="0" cellpadding="10">
	<tr>
		<td width="50%">
			<font color="#215e21"><center>La couleu du Lieut'nant-Gouv&egrave;rneux</center></font>
		</td>
		<td width="50%" >
			 <font color="#215e21"><center>La couleu rouoyale</center></font>
		</td>
	</tr>

	<tr>
		<td width="50%" >
			<center><img src="couleu_gouverneux.jpg" width="100" height="84" alt="la couleu du Lieut'nant-Gouv&egrave;rneux"></center>
		</td>
		<td width="50%" >
			 <center><img src="couleu_rouoyale.jpg" width="106" height="110" alt="La couleu rouoyale"></center><p>
		</td>
	</tr>

	<tr>
		<td width="50%" >
		L&eacute; Lieut'nant-Gouv&egrave;rneux a sa couleu &agrave; li tch'est l'Union Jack (la couleu Britannique, ou la couleu d'l'Unnion) auve l'&ecirc;tchusson sus eune blianche c&egrave;rcl'ye et entouoth&eacute; d'eune couronne d&eacute; fielles. Nou peut vaie chutte couleu sus la vaituthe officielle et siez l'Gouv&egrave;rneux &agrave; Government House (La Ma&icirc;son du Gouv&egrave;rneux).<p>
		</td>
		<td width="50%" >
		N&eacute; v'ch&icirc;n la couleu rouoyale tchi fliottait sus l'Par Howard Davis, quand la Reine, not' Duc, v&icirc;sitit J&egrave;rri l&eacute; 13 d&eacute; Juilet 2001.<p>
		</td>
	</tr>
</table></center><p>
&nbsp;<p>
&nbsp;<p>


<center><font color="#215e21">Couleurs Nouormandes</font></center><p>
&nbsp;<p>

<center><table  width="50%" border="0" cellspacing="0" cellpadding="3">
	<tr>
		<td >
			<center><img src="couleu_nouormande3.jpg" width="74" height="54" alt="les trais l&eacute;opards
"></center>
		</td>
		<td >
			 <center><img src="couleu_olav.jpg" width="58" height="39" alt="la couleu d'Saint Olav"></center>
		</td>
	</tr>

	<tr>
		<td >
			<center><i>les trais l&eacute;opards</i></center>
		</td>
		<td >
			<center><i>la couleu d'Saint Olav</i></center>
		</td>
	</tr>
</table><p>
&nbsp;<p>

<img src="couleu_nouormande2.jpg" width="142" height="100" border=0 alt="les deux l&eacute;opards"><p>
<i>les deux l&eacute;opards</i><p>
</center>
&nbsp;<p>

Siez nos cou&ocirc;s&icirc;ns Nouormands nou peut vaie des couleurs auve deux l&eacute;opards (tchi sont pus ou mains officielles) mais y'en a tchi pr&eacute;f&egrave;thent ha&ucirc;l&icirc;ndgi des couleurs auve les trais l&eacute;opards - la couleu pr&eacute;f&eacute;th&eacute;e d&eacute; George d'la Forge. Nou dit qu'la couleu &agrave; trais l&eacute;opards est pus &#147;Nouormande&#148; qu&eacute; l'aut' et qu'les trais l&eacute;opards r'pr&eacute;sentent toute la Nouormandie - auve les &icirc;les &eacute;tout.<p>

Les Nouormands ont acouo eune couleu - eune doubl'ye crouaix d'or sus un rouoge fond. Chutte-ch&icirc;n a nom la couleu d'Saint Olav, et viyant qu'ch'est coumme les couleurs Scandinaves, ou nos ram&eacute;mouaithe qu'les Nouormands v&icirc;ntent d'ches pays-l&agrave; dans les touos anciens temps.<p>

Nou vait ches couleurs Nouormandes duthant les f&ecirc;tes - sustout la F&ecirc;te des Rouaisouns.<p>

&nbsp;<p>

<center><font color="#215e21">La couleu d'St. H&eacute;lyi</font></center><p>

<center><img src="couleu_sthelyi.jpg" width="153" height="100" alt="La couleu d'St. H&eacute;lyi"><p>
<i>La couleu d'St. H&eacute;lyi</i></center><p>
&nbsp;<p>

Les P&acirc;ra&icirc;sses d&eacute; J&egrave;rri ont lus couleurs &eacute;tout - des banni&eacute;thes h&eacute;raldiques d'lus &ecirc;tchussons - qu'nou vait sus, ou d'vant, les Salles Paroua&icirc;ssiales.<p>

<P>&nbsp;</P>
<CENTER><table border="0"  width="750">
  <tr><!-- Row 1 -->
     <td><img src="jerriais90.jpg" width="100" height="100" alt="La couleu d'Saint Mart&icirc;n" title="" border="0" /></td><!-- Col 1 -->
     <td><img src="jerriais319.jpg" width="100" height="100" alt="La couleu d'Saint H&eacute;lyi" title="" border="0" /></td><!-- Col 2 -->
     <td><img src="jerriais215.jpg" width="100" height="100" alt="La couleu d'Grouville" title="" border="0" /></td><!-- Col 3 -->
     <td><img src="jerriais216.jpg" width="100" height="100" alt="La couleu d'Saint Louothains" title="" border="0" /></td><!-- Col 4 -->
     <td><img src="jerriais218.jpg" width="100" height="100" alt="La couleu d'La Trinnet&eacute;" title="" border="0" /></td><!-- Col 5 -->
     <td><img src="jerriais224.jpg" width="100" height="100" alt="La couleu d'Saint Cli&eacute;ment" title="" border="0" /></td><!-- Col 6 -->
     <td><img src="jerriais225.jpg" width="100" height="100" alt="La couleu d'Saint Sa&ucirc;veux" title="" border="0" /></td><!-- Col 6 -->
  </tr>
</table>
</CENTER>
<P>&nbsp;</P>

<P>&nbsp;</P>
<P>&nbsp;</P>

<FONT SIZE=2>
<ul>
<li><a href="iles.html">Les &Icirc;les d'la Manche</a><p>

<li><a href="paraiss2.html">L's &ecirc;tchussons des P&acirc;ra&icirc;sses d'J&egrave;rri</a><p>
<li><a href="saintpatrice.html">La Crouaix d'St. Patrice</a><p>
<li><a href="queen.html#jerriais">Dgieu Sauve L&eacute; Rouai</a> - God Save the King<p>

<li><a href="normandie.html">Ma Normandie/Man Bieau P'tit J&egrave;rri</a><p>

<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>

<li><a href="etats.html">Les &Ecirc;tats d' J&egrave;rri</a><p>

<li><a href="gdfhonmage.html">Honmage au Duc d&eacute; Nouormandie</a><p>

<li><a href="contcherant.html">D'scendante du Contch&eacute;rant</a><p>

<li><A HREF="masse.html">La M&acirc;sse Rouoyale</A><p>
<li><a href="etchusson.html">L'&Ecirc;tchusson d'J&egrave;rri</a><p>

<li><a href="libethation2015.html">Les L&eacute;opards d'la Libeth&acirc;tion</a><p>
<li><a href="couleudjerri.html">La couleu d'J&egrave;rri</a><p>
<li><a href="gjcouleurs.html">Des couleurs et des couronnes</a><p>
</ul></FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/couljer.html by HTTrack Website Copier/3.x [XR&CO'2014], Tue, 15 Jul 2025 13:43:51 GMT -->
</HTML>
