<HTML>

<!-- Mirrored from members.societe-jersiaise.org/geraint/jerriais/loop.html by HTTrack Website Copier/3.x [XR&CO'2014], Tue, 15 Jul 2025 13:58:37 GMT -->
<HEAD>
<TITLE>"Looper the loop"</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>"Looper the loop"</h2></font></center><p>
&nbsp;<p>

Le Chef me dit l'aut'e jour,<br>
<br>
&#147;Caouain, je sommes &agrave; laissi &#147;Les Chroniques&#148; tra&icirc;ner dri&egrave;the les autres g&acirc;zettes!&#148;<br>
<br>
&#147;I' y a longtemps que je m'en sis aperchu,&#148; je lis raiponni.<br>
<br>
&#147;Tchest qu'tu veurs dithe par chenna?&#148;<br>
<br>
&#147;Eh bain,&#148; j'li dis, &#147;I' nouos faudrait d'abord un nouviau r&eacute;dacteur; le sien qu'j'avons n'est pas .........&#148;<br>
<br>
Mais i'n'me laissi pas continuer.<br>
<br>
I' happi un encryi qu'&eacute;tait sus l'conteux et me l'pitchi &agrave; la t&ecirc;te. I'm'mantchi par un pouce ou deux seulement, sans chenna j'aithais ieu l'cr&acirc;ne en minch&ocirc;ns.<br>
<br>
&#147;Esp&egrave;ce d'insolent!&#148; qu'i' m'dit, &#147;est-che que tu n'as pas pus d'resp&eacute; pour tes sup&eacute;rieurs?&#148;<br>
<br>
Je li fis mes extchuses, et je li d'mandi de m'explitchi sus tchi point que la Chronique avait d&eacute;terior&eacute;.<br>
<br>
&#147;Eh bain, ch'est comme chennechin. V'l&agrave; tchique temps que j'avons dans l'Ile un a&eacute;roplane qui fait des extchursions dans l'air touos les jours. Les autres g&acirc;zettes ont fait voler iun d'lus repr&eacute;sentants. L'&#148;Evening Post&#148; y envyi iun d'ses rapporteurs, l'Editeur du &#147;Critic&#148; y a 't&eacute; li-m&ecirc;me, et &#147;Jack of St. John's&#148; ettou, et ils ont tous publi&eacute; lus exp&eacute;riences. Nous, j'n'avons fait rain.&#148;<br>
<br>
&#147;A tchi la faute?&#148; je li d'mandi, &#147;I'n'en tchaient qu'&agrave; vous. Il est oquo temps et i' fait b&eacute; anni&egrave;t, allez-y!&#148;<br>
<br>
Mais i'n'vouli pas en oui entouor ses nombreuses otchupations, les ordres de san docteu, et ainsi d'suite.<br>
<br>
Mais m&eacute;, je savais bain que che n'tait pas aut'e choses que la peux qui le t'nait.<br>
<br>
Je sugg&eacute;ri Mess Pain, not'e foremainne, mais l'Chef objecte &agrave; cause d'une masse de travas qu' y avait &agrave; faithe dans l'imprimethie.<br>
<br>
&#147;Ch'est l&eacute; Caouain, qui faut qu'i' y aille !&#148;<br>
<br>
Je nouos entre disputimes pour une d&eacute;mieuthe, mais finalement je fus obligi de c&eacute;der.<br>
<br>
&#147;Allous payir les sept chelins et d'mi vous?&#148; je li d'mandi.<br>
<br>
&#147;Oh!&#148; qu' m'dit, &#147;montre ta carte au Cap'taine.&#148;<br>
<br>
Je m'trouvi don au Bel Royal et je d'valli le slip et m'mins &agrave; examiner la machine qu'&eacute;tait &agrave; se r'poser trantchillement sus l'sablion.<br>
<br>
Un moussieu m&eacute; d'mandi si j'voulais aller faithe un &#147;flight.&#148; Ch'tait l'Cap'taine li-m&ecirc;me.<br>
<br>
&#147;Ch'est pour chenna que j'sis v'nu,&#148; je li raiponni.<br>
<br>
I'me d'mandi si j'voulais aller liain ou bain justement faithe un vol de deustrais minutes.<br>
<br>
Je li dis que j'voulais faithe le touo d'l'Ile, et je li montri ma carte.<br>
<br>
I' pathu tout &ecirc;tonn&eacute; et dit comme chenna,<br>
<br>
&#147;What! Another one?&#148;<br>
<br>
Et i'me d'mandi combain qu'i' y avait d'journalistes en Jerri.<br>
<br>
I'me'dit qu'il avait une carte ettou li et il en d&ecirc;halli iune de dans sa pouchette et l'&ecirc;pili sus l'c&ocirc;t&eacute; de sa machine. Il 'tait mins d'sus,<br>
<br>
&#147;Free List Suspended.&#148;<br>
<br>
Par chu temps-l&agrave; le brit avait couothu que l'Caouain des Chroniques &eacute;tait sus la gr&egrave;ve et s'en allait voler dans l'A&eacute;roplane, et tout l'monde du vaisinn&eacute; s'attithi sus l'pliain.<br>
<br>
Comme i' n'y avait pas moyen de voler &#147;franco,&#148; j'aithais bain voulu m'en r'aller, mais les gens aithaient pens&eacute; que j'avais 't&eacute; prins d'peux.<br>
<br>
Ch'est pourtchi je m'en fut parmi ieux et je lus explitchi qu'&agrave; cause d'un p'tit malentendu entre le Chef et m&eacute; je m'en &eacute;tais v'nu absolument sans sous.<br>
<br>
L&agrave;-dessus Ned Hamon, le Chef-de-Gare au Bel Royal, sugg&eacute;ri de faithe une collecte et hallant sa castchette de sus sa t&ecirc;te i'mins douze sous d'dans et s'en fut parmi la crowd. Au but d'un quart d'heuthe il avait ramass&eacute; chinq chelins que je m'en fus offri &agrave; l'aviateur.<br>
<br>
&#147;Jump in!&#148; i' m'dit.<br>
<br>
Et san m&eacute;canicien ayant pliaichi une &ecirc;tchelle contre la machine je grapini amont et je prins man si&egrave;ge dri&egrave;the la pilote.<br>
<br>
Le m&eacute;canicien bailli un 'swing' au propelleur, la machine se mins &agrave; ronner et au milieu des hourras de la multitude, cache nos v'la aller le long d'la gr&egrave;ve dans la direction de St. Aubin.<br>
<br>
Je n'm'aperchus pas quand je tchitt&icirc;mes la terre mais en &ecirc;piant par sus l'bord je viyais les maisons qui rappetichaient &agrave; veue d'yi et ch'tait &agrave; chu moment-l&agrave; que j'r&eacute;alisi que j'&eacute;tions &agrave; pus de chinq chents pids en l'air et que je montions tout l'temps.<br>
<br>
Les r&eacute;volutions du propelleur et la raideur &agrave; tchi qu'j'allions causaient un couothant d'air comme je n'avais jamais sentu d'ma vie, et comme ch'est &agrave; chute saison ichin qu'les Caouains perdent lus pliumes je viyais les meinnes qui luse n'allaient dri&egrave;the nous &agrave; poignies!<br>
<br>
&#147;Ah!&#148; j'pensi, &#147;si chennechin continue je m'en vais &ecirc;tre tout nu dans chinq minutes!&#148;<br>
<br>
La peux m'print et je tappi sus l'&eacute;paule au pilote et j'pointi en bas pour li faithe &agrave; saver que j'voulais mais i' s'&eacute;cryi, <br>
<br>
&#147;Hang on!&#148;<br>
<br>
&#147;I'm going to loop!&#148;<br>
<br>
Je n'comprenais pas t'chest qu'chenna voulait dithe m&eacute;, mais quand je nos vi aller le nez en bas dret d'apic je pensi que m'n heuthe &eacute;tait v'nue et qu'&agrave; la fin Marie Hibou, le Chef et bain d'autres s'en allaient &ecirc;tre d&eacute;barass&eacute;s du Caouain une feis pour toutes.<br>
<br>
Tout d'un coup je r'fimes un saut en haut et je touanimes &agrave; la renverse.<br>
<br>
Je m'sentais d&ecirc;coller graduellement de d'sus man si&egrave;ge et je m'trouvi la t&ecirc;te en bas &agrave; r'garder un homme qu'&eacute;tait &agrave; foui pour du ver dans la gr&egrave;ve.<br>
<br>
&#147;Ah!&#148; j'pensi, quand i' s'en va m'vaie tchaie i' s'en va &ecirc;prouver &agrave; me r'chever sus les daigts d'sa frouque et j'm'en vais &ecirc;tre enfil&eacute; comme un crapaud!&#148;<br>
<br>
Par un mithaclye que j e n'peux pas explitchi la machine se r'dr&eacute;chi et je nos r'trouvimes &agrave; peu pr&egrave;s de nivet, mais dame! chute feis j'en avais ieu assez m&eacute;, et penchant en avant j'enfonci mes griffes dans l'co du pilote et je li heurli dans l'ouotheille, &#147;Sous avez le malheur de r'faithe dit&egrave;t, je m'en vais l'ver la Clameur de Haro, m&eacute;! Mettez-m&eacute; &agrave; terre imm&eacute;diatement.<br>
<br>
Heutheusement pour li i'm'ob&eacute;i sus l'coup car je m'en allais l'&ecirc;tranglyi, et tchiques secondes opr&egrave;s la machine vint se poser sus l'sablion au pid du slip, exactement d'iou que j'avions starret&eacute;.<br>
<br>
Je fus applaudi par la foule pour man couothage et f&eacute;licit&eacute; d'aver 't&eacute; le prumi journaliste Jerriais &agrave; &#147;looper the loop.&#148;<br>
<br>
Mais i' n'savaient dj&egrave;the la sensation que j'avais &ecirc;prouv&eacute;.<p>
&nbsp;<p>
<I>
<a href="gwdec.html">Caouain</a><br>
Les Chroniques de Jersey 3/9/1927</I><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="hydroplanes.html">How the Pains Saw the Hydroplanes!</a><p>
<li><a href="aeroport.html">Eun' a&euml;roport &agrave; La R&ocirc;cque</a><p>
<li><a href="machinnesvolantes.html">Ches Mangnifiques Gens auve lus Machinnes Volantes!</a><p>
<li><a href="aeroport1965.html">L'A&eacute;roport en 1965</a><p>
<li><a href="aviateurs.html">Les Aviateurs</a><p>
<li><a href="gdfavion.html">En Avion!</a><p>
<li><a href="pegase.html">P&eacute;gase en m&eacute;ta</a><p>

<li><a href="gdfamethique1977.html">D'&egrave;rtou en Am&eacute;thique</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/loop.html by HTTrack Website Copier/3.x [XR&CO'2014], Tue, 15 Jul 2025 13:58:37 GMT -->
</HTML>
