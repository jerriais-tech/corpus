<HTML>
<HEAD>
<TITLE>L'&icirc;mpr&eacute;vu en g&acirc;ngne!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2> L'&icirc;mpr&eacute;vu en g&acirc;ngne!</h2></font></center><p>

<font size="-1"><i> San Antonio, Texas, USA.<p>

 L&eacute; 5 d&eacute; f&eacute;vri, 1983.<p></i></font>

Moussieu l'R&eacute;dacteu,<p>

 "J'vai l'temps v'n&icirc;n," Papa nouos disait eune s&eacute;th&eacute;e &agrave; l'entou d'l'&acirc;tre aupr&egrave;s l'th&eacute;e y'a huiptante et tchiques ann&eacute;es, "qu&eacute; J&egrave;rri d'veindra iun des hants favoris des Angliais."<p>

 "Bon!" s'f&icirc;t Manman, "tch'est tch'i' t'fai craithe d'it&eacute;?"<p>

 "Eh bein," Papa nouos d&icirc;t, "&agrave; c'menchi, l'temps p&acirc;ss&eacute;, quand la m&eacute; 'tait rude i' prannait dans des temps tchiques jours &agrave; croua&icirc;si entre Hamptonne ou Ou&ecirc;mue et J&egrave;rri dans les navithes &agrave; vailes. Les gens tchi souffraient du ma d'la m&eacute;, et y'en a un tas, n&eacute; voulaient pon v'n&icirc;n en J&egrave;rri pus souvent tch'i' n'fall&icirc;sse. &Agrave; ch't heu qu&eacute; les st&icirc;nmes veinnent touos les jours et qu&eacute; m&ecirc;me qu&eacute; la m&eacute; f&ucirc;sse rude ou l'vent contraithe, ou les deux, nou peut s'fier qu&eacute; l'st&icirc;nme s'en va faithe la trav&egrave;rs&eacute;e l'm&ecirc;me jour - j'ai r'm&egrave;rtchi qu&eacute; l's Angliais arrivent comme visiteurs qu&acirc;si touos les jours. Et y'en a tchi sont &agrave; r'garder pour des propri&ecirc;t&eacute;s &agrave; vendre."<p>

 "Mais pourtchi qu&eacute; l's Angliais voudraient mus d'meuther ich&icirc;n qu' en Angli&eacute;t&egrave;rre?" s&eacute; f&icirc;t Manman.<p>

 "Eh bein,"' Papa nouos d&icirc;t, "n'ayant pon d'meuth&eacute; en Angli&eacute;t&egrave;rre m&eacute;-m&ecirc;me, j&eacute; n'sis p't-&ecirc;t' pon qualifi&eacute; &agrave; avanchi eune opinnion au sujet. Pouortant, j'sai bein qu' j'avons un tas d'privil&egrave;ges tchi nouos f&ucirc;drent accord&eacute;s par l&eacute; Rouai Jean, nouot' Duc, quand i' p&egrave;rdit la <a href="nouormandie2002.html">Nouormandie</a> (j'crai qu&eacute; ch'tait en 1204) et qu&eacute; j'd&eacute;cid&icirc;nmes d&eacute; rester fid&egrave;les &agrave; san r&egrave;gne et sa couronne &agrave; Londres p&ucirc;t&ocirc;t qu&eacute; d&eacute; d&eacute;v'n&icirc;n assujettis au joug d&eacute; la France.<p>

 "Par exempl'ye, i' nouos accordit l'privil&egrave;ge d&eacute; garder et d'faithe s&egrave;rvi nouot' langue, d&eacute; nouos gouv&egrave;rner nouos-m&ecirc;me, d&eacute; n'&ecirc;t' pon assujettis &agrave; la tax&acirc;tion du Rouoyaume d'Angli&eacute;t&egrave;rre et plusieurs aut' privil&egrave;ges qu&eacute; l's Angliais n'ont pon ieux-m&ecirc;mes d&eacute; nouos jours. Et nouot' cly&icirc;nmat est pus doux qu&eacute; l'leu. Ch'est en tchi ch'est seux qu' un tas d'ieux s'saient con- tents d&eacute; v'n&icirc;n d'meuther 'ch&icirc;n. Et comme i' y'a deux st&icirc;nmes d'Angli&eacute;t&egrave;rre, iun d'Hamptonne et l'aut' d&eacute; Ou&ecirc;mue, tchi veinnent touos les jours, ch'est a&icirc;si pour ieux d'lus en r'aller s'i' n'lus plia&icirc;sent pon 'ch&icirc;n.<p>

 "J'ai r'm&egrave;rtchi, &eacute;tout," Papa continnuit, "qu&eacute; quand nou va en Ville nou ouait bein pus d'Anglia&icirc;chinn'nie dans les rues qu&eacute; nou n'soulait, et les boutitchi&egrave;rs qu&eacute;menchent &agrave; mett' des annonces en Angliais dans les f'n&ecirc;tres d&eacute; lus boutiques. J'en vis ieune l'aut' sanm'di tchi m'fis rithe. Ch'tait "Ici on parle l'Anglais" comme si un Angliais pouvait l'li&eacute;the! V'l&agrave; tchi montre qu&eacute; les campangnards n&eacute; sont pon les seuls chagornes en J&egrave;rri.<p>

 "Quand j'fa&icirc;sons nouot' promenade sus la cauchie, ch' est visibl'ye qu'ou p&egrave;rd s&eacute;n attrait d'aut' fais. Un an ou deux ont fait eune grand' diff&eacute;thence. Nou n'vait qu' la maintchi du nombre des bieaux navithes &agrave; vailes qu&eacute; nou viyait l'temps p&acirc;ss&eacute;. Ayant navidgi, les cap'taines m&eacute; conna&icirc;ssaient bein et m'&icirc;nvitaient &agrave; bord pour aver eune goutte dg'ieau d'vie en m&eacute;mouaithe des bouans vi&egrave;rs temps.<p>

 "A ch't heu, y'a autant ou pus d&eacute; st&icirc;nmes qu&eacute; d'navithes &agrave; vailes dans la cauchie. Hardi des matelots sont d's Angliais et i' s'craient &ecirc;t' naviguants. I' n'savent pon tch'i' faut &ecirc;t' vrais naviguants pour mannoeuvrer un navithe &agrave; vailes. La seule t&acirc;che qu' un matelot d'st&icirc;nme (autr&eacute;ment qu&eacute; l'cap'taine et l'contr&eacute;ma&icirc;tre) a &agrave; saver est d'env'yer des palet&eacute;es d'tch&egrave;rbon dans l'feu d'temps en temps, et saver io&ugrave; trouver la cabo&ucirc;se. J'voudrais vaie ches sou&ocirc;-disant matelots-l&agrave; jutchis sus l'haut des m&acirc;ts &agrave; f&egrave;rler les vailes d'un navithe dans eune temp&ecirc;te!<p>

 "Eune chose tchi m'g&ecirc;ne," continnuit Papa, "est tch'i' y'a dangi d'p&egrave;rdre nouot' conna&icirc;ssance de la langue Fran&ccedil;aise en m&ecirc;me temps comme l&eacute; J&egrave;rriais. " &Agrave; l'&ecirc;cole Wesleyenne, par exempl'ye, y'a seulement l'&icirc;nstruction d'eune heuthe par jour en Fran&ccedil;ais. Heutheusement qu'ch'est Mad'moua&icirc;selle Le Rossigno tch'est maitr&ecirc;sse d&eacute; la cl&acirc;sse pour l&eacute; Fran&ccedil;ais, mais j'ai ou&iuml; qu'ou s'en va mathier un minnistre Wesleyen nomm&eacute; South iun d'ches jours. Ch'est tout probabl'ye tch'i' n'en trouvethont pon ieune d&eacute; san calibre &agrave; la rempliaichi.<p>

 "Et n'&egrave;rv&eacute;l&agrave; un aut' dangi. Ch'est d's Angliais tchi sont ma&icirc;tres dans hardi d'nouos &ecirc;coles, et i' sont pus &icirc;nt&eacute;r&ecirc;ssis dans la langue Anglia&icirc;che qu&eacute; dans la langue Fran&ccedil;aise, et ch'est seux tch'i' n's'en vont pon lus g&ecirc;ner fort d&eacute; supporter l'heuthe allou&eacute;e &agrave; la cl&acirc;sse Fran&ccedil;aise.<p>

 "Les s&egrave;rvices dans nouos &eacute;glyises et chapelles dans c&egrave;rtaines p&acirc;raisses sont en Angliais &agrave; ch't heu. Heutheusement tch'i' faut qu&eacute; l'Douoyen s'sait J&egrave;rriais. V'l&agrave; tchi s'en va a&icirc;dgi &agrave; pr&ecirc;s&egrave;rver nouos s&egrave;rvices en Fran&ccedil;ais dans l's &eacute;glyises, mais i' n'y'a rein tch'emp&ecirc;che qu&eacute; les minnistres en ch&egrave;rge des cirtchuits M&eacute;thodistes Wesleyens s'saient Angliais, et v'l&agrave; tchi s'en va encouothagi les s&egrave;rvices en Angliais dans les chapelles.<p>

 "Ch'est tout un dangi &agrave; v'n&icirc;n mais nou n'peut pon emp&ecirc;chi la m&eacute; d'monter. L&eacute; p&acirc;ssage du temps f'tha tout vaie."<p>

<i><a href="lefeuvre.html">George d'La Forge </a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="dispathait.html">La vielle langue tchi dispathait d&eacute; pus en pus</a><p>
<li><a href="malangue2.html">L&eacute; J&egrave;rriais, ma langue</a><p>

<li><a href="malangue3.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">J&egrave;rriais, ma langue</a><p>

<li><a href="malangue8.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais - ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malangue10.html">Ma langue</a><p>

<li><a href="malangue11.html">L'J&egrave;rriais - ma langue</a><p>
<li><a href="malanguegj.html">L&eacute; J&egrave;rriais, ma langue</a><p>
<li><a href="couedlezarde.html">La Coue d'L&ecirc;zarde</a><p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
