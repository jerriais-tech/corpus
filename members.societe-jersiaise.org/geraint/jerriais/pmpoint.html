<HTML>
<HEAD>
<TITLE>Ph'lip Wants to go to the Point to Point</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip Wants to go to the Point to Point</h2>
But Merrienne said no</font></center><p>


Moussieu l'Editeu,<br/>
<br/>
J'avais pr&egrave;sque d&eacute;cid&eacute; de n'vos &ecirc;crithe pas chutte semaine, car je n'me trouve pas du tout ben, mais j'sis v'nu &agrave; pens&eacute; que n'y'&eacute;thait pas d'vent&eacute; pour votre g&acirc;zette si m'n'articlye mantchait, chest-entchi, j'ai changi d'id&eacute;e.<br/>
<br/>
J'eut un grand d's'appoint'ment hier au s&eacute;, et ch'est pour chonna qu'j'ai l's'esprits un mio bas agniet. J'm'en vais vos explitchi.<br/>
<br/>
Dans la s'maine j'm'&eacute;tais mint dans la t&ecirc;te que v'la tchi me f'thait du ben d'all&eacute; &egrave;s courses en <a href="dgernesy.html">Djern&eacute;zi</a>, et j'fit man plian pour, comme je criyais, mettre la Merrienne de si bouonne humeu qu'ou n'dithait pas n&acirc;nin.<br/>
<br/>
A qu'menchi, pour trais jours de temps, j'dis v&eacute;the et amen &agrave; tout ch'qu'ou disait ou sugg&eacute;thait. Jamais ou n'avez veu un houmme si compli&acirc;isant. Ch'tait &quot;V&eacute;the, ma chi&eacute;the,&quot; et &quot;sans doute, ma chi&eacute;the,&quot; et &quot;certainment ma chi&eacute;the,&quot; du matin jusqu'au s&eacute;.<br/>
<br/>
Je lavit d'la vaisselle, je changit les lincheurs, je fricashi des patates, j'y'apportit des bouq't&eacute;es d'iau, j'nettit la tchu&icirc;sine, j'couothit &agrave; la boutique, j'en fis d'toutes les sortes, et tout l'temps la Merrienne me r'gardait comme s'ou n'tait pas trop se&ucirc;ze tch&ecirc;sque tout chonna voulait dithe. J'viyais ben qu'oulle avait ses soup&ccedil;ons, mais j'continuit quand'm&ecirc;me jusqu'&agrave; hier au s&eacute;, esp&eacute;thant tr&eacute;jous d'y'amoli l'tchoeu.<br/>
<br/>
Ach'teu, Moussieu, y faut que j'vos diche que j'ai tr&eacute;jous tait hardi pour les courses. Dans les viers temps j'allais touos l's'ans &egrave;s Landes, et une bord&eacute;e, j'fut ben pr&egrave;s d'gagni chinq ch'lins car j'avais b&eacute;tchi l'bidet tchi g&acirc;gnit. Mais quand j'fut pour r'ch&eacute;v&eacute; mes sous, man balloque avait fichi l'camp. Une autre fais, j'perdit une pi&egrave;che d'&ecirc;tchu parsque la fichue rosse de jument tchi m'avait pliut s'fichit bas par expr&egrave;s. Mais, quand m&ecirc;me, j'ai tr&eacute;jous tait pour le sport.<br/>
<br/>
Assis dans a grand'chaise hier, apr&egrave;s l'tais, je crut que l'moment tait opportun pour faithe ma r&eacute;ch&ecirc;te. J'to&ucirc;ssit un mio, epis j'dis &agrave; la Merrienne tch'y tait otchup&eacute;e &agrave; frott&eacute; les v&ecirc;rres de ses lunettes, que j'esp&eacute;thais tchi f'thait biau temps lundi.<br/>
<br/>
&quot;Et m&eacute; &eacute;tout,&quot; ou m'dit, &quot;mais quand m&ecirc;me une bouonne achie ne f'thait pas d'ma. Les patates ne bouogent pas, et je crai qu'ch'est manque de plyie.&quot;<br/>
<br/>
&quot;Y n'enhannent pon,&quot; j'ly dit. &quot;Et il est b&eacute;t&ocirc;t temps qu'j'&eacute;thions un mio d'sol&eacute;, pour les v&icirc;siteurs.&quot;<br/>
<br/>
&quot;Fiche des v&icirc;siteurs,&quot; ou s'fit. &quot;J'voudrais tch'y rest&eacute;thaient siez yeux. A matin il en a pass&eacute; deux tch'y n'avaient presque rain s&ucirc;s l'co. J'm'en vais en p&acirc;sl&eacute; au Chantgni Coutanche. Ch'est honteux.&quot;<br/>
<br/>
&quot;Nou d&eacute;v'thait les mettres en pr&icirc;son,&quot; j'l'y dit. &quot;Mais &ecirc;coute, Merrienne, j'veur tchi faiche b&eacute; lundi, car j'voudrais all&eacute; en Djern&eacute;zi pour le jour.&quot;<br/>
<br/>
&quot;Oh, ch'est d'm&ecirc;me,&quot; ou s'fit, s&eacute;quement. &quot;J'savais ben qu'y'avait tchiquechose. Eh ben, chen qu'j'ai &agrave; t'dithe ch'est qu'tu n'&icirc;thas pas, ou si t'y vais j'ithai &ocirc;v t&eacute;. Si tu crai que j'm'en vais t'laissi t'n'all&eacute; tout seu, tu t'trampe. San doute ch'est les courses que tu'as dans la t&ecirc;te, ou &ecirc;st'che out simplyement qu'tu voudrais vais les biaut&eacute;s d'&icirc;le? Si n'y'a qu'chonna, va t'prom'n&eacute; par Pi&eacute;mont et la <a href="greve_de_lecq.html">Gr&egrave;ve de Lecq</a>. Tu verras p&ucirc;s d'biaut&eacute;s l&agrave; qu'tu n'v&eacute;rrais en <a href="dgernesy.html">Djern&eacute;zi</a> dans tch&icirc;nze jours.&quot;<br/>
<br/>
J'vos asse&ucirc;the, Moussieu, que j'tais qu&acirc;si au m'sesp&eacute;. &quot;Ecoute, Merrienne,&quot; j'l'y dit, &quot;tu n'peux pas dithe que je n'me s&icirc;s pas comport&eacute; chais drain. Je crai que j'm&eacute;thite chen que j'te d'mande. Y n'cou&ocirc;t'ta presque rain, et je r'veindrai mardi matin sans manque. Quant &agrave; v'nin &ocirc;v m&eacute;, tu dait sav&eacute; qu'ta m&eacute;m&eacute;e n'&eacute;thait jamais approuv&eacute; de chen qu'tu sug&egrave;the. Ch'n'est pas une pi&egrave;che pour des femmes.&quot;<br/>
<br/>
&quot;Si ch;est d'm&ecirc;me,&quot; ou s'fit, en se l'vant, &quot;ch'n'est pon une pi&eacute;che pour t&eacute; nin'tou. Tu s's&acirc;s m&ucirc;s ichin, man Ph'lip &agrave; soigni tes b&ecirc;tes et n&eacute;tti les bels, sans p&acirc;sl&eacute; d'autre chose. et ne r'qu&eacute;menche pas, car ch'est fini.&quot;<br/>
<br/>
<i><a href="lebrocq.html">Ph'lip</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="courses.html">&Egrave;s courses</a><p>
<li><a href="pmcourses.html">Les Courses</a><p>
<li><a href="pmcourses2.html">Ph'lip va &egrave;s courses</a><p>
<li><a href="pmcourses3.html">Pas d'chance &egrave;s courses</a><p>
<li><a href="coursespliemont.html">Les Courses &agrave; Pli&eacute;mont</a><p>
<li><a href="pmhorse.html">Ph'lip backs a horse</a><p>
<li><a href="irishsweep.html">L&eacute; Caouain et l'Irish Sweep</a><p>
<li><a href="cashbox.html">L&eacute; Caouain et la &#147;cash-box&#148;</a><p>
<li><a href="dreg_honts.html">Les &#147;Dreg Honts&#148;</a><p>
<li><a href="hunt.html">Le Caouain va au Hunt</a><p>
<li><a href="pmserclye.html">La serclye, le Chantgni et les courses</a><p>
<li><a href="gammvoc.html">Des gammes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

