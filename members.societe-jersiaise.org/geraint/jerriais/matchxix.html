<HTML>

<!-- Mirrored from members.societe-jersiaise.org/geraint/jerriais/matchxix.html by HTTrack Website Copier/3.x [XR&CO'2014], Tue, 15 Jul 2025 14:01:24 GMT -->
<HEAD>
<TITLE>La Bouonne Nouvelle s'lon Matchi - chapitre 19</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi, Chapitre 19</h2></font></center><p> 

<center><font color="#215e21"><h3>V&egrave;rsets 1-9</h3></font></center>

J&eacute;s&ucirc;, quand il eut finni chutte pr&ecirc;ch'chie-l&agrave;, tchittit la Galil&eacute;e et p&acirc;ssit la frontchi&eacute;the d'la Jud&eacute;e &agrave; l'aut' bord du Jourdain o&ugrave;'est qu'un fliotchet d'monde l&eacute; si&ucirc;drent et i' r'dg&eacute;thit lus malades au m&ecirc;me endrait. Les Pharisiens v&icirc;ndrent &eacute;tout pouor l'mettre &agrave; l'&ecirc;preuve et i' l&icirc; d&icirc;drent, &quot;Est-i' p&egrave;rm&icirc;ns &agrave; un houmme d&eacute; d&ecirc;mathier sa femme pouor autcheune cause?&quot;<br/>
<br/>
I' lus r&ecirc;ponnit, &quot;N'av'-ous pon liu qu&eacute; l'chein tchi griyit l'houmme au c'menchement, les griyit m&acirc;le et feunmelle, et dit, 'Pouor chutte raison-l&agrave; l'houmme tchitt'ta san p&eacute;the et sa m&eacute;the et i' s'amath'tha &agrave; sa femme, et i' n's'sont pus les deux qu'eune seule chai'? Ainch&icirc;n i' n's'sont pus deux, mais eune seule chai. Qu'l'houmme don n&eacute; spartisse pon chein qu'l&eacute; Bou&ocirc;n Dgieu a jouaint.&quot;<br/>
<br/>
&quot;Mais pouortchi qu'ch'est don,&quot; qui'i' l&icirc; d'mand&icirc;drent, &quot;qu'Mo&iuml;se a c'mand&eacute; qu'nou b&acirc;le &agrave; sa femme un c&egrave;rtificat d&eacute; spartithie et qu'nou la d&ecirc;mathyisse?&quot;<br/>
<br/>
I' lus r&ecirc;ponnit, &quot;Ch'est &agrave; cause d'la dueurcheu d'vot' tchoeu qu'Mo&iuml;se vos a p&egrave;rm&icirc;ns d'd&ecirc;mathier vos femmes, mais ch&eacute; n'tait pon d'm&ecirc;me ich&icirc;n-d'vant. Et j'vos l'dis qu&eacute; tout houmme tchi d&ecirc;mathyie sa femme (si ch'n'est pon par cause d'adult&eacute;the) en en mathyie eune aut' commet un adult&eacute;the, et qu'l&eacute; chein tchi mathyie la cheinne qu'un aut' a d&ecirc;mathi&eacute; commet &eacute;tout un adult&eacute;the.&quot;<br/>
<br/>
&nbsp;<p>
&nbsp;<p>
<center><font color="#215e21"><h3>V&egrave;rsets 10-12</h3></font></center><p> 

Les discipl'yes l&icirc; d&icirc;drent, &quot;Si ch'est l'cas pouor un houmme d'auve sa femme, ch'est mus d&eacute; n's&eacute; mathier pon.&quot;<br/>
<br/>
Mais i' lus dit, &quot;Ch'n'est pon touos l's hoummes tchi sont capabl'yes d'&egrave;rch&eacute;ver chutte l&eacute;&ccedil;on, mais ra&icirc;que les cheins &agrave; tchi qu'oulle est ens&icirc;ngnie. Ch'est en tchi y'en a tchi sont coumme ch&acirc;tr&eacute;s d'pis lus na&icirc;ssance, et y'en tch'ont 't&eacute; ch&acirc;tr&eacute;s par d's aut's, et y'en a tchi lus sont ch&acirc;tr&eacute;s pouor l'amour du rouoyaume du ciel. Qu'l&eacute; chein tch'est capabl'ye d&eacute; prendre chennech&icirc;n, l&eacute; prenge.&quot;<br/>
<br/>


&nbsp;<p>
&nbsp;<p>
<center><font color="#215e21"><h3>V&egrave;rsets 10-12</h3></font></center><p> 


Ses discipl'yes l&icirc; d&icirc;drent, &quot;Si ch'est l&agrave; l'lot d'un houmme en fait d'sa femme, i' n'est pon d'm&ecirc;tchi d&eacute; s'mathier.&quot;<br/>
<br/>
I' lus dit, &quot;Tous n'sont pon capabl'yes d&eacute; chutte r&ecirc;solution-l&agrave;, mais s&egrave;l'ment les cheins &agrave; tchi v'l&agrave; tch'a 't&eacute; donn&eacute; d'en haut. Car y'a des ch&acirc;tr&eacute;s tchi sont n&eacute;s tout d'it&eacute; d&egrave;s la bielle d&eacute; lus m&eacute;the; y'en a qu'les hoummes ont ch&acirc;tr&eacute;; et y'en a tchi lus sont ch&acirc;tr&eacute;s ieux-m&ecirc;mes pouor g&acirc;ngni l'rouoyaume des cieux. Tchi peut comprendre chennech&icirc;n, qu'i' l'comprenge.&quot;<br/>
<br/>

&nbsp;<p>

<center><font color="#215e21"><h3>V&egrave;rsets 13-15</h3></font></center>

&Eacute;pis nou l&icirc; pr&eacute;sentit des p'tchiots &agrave; seule f&icirc;n qu'i' m&icirc;nsse ses mains sus ieux et pry&icirc;sse pouor ieux. Mais ses discipl'yes les c&acirc;rr&icirc;drent bein rup&ecirc;ment, et J&eacute;s&ucirc; lus dit, &quot;La&icirc;ssiz l&agrave; ches mousses-ch&icirc;n, et n'les emp&ecirc;chiz d'aut' d&eacute; v'n&icirc;n &agrave; m&eacute; car l'rouoyaume du ciel est pouor les cheins tchi lus r'sembl'yent.&quot; Et quand il eut m&icirc;ns ses mains sus ieux, i' s'en fut hors d&eacute; l&agrave;.<p>

&nbsp;<p>

<center><font color="#215e21"><h3>V&egrave;rsets 16-26</h3></font></center>

&Ecirc;v'ch&icirc;n un houmme tch'appr&eacute;chit et dit &agrave; J&eacute;s&ucirc;: &#147;Ma&icirc;t', tch'est qu&eacute; j'dai faithe d&eacute; bou&ocirc;n pouor aver la vie &ecirc;t&egrave;rnelle?<br>
<br>
I' l&icirc; r&ecirc;ponnit: Pouortchi qu'tu m'tchestchionne entouor chein tch'est bou&ocirc;n? I' n'y'a qu'un tch'est bou&ocirc;n. S'tu veurs entrer dans la vie, garde les c'mandements.<br>
<br>
Lestchels? qi'i' L&icirc; dit.<br>
<br>
Et J&eacute;s&ucirc; r&ecirc;ponnit: N'tue p&egrave;rsonne. N&eacute; trompe pon ta femme. N&eacute; vole pon &agrave; autcheune p&egrave;rsonne. N&eacute; donne pon d'faux t&ecirc;moignage. Honore tan p&eacute;the et ta m&eacute;the, et aime tan va&icirc;s&icirc;n coumme t&eacute;-m&ecirc;me.<br>
<br>
L&eacute; janne houmme L&icirc; dit: J'ai fait tout chenna, tch'est qu'i' faut faithe acouo?<br>
<br>
J&eacute;s&ucirc; l&icirc; dit: S'tu veurs &ecirc;t' parfait, va, vend chein qu'tu'as, donne-l&eacute; &egrave;s pauvres, et tu'&eacute;thas un tr&eacute;sor au ciel. Pis veins, et sied-m&eacute;<br>
<br>
Ayant ou&iuml; ches patholes-l&agrave;, l&eacute; janne houmme s'en fut bein tristr&eacute;ment, car il avait un magl'ye d&eacute; bein.<br>
<br>
J&eacute;s&ucirc; dit &agrave; Ses discipl'yes: J'vos l'dis, v&eacute;the, un riche &eacute;tha d'la diffitchult&eacute; &agrave; entrer dans l'rouoyaume d&eacute; Dgieu.<br>
<br>
J'vos l'di acouo eune fais, il est pus a&icirc;si pouor un chanmeau d'p&acirc;sser par l'yi d'eune adgulle qu&eacute; pouor un riche d'entrer dans l'Rouoyaume d&eacute; Dgieu <br>
<br>
Les discipl'yes, ayant ou&iuml; chenna, f&ucirc;tent hardi &ecirc;tonn&eacute;s, et d&icirc;tent: Tchi qui peut don &ecirc;t' sa&ucirc;v&eacute;?<br>
<br>
J&eacute;s&ucirc; les r'gardit et lus dit: &Egrave;s hoummes, chenna est &icirc;mp&ocirc;ssibl'ye, mais &agrave; Dgieu tout est p&ocirc;ssibl'ye.<br>
<br>

&nbsp;<p>

<center><font color="#215e21"><h3>V&egrave;rsets 24-30</h3></font></center>

&quot;J'vos r'dis chenna acouo eune fais: il est pus a&icirc;si qu'un chanmeau p&acirc;sse par l'creux d'eune adgulle qu'i' n'l'est qu'un riche entre dans l'rouoyaume des cieux.&quot;<p>

Quand ses discipl'yes ou&icirc;drent ches patholes-ch&icirc;n, i' 'taient hardi &ecirc;m&egrave;rvilyis et d&icirc;drent, &quot;Tchi qui don pou&ocirc;rra &ecirc;t' sauv&eacute;?&quot;<p>

J&eacute;s&ucirc; les r'gardit et lus dit, &quot;V'l&agrave; tch'est &icirc;mp&ocirc;ssibl'ye &egrave;s hoummes, mais tout est p&ocirc;ssibl'ye au Bou&ocirc;n Dgieu.&quot;<p>

&Eacute;pis l'Rotchi pr&icirc;nt la pathole et l&icirc; dit, &quot;Et pouor nos v'l&agrave;, tu vai qu'j'avons tout r'nonchi, et qu&eacute; j't'avons si&eacute;vi. Tch'est qu'ch'est don qu&eacute; s'sa la r&ecirc;compense qu&eacute; j'&egrave;rch&eacute;vthons?&quot;<p>

Et J&eacute;s&ucirc; lus dit, &quot;V&eacute;the j'vos l'dit qu&eacute; pouor vous tchi m'avez si&eacute;vi, quand au temps d'l'&egrave;rnouvellement, l'Fis d'l'Houmme s'sa assis sus l'tr&ocirc;ne d&eacute; sa glouaithe, ou s'sez &eacute;tout assis sus douze tr&ocirc;nes et ou jug'giz les douze tribus d'Isra&euml;l. Et tout houmme tch'&eacute;tha r'nonchi pouor man nom san siez-li, ou ses fr&eacute;thes, ou ses soeurs, ou san p&eacute;the, ou sa m&eacute;the, ou sa bouonnefemme, ou ses mousses, ou ses t&egrave;rres, en r'ch&eacute;vtha chent fais et &eacute;tha pouor s'n h&eacute;thitage la vie &ecirc;t&egrave;rnelle. Mais un mouoch&eacute; d'monde tch'avaient 't&eacute; les preunmi&egrave;rs s'sont les dreins et un mouoch&eacute; tch'avaient 't&eacute; les dreins s'sont les preunmi&egrave;rs.<p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 25</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - des v&egrave;rsions<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - des v&egrave;rsions<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>
<li><a href="matchi3_biblye.html">La Bouonne Nouvelle s'lon Matchi: 3</a><p>
<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="matchi9_biblye.html">La Bouonne Nouvelle s'lon Matchi: 9</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>
<li><a href="matchi13.html">La Bouonne Nouvelle s'lon Matchi, Chapitre 13</a><p>
<li><a href="matchi14.html">La Bouonne Nouvelle s'lon Matchi, Chapitre 14</a><p>
<li><a href="matchi15_biblye.html">La Bouonne Nouvelle s'lon Matchi: 15</a><p>
<li><a href="matchixvi.html">La Bouonne Nouvelle s'lon Matchi: 16</a><p>
<li><a href="matchi17_biblye.html">La Bouonne Nouvelle s'lon Matchi: 17</a><p>
<li><a href="matchi18_biblye.html">La Bouonne Nouvelle s'lon Matchi: 18</a><p>

<li><a href="matchixx.html">La Bouonne Nouvelle s'lon Matchi, Chapitre 20</a><p>
<li><a href="matchi21.html">La Bouonne Nouvelle s'lon Matchi, Chapitre 21</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Pathabole des dgi&ecirc;x vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 29-46</a><p>
<li><a href="matchixxvi.html">La Bouonne Nouvelle s'lon Matchi: 26</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>

</UL>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/matchxix.html by HTTrack Website Copier/3.x [XR&CO'2014], Tue, 15 Jul 2025 14:01:24 GMT -->
</HTML>
