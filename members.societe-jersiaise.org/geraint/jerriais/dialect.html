<html>

<!-- Mirrored from members.societe-jersiaise.org/geraint/jerriais/dialect.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<head>
<title>L&eacute; J&egrave;rriais</title>
<META  name="keywords" content="Jèrriais, Jersey language, langue jersiaise, parler normand, minority languages, langues régionales, langues minoritaires, folklore, dialect, linguistics, linguistique, Jèrriais, langue normande">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Le Jerriais</h2></font><br></CENTER><p>
<CENTER><TABLE><TR><TD>

J'avons entendu des Anglliais<br>
Se moquir du bouan vier Jerriais;<br>
De trouver &agrave; r'dire est lus mode,<br>
De cmander partout est lus code;<br>
S'i' n'se trouvent pon bein ov nous,<br>
Faut lus dire allouoz-en siez vous.<br>
Mais empliy'ons mus notre pllume,<br>
Et frappons sus une autre enclume.<br>
<p>
Les Jerriais sont tous d'un b&acirc;t&eacute;,<br>
Et devraient aimer lus r&acirc;t&eacute;;<br>
Car il est vraiment respectablle,<br>
Fort ancien et fort v&eacute;n&eacute;rablle;<br>
Sans aver le m&ecirc;me paler,<br>
Je pouvons fort bein deviser<br>
Entre nous sus aucune affaire,<br>
Et d'une faichon assez cllaire.<br>
<p>
Les gens de l'Est ont un accent<br>
Du chein du Vouest bein diff&eacute;rent;<br>
Dans le Vouest nous frume la bouoche<br>
Et la voix semblle &ecirc;tre pus douoche;<br>
Dans l'Est i'montrent pus les dents,<br>
Et autrement sont diff&eacute;rents;<br>
Ch'est au point que j'avons ou&iuml; dire,<br>
Mais j'pensons que ch'tait pour rire,<br>
Qu'un marchi n'pouvait s'faire aut'fais<br>
D'<a href="st_ouen.html">St. Ouennais</a> a <a href="st_martin.html">St. Martinais</a>;<br>
S'il &ecirc;tait question de mariage,<br>
Fille et gar&ccedil;ons s'entendraient j'gage;<br>
Es cheins qui voudraient en douter,<br>
Je lus requemande d'&ecirc;prouver.<br>
<p>
A St. Martin i'dizent <I>veze</I>.<br>
Faisant d'l' <I>r</I> un <I>z</I> comme en <I>peze</I>,<br>
Nouz y leve les pids en <I>haaut</I>,<br>
Et nous y bet daut'chose que d'll'<I>iaaue</I>;<br>
Les autres paraisses vaisines<br>
De chu p&agrave;ler l&agrave; sont couosines;<br>
l' vont &agrave; la p&ecirc;que eu <I>batquaaux</I>,<br>
Et &agrave; terre cachent des <I>chvaaux</I>;<br>
Mais ous puorrez mus le comprendre<br>
En allant sus les llieux l'entendre.<br>
Les St. Ouennais vont au <I>Pul&eacute;c<br>
</I>Ramasser des train&eacute;es de <I>vr&eacute;c</I>,<br>
Et aussi bein &agrave; Ste Marie<br>
Nouz en fait autant je parie.<br>
<p>
L'<a href="st_brelade.html">St. Breladais</a> p&acirc;le d'la <I>Touo</I>,<br>
Atou du geon cauffe le <I>fouo</I>,<br>
Appele les vlicots des <I>coques<br>
</I>Est tout environn&eacute; de roques.<br>
<p>
A <a href="st_louothains.html">St. Louthains</a> et &agrave; <a href="st_pierre.html">St. Pierre</a><br>
Nou prend d'temps en temps un ptit <I>v&egrave;rre<br>
</I>Nouz y pale le jerriais pliat<br>
Et nou dit Coin Vathin, <I>vethe-guia<br>
</I>L'<I>r</I> entre voyelles se change<br>
En <I>th</I>, est che pon &eacute;trange ?<br>
D'autre c&ocirc;t&eacute; a St. Martin<br>
Ch'est un <I>z</I> que nou l'fait devnin<br>
Nouz y touanne &agrave; la grande <I>quethue<br>
</I>Nouz y fait servir tour et cue,<br>
Dans qui nou met le cidre doux,<br>
Dont nous peut bere sans &ecirc;te souls,<br>
Mais nou n'en est pas pus &agrave; s'n aise,<br>
Car i' donne la guernesiaise ,<br>
Je n'cherche pas &agrave; faire affront,<br>
J'espere que tous le creront.<br>
<p>
Che n'est pas l&agrave; toute l'histouaire<br>
Du Jerriais, comme ou pouvez craire;<br>
Je n'ai que touchi le sujet,<br>
Qui sans doute sera l'objet<br>
D'une etude de main de ma&icirc;tre,<br>
Et n'tergera pas &agrave; paraitre.<p>
&nbsp;<p>
<i><a href="langlois.html">P.L.</a></i><p>

</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="vivejer.html">Vive l&eacute; J&egrave;rriais</a><p>
<li><a href="bouanvj.html">Le Bouan Vier Jerriais</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="gdflangue.html">Nouot' vielle langue</a><p>
<li><a href="900e.html">En J&egrave;rriais</a><p>
<li><a href="dujerr.html">Du J&egrave;rriais</a><p>
<li><a href="fable.html">Fable</a><p>
<li><a href="rate.html">I' n'avait pon roubli&eacute; san r&acirc;t&eacute;!</a><p>
<li><a href="tchesus2.html">Eune lettre d&eacute; 1881</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><P><A HREF="rimeurs.html">Rimeurs J&egrave;rriais</A></P>
<li><A HREF="lingo.html">Notre Vier Lingo</A><p>
<li><a href="lamentation2.html">Autre Lamentation</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="jerriaiscaouain.html">L&eacute; Caouain n'est pon gr&ocirc;ssi</a><p>
<li><a href="langueaudragon.html">La Langue au Dragon - The Dragon's Tongue</a><p>
<li><a href="gjenmouothachchie.html">P&acirc;le des mots d'enmouothach'chie en J&egrave;rriais</a><p>

<li><a href="couedlezarde.html">La Coue d'L&ecirc;zarde</a><p>
<li><a href="dictionnaithe2.html">L&eacute; Dictionnaithe J&egrave;rriais-Fran&ccedil;ais</a></font><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
</CENTER>



</body>

<!-- Mirrored from members.societe-jersiaise.org/geraint/jerriais/dialect.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</html>
