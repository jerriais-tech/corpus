<HTML>
<HEAD>
<TITLE>Des vacances en Ville</TITLE>
<META  name="keywords" content="JÃ¨rriais, literature">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Des vacances en Ville</h2></font></center>
<br/>

Moussieu l'Editeu,<br/>
<br/>
La Merrienne mint la g&acirc;zette bas. &quot;Eh bein, Ph'lip,&quot; ou dit, &quot;chu pou&ocirc;re <a href="connetable.html">Conn&ecirc;tablye</a> d'la <a href="st_helyi.html">Ville</a> est mort &agrave; la f&icirc;n. Nous avait dit tch'il avait ocquo une chance de se r'faithe, mais nouff&eacute;. Par chein qu'j'ai tr&eacute;jous ou&iuml;, ch'tait un bouon homme, tch'y f'thait san d'v&eacute;, sans exception de p&egrave;rsonne, comme y disent en cour, et tch'y n'avait pas d'en'mins.&quot;<br/>
<br/>
<IMG SRC="sthsp.jpg" WIDTH=130 HEIGHT=229 align="right" ALT="La Salle P&acirc;roua&icirc;ssiale d&eacute; St. H&eacute;lyi">
&quot;V&egrave;the,&quot; j'l'y dit, &quot;mais malheutheusement y d'vint un mio t&ecirc;tu en vieillissant, et s&ucirc;s la f&icirc;n y n'&ecirc;coutait p&egrave;rsonne. Enf&icirc;n, il est hors, et je n'doute pas que Saint-Pi&ecirc;rre y'a ouvri la porte. Ach'teu y faut un rempli&eacute;chant, et par chein qu'nou m'a dit, y'&eacute;tha p&ucirc;s qu'un candidat, car y pathait qu' y'a b&eacute;t&ocirc;t une demi&eacute;-do&ucirc;zaine de m&ecirc;ssieux tch'y voudraient pr&eacute;sid&eacute; &agrave; l'H&ocirc;tel de Ville.&quot;<br/>
<br/>
&quot;Ch'est dr&ocirc;le assez,&quot; ou s'fit, &quot;car de nos jours nou n'trouve pas hardi d'gens tch'y veulent chais djobbes-l&agrave;. Si par exemplye, notre Conn&ecirc;tablye se m&eacute;ttait dans la t&ecirc;te d'abandonn&eacute;, ou&egrave;sque nous ithai ch&eacute;rchi pour un rempli&eacute;chant?&quot;<br/>
<br/>
&quot;Y s'trouv'thait, merrienne,&quot; j'l'y dit, &quot;mais n'y'a pas d'tch&eacute;stchon d'chonna agniet. J'avons un bouon Conn&ecirc;tablye, et y r&eacute;stetha ou&egrave;squ'il est aussi longtemps comme y voudra. Mais en Ville, y'en a hardi tch'y disent tch'il est grand temps qu'y'aie un change, car l's'affaithes ne vont pas &agrave; l&ucirc;s go&ucirc;t. L'homme tch'y l&ucirc;s faut, y maintcheinnent, ch'est yun comme Johnny Pin&eacute;, tch'y n'est p&ucirc;s. Ch'tait un p'tit homme, mais y n'avait peux d'p&eacute;rsonne, et &agrave; l'H&ocirc;tel de Ville y faisait &agrave; sa t&ecirc;te, et n'se g&ecirc;nait d'rain. Les Villais, ach'teu, ou au mains la grande m&acirc;jorit&eacute; d'mandent un homme de la m&ecirc;me trempe.&quot;<br/>
<br/>
&quot;Et s'en vont-y l'trouv&eacute; ch't'homme-l&agrave;?&quot; ou d'mandit.<br/>
<br/>
&quot;Par chein qu'j'entends, oui,&quot; j'l'y dit, &quot;mais sans autchune doute y'&eacute;tha une bataille. J'pou&ocirc;rrai p't'&ecirc;tre t'en dithe p&ucirc;s long la s'maine tchi veint. Ach'teu, y'a une vacance &eacute;tout en Ville pour Chantgni. Le sien tch'y veint d'mouothi 'tait bein populaithe, et sans doute &eacute;thait tait &ecirc;lu Conn&ecirc;tablye s'il avait tait en sant&eacute;. Chein que j'trouve dr&ocirc;le, ch'est qu'tandis qu'tout est trantchillye dans la Campagne, y'a deux importants postes &agrave; remplyie en Ville.&quot;<br/>
<br/>
&quot;Et pour la djobbe de Chantgni, y'a-t'y un candidat?&quot; ou d'mandit.<br/>
<br/>
&quot;Si nou peut craithe la g&acirc;zette,&quot; j'l'y dit, &quot;y'en a d&ecirc;j&agrave; deux, et y pouorrait s'en trouv&eacute; d'autres.&quot;<br/>
<br/>
&quot;Et pourtant,&quot; ou s'fit, &quot;y'a longtemps qu'nous avait ou&iuml; qu'en Ville p&eacute;rsonne ne voulait la djobbe.&quot;<br/>
<br/>
&quot;Pas vrai, Merrienne,&quot; j'l'y dit. &quot;Y'a tr&eacute;jous d's'hommes tch'y veulent la djobbe, mais quand nous se r'souveint des grands Chantgniers du temps pass&eacute;, y faut adm&eacute;ttre qu'au jour d'agniet, y'a yeu un grand changement. Le fait est que l's'hommes tch'y d&eacute;v'thaient prendre ne veulent pas &ecirc;tre emb&ecirc;t&eacute;s d'la djobbe, et chein tch'en r&eacute;sulte nou peut vais pour s&eacute;-m&ecirc;me. Et si chonna continue, je n'sais vraiement pas tch&egrave;sque en s'sa la f&icirc;n. Heutheusement, dans les p&acirc;raisses, y'a ocquo d's'hommes de bouonne famillye tch'y sont pr&ecirc;ts &agrave; faithe l&ucirc;s d'v&eacute;, et d's&eacute;rvi l&ucirc;s p&acirc;raisses comme l&ucirc;s anch&ecirc;tres avaient fait dans l&ucirc;s temps. Le vrai J&ecirc;rriais n'ditha pas n&acirc;nin quand il est tch&eacute;stchion d'remplyi un poste, autrement, ma fille, nous &eacute;thait bein vite &agrave; dithe &agrave;-b&eacute;t&ocirc;t &agrave; notre p'tit J&ecirc;rri s'sait absol&ucirc;ment tr&eacute;butchi.&quot;<br/>
<br/>
&quot;Y'en a hardi, pourtant, tch'y voudraient l'vais dispatha&icirc;tre,&quot; ou dit. &quot;Chais lettres-l&agrave; dans la Post le prouvent.&quot;<br/>
<br/>
&quot;Chais lettres-l&agrave; n'prouvent rain, ma vieille,&quot; j'l'y dit, &quot;sinon qu'j'avons parmi nous un t&acirc;s d'Angliais tch'y s'saient m&ucirc;s siez-yeux. Y sont bein contents d'vivre ich&icirc;n &agrave; bouon marchi, mais y trouvent tr&eacute;jous &agrave;-r'dithe. Tchi dommage que nou n'peut pas les m&eacute;ttre &agrave; bord d'un bat&eacute; tchique bieau matin et d'l&ucirc;s dithe de prendre bouon soin de ne r'venin pas.&quot;<br/>
<br/>
&quot;Damme vethe!&quot; s'fit la bouonnefemme.<br/>
<br/>
<i><a href="lebrocq.html">Ph'lip</a><br/>
7/1/1956</i><br/>
<br/>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="politics.html">La Politique en J&egrave;rri</a><p>
<li><a href="connetable.html">La Meunicipalit&eacute; en J&egrave;rri</a><p>

<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="connetablye.html">Comment s'prendre pour &ecirc;tre Conn&ecirc;tablye</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
