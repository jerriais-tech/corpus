<HTML>

<!-- Mirrored from members.societe-jersiaise.org/geraint/jerriais/painspringclean.html by HTTrack Website Copier/3.x [XR&CO'2014], Tue, 15 Jul 2025 14:00:11 GMT -->
<HEAD>
<TITLE>Spring clean interferes with letters</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Spring clean interferes with letters</h2></font></center><p>

Quand j'dis au contrema&icirc;tre d'n'av&eacute; pon &agrave; compt&eacute; sus nous pour eunne tchinzainne, i' n'eut que d'tchaie a la renverse.<br/>
<br/>
&quot;Pas d'patouais pour deux s'maines,&quot; qui s'&egrave;scriyi; &quot;tch&egrave;s qu'nos campagnards s'en vont dithe?&quot;<br/>
<br/>
&quot;Ch'est pourtant d'm&ecirc;me,&quot; que j'me fit. &quot;Nos gens s'en vont entr&eacute;prendre lus 'spring-clean'; les femmes s'en vont &ecirc;tre 'not at 'ome' pour deux s'maines; i' s'en vont tou&ocirc;n&eacute; la cli&eacute; sus l'hue, et pour tchinze jours tout s'en va &ecirc;tre a bounne-tchu et au pil&ocirc;zi. Les tchaises le fond en haut sus les tablyes, la vaisselle souos les lyits, les fendeurs sus l'aie-du-foyi, la casse a coutiaux dans la lavthie, et d'l'ieau d'savounn&eacute;e a ruisl&eacute; d'haut en bas. Et coumme j'ai la courte p&eacute; et l'temp&eacute;thament su quand vint ch&egrave;s bord&eacute;es la, La&iuml;z&eacute; et Lon&ocirc;re m'ont consilyi d&eacute; m'n'all&eacute; en pension tchiq bord, hors de la vaie, et d'n&eacute; r'vennin que quand i' m'envi&egrave;thont mand&acirc;ton.<br/>
<br/>
L'Contrema&icirc;tre grounni un bouan mio d'vant que d'consenti. Mais a la fin i' dit &quot;All right&quot;; qui comprennait la situation; qu'il 't'ait mathi&eacute; li m&ecirc;me, et que quand nous avait eunne femme coumme La&iuml;z&eacute; - a ch'qu'il entendait - autant s'&egrave;svad&eacute; quand nous avait eunne chance.<br/>
<br/>
Tant qu'a faithe de s'&egrave;svad&eacute; quand y'a &quot;spring-clean,&quot; autant s'&egrave;svad&eacute; l'pus lien possiblye; ch'est-tan-tchi j'prins un titchet pour <a href="lacorbiethe.html">la Corbiethe</a>. J'ai pass&eacute; l&agrave; tchinze bouans jours, bin trantchilles, sans un seul mot d'h&eacute;rtchinnie, siez l'Cap'taine Sauteux. Ch'qu&eacute; j'ai mangi d'houmards et d'oumlettes! et ch'que j'ai 't&eacute; souognyi et dorlott&eacute; et amigott&eacute; par tout l'monde dans ch't'hotel l&agrave;! Ch'que j'ai rondi! Ch'tait tout l'temps: &quot;'Ave a little bit more lobster, Mister Pain? Take some more chickun. Try another mackril! 'Ave some more bread and cheese before you go to bed!&quot; Ch'fut d'm&ecirc;me tout l'temps, i' n'me laissaient pon pus d'eunne heuthe sans m'dounn&eacute; tchiq chose de nou&ocirc;rissant. Aussin, en les tchittant, et pour montr&eacute; que je n'tais pon un ingrat, j'lus dounni eunne belle pieche de siex sous, toute neuve, a chatcheunne des servantes - y'en avait au mains tr&egrave;s. La&iuml;z&eacute; m'rembours&eacute;tha cheunna sus ses sous d'collecte.<br/>
<br/>
Me r'v&eacute;chin don r'venu siez nous. Tout est bin propre et r'l&icirc;zant, i' faut l'dithe. La paintuthe a 't&eacute; scrobb&eacute;e, les <a href="meubvoc.html">meublyes</a> vernis, les tapis &egrave;spoust&eacute;es, et eunne couoche de nier-pliomb sus la f&eacute;thalle. Mais - coumme d'amor - nou ne r'trouve rin a sa plieche accou&ocirc;tum&eacute;e. Et ches boustres d'femmes m'ont ruin&eacute; toutes mes pipes. S&eacute; sont y pont d'ment&eacute;es d'les mettre a bouollyi dans l'coppeur, parmi lus torchons! J'fut malade coumme un tchan la preumi&eacute; fais que j'feummi, et, pour m&eacute; r'mettre, j'fut oblyiji d'oubli&eacute; que j'tais teetotleur.<br/>
<br/>
Et - coumme d'amor &eacute;tout - La&iuml;z&eacute; est fallyie coumme eunne chique, et cou&ocirc;sue d'maux; 'oul a lumbago, sciatica, la h&eacute;theque teurque, des fr&eacute;mions dans les gambes, les bras pl&eacute;es d'soda, et la fache partout couerte de grimmeuses de cliou.<br/>
<br/>
Lon&ocirc;re, lyi, n'est pas si piethe - a veue d'yi - mais s'ou viyaites l'estat d'ses membres! Ou'l est bliue et n&eacute;the et rouoge et pourpre partout - a ch'que m'dit sa m&eacute;the. Ch'fut la bord&eacute;e qu'ou s'&egrave;strue&ucirc;lli avaux les d'gr&eacute;es, m&ecirc;l&eacute;e bras et gambes parmi un step-ladder, un boutchet, la vaisselle du ouach-stan', et not' nier ca!<br/>
<br/>
Enfin, &quot;All swell that end swell,&quot; coumme disent les Angliais. Nos r'vella propres et r'l&icirc;sants; le &quot;spring-clean&quot; est path&eacute;, et pour quant a m&eacute;, v'la tchi n'ma pon trop fait anhann&eacute;. Ch'est la la principale chose, est-che pon?<br/>
<br/>
Yours truly,<br/>
<br/>
<i><a href="brambilo.html">Piteur Pain</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="paintroubles.html">Les troubles de P&icirc;teur</a><p>
<li><a href="cahouain_springcleaning.html">Spring Cleaning</a><p>
<li><a href="springcleaning.html">L&eacute; Spring Cleaning</a><p>
<li><a href="painhousehold.html">Piteur complains of household management</a><p>
<li><a href="pmhousework.html">Ph'lip does a spot of Housework .. and catches it from Merrienne</a><p>

<li><a href="maison.html">La ma&icirc;son</a><p>

<li><a href="bativoc.html">Les b&acirc;tisses</a><p>
<li><a href="vieilles_maisons.html">Nos vieilles maisons</a><p>
<li><a href="tchier.html">La p'tite ma&icirc;son en J&egrave;rriais</a><p>
<li><a href="gdfchambres.html">Chambres et ch&acirc;tchieaux</a><p>
<li><a href="gdfatre3.html">&Agrave; l'entou d'l'&acirc;tre...</a><p>
<li><a href="gdfsalledebain.html">La salle d&eacute; bain</a><p>
<li><a href="gdfrliques.html">R'liques du temps jadis</a><p>
<li><a href="gdfpassant2.html">En passant...</a><p>
<li><a href="pmbiautes.html">Les Biaut&eacute;s Natuthelles</a><p>
<li><a href="cahouain_mansarde.html">Nos v'l&agrave; dans l'embarras avec Marie Hibou</a><p>

<li><a href="nettvoc.html">La nettithie en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painspringclean.html by HTTrack Website Copier/3.x [XR&CO'2014], Tue, 15 Jul 2025 14:00:11 GMT -->
</HTML>

