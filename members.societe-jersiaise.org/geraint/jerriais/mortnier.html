<HTML>

<!-- Mirrored from members.societe-jersiaise.org/geraint/jerriais/mortnier.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>La mort habilyie en ni&egrave;r</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La mort habilyie en ni&egrave;r</h2></font></center><p>

<CENTER><TABLE><TR><TD>
Oulle &ecirc;pyie &agrave; ma f'n&ecirc;t', s'm&acirc;te au pas d'l'us<br/>
ra&icirc;que &agrave; tchiques engamb&eacute;es &agrave; port&eacute;e d'm&eacute;;<br/>
tr&eacute;jous &agrave; scoltchi &agrave; la carre d'la rue:<br/>
ch'est la mort habilyie en ni&egrave;r tchi m'siet.<br/>
<br/>
Ou n'dit mot. J'ouai la chuchot'tie d'ses manches,<br/>
d'ses mains meurtri&eacute;thes muchies &egrave;s ni&egrave;rs clius,<br/>
&eacute;pis la gr&icirc;nch'chie d'la faux qu'oulle &ecirc;canche<br/>
en chabolant par les pav&eacute;s fieillus.<br/>
<br/>
Ou m'rattrape s'gr&egrave;tement l&agrave; iou qu'j'ai couothu,<br/>
chutte stchelette stchie tch'est tr&eacute;jous souotre m&eacute;.<br/>
N'y'a d'aut' d'&ecirc;cappe d'la cheinne tch'est man ha&icirc;nu:<br/>
ch'est la mort habilyie en ni&egrave;r tchi m'siet.<br/>

<p>
<i><a href="jerpoem.html">Geraint Jennings</a></i><p>



</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mouothi.html">Mouothi</a><p>
<li><a href="mort_wellcome.html">La mort - un portrait d's&eacute;</a><p>
<li><a href="appreche.html">L'Appr&egrave;che d&eacute; la Mort</a><p>
<li><a href="but.html">L&eacute; But d'la Vie</a><p>
<li><a href="crassait.html">Le Crassa&iuml;t</a><p>
<li><a href="chretchain.html">L&eacute; Chr&eacute;tchain Mouorant &agrave; S'n-&Acirc;me</a><p>
<li><a href="mortvie.html">La Mort! - La Vie!</a><p>
<li><a href="deces.html">La Pri&eacute;the d'eune femme au d&eacute;c&egrave;s d&eacute; s'n houmme</a><p>
<li><a href="zombinnnie.html">La Zombinn'nie</a><p>
<li><a href="halloween2017.html">Ch'est la S&eacute;th&eacute;e &egrave;s Chorchi&egrave;rs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mortnier.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>

