<HTML>

<!-- Mirrored from members.societe-jersiaise.org/geraint/jerriais/jersangliais.html by HTTrack Website Copier/3.x [XR&CO'2014], Tue, 15 Jul 2025 13:55:45 GMT -->
<HEAD>
<TITLE>Du Jersangliais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Du Jersangliais</h2></font></center><p>

Prends ta bike et va jusqu'au Parish Hall! <br/>
Ou bein I' garde sa fountain pen dans san desk!<p/>
En v'la un m&ecirc;lange d&eacute; j&egrave;rriais et d'angliais, mais combein qui y'a d&eacute; nous qui p&acirc;lent l&eacute; j&egrave;rriais sans nos s&egrave;rvi d&eacute; mots angliais, et pourtchi? Et&ecirc;s-ous d&eacute; la m&ecirc;me id&eacute;e coumme l&eacute; Sieur Donald Becquet, qui nos explique s'n opinion au sujet. <p/>
I' dait y'aver bein du monde coumme m&eacute;, qu&eacute;, malgr&eacute; qu'i' f&ucirc;tent &ecirc;l'v&eacute;es &agrave; p&acirc;ler l&eacute; j&egrave;rriais d&eacute; d'dans l'ber, et m&ecirc;me n'appr&icirc;ntent pas l'angliais d'vant aller &agrave; l'&ecirc;cole, qui s'trouvaient a s'en s&egrave;rvi mains et mains sinon quand i' p&acirc;laient &agrave; lus pathents. Quand nou-s-allait a l'&ecirc;cole, la conv&egrave;rs&acirc;tion entre fr&eacute;the et soeur et auvec d'autres jannes gens d&eacute; la m&ecirc;me &acirc;ge ,&eacute;tait en angliais, sustout si nos pathents n'&eacute;taient pas par les c'm&icirc;ns. <bp/>
L&eacute; j&egrave;rriais a tr&egrave;jous t&eacute; eunne langue qu&eacute; les gens ont fait qu&eacute; d'p&acirc;ler. Y'en avait bein p'tit qui pouvaient l'&ecirc;crithe. J&eacute; n'm&eacute; rapelle pas d'autchun temps quand les anciens s'ent' &ecirc;crivaient en j&egrave;rriais; et apart d&eacute; tchiques articl'yes dans La Chronique et dans Les Almonnas d&eacute; la Chronique, i' y'avait bein p'tit d&eacute; j&egrave;rriais pour ieux a li&eacute;the. Ch'tait l&eacute; Bouan Fran&ccedil;ais qui li&ecirc;saient pust&ocirc;t. <p/>
Ch'n'est pas don ravissant qu&eacute; p'tit a p'tit des mots angliais - sustout a r'av'n&icirc;n &agrave; des termes techniques - s&eacute; trouv&icirc;tent &icirc;ntroduits dans l'j&egrave;rriais. A m'suthe qu&eacute; l&eacute; commerce entre l'&icirc;le et l'Angliet&egrave;rre aug'menti, ch'tait les termes angliais et pas l&eacute; fran&ccedil;ais qui s&eacute; trouvitent faits s&egrave;rvi d&eacute; pus en pus. <br/>
<br/>
Toutes les pliantes et l's animaux qu'taient counnus par nos anch&ecirc;tres avaient un nom j&egrave;rriais, mais l'arriv&eacute;e d&eacute; manifactuthes mod&egrave;rne et tout lus produit a souosl'v&ecirc; bein des probl&ecirc;mes. Tchi dithe en j&egrave;rriais pour wireless, plane, cycle,lorry et motor-car ? Les uns ont fait s&egrave;rvi l&eacute; mot angliais d'autres l&eacute; fran&ccedil;ais; mais accouo pi&eacute;the un moto avait un winds-creen, dashboard, tyres, wipers, mudguards, bumpers etc. <p/>
Eh bein j'avons m&ecirc;l&eacute; touos ch&egrave;s mots-l&agrave; et bein d'autres auvec not' j&egrave;rriais, mais javons parv'&icirc;ns &agrave; tou&ocirc;nnant petrol en p&eacute;trole sans doute pr&icirc;nt du fran&ccedil;ais essence d&eacute; petrole, mais j'soummes rest&eacute;es auvec des punctures d'gia!<p/>
N&eacute; v'ch&icirc;n accouo deux-s-trais exempl'yes d&eacute; Jersangliais qu&eacute; j'sis seux qu'ous allez ercounna&icirc;tre. <p/>
Ta belt est bein trop tight. <br/>
Aupr&egrave;s la saison i' s'treatit a un wireless et eune neuve motor-bike. Dans la mansarde du cottage y'avait trais roof-lights. <br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="masouothis.html">Ma souothis!</A><p>
<li><a href="fable.html">Fable</a><p>
<li><a href="rate.html">I' n'avait pon roubli&eacute; san r&acirc;t&eacute;!</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/jersangliais.html by HTTrack Website Copier/3.x [XR&CO'2014], Tue, 15 Jul 2025 13:55:45 GMT -->
</HTML>
