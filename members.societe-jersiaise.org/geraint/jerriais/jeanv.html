<HTML>
<HEAD>
<TITLE>La Bouonne Nouvelle s'lon Jean - Chapitre 5</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, Chapitre 5<br></h2></font></center><p>



<center><font color="#215e21"><h3>V&egrave;rsets 1-18</h3></font></center>
Aupr&egrave;s chenna y'eut eune f&ecirc;te des Juis, et J&eacute;s&ucirc; amontit &agrave; J&eacute;thusalem. Y'a, du bord du marchi &egrave;s br&eacute;bis &agrave; J&eacute;thusalem, un bain publyi tch'a nom Beth-zatha et tch'a ch&icirc;ntch' &ucirc;ss'sies. Dans ches &ucirc;ss'ies y'avait un amas d'estropi&eacute;s d'allouongnis, d's aveugl'yes, des hampions et des paralys&eacute;s.<br/>
<br/>

Y'avait un houmme l&agrave; tch'avait 't&eacute; malade d&eacute;pis trente-huit ans. Quand J&eacute;s&ucirc; l'&ecirc;pyit et compr&icirc;nt combein longtemps qu'il avait 't&eacute; malade, i' l&icirc; d'mandit, &quot;Veurs-tu t'&egrave;rdg&eacute;thi?&quot;<br/>
<br/>
&quot;Moussieu,&quot; qu'l&eacute; hampion s'fit, &quot;j'n'ai fis d'&acirc;me &agrave; m'bailli un co d'&ecirc;paule pouor entrer dans l'ieau quand ou moulinne. Just&eacute;ment quand j'sis pouor y'entrer, tchitchun d'aut' y'arrive tr&eacute;jous d'vant m&eacute;.&quot;<br/>
<br/>
&Eacute;pis J&eacute;s&ucirc; l&icirc; dit, &quot;D'bute-t&eacute;! Prend tan mat'nas et cache!&quot; Et d&ecirc;li&ecirc;ment l'houmme fut r'dg&eacute;thi: i' pr&icirc;nt san mat'nas et marchit.<br/>
<br/>
Tout chennech&icirc;n s'adonnit l'jour du Sabbat, et les Juis d&icirc;drent &agrave; l'houmme tch'avait 't&eacute; r'dg&eacute;thi, &quot;Aniet ch'est l'Sabbat, et la louai n&eacute; t'p&egrave;rmet pon d'porter un mat'nas.&quot;<br/>
<br/>
Mais i' r'plyitchit, &quot;L'houmme tchi m'&egrave;rdg&eacute;thit m'dit, 'Prend tan mat'nas et cache!'&quot;<br/>
<br/>
Et i' li'entch&ecirc;t&icirc;drent, &quot;Tchi qui t'a dit d&eacute; l'prendre et d'cachi tan c'm&icirc;n?&quot;<br/>
<br/>
Assa l'houmme tch'avait 't&eacute; r'dg&eacute;thi n'savait pon tchi qu'ch'tait, par cause qu&eacute; J&eacute;s&ucirc; s'tait s&icirc;lyi hors dans l'fliotchet d'monde. Un mio pus tard, J&eacute;s&ucirc; l'ach&icirc;trit dans l'Templ'ye et l&icirc; dit, &quot;&Ecirc;v'ch&icirc;n, tu'es r'dg&eacute;thi. N&eacute; p&egrave;che d'aut' s&eacute;non qu&eacute; tchiquechose d&eacute; pi&eacute;the n&eacute; s'adonne auve t&eacute;!&quot; L'houmme s'en fut et dit &egrave;s Juis qu&eacute; ch'fut J&eacute;s&ucirc; tchi l'&egrave;rdg&eacute;thit.<br/>
<br/>
Et viyant qu'i' griyait d'it&eacute; l'jour du Sabbat, les Juis 'taient souotre J&eacute;s&ucirc; pouor l&icirc; faithe ma. Mais J&eacute;s&ucirc; lus dit, &quot;Man P&eacute;the est tr&eacute;jous en travas, et m&eacute; j'sis en travas &eacute;tout.&quot; Et n&eacute; v'l&agrave; pouortchi qu'les Juis vr&eacute;notaient acouo pus pouor l&eacute; tuer, pon ra&icirc;que pouor aller contre la louai du Sabbat mais &eacute;tout viyant qu'il app'lait l'Bou&ocirc;n Dgieu san P&eacute;the, et s'pliaichant au ras du Bou&ocirc;n Dgieu.<br/>
<br/>
<br/>
<center><font color="#215e21"><h3>V&egrave;rset 4</h3></font></center>
<font size="-1">[tch'esp&eacute;thaient la moulinn'nie d&eacute; l'ieau: ch'est en tchi un m'sagi du Seigneu d'valait par bord&eacute;es dans l'bain et fa&icirc;thait moulinner l'ieau; l'chein tch'entrait l'preunmyi dans l'ieau aupr&egrave;s la moulinn'nie 'tait dg&eacute;thi d'autchun ma qu'il avait.]<br/></font>

<br/>

<br/>

<center><font color="#215e21"><h3>V&egrave;rsets 19-29</h3></font></center>

Don J&eacute;s&ucirc; r&ecirc;ponnit, &quot;V&eacute;the j&eacute; vos l'dis: l'Fis n'peut rein graie l&icirc;-m&ecirc;me, i' peut graie ra&icirc;que chein qu'i' vait qu'l&eacute; P&eacute;the graie; chein qu'l&eacute; P&eacute;the graie l'Fis l'graie d'm&ecirc;me. Car l'P&eacute;the aime l&eacute; Fis et l&icirc;'accorde d&eacute; vaie tout chein qu'i' fait; et i' l&icirc;'accord&eacute;tha d'vaie d'pus grandes actions qu'ches'ch&icirc;n &agrave; seule f&icirc;n qu'ou s&eacute;y&ecirc;tes &ecirc;m&egrave;rvilyis. D&eacute; m&ecirc;me, coumme l&eacute; P&eacute;the donne la vie &egrave;s morts, &ecirc;v'ch&icirc;n l'Fis donne la vie &egrave;s cheins &agrave; tchi qu'i' s'plia&icirc;t la donner. L&eacute; P&eacute;the n'est pon l'juge des hoummes, mais il a donn&eacute; toutes les d&eacute;cisions entre les mains du Fis &agrave; seule f&icirc;n qu'touos l's hoummes honothent l&eacute; Fis d'm&ecirc;me qu'il honothent l&eacute; P&eacute;the. L'chein tchi n'honothe pon l'Fis n'honothe pon l'P&eacute;the tchi l'env'yit. V&eacute;the j&eacute; vos l'dis: l'homme d&eacute; tchi l's ouothelles sont ouv&egrave;rtes &agrave; ma pathole, et tch'a la fouai en l'chein tchi m'env'yit, a la vie &ecirc;t&egrave;rnelle; i' n's'sa pon &ecirc;t' jugi, mais a 't&eacute; sou&ocirc;l'v&eacute; d'la mort &agrave; la vie. V&eacute;the j&eacute; vos l'dis: l'heuthe veindra, et est v'nu achteu, quand la vouaix du Fis d'Dgieu veindra &egrave;s ouothelles des morts, et les cheins tchi l'ouaient r'&eacute;thont la vie. Car d'm&ecirc;me qu&eacute; l'P&eacute;the a la vie en s&eacute;-m&ecirc;me, i' l'a donn&eacute; au Fis d'aver la vie en l&icirc;-m&ecirc;me. Et i' l'a donn&eacute; l'pouv&eacute; d'jugi car il est l'Fis d'l'houmme. N's&eacute;yiz pon ravis, car l'heuthe veindra quand la vouaix veindra &agrave; touos les cheins tchi sont dans les f&ocirc;ss&eacute;s, et il en sortithont: les cheins tch'ont fait du bein, &agrave; la nouvelle vie; et les cheins tch'ont fait du m&ecirc;ch&eacute;, &agrave; la jug'gie. <p>

<br/>

<br/>
<center><font color="#215e21"><h3>V&egrave;rsets 30-47</h3></font></center>
<a href="verrinnesoprechi.jpg"><img src="verrinnesoprechi.jpg" height="400" border="0" alt="" title="" align="right" /></a>
&Agrave; man tout seu j&eacute; n'peux rein faithe, ma jug'gie est s'lon chein qu&eacute; j'ouai, et j&eacute; juge just&eacute;ment viyant qu&eacute; j&eacute; n'sis pon pouor m'pliaithe mais pouor pliaithe au chein tchi m'a envy&eacute;. Si j't&ecirc;mouongne entouor m&eacute;-m&ecirc;me, man t&ecirc;mouongnage n'est pon fiabl'ye. Y'a un aut' tchi t&ecirc;mouongne entouor m&eacute;, et san t&ecirc;mouongnage est fiabl'ye, j'en sis seux. Ous avez envy&eacute; p&acirc;ler &agrave; Jean et li, il a t&ecirc;mouongni fiabli&eacute;ment entouor m&eacute;. Ch'n'est pon n&eacute;cessaithe pouor m&eacute; qu'les hoummes t&ecirc;mouongnent entouor m&eacute;, mais j'dis ches choses-ch&icirc;n &agrave; seule f&icirc;n qu'ou pi&ecirc;ss&ecirc;tes &ecirc;t' sa&ucirc;v&eacute;s. Jean 'tait eune veue br&ucirc;lante et lithante, et ou 't&ecirc;tes heutheurs pouor eune pause d'&ecirc;t' dans sa leunmi&eacute;the. Mais j'ai du t&ecirc;mouongnage tch'est pus grand qu'l&eacute; chein &agrave; Jean: ch'est en tchi l'travas qu'l&eacute; P&eacute;the m'a bailli &agrave; ag'ver, chu travas qu&eacute; j'sis &agrave; faithe achteu, est un t&ecirc;mouongnage qu&eacute; ch'est l'P&eacute;the tchi m'a envy&eacute;. Et l'P&eacute;the l&icirc;-m&ecirc;me tchi m'a envy&eacute; a t&ecirc;mouongni entouor m&eacute;. Ou n'avez pon ou&iuml; sa vouaix, vous; ou n'l'avez pon veu nitout, ni t&icirc;ns sa pathole au tchoeu, par cause qu'ou n'avez pon ieu fouai en l'chein qu'il a envy&eacute;. Ous &ecirc;tes tr&eacute;jous &agrave; foucenoter dans les Saintes &Ecirc;crituthes, viyant qu'ou criyiz qu&eacute; ch'est coumme chenna qu'ou d&ecirc;much'chiz la vie &ecirc;t&egrave;rnelle, mais ch'est entouor m&eacute; qu'les &Ecirc;crituthes racontent! Tout coumme ou n'voulez pon v'n&icirc;n &agrave; m&eacute; pouor trouver la vie &ecirc;t&egrave;rnelle. J&eacute; n'veurs pon &ecirc;t' lo&ucirc;s&eacute; des hoummes; mais j'sai coumme tchi qu'ous &ecirc;tes: ou n'avez pon l'amour au tchoeu pouor l'Bou&ocirc;n Dgieu. J'sis v'nu au nom d'man P&eacute;the et ou n'avez pon d'&ecirc;gard pouor m&eacute;. Mais si un aut' v&eacute;nait auve ra&icirc;que s&eacute;n autorit&eacute; &agrave; li, ou l'si&ecirc;th&ecirc;tes, v&eacute;the. Vos entr&eacute;-lo&ucirc;s'-ous sans vouler l'louange tchi veint du seul Dgieu! N&eacute; criyiz pon qu&eacute; ch'est m&eacute; tchi vos atch&ucirc;the l'avant au P&eacute;the; nan-dgia, ch'est Mo&iuml;se tchi vos atch&ucirc;th'tha, l'chein en tchi qu'ou m'ttez vot' esp&eacute;! S'ous av&ecirc;tes ieu fouai en Mo&iuml;se, ous &eacute;th&ecirc;tes ieu fouai en m&eacute;, viyant qu&eacute; ch'tait entouor m&eacute; qu'il &ecirc;crivit. Mais viyant qu'ou n'criyiz pon chein tch'il &ecirc;crivit, coumme tchi qu'ou craithez chein qu&eacute; j'vos dis?&quot;<br/>
<br/>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>

<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</UL>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
