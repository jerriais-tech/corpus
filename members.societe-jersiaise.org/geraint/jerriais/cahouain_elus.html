<HTML>
<HEAD>
<TITLE>&Ecirc;lus sans opposition</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Ecirc;lus sans opposition</h2></font></center><p>

Je ou&iuml;yais un homme se pliaindre l'aute jour que l's affaithes, en effet d'politique n'allaient pas bain en J&ecirc;rri.<br/>
<br/>
Je li d'mandi tch'est qu'i' voulait dithe par ch'la, et i' m'raiponnit &quot;Jamais j'n'avons d'&ecirc;lections acheteu, tout est mort, sapresti!&quot;<br/>
<br/>
J'e&ucirc;mes une longue dischussion l&agrave; d'sus, et m&ecirc;me i' n's'en fallit pas fort que j'eussions du brit.<br/>
<br/>
Selon li, ch'tait un bain mauvais signe quand tout allait trantchillement et qu'i' n'y avait pas d'opposition d&egrave;s qu'une poste devenait vacante et que nous y r'mettait l'm&ecirc;me homme, Et pis, comme i' disait, &quot;Nous aime bain &agrave; aver l'faune d'une &ecirc;lection.&quot;<br/>
<br/>
&quot;Oh!&quot; j'lis dis, &quot;ch'est un triste faune, j'en ai veu d'vant, d'vos &ecirc;lections, et 'ous en faites une vraie salopethie.&quot;<br/>
<br/>
L&agrave; d'sus i' vint comme un fo, et s'permins de m'adressi des patholes que je n'peux pas r&eacute;peter ichin.<br/>
<br/>
Mais j'esp&eacute;the que la majorit&eacute; de mes lecteurs partagent m'n opinion &agrave; chu sujet l&agrave;.<br/>
<br/>
Iou qu'i' peut y aver rain d'pus pliaisant que l'union qui r&eacute;gne &agrave; <a href="st_cliement.html">St. Cl&eacute;ment</a>, &agrave; <a href="la_trinnete.html">la Trinnet&eacute;</a> et &agrave; <a href="st_ouen.html">St. Ou</a>.<br/>
<br/>
V'l&agrave; des p&acirc;raisses, qui l'temps pass&eacute;, quand i' s'agissait de nommer tchiqu'un pour une poste, s'enfliammaient d'un but &agrave; l'autre, et qu'&eacute;taient bain souvent les the&acirc;tres de sc&egrave;nes bain regrettablyes.<br/>
<br/>
Heutheusement, les gens sont v'nus &agrave; prendre de l'avis et savent comment appr&eacute;cier un bouan serviteur qui fait san d'v&eacute;, n'importe de tchi parti qu'i' peut appartenin.<br/>
<br/>
Alors, d&egrave;s qu'sa ba&icirc;lle est finie, au lieu d'&ecirc;prouver &agrave; l'fliantchi &agrave; la porte les diff&eacute;thents partis sont unanimes pour li d'mander de consenti &agrave; se laisser r&eacute;-&ecirc;lithe oquo une feis.<br/>
<br/>
Ah &ccedil;a! est-che que chenna n'vaut pas mus pour la p&acirc;raisse et pour le pays, que d'entreprendre une djerre acharn&eacute;e, simpli&eacute;ment pour &quot;aver le fanne d'unne &ecirc;lection?&quot;<br/>
<br/>
</div><div align="center">* * * *<br/>
</div><div align="left"><br/>
Je n'eus pas l'honneur d'&ecirc;tre pr&eacute;sent &agrave; la grande r&eacute;union &agrave; St. Cl&eacute;ment i' y a tchique temps, mais nou m'a dit que ch'tait bain pliaisant de vaie l'ami&ecirc;tchi et l'harmonie qui r&eacute;gnait &agrave; ch'tte occasion-l&agrave;.<br/>
<br/>
J'en f&eacute;licite l'estimablye Conna&icirc;tablye, car ch'est une preuve qu'il a seu, par sa courtouaisie et sa charmante personnalit&eacute;, d&eacute;sarmer ses ennemins du temps j&acirc;dis, et en faithe ses pus grands anmins.<br/>
<br/>
Dans la p&acirc;raisse du neu Parish Hall, ettou, j'ai veu et j'ai oui dans l'temps qu'est pass&eacute;, bain des p'tites affaithes qu'i' n'est pas besoin de r'lever ichin, mais ergardez ettou par l&agrave;-haut comment qu'les choses sont changies.<br/>
<br/>
I' n'y a pas la peine de temps que St. John &eacute;tait &agrave; chanter les louanges &agrave; Herbert et signi m&ecirc;me san papi.<br/>
<br/>
Est-che que [? <sup>but illi&ecirc;sibl'ye</sup>] n'avait pas mus qu'un tas d'[? <sup>but illi&ecirc;sibl'ye</sup>]<br/>
<br/>
</div><div align="center">* * * *<br/>
</div><div align="left"><br/>
I' y'en a qui disent que la djerre avec l'Allemagne y est pour tchiquechose, et qu'les &quot;leaders&quot; des rouoges et des blius sont d'accord que dans un temps comme cheunechin quand la patrie est en dangi, nou dait tout san temps, san support et s'n attention pour aidgi &agrave; vaincre l'ennemin. Quant &agrave; ch'la, ch'est bein vrai, et les siens qu'ont l'temps de parcouothi les p&acirc;rraisses &agrave; cherchi des vouaix f'thaient bain mus de s'en aller en Angli&eacute;terre aidgi &agrave; faithe des obus et des munitions de djerre.<br/>
<br/>
Que la cause en sait tchi voudra, le bouan exemplye montr&eacute; par les Jerriais &agrave; 't&eacute; immediatement suivi par le Gouvernement Britannique. Il est bain &ecirc;vident que l's &ecirc;v&eacute;nements dans notre petite &icirc;le sont suivis de pr&egrave;s par les autorit&eacute;s de l'autre c&ocirc;t&eacute; car ou viyiz bain tch'est qui s'est arriv&eacute; derni&eacute;thement.<br/>
<br/>
Quand un membre du Parlement annoncit &agrave; la Chambre que <a href="grouville.html">Grouville</a> &eacute;tait unanime &agrave; garde san vier Conna&icirc;tablye, que St. John et Herbert accordaient comme deux clioches, que Cyril avait 'tai mins Chantnyi sans opposition et que les &quot;rouoges&quot; et les &quot;blius&quot; &agrave; St. Cli&eacute;ment avaient d&ecirc;cliath&eacute; la paix, i' lus dis &quot;Messieux, le Gouvernement Britannique a raison d'&ecirc;tre ordgilleux de compter parmi ses possessions un &icirc;lot comme J&ecirc;rri, peupli&eacute; comme il est par des gens intelligents et loyaux. Le noblye exemplye qu'i' vainnent de d&ecirc;montrer &agrave; ches dernyi, en oubliant touos lus p'tits diff&eacute;thants locaux pour se consacrer au service de la nation, a caus&eacute; une vive sensation par tout l'univers et &agrave; souolev&eacute; l'admithation du monde entchi. Malgr&eacute; qu'il est un mio tard, messieux, i' s'agit, pour nous, de suivre ch't exemplye-l&agrave;. I' n'faut pas qu'i' sait d'autre tchestion de Lib&eacute;raux ni d'Conservateurs. I' faut remplyi toutes nos importantes postes avec les hommes les plus comp&eacute;tents pour les devoirs, sans aver &ecirc;gard du tout &agrave; lus criyanches ou &agrave; lus opinions politiques. Je passons acheteu, Messieux &agrave; travers une crise nationale, et comme les Jerriais, i' faut fouler toutes nos querelles souos nos pids, haller tous du m&ecirc;me c&ocirc;t&eacute;, et nous occhuper de rain d'autre que d&eacute; l'an&eacute;antissement de l'ennemin.&quot;<br/>
<br/>
V'l&agrave; don, gar&ccedil;ons comment fut form&eacute; le &quot;Coalition Government.&quot; Et ch'tait tout gr&acirc;ce &agrave; la sagesse et au sens commun des partisans dans tchiques unes des p&acirc;raisses de l'Ile.<br/>
<br/>
Est-che qu'ou n'criyiz pas qu'i' y'a raison de s'en f&eacute;liciter?<br/>
<br/>
<i><a href="gwdec.html">Caouain</a></i><br/>
<i>1915</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmsenators.html">The Election For Senators</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="connetablye.html">Comment s'prendre pour &ecirc;tre Conn&ecirc;tablye</a><p>
<li><a href="elections_4.html">Les &Ecirc;lections</a><p>
<li><a href="pmmultitude.html">Les Elections</a><p>
<li><a href="forthcoming.html">Peter on forthcoming elections</a><p>
<li><a href="electioneering.html">Electioneering campaign</a><p>
<li><a href="painelections.html">Piteur discourses on elections</a><p>

<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>

<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

