<HTML>

<!-- Mirrored from members.societe-jersiaise.org/geraint/jerriais/ourpatoisletter1.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>Our Patois Letter</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Our Patois Letter</h2></font></center><p>

I' n'&eacute;tait qu'temps que je r'vinsse en Jerri. N'y'avait pon huit jours que j'tais r'venu qu'd&egrave;ja eunne d&eacute;putation d'fermiers s'en vintes m&eacute; consult&eacute;. Qu&eacute; j'vos dise la sc&egrave;ne. Apr&egrave;s j'eu manji la soupe, l'andjulle fricachie, la couoth&eacute;e d'lard, les <a href="ledgvoc.html">ledjeummes</a>, et les domplinnes, qu'nos gens m'avaient appr&egrave;t&eacute;, pour m&eacute; r'mettr' en tcheu; et tandi qu'Laiz&eacute; 'tait a r'path&eacute; la vaisselle et Lon&ocirc;re &agrave; brinji m's habits; apr&egrave;s din&eacute;, qu&eacute; j'dis, j'tais a snooz&eacute; un mio sus l'tch&egrave;rbon sous l&eacute; d'gr&eacute; - n'y'a qu'la que j'dors bin d'pis j'sis r'v&eacute;nu d'la dj&egrave;rre. Just&eacute;ment coumme je c'menchais a h&ocirc;t&eacute; et r&egrave;v&eacute; que j'tais sou&ocirc;s un connon, quand ne v'la un bri au d'sus d'ma t&ecirc;te, nous &eacute;thait did d'l'artillie! J'sauti d'un bond! et ma main 'tait d&egrave;ja sus yun d'mes sabres, quand Laiz&eacute; m'criyi: &#147;V'lo du monde pour t&eacute;, Piteur!&#148; Je r'pendi man sabre a la pitchelle, j'entre dans l'parleux: y'avait bin huit ou neu' fermiers.<br>
<br>
&#147;Tch&egrave;s qui y'a?&#148; que j'fit. &#147;Les Prussiens ont i' abanounn&eacute; a la Corbiethe?&#148; Et j'avanchit la main pour r'prendre un autre sabre - j'en ai pendu deustr&egrave;s dans touos l'sappart&eacute;ments.<br>
<br>
I' n's'agissait pon d'Prussiens; la tch&eacute;stchon 'tait djantr&eacute;ment pus grave! Mais coumme not' parleux est pus-a-co p'tit, et qu'lus bottes 'taient enteuth&eacute;es d'conr&eacute;, et qu'i' s'n'allait y'av&eacute; &#147;Afternoon Tea&#148; siez nous de tr&egrave;s heuthes a chinq, j'nos en f&ucirc;mes tous jusque siez Couillard, dans l'parleux d'dri&eacute;the, ou-&egrave;s qu'y'a des bancs couerts en v'lous.<br>
<br>
&#147;D'vant que d'cmenchi a dv&icirc;z&eacute;, bouonnes gens,&#148; s'fit Douard Ernon, en sounnant la clioche: &#147;Wot's yours?&#148; Quand tous e&ucirc;tes dit lus avis la d'sus - m&eacute;, ch'tait d'la limounade, viyant que j'travalle a ch't'heu sus eunne gazette qu'est raide contre la litcheu - i' s'mintes a m'&eacute;xplyitchi ch'qui l's amnait en ville a la pli&eacute;che d'&egrave;tre a ouvri lus raies.<br>
<br>
&#147;J'soummes fichus,&#148; qui d&icirc;tes. &#147;Coumme tu'as lus, Moussieu Perr&eacute;e pali d's heuthes, l'aut jour, &egrave;s Etats, pour lus faithe cr&eacute;the qu'la margarine 'tait d'la sal't&eacute;, bouonne tout au pus pour graissi des h&eacute;rnais; et qu'si nou permettait &egrave;s gens d'en mangi lus boyaux en teurtethaient - rin n'y fit. Il eut bieau lus dithe en plieuthant qu'i' perdait d&egrave;ja quat' sous la livre sus san beurre, et qu'si nou s'mettait a vendre d'la margarine jaune en Jerri i' s'ait tout a fait ruin&eacute; et oblyiji d'all&eacute; labouoth&eacute; d'la terre en Angli&eacute;terre. L's Estats s'motch&icirc;tes de li - tu peux r'gard&eacute; les gazettes - et i' s'en va y'av&eacute; d'la margarine a vendre dans toutes les rues d'la ville. J'sommes tchuits!&#148;<br>
<br>
J'lus proposi de s'met' en gr&egrave;ve, mais i' chatch&icirc;tes la t&ecirc;te la d'sus. I's avaient d&egrave;ja &egrave;sprouv&eacute; cheunna pour le lait, n'y'a pon longtemps, et l'affaithe avait cratchi d&egrave;s la preumi&eacute; s'maine - fallait trouv&eacute; m&ucirc;s. Apr&egrave;s av&eacute; douochot'ment supp&eacute; un lirmin d'cogn- d&eacute; limounade, veux-je dithe - j'me r'souvins d'chu marchand Anglyiais qui dounne un quartron d't&eacute;e a chaque persounne qu'acatte eunne livre de sa margarine, et jlus dis d'av&eacute; a copi&eacute; ch't'id&eacute;e la. J'lus dis d'av&eacute; a met' eunne annonce dans 'l'Post&#148; que tou&ocirc;s les siens qu'acat'taient du beurre de ferme au marchi, a deux shlings la livre, nou lus b&acirc;drait par sus l'marchi un si&egrave;xtounnyi d'seeds, ou un touffet d'p&egrave;r&ccedil;i, ou un titchet d'concert, ou eunne boutelle de cidre, ou un fagot d'&egrave;spines, ou off&ucirc;che un hethan sal&eacute;.<br>
<br>
A bon d'ch&egrave;s fermiers l&agrave; n'avaient pon l'air pus enchant&eacute;s qu'cheunna de m'n'id&eacute;e. &#147;L'fou&ocirc;rage et la fou&acirc;lle sont d&egrave;ja assez &egrave;scarts coumme ch'est,&#148; s'fit Douard: &#147;nou n'peut pon aff&ocirc;rd&eacute; a l'dounn&eacute; pour rin - faudrait trouv&eacute; tchiq' autre chose.&#148;<br>
<br>
Nou continui a en d'v&icirc;z&eacute; pour tchiq' temps; et pis i' fut d&eacute;cid&eacute; d'convotchi un &#147;meetine&#148; de fermiers au Odfellows pour continu&eacute; la distchussion. Y'&eacute;tha eunne collecte par les bancs, et ch'est m&eacute; qui sis pour &ecirc;tre tr&eacute;sori. En attendant, les fermiers s'en vont ouatchi les villais pour vais si la margarine lus doun'na la colique - faut &eacute;sp&eacute;th&eacute; qu'oui.<br>
<br>
&nbsp;<p>
<i><a href="brambilo.html">Piteur Pain</a><br>
Evening Post 27/1/1916<br></i>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="piteurpain.html">Piteur Pain</a><p>
<li><a href="peterhome.html">Peter is coming home</a><p>
<li><a href="tomato.html">The Ladies Quit Tomato Picking</a><p>
<li><a href="ormers1913.html">How to Prepare and Cook Ormers</a><p>
<li><a href="trip.html">Some Reminiscences On Piteur's Trip</a><p>
<li><a href="suffragettes.html">Lonore's Little Ways with Suffragettes</a><p>
<li><a href="ladies1914.html">Both Ladies Offer their Services</a><p>

<li><a href="cahouainmargarine.html">L&eacute; Caouain et la margarine</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ourpatoisletter1.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>
