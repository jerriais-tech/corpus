<HTML>
<HEAD>
<TITLE>Y'a huiptante ans</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Y'a huiptante ans</h2></font></center><p>

<font size="-1"><i>Le M&eacute;nage &egrave;s Feuvres</i><br/>
<i>St Ou&euml;n</i><br/>
<i>Le 30 d&eacute; Juilet, 1977.</i><br/></font>
<br/>
Moussieu l'R&eacute;dacteu<br/>
<br/>
&quot;Ou'est qu'tu-as ou&iuml; ch'l&aacute;?&quot;, Papa d'mandit &agrave; Manman quand j'tions au pid du feu eune s&eacute;th&eacute;e y'a eune huiptantaine d'ann&eacute;es &agrave; La Forge, &egrave;s Landes.<br/>
<br/>
&quot;Ch'tait quand j'tais &agrave; faithe la leinsive l'aut' matin au dou &agrave; laver &egrave;s Fontaines Mart&icirc;n,&quot; ou l&icirc; dit.<br/>
<br/>
&quot;Eh bein, ma femme,&quot; Papa l&icirc; dit, &quot;i&quot; n'faut pon s'fier trop sus chein qu' nou ouait les femmes dithe quand i'sont au dou. I' lus plia&icirc;sent bein &agrave; varvoter l&agrave;!&quot;<br/>
<br/>
&quot;Si tu viyais l'grand lavage qu&eacute; hardi d'ches femmes l&agrave;, tch'ont d'grand' fanmil'yes, ont &agrave; faithe, tu n'p&aacute;l'lais pon d'varvoter&quot; s'fit Manman.<br/>
<br/>
&quot;Mais comme tu l'sai bein, Anne,&quot; Papa l&icirc; dit, &quot;d&eacute;pis qu'&agrave; rithe et &agrave; badinner nou n's&eacute; c&acirc;sse pas les dents, nou peut dithe qu'&agrave; varvoter nou n's'&ucirc;se pon les pids!&quot;<br/>
<br/>
&quot;Tch'est qu'ch'la veurt dithe varvoter?&quot;, j&eacute; d'mandis &agrave; Papa.<br/>
<br/>
&quot;Eh bein, man gar&ccedil;on,&quot; i' m'dit, &quot;i' n's'applyique pon r&ecirc;ellemment au dou &agrave; laver, mais nou l'fait s&egrave;rvi d'temps en temps viyant qu'nou-s-appelle tchique-fais l'dou un 'varvot', et comme les femmes, &agrave; l'exeption d'ta Manman, sans doute, aiment hardi &agrave; p&acirc;ler quand i' sont ensembl'ye, nou dit, en riant, tch'i' sont &agrave; varvoter.<br/>
<br/>
&quot;Actuellement, du varvot est eune atchumul&acirc;tion ou taque d&eacute; pit&eacute;, et quand nou vait les mousses &agrave; patoua&ucirc;gi dans les p'tites mathes l&eacute; long des rues quand i' tchait d'la plyie, nou peut dithe tch'i' sont &agrave; varvoter dans l'ieau &egrave;tout. Et le cannards aiment bein varvoter au bord du vivyi ou dans l'ieau &egrave;tout. Et les cannards aiment bein varvoter au bord du vivyi ou dans l'cann&eacute; ou dans l'pit&eacute;.&quot;<br/>
<br/>
&quot;Ch'est assez dr&ocirc;le,&quot; continnuit Papa, &quot;qu&eacute; les deux-s'trais g&eacute;n&eacute;th&acirc;tions d'mousses, filles et gar&ccedil;ons, qu' j'ai veu dans ma vie, ont aim&eacute; &agrave; marchi dans l'ieau dans les rues, et &agrave; trav&egrave;rs des p'tites mathes, quand il a tch&eacute;e d'la plyie. Et ch'est seux qu' un tas d'ieux ont ieu lus pids et cauches mouoillis par l&eacute; temps tch' il' arrivaient &agrave; l'&ecirc;cole. Et ch'est dr&ocirc;le tch'i' n'en attrapaient pon l'fraid d'la mort. Mais v'la tchi n'fait pon d'bien &agrave; bottes et souliers, et ch'est &egrave;s frais des pathents et au profit d'Mait' Elie Maugi, ouaithe qu&eacute; comme m&eacute;, i' n'mou&ocirc;rra pon riche car un tas d'f&egrave;rmi&egrave;rs tchi n'paient qu'eune fais par an quand la sa&icirc;son est bouanne, n&eacute; peuvent pon payi quand oulle est mauvaise, et nou n'veurt pon lus faithe d&eacute; peine, lus vie &eacute;tant duthe assez comme ch'est.&quot;<br/>
<br/>
&quot;Mais quand j'allis siez M&acirc;rraine d'Aub&egrave;rt &agrave; La Mouaie &agrave; <a href="st_brelade.html">St. Br&eacute;lade</a>,&quot; j'dis &agrave; Papa, &quot;oulle avait eune femme &agrave; faithe san lavage, et ou n'allit pon &agrave; un dou &agrave; laver. Ou restit dans un p'tit b&acirc;tisse dans l'bel en dri&eacute;the d&eacute; la ma&icirc;son, et lyi et M&acirc;raine f&icirc;drent l&eacute; lavage ensembl'ye d&eacute; but c&ocirc;te &agrave; c&ocirc;te l&eacute; long d'eune manni&eacute;the d&eacute; longue boua&icirc;te comme un tro &agrave; p&ecirc;tri, mont&eacute;e sus l'haut d'deux bathis, qu&eacute; M&acirc;rraine appelle un 'traie'&quot;.<br/>
<br/>
&quot;V&eacute;the, &quot;Papa m'dit, &quot;ch'est d'tchi nouv&eacute;. I' n'faut pon oublier qu&eacute; nouos v'la qu&acirc;si &agrave; la f&icirc;n du dgiex-huiti&egrave;me si&eacute;cl'ye, et qu' les temps ont changi. Penses, dans deux-s'trais ans d'ich&icirc;n j&eacute; s'sons &agrave; l'ann&eacute;e mil neu chents! Les femmes c'menchent &agrave; aver la vie pus a&icirc;sie &agrave; ch't heu. Les gens b&acirc;tissent un p'tit b&acirc;timent expr&egrave;s pour faithe l&eacute; lavage tch'il' appellent 'la lavethie' et mettent eune grand' ronde chaudgi&eacute;the dans eune c&acirc;rre, appel&eacute;e 'un cappeur', auve un feu d'ssous, pour bouoilli l'l&icirc;nge d&eacute;dans, et pis i' l'lavent dans l'traie comme tu-as veu siez ta M&acirc;rraine.<br/>
<br/>
&quot;Comme j't&eacute; l'disais,&quot; Papa continnuit, &quot;tout change auve l&eacute; p&acirc;ssage du temps. J'pathie qu&eacute; dans tchique temps &agrave; l'av'n&icirc;n, quand j'&eacute;thons p&acirc;ss&eacute; l'pas, ta Manman et m&eacute;, il &eacute;thont &icirc;nvent&eacute; des machinnes tchi lav'-thont l'l&icirc;nge sans qu'nou-s-y met' la main!&quot;<br/>
<br/>
&quot;Mais ch&eacute; s'sait &icirc;mpossibl'ye, Papa!&quot;, j'l&icirc; dis.<br/>
<br/>
&quot;Ah!&quot;, s'fit Papa, &quot;comme nouos l'dit la 'devise' sus l'&ecirc;tchusson du Juge <a href="amesservy.html">Alfred Meservy</a>, iun d'nouos grands savants sus l'Banc d'Justice dans la <a href="assembliee/cour.html">Cour Rouoyale</a>, 'Au valeureux coeur, rien impossible!' Les Saintes Ecrituthes nouos disent qu' &agrave; l'av'n&icirc;n j'v&egrave;rrons un tas d'changements, et il' ont d&ecirc;j&agrave; c'menchi &agrave; faithe lus appathence. N&eacute; v'la d&ecirc;j&agrave; eune dgiexaine d'ann&eacute;es qu' j'avons la c&acirc;rrosse tchi va sans j'vaux sus un c'm&icirc;n d'f&eacute; d'la ville &agrave; La Corbi&eacute;the.&quot;<br/>
<br/>
&quot;J'voudrai bein la vaie, m&eacute;, chutte c&acirc;rrosse-l&agrave;,&quot; j'dis &agrave; Papa. &quot;J'ai ou&iuml; un mousse &agrave; l'&ecirc;cole dithe qu'ou fait un brit abominnabl'ye et qu'ou feunme comme eune cheunm'n&eacute;e et qu'ou fait peux quand oulle appr&eacute;che!&quot;<br/>
<br/>
&quot;Eh bein,&quot; Papa m'dit, &quot;si tu-es un bouan gar&ccedil;on, j'&icirc;thons vaie ta M&acirc;rraine &agrave; La Mouaie tchique sanm'di qu&eacute; j&eacute; n'sis pon trop embarrass&eacute; dans la forge, et tu la v&egrave;rras car ou p&acirc;sse par l&agrave; en c'm&icirc;n pour La Corbi&eacute;the.&quot;<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="nettvoc.html">La nettithie en J&egrave;rriais</a><p>
<li><a href="lundilavage.html">Lundi l'lavage</a><p>
<li><A HREF="fatal.html">Le Fatal Lundi</A><p>
<li><a href="barometre.html">Man Barom&egrave;tre!</a><p>
<li><a href="pmlavage.html">L&eacute; Lavage &agrave; la Merrienne</a><p>
<li><a href="pmstrike.html">Une 'Strike' &agrave; Portinf&eacute;</a><p>
<li><a href="alpha.html">L'Alpha et L'Om&eacute;ga</a><p>
<li><a href="bains.html">L&eacute; Caouain et les bains</a><p>
<li><a href="shampoo.html">&#147;Tu m'lav'thas et j&eacute; s'sai pus blianc qu'la n&eacute;&#148;</a><p>
<li><a href="gdfverra.html">Tchi vivra v&egrave;rra</a><p>
<li><a href="assembliee/sociale.html">Qu&eacute; la vie commerciale et sociale d'&agrave; ch't heu' vaux mus qu'la sienne d'aut'fais</a><p>

<li><a href="machinne.html">Tchiques machinnes en J&egrave;rriais</a><p>
<li><a href="gdfmotos.html">Les motos</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

