<HTML>

<!-- Mirrored from members.societe-jersiaise.org/geraint/jerriais/bataille_elie.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>&Eacute;lie &agrave; la Bataille - Battle of Flowers</TITLE>
<META  name="keywords" content="Jèrriais, Jersey language, langue normande, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie, Battle of Flowers">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>&Eacute;lie &agrave; la Bataille</h2></font></center><p><br>

<br/><img src="bataledeflieurs.jpg" width="267" height="200" alt="" title="" border="0" align="right" />
<CENTER><TABLE><TR><TD>
J'en 'tais, m&eacute;, d'la Bataille &egrave;s Flieurs,<br>
J'vis les tch&eacute;thiots et les couleurs;<br>
J'ou&iuml; la musique et les hourrah.,<br>
J'vos en asseuthe; i n'm'enn'yi pas!<br>
Y'avait l'Bailli et l'<a href="gouverneux.html">Gouverneux</a><br>
Et un tas d'dames et d'grands messieux.<br>
Y'avait du monde &agrave; touos les coins<br>
Et de tchi b&eacute; sus touos les points;<br>
Et la musique, ah! qu'ou jouait bein<br>
En s'proum'nant partout sus l'terrain.<br>
Et qu'nos soudards avaient l'air bieaux<br>
Ov la rouoge casaque sus lus dos.<br>
Les p'tits avi&egrave;rs dans lus carrosses<br>
Boul&eacute;s par ches belles petites noces.<br>
Nou l'z'&egrave;thait, ma fingre! embrachies<br>
Sinon d'peux d'en &ecirc;tre ermertchis.<br>
Touos les pais-flieurs et les fio&ucirc;cheux<br>
Vos d&eacute;coraient-i' bein les reux!<br>
Et les g&eacute;r&eacute;mienn's sus l's'ess'lets<br>
Oh que ch'tait l&agrave; de bieaux touffets!<br>
Mais chein qui m'&ecirc;tonnait bein pus<br>
Ch'tait d'vaie autant d'commun li&egrave;rrus<br>
Et un tas d'bruy&egrave;the &ecirc;pannie<br>
Et d'la fe&ucirc;gi&egrave;the et d'l'entaill'yie<br>
Des chents et chent tcherdons d'falaize. -<br>
- Assis l&agrave; d'sus est-n'on &agrave; s'n'aise?<br>
Ch'&egrave;st ravissant qu'les flieurs sauvages<br>
Aient arrangi si bein l's'att'lages.<br>
J'en 'tais ravi, j'n'en r'venais pon:<br>
Jusqu'&agrave; la s&egrave;rcl'ye qu'a du bon!<br>
Le son d'la trompette annonci<br>
Que la Bataille allait qu'menchi...<br>
V'l&agrave; qui cauffi dans un instant;<br>
Ch'tait pique et pique et pique tout l'temps;<br>
I fallait r'garder les hardelles<br>
Jou&ocirc;ter les ga's ov' flieurs et fielles!<br>
Y'avait l'Vicomte et l'Gouverneux<br>
Qui lus fliantchaient d's'illi&ecirc;ts dans les yeux.<br>
J'm'en mins &egrave;tou, du mus que j'pu<br>
Pitchant partout, mais pas trop du.<br>
J'fliantchi tant d'dahlias &agrave; une fille<br>
Qu'oul' en 'tait rouge coumme une gradille.<br>
Yavait des messieux en blianches braies,<br>
Mon doux! &agrave; tchi qu'i' pathaissaient<br>
S'ils avaient tchaie dans d'la peintuthe<br>
I' 'n'n&eacute;thaient pas yeu pus, je l'juthe.<br>
Et pour les biaux bliancs cotillons<br>
Ils 'taient d'toutes couleurs et faichons<br>
La robe &agrave; Joseph n'eut jamais<br>
Autant d'couleur dans touos ses plais.<br>
Quand nou fut &agrave; but d'forche et d'flieurs<br>
Et mi&eacute; r&ocirc;tis par la chaleur<br>
Lady Vernon dounni les prix<br>
Es d'mo&ecirc;selles qui l's'avaient gagnis.<br>
<br>
Un chatchun alli baithe du th&eacute;e<br>
(Et changi d'robe, casaque ou braies).<br>
Nou r'vint tous vaie l'feu d'artifice<br>
Et ou&iuml; la musique d'la milice:<br>
Vaie les gymnastes et l'confetti<br>
Et prendre, en somme, un mio d'pliaisi...<br>
<br>
A la d'mo&ecirc;selle ov' tchi que j'tais<br>
J'd&eacute;die ichin mes vers Jerriais.<br>
<br>
&nbsp;<p>

<i><a href="ejluce.html">&Eacute;lie</a><br>
1910<p></i>
</TD></TR></TABLE></CENTER>

&nbsp;<p>
<font size="2" >
<i>Viyiz &eacute;tout: </i>
<ul>
<li><a href="batfli.html">La B&acirc;tale des Flieurs</a><p>

<li><a href="bataledeflieurs.html">La Bat&acirc;le d&eacute; Flieurs</a><p>
<li><a href="bravo.html">Bravo! bravo pour la p&acirc;raisse de la Trinit&egrave;t</a><p>
<li><a href="suggest.html">Suggestions</a><p>
<li><a href="succes.html">L&eacute; Succ&egrave;s</a><p>
<li><a href="bataledesflieurs1907.html">Tulipes ou tourn&eacute;-oualipes?</a><p>
<li><a href="batale2007.html">Bat&acirc;le d&eacute; Flieurs 2007</a></p>
<li><a href="painbattle.html">How Mister Pain saw the Battle</a><p>
<li><a href="painbattle2.html">Mrs. Pain Taboos the Battle of Flowers</a><p>
<li><a href="peste.html">Peste! yeux et lus bataille!!</a><p>
<li><a href="batailleadlm.html">La Bataille d&eacute; Flieurs</a><p>
<li><a href="cahouain_bataille.html">Caouain et la Bataille de Flieurs</a><p>
<li><a href="pmbataille.html">Ph'lip va &agrave; la Bataille</a><p>
<li><a href="pmbella.html">Bella va &agrave; la Bataille</a><p>
<li><a href="pmbataille1953.html">La Bataille de Flieurs</a><p>
<li><a href="pmbataille1958.html">Ph'lip et la Bataille</a><p>
<li><a href="pmbataille1951a.html">La Bataille</a><p>
<li><a href="pmbataille1951b.html">La Bataille</a><p>
<li><a href="pmbatalle.html">Merrienne &agrave; la Batalle</a><p>
<li><a href="bikeamary.html">La &quot;Bike&quot; a Mary</a><p>
<li><a href="pmbatiaux.html">Ph'lip et les grands batiaux</a><p>

</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bataille_elie.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>
