<HTML>

<!-- Mirrored from members.societe-jersiaise.org/geraint/jerriais/pmfish.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>Merrienne and the big fish</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne and the big fish</h2>
She is taking no risks</font></center><p>

Moussieu l'Editeu,<br/>
<br/>
Ah, mais, ch&ecirc;s'que la Merrienne a tait ben &eacute;ffrit&eacute;e chutte fais, et j'ai r'gret de l'dithe, mais ch'est la faute de votre g&acirc;zette.<br/>
<br/>
Avant-hier matin oulle tait otchupp&eacute;e comme de cou&ocirc;tume &agrave; li&eacute;the le papi, tchi v'nait d'arriv&eacute;, quand tout d'un coup ou s'&ecirc;criyit - &quot;Oh, Ph'lip v&eacute;-t'en vais chonnechin, j't'en prie!&quot;<br/>
<br/>
&quot;Et tch&ecirc;squ'y y'a?&quot; j'ly d'mandit. &quot;Tu n'peux pas don m'laissi mangi man d&ecirc;jeun&eacute; en r'pos?&quot;<br/>
<br/>
&quot;Fiche de tan d&ecirc;jeun&eacute;,&quot; ou s'fit, &quot;tu finithas b&eacute;t&ocirc;t. E'rgarde chen tch'ils ont veu dans la Mathe au Seigneur. L&agrave;! liet-l&eacute; pour t&eacute;-m&ecirc;me.&quot; Et ou m'p&acirc;sse la g&acirc;zette &agrave; travers la tablye.<br/>
<br/>
J'mint mes lunettes, car j'n'y vait pon trop cliait chais jours, et j'lieut du <a href="st_ouen.html">Saint-Ouennais</a> tch'avait, sou&eacute;d&icirc;sant, veu un grand p&acirc;isson dans la Mathe.<br/>
<br/>
J'm&eacute; mint &agrave; rithe. &quot;Ma pou&ocirc;re Merrienne,&quot; j'l'y dit, &quot;absol&ucirc;ment tu n'est pas b&ecirc;te assez pour craithe chu gniolin-l&agrave;. Un grand p&acirc;isson tchi s't'nait d'but, et ben &eacute;tout! N'en v'la une bouonne! Verse-m&eacute; une t&acirc;sse de tais que j'm'en aille mettre les vaques d&eacute;hors.&quot;<br/>
<br/>
&quot;Tu n'crait pas qu'ch'est vrai?&quot; ou me d'mandit, laissant ma t&acirc;sse vi&eacute;de.&quot;<br/>
<br/>
&quot;Du gniolin d'mousse,&quot; j'l'y dit. &quot;Allons, d&ecirc;p&ecirc;che-t&eacute;, car j's'y pr&ecirc;ssi.&quot;<br/>
<br/>
&quot;Reste ou&ecirc;sque tu'est,&quot; ou m'dit. &quot;Les vaques n'enhann'nont pas &agrave; l'&ecirc;tablye pour djais minutes. Dis chen qu'tu voudras, j'y crai, m&eacute;, &agrave; chu p&acirc;isson.&quot;<br/>
<br/>
&quot;Tu craithais autchune chose,&quot; j'l'y dit. &quot;Chen tchi t'manque ch'est du bouon sens. A qu'menchi dis m&eacute; comment qu'chu p&acirc;isson-l&agrave; ethait jamais peu s'trouv&eacute; dans la Mathe. J'en ai veu d'p&ucirc;s d'une sorte dans ma vie, mais j'n'ai jamais ou&iuml; pasl&eacute; d'un p&acirc;isson tch'avait d's'ailes. Ou crai-tu tchi vint &agrave; pid?&quot;<br/>
<br/>
&quot;Tu t'crait ben savant,&quot; ou raiponnit, &quot;mais en Am&eacute;thique y'a des souost&acirc;sses tchi volent douze chents milles &agrave; l'heuthes. Tu'as ben veu chonna s&ucirc;s les g&acirc;zettes. Eh ben, si ch'est d'm&ecirc;me, pourtchi pas un p&acirc;isson?&quot;<br/>
<br/>
&quot;Et,&quot; ou continuit, &quot;tu m'as racont&eacute; ben des fais que quand tu tais jeune gar&ccedil;on, tan p&eacute;the te print &agrave; <a href="la_trinnete.html">la Trin't&eacute;</a> pour t&acirc;chi d'vais l'<a href="tchian_bouolay.html">tchan du Bou&ocirc;lay</a>. A chen qu'tu m'as dit, y tait grand comme une g'niche de djais-huit mais et sa goule tait plienne de feu. Quand &agrave; m&eacute; criethais p&ucirc;s t&ocirc;t &agrave; un grand p&acirc;isson qu'&agrave; un tchan d'm&ecirc;me.&quot;<br/>
<br/>
&quot;Quand au tchan du Bou&ocirc;lay,&quot; j'l'y dit, &quot;nous en avait ou&iuml; pasl&eacute;, et un jour, apr&egrave;s l'tais, j'nos en f&ucirc;mes, man p&eacute;the et trais d'ses vaisains et m&eacute;, dans l'qu&ecirc;rre, jusque-l&agrave;, pour vais si ch'tait vrai. J'cach&icirc;mes &agrave; l'hotel, et les v'la entr&eacute;s, m'laissant d'hors pour t'nin la bidette, tchi n'tait pas trop qu'mode.<br/>
<br/>
Au but d'un couplye d'heuthes, les v'la tchy r'd&ecirc;shallent, et m&eacute; b&eacute;t&ocirc;t g'l&eacute;. J'd'mandit &agrave; p&eacute;p&eacute;e s'ils avaient veu l'tchan, et y m'dit d'taithe ma b&eacute;que. Ch'tait l'y tch'y cachait, et j'faill&icirc;mes vers&eacute; une vingtaine de fais en nos en r'venant. J'ai tr&eacute;jous creu qu'chu tchan-l&agrave; n'fut veu qu'par des personnes tch'y n'taient pas d'la temp&eacute;thance.&quot;<br/>
<br/>
&quot;Tout chonna est ben bouon,&quot; s'fit la Merrienne, &quot; mais chonne-chin ch'est diff&eacute;thent. ch'est un bouon Saint-Ouennais tch'a veu chu p&acirc;isson-l&agrave;. Voudrais-tu dithe tch'y n'tait pas sobre?&quot;<br/>
<br/>
&quot;Oh, n&acirc;nin, j'l'y r&acirc;iponnit, &quot;grand do&ucirc;x, n&acirc;nin. Mais l'papit dit tchi qu'menchait &agrave; faithe ni&eacute;t, et sans doute, il est comme-m&eacute;, ch't'homme-l&agrave;. La ve&ucirc;e qu'menche &agrave; l'y mantchi, et y s'trompit. Ch'tait p't'&ecirc;tre tchique bouais tch'y vit.&quot;<br/>
<br/>
&quot;N'y'a pas d'bouais l&agrave;, et tu l'sait ben,&quot; dit Merrienne. &quot;N&acirc;nin, ch'tait un p&acirc;isson, et quand &agrave; m&eacute;, j'prendrai bouon soin de n'p&acirc;ss&eacute; pas par l&agrave; jusqu'&agrave; chen tch'ils aient attrap&eacute;.&quot;<br/>
<br/>
&quot;Ethais-tu pe&ucirc;x d'&ecirc;tre aval&eacute;e?&quot; j'l'y d'mandit. &quot;Un mio d'couothage, bouonnefemme. As-tu r'obli&eacute; qu'J&ocirc;nas fut dans l'ventre d'une baleine pour trais jours sans attrap&eacute; d'ma? J'm'&ecirc;tonne de t&eacute;.&quot;<br/>
<br/>
&quot;Dans l'temps d'<a href="jonas1.html">J&ocirc;nas</a>,&quot; ou s'fit, &quot;y'avait des mithaclyes, mais n'y'en a pas ach'teu, et ni pour t&eacute; ni pour personne d'autre je n'finithai pas ma vie dans l'ventre d'un p&acirc;isson. P&acirc;sse-m&eacute; ta t&acirc;sse.&quot;<br/>
<br/>
<i><a href="lebrocq.html">Ph'lip</a><br/>
1947</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="paissons.html">Les pa&icirc;ssons en J&egrave;rriais</a><p>

<li><a href="astrologie.html">L'astrologie et les crianches</a><p>

<li><a href="tchian_bouolay.html">L&eacute; Tchian du Bou&ocirc;lay</a><p>

<li><a href="tchian_bouolay2.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>

<li><a href="hugo_pieuvre.html">Victor Hugo et la Pieuvre</a><p>

<li><a href="1000maquthe.html">J't'aime mille fais mus qu'man maqu'th&eacute;</a><p>
<li><a href="papapethi.html">Au p&eacute;thi d'la m&eacute;</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmfish.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
