<HTML>
<HEAD>
<TITLE>Tch'est-che qu'ou-s-en criyiz?</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2> Tch'est-che qu'ou-s-en criyiz?</h2></font></center><p>

<font size="-1"><i>Trenton,<br>
Michigan, USA.<p>

L&eacute; 29 d&eacute; mai, 1982.<p></i></font>

Moussieu l'R&eacute;dacteu,<p>

I' faut f&eacute;liciter la p&egrave;rsonne tch'a pr&icirc;ns la peine d&eacute; traduithe mes lettres si parfaitement en Angliais dans la g&acirc;zette d&eacute; J&egrave;rri. Ch'n'est pon eune a&icirc;sie t&acirc;che consid&eacute;thant l's idiomes tch'embellissent nouot' vielle langue.<p>

J'm&eacute; d'mande si ch'est sage d&eacute; les traduithe, ches articl'yes. Vouos lecteurs tchi n'savent pon l'J&egrave;rriais, les viyant patha&icirc;tre s'maine aupr&egrave;s s'maine pour bein d's ann&eacute;es, 'taient natuthellement tchuthi&egrave;rs d&eacute; saver entou&ocirc;rre tchi qu' j'&ecirc;crivais, et ch'n'est pon dr&ocirc;le tch'il' e&ucirc;ssent envie d'en vaie la traduction.<p>

Mais chein qu&eacute; j'crains est qu&eacute; m&ecirc;me tchiques J&egrave;rriais tchi l's ont liues en J&egrave;rriais jusqu'&agrave; ch't heu s'en vont li&eacute;the les traductions Angliaiches, criyant qu' l'Angliais est pus a&icirc;si &agrave; li&eacute;the qu&eacute; l'J&egrave;rriais, et tch'i' finnithont par n&eacute; pon li&eacute;the l&eacute; J&egrave;rriais du tout. Et si eune lettre n'est qu'un commentaithe sus l's &ecirc;v&egrave;nements actuels dans l'&Icirc;le, les gens tchi n'savent que l'Angliais n&eacute; la trouvethont pon assez &icirc;nt&eacute;r&ecirc;ssante pour la li&eacute;the.<p>

Ava&ucirc; l's ann&eacute;es, j'ai tellement &ecirc;crit un accompte d&eacute; la vie du temps jadis qu&eacute; j'n'&ocirc;se presqu&eacute; pus &ecirc;crithe entou&ocirc;rre les vi&egrave;rs temps. Ch'est difficile d&eacute; l'faithe &agrave; ch't heu, s'maine aupr&egrave;s s'maine, sans s'&egrave;rp&eacute;ter, consid&eacute;thant qu'j'&ecirc;cris ches lettres d&eacute;pis mil neu chent quarante-six.<p>

J'ai pens&eacute; tch'i' vaut la peine d'entanmer la tchestchion d'traduction dans chutte lettre &agrave; seule fin d'vouos faithe &agrave; saver ma crainte au sujet, et en m&ecirc;me temps attither l'attention d'vouos lecteurs au fait qu&eacute; la raison qu' j'&ecirc;cris en J&egrave;rriais est pour a&icirc;dgi &agrave; cons&egrave;rver la langue. J'ai don peux qu&eacute; la traduction veinge pus populaithe qu&eacute; la lettre en J&egrave;rriais. Tch'est-che qu' ou-s-en criyiz?<p>

Comme j'vouos l'disais pus haut, j&eacute; n'peux pon continnuer &agrave; &ecirc;crithe entou&ocirc;rre la vie du temps p&acirc;ss&eacute; en J&egrave;rri sans m'&egrave;rp&eacute;ter. Mais il' 'taient r&ecirc;ellement bou&acirc;ns, ches bou&acirc;ns vi&egrave;rs temps, et j&eacute; n'm'enn'yis janmais d'en p&acirc;ler, ouaithe qu&eacute; j&eacute; n'veurs pon enn'yer vouos lecteurs. Pourtant, ch'est presque &icirc;mpossibl'ye d'&ecirc;crithe sans expr&icirc;nmer mes pens&eacute;es.<p>

J'ai 't&eacute; tchuthieux d&egrave;s mes p'tits jours. Ch'est probabli&eacute;ment un don qu&eacute; l'Bou&acirc;n Dgieu accorde &egrave;s mousses pour les faithe apprendre. Dans ma vieill&egrave;che j'pense souvent &agrave; la p&acirc;cienche qu&eacute; man bou&acirc;n et sage vi&egrave;r Papa, et ma bouanne Manman &eacute;tout, avaient quand j'les bombardais d'tchestchions &agrave; londgieu d's&eacute;th&eacute;es &agrave; l'entou d'l'&acirc;tre.<p>

M&ecirc;me dans la forge, quand les f&egrave;rmi&egrave;rs am'naient lus j'vaux pour &ecirc;t' f&eacute;th&eacute;s, et tch'i' p&acirc;laient d'<a href="gdfcote.html">La C&ocirc;te</a> &agrave; Papa, tchi y'avait 't&eacute;, j'avais envie d'prendre part dans la conv&egrave;rs&acirc;tion et d'apprendre tchiquechose entou&ocirc;rre La C&ocirc;te m&eacute;-m&ecirc;me. Mais dans chu temps-l&agrave; ch&eacute; n'tait pon consid&eacute;th&eacute; poli pour un mousse d&eacute; prendre la pathole en conv&egrave;rs&acirc;tion auve les grand' p&egrave;rsonnes. Ch'est en tchi j'prannais soin d'm&eacute; r'souv'n&icirc;n des choses qu&eacute; j'voulais saver, et l'pou&ocirc;rre Papa 'tait acc&acirc;bli&eacute; d'tchestchions quand v'nait l's&eacute;, aupr&egrave;s l'th&eacute;e, au pid du feu.<p>

Et pis ch'tait tr&eacute;jous &icirc;nt&eacute;r&ecirc;ssant quand m'n oncl'ye Charles (1834-1911), l&eacute; grand des fr&eacute;thes &agrave; Papa, tch'&eacute;tait vi&egrave;r gar&ccedil;on (et d&eacute; tchi j'h&eacute;thitis Le M&eacute;nage &egrave;s Feuvres), v'nait p&acirc;sser la s&eacute;th&eacute;e auve nous. Il avait 't&eacute; &agrave; La C&ocirc;te &eacute;tout et 'tait r'v&eacute;nu en J&egrave;rri pour souangni d'sa m'm&egrave;e et du M&eacute;nage quand san p'p&egrave;e Jean Thomas (1804-1873) mouothit. Dans l'hiv&eacute;, quand la niet 'tait si n&eacute;the qu&eacute; nou n'viyait pon la main d'vant s&eacute;, i' v'nait auve sa vielle lant&egrave;rne tch'avait des f'n&ecirc;tres d&eacute; corne et qu' sa lueu 'tait si faibl'ye qu' ou valait mus pour garder les mains caudes qu&eacute; pour vaie l&eacute; c'm&icirc;n! D'habitude, la conv&egrave;rs&acirc;tion entre li et Papa 'tait entou&ocirc;rre La C&ocirc;te et les Rob&icirc;ns, et j'tais p&egrave;rm&icirc;ns d&eacute; d'mander des tchestchions, un grand privil&egrave;ge pour un mousse dans chu temps-l&agrave;.<p>

M'n oncl'ye Charles fut l'drein d's anciens qu' j'ai connu tchi m'ttait des braies &agrave; pliatchet et eune c'm&icirc;nse d&eacute; molleton, et i' m'sembl'ye qu&eacute; j'l&eacute; vai acouo, habilyi d'm&ecirc;me, m'ner sa vaque &agrave; pa&icirc;tre dans l'Clios d'Jacques.<p>

Mais m&eacute; v'l&agrave; &agrave; &egrave;rp&eacute;ter, car ch'est seux qu&eacute; j'vouos l'ai dit ch'la d'vant. Comme j'vouos l'disais, l'temps jadis est si &icirc;nt&eacute;r&ecirc;ssant qu' ch'est a&icirc;si d's'&egrave;rp&eacute;ter quand nou-s-en p&acirc;le!<p>

<i><a href="lefeuvre.html">George d'La Forge</a></i><p>

&nbsp;<p>

<FONT SIZE=2>
<I>Viyiz &eacute;tout:</I><p>
<UL>
<li><a href="gdfrcord.html">Un r'cord du temps jadis</a><p>
<li><a href="gdfjep75.html">L&eacute; Passage du temps</a><p>
<li><a href="gdfmemouaithes.html">M&eacute;mouaithes d'aut'fais!</a><p>
<li><a href="gdfmemouaithes2.html">M&eacute;mouaithes nostalgiques</a><p>
<li><a href="gdfchange.html">Tchi changements!</a><p>
<li><a href="gdfautfais.html">Aut'fais...</a><p>
<li><a href="gdfautfais2.html">Aut'fais</a><p>
<li><a href="gdfmoeurs.html">Autres temps - autres moeurs</a><p>
<li><a href="gdfauttemps.html">Aut' temps, aut' moeurs</a><p>
<li><a href="gdfatre2.html">&Agrave; l'entou d'l'&acirc;tre</a><p>
<li><a href="gdffloride.html">En Floride</a><p>
<li><a href="gdfnostalgiques.html">M&eacute;mouaithes nostalgiques</a><p>
<li><a href="gdfepoque.html">Une &ecirc;poque m&eacute;morablye</a><p>
<li><a href="gdfgiff.html">Les Giffards</a><p>
<li><a HREF="gdfgenealogie.html">La G&eacute;n&eacute;alogie</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
