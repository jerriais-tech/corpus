<html>

<!-- Mirrored from members.societe-jersiaise.org/geraint/jerriais/cough.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<head>
<title>Johnson's Cough Mixture</title>
<META  name="keywords" content="JÃ¨rriais, poetry, medicine, medical">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>Y n'ia rein d'miyieu souos l'soleit,<br>
Que "Johnson's Cough Mixture" pour un freit.</h2></font></CENTER><p>

<CENTER><TABLE><TR><TD>
<br>Et ma pououre Betsy, mon doux ! t'eschque q'tuas ?
<br>Tuaus l'air bein ge&icirc;neai, et dans l'embarras ;
<br>Ah! j'sis amaintchi morte d'un maouvais freit ;
<br>J'ein sait pas t'chi faithe, j'ai jusque l'nez enfiet.
<p>
Je sis si malade, j'sis qu&acirc;zi daisrangie ;
<br>Et pis yia &eacute;tout m'homme et tuous les p'tits,
<br>J'avons tous attrapet eun bein maouvais freit,
<br>Vra&icirc;ment, j'd&eacute;vaithmes &ecirc;tre tous au yiet.
<p>
O&ugrave; n'aveais ni besoin du docteu, ni du yiet,
<br>Si o&ugrave; vouleais faithe justement comme j' ai fait,
<br>Alleais dans David Place, siez de Faye l'Pharmacien,
<br>Pour Johnson's Cough Mixture qu'a l'y seul appartient.
<p>
Il en a des bouteilles de diff&eacute;rents prix ;
<br>Pour toutes les &acirc;ges, pour les grands et les p'tits ;
<br>V'la qu'est bon pour la toux et pour l'asthma,
<br>Pour l'<I>bronchitis</I>, l'enrouement et l'influenza.
<p>
Y fait des pastilles qu'il appelle Pate Pectorale ;
<br>Y sont bons quand n'ou  chante o&ugrave; quand n'ou va en bal ;
<br>Yia man bouan homme de P&egrave;the qui n'voudret pas &ecirc;tre sans,
<br>Sans Johnson' s Cough Mixture y c'sait mort yia longtemps
<p>
Il avet tr&eacute;jous l'bronchitis dans l'hiv&eacute;,
<br>Devant q'nou susse chu r'mi&egrave;de l&agrave;, ni yiou all&eacute;;
<br>M&egrave; &eacute;tout, j'eu du freit, j'tais presque ocksis eunne faix,
<br>Toute suite j'men allit siez Mousieu de Faye,
<p>
Y'm donnit une dose de Johnson's Cough Mixture,
<br>Good Gracious!! j'ly dis, I'm another creature .
<br>Chest merveilleux comme v'la qui m'f&icirc;t du bein ;
<br>J'en prins deux-streis doses, et j'tais bein mus l'endmain.
<p>
Preneais m'navis, ne siyiz jamais sans,
<br>Gardeais n'en dans la maison d'peuex d'accidents ;
<br>V'la qui vos saouvtha bein des comptes de docteurs,
<br>.Chest par exp&eacute;rience que j'p&acirc;sle en sa faveur.
<p>
Y garde tout ; pour gennes, viers et &ecirc;fants,
<br>N'ou l'appelle Docteu, il est si erconnaissant;
<br>Y vend des bouteilles de bouanne yieau d'cologne ;
<br>Il en envie partout, m&ecirc;me jusqu'en Boulogne.
<p>
Y fait &eacute;tout de fameuses " Ginger Beer,"
<br>" &AElig;rated Waters" not to be compared;
<br>Il e&ucirc;t une m&eacute;dalle &agrave; l'exh&eacute;bition,
<br>Chest l&agrave; eunne preuve qui vend du tout bon.
<p>
J'sai bein qu'les gennes hommes ont envie d'onn&eacute;
<br>Eun cadeau &agrave; lus fille pour le jour de Nou&eacute; ;
<br>Ou&egrave;-que qui yia rein d'pus <I>nice</I> &agrave; lus donn&eacute;,
<br>'Qu'eunne bouteille d'yieau d'cologne pour les ravigot&eacute;.
<p>
Alleais siez de Faye dans David Place,
<br>Si o&ugrave; vouleais du bon <I>and with good taste </I>;
<br>O&ugrave; pouveais faithes toutes vos empiettes l&agrave; ;
<br>Et o&ugrave; s'ceais bein contents de votre achat.
<p>
J'vos souette &agrave; tous eun bouan Nou&eacute;,
<br>Et n'oubliyiez pas yiou all&eacute;.<p>

&nbsp;<p>
<i><a href="georgie.html">Georgie</a></i><p>
</TD></TR></TABLE></CENTER>

&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="gdfdoctrinnnie.html">La doctrin'nie du temps pass&eacute;</a><p>
<li><a href="medvoc.html">La m&eacute;d'cinne</a><p>
<li><a href="gdffraid.html">Av'-ous du fraid?</a><p>
<li><a href="vethues.html">Ich&icirc;n nou cache les v&eacute;thues</a><p>
<li><a href="fishermansfriend.html">L'Ami&ecirc;tchi du P&ecirc;tcheux</a><p>
<li><a href="toux.html">La toux</a><p>
<li><a href="assembliee/rmiedes.html">Les r'mi&egrave;des</a><p>
<li><a href="gdfrmiedes3.html">R'mi&egrave;des d&eacute; nouos vielles gens</a><p>
<li><a href="gdfpliantes2.html">Acouo des pliantes m&eacute;d'cinnales</a><p>
<li><a href="pmvaccination.html">La Vaccination</a><p>
<li><a href="medecinne.html">La m&eacute;decinne et les directions sus la boutelle</a><p>
<li><a href="pmmalades.html">Des malades &agrave; Portinf&eacute;</a><p>
<li><a href="influenza.html">L'Influenza</a><p>
<li><a href="soupejp.html">Unn' Boll&egrave;e d&eacute; bouanne Soupe</a><p>
<li><a href="paincold.html">How Piteur caught a cold</a><p>
<li><a href="paintherapeutics.html">Modern Therapeutics and Mrs. Pain</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</body>

<!-- Mirrored from members.societe-jersiaise.org/geraint/jerriais/cough.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</html>
