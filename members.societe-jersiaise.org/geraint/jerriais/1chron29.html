<HTML>

<!-- Mirrored from members.societe-jersiaise.org/geraint/jerriais/1chron29.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
<HEAD>
<TITLE>L&eacute; Preunmi&eacute; Livre des Chroniques, Chapitre 29</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Preunmi&eacute; Livre des Chroniques, Chapitre 29</h2></font></center><p>

<center><font color="#215e21"><h3>V&egrave;rsets 1-5</h3></font></center>
L'Rouai D&acirc;vi dit &agrave; toute l'assembli&eacute;e, &quot;Man fis Salomon, l'chein choua&icirc;si par l'Bou&ocirc;n Dgieu, est janne et manque d'exp&eacute;thience, et la t&acirc;che est grande, car l'templ'ye n'es'sa pon pouor les mortels mais pouor l'Bou&ocirc;n Dgieu. J'ai off&egrave;rt don &agrave; la d'meuthe d&eacute; man Dgieu, autant qu'j'en pi&ecirc;sse, l'or pouor chein tch'est en or, l'argent pouor chein tch'est en argent, et l'bronze pouor chein tch'est en bronze, l&eacute; f&eacute; pouor chein tch'est en f&eacute;, et l'bouais pouor chein tch'est en bouais, &eacute;pis un amas d'onyx et d'pi&egrave;rres pouor enc&acirc;sser, d'antimouaine, pi&egrave;rres d&eacute; couleu, toutes les manni&eacute;thes d&eacute; pi&egrave;rres pr&eacute;cieuses et d'la marbe en as-tu en veurs-tu. &Eacute;pis par d'ssus tout chein qu'j'ai off&egrave;rt &agrave; la ma&icirc;son d&eacute; Dgieu, j'ai man tr&ecirc;sor d'or et d'argent, et rapport &agrave; man d&ecirc;vouement &agrave; la ma&icirc;son d'man Dgieu j'l'offre &agrave; la ma&icirc;son d'man Dgieu: trais mille talents d'or, d'l'or d'Ophir, et sept mille talents d'argent raffinn&eacute; pouor la br&acirc;ssel'lie des muth&acirc;les d'la ma&icirc;son, et pouor tout l'travas qu'les hommes d&eacute; m&ecirc;tchi &eacute;thont &agrave; faithe, d'l'or pouor chein tch'est en or et d'l'argent pouor chein tch'est en argent. Tchi qui s'en va don offri d'san bou&ocirc;n tchoeu et s'cons&acirc;crer aniet au Seigneu?&quot;<br/>
&nbsp;<p>

<center><font color="#215e21"><h3>V&egrave;rsets 9-15</h3></font></center>
&Eacute;pis l'peupl'ye lus r&ecirc;jouaissaient rapport qu'il' avaient bailli tout chennech&icirc;n d'lus bou&ocirc;n gr&eacute; pouor offri, touos unnis, libr&eacute;ment au seigneu. L'Rouai D&acirc;vi fut div&egrave;rs&eacute;ment r&ecirc;joui, li &eacute;tout.<p>

Et don D&acirc;vi louangit l'Seigneu l'avant &agrave; toute l'assembli&eacute;e: D&acirc;vi dit, &quot;Qu'l&eacute; Seigneu sait louangi, not' p&eacute;the l&eacute; Dgieu d'Isra&euml;l, jusqu'&egrave;s &acirc;ges. &Agrave; t&eacute;, oh Seigneu, est la grandeu, et l'pouv&eacute;, et la glouaithe, et la victouaithe, et la majest&eacute;; car tout chein tch'i' y'a &egrave;s cieux et sus la t&egrave;rre est &agrave; t&eacute;; &agrave; t&eacute; est l'r&egrave;gne, oh Seigneu, tu'es ha&ucirc;chi pus haut qu'tout. Ch'est d't&eacute; qu'i' veinnent, les richesses et l'honneu et tu r&egrave;gne sus tout. Ta pouongnie est d'la forche et d'la pi&ecirc;ssance, et atout ta main tu renforch&eacute;thas et agrandithas tout. Et achteu, oh not' Dgieu, j't'&egrave;rm&egrave;rcions et louangeons tan nom glorieux. Tchi qu'est j'sis, m&eacute;, et tchi qu'i' sont man peupl'ye tchi pou&ocirc;rr&ecirc;mes t'offri chennech&icirc;n d&eacute; not' bou&ocirc;n gr&eacute;? Tout veint d&eacute; t&eacute;, ch'est l'tchein qu&eacute; j't'offrons. L'avant &agrave; t&eacute; j'sommes ra&icirc;que des horsains et des v&icirc;siteurs, coumme touos nos anch&ecirc;tres; nos jours sus la t&egrave;rre p&acirc;ssent coumme l'ombre, et n'y'a pon d'esp&eacute;.<p>
&nbsp;<p>

<center><font color="#215e21"><h3>V&egrave;rsets 26-30</h3></font></center>
D&acirc;vi fis Isa&iuml; r&eacute;gnit ainch&icirc;n sus tout Isra&euml;l duthant un r&egrave;gne d&eacute; quarante ans: i' r&eacute;gnit sept ans &agrave; H&eacute;bron et trente-trais ans &agrave; J&eacute;thusalem. I' mouothit d'un bein bel &acirc;ge, aupr&egrave;s un r&egrave;gne &agrave; londgeu d'jours remplyis d'richesses et d'glouaithe. Et Salomon san fis r&eacute;gnit &agrave; sa pliaiche. Touos les faits du Rouai D&acirc;vi, d'a &agrave; z, sont &ecirc;crits dans les patholes du d'v&icirc;n Samuel et les patholes du proph&egrave;te Nathan et les patholes du d'v&icirc;n Gad, et chenna auve tout entouor san r&egrave;gne et san pouv&eacute; et chein tchi s'adonnit duthant san temps, en Isra&euml;l et dans les rouoyaumes d'aut' pays.<p>



&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="1chroniques_biblye.html">L&eacute; Preunmi&eacute; Livre des Chroniques</a><p>
<li><a href="1chron10.html">1 Chroniques: 10</a><p>

</ul>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/1chron29.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
</HTML>
