<HTML>

<!-- Mirrored from members.societe-jersiaise.org/geraint/jerriais/pmstrike.html by HTTrack Website Copier/3.x [XR&CO'2014], Tue, 15 Jul 2025 14:00:11 GMT -->
<HEAD>
<TITLE>Une 'Strike' &agrave; Portinf&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Une 'Strike' &agrave; Portinf&eacute;</h2>
Ch'est Ph'lip Tchi Souffre</font></center><br>
<br>

Moussieu l'Editeu,<br>
<br>
Nou-s-avait tr&eacute;jous ou&iuml; qu'l' n'y avait rein d'neu souos l'sol&eacute; et j'avais creu que ch'tait vrai, mais &agrave; ch'teu j'ai changi d'opinion et ch'est la Merrienne tch'en est la cause.<br>
<br>
Pour c'menchi au c'menchment j'dormais comme un prince mardi la niet quand je fus rudement r&eacute;villyi dans les chinq heuthes du matin par un coup dans l'&eacute;pine du dos. Je n' bougis pas pour tchiques instants, mais j'en attrapis un autre, ocquo pus du, et en m'tou&ocirc;nant pour saver tch&eacute;sque chenna voulait dithe, j'm'aperchus qu'ma bouonnefemme 'tait en train d'allumer la chandelle qu'ou garde tr&eacute;jous sus une p'tite tablye au pi du liet. J'voulis entrer une Remontrance, Moussieu, mais ou n'y print autchune attention.<br>
<br>
'Il est temps qu'tu t'l&eacute;ve, Ph'lip' ou s'fit. 'Il est pass&eacute; chinq heuthes et tu peux c'menchi par allumer l'feu. J'veur une t&acirc;sse de th&eacute;e ch'est pourtchi d&eacute;p&eacute;che-t&eacute;.'<br>
<br>
'Ah, mais, Merrienne' j'li dis, 'laisse-m&eacute; trantchille ocquo pour une p&ocirc;se. Tu n'as ocquo jamais voulu une t&acirc;sse de th&eacute;e &agrave; ch't'heuthe ich&icirc;n. <br>
<br>
'Nannin' ou raiponnit' j'n'ai jamais 't&eacute; m&ucirc;s, mais dans la niet j'si v'nu &agrave; une d&eacute;cision. J'si 'on strike'!'<br>
<br>
Pour vos dithe, Moussieu, chenna m'fit grand peux, car j'crus tout-d'suite que ma pou&ocirc;re femme avait perdu la t&ecirc;te. J'sautis hors du liet, j'm'defis d'ma c'minsole et j'c'menchis a m'habillyi &agrave; toute h&acirc;te. J'm'en allais gaffer la chandelle pour aller t&eacute;l&eacute;phoner au docteu, mais ou n'm'donnit pas l'temps.<br>
<br>
'Arr&ecirc;tte un mio' ou s'fit 'car j'n'crais pas qu'tu as ocquo comprint chein qu'tu t'en vas aver a faithe a matin. Me, quand tu m'ethais apport&eacute; une t&acirc;sse de th&eacute;e, et m&egrave;me deux ou trais, j'm'en vais rester au liet aussi longtemps comme j'voudrai. I'pathait par la g&acirc;zette par chein qu'tu m'as dit, et par chein qu'j'ai ou&iuml; des vaisins, que dans p'tit d'temps touos l's ouvriers emplyi&eacute;s par l's Etats proposeur de tchitter les travas et d'aller comme nos dit, 'on strike'. Eh bein, puisque ch'est d'm&egrave;me, j'm'y en vais &eacute;tout 'on strike'. Actuellement j'si &agrave; ch'teu. Sans doute hardi d'ches ouvriers sont mathi&eacute;e, eh bein, j'm'en vaisd&eacute;montrer &agrave; lus femmes la vraie marri&egrave;the de les r'mettre en travas. A ch'teu comprends-tu?'<br>
<br>
'Chein qu'j'comprends' j'li dis, 'ch'est qu&eacute;&#133;.'<br>
<br>
'Ch'est qu'tchi?' ou d'mandit. 'Allons, n'reste pas l&agrave; comme un imb&eacute;cile. Apporte-m&eacute; une t&acirc;sse de th&eacute;e d&eacute;ll&eacute;ment et pis j't'en dithai p&ucirc;s long.' Et ou m'passit la chandelle et m&eacute; v'la ava les d'gr&eacute;s por allumer l'feu et mettre l&eacute; ticyle &agrave; bouollyi. Dgieux minutes aupres, m&eacute; r'v'la &agrave; haut, n'&eacute;tant pas trop seux si j'm't'nais sus ma t&ecirc;te ou sus mes talons. Oulle tait pr&ecirc;te pour m&eacute;.<br>
<br>
'Ecoute' ou me dit 'et n'oublie pas chein qu' j'm'en vais t 'dithe. Tu t'en vas c'menchis par traithe les vaques et vi&eacute;dgi l'lait. Quand tu &eacute;thais fait chenna tu soig'nas les b&eacute;tes et la volaille et tu donnas une tremp&eacute;e &agrave; la catte. Chenna fait tu prendre la longue bringe, qu'tu trouv'thas dri&egrave;the la porte et tu nettithas la tchuisine, prenant garde de n'laissi pas autchune poussi&egrave;the dans les coins ou souos l'sofa. I'faudra qu'tu lave l'all&eacute;e et l'p&acirc;ssage auvec la p'tite bringe que tu trouv'thas, auvec le boutchet et l'savon, souos les d'gres. I' faudra netti l's &eacute;tablyes, donn&eacute; un coup d'bringe au bel, netti la c&acirc;sse-&agrave;-tchan, et donne un mio d'bran et d'caboche es lapins. Chenna fait, tu pou&ocirc;rras p't'&egrave;tre d&egrave;jeuner, mais n'sais pas longtemps car l'y a trais ou quatre lincheurs et un couplye d'blankets &agrave; laver et mettre &agrave; s'tchi. Tu trouv'thas un mio d'fromage que j'avais gard&eacute; pour attraper les souothis et eune cr&ocirc;te de pain dans l'armouaithe.'<br>
<br>
J'm'en fus, Moussieu, car j'avais peux de chein qu'la bouonnefemme pou&ocirc;rrait faithe si j'&ocirc;sais la contrdithe. J'laissis l'fromage et la cr&ocirc;te de pain &egrave;s maufaites souothies et j'nettis et lavis et bringis et escrobis jusqu'&agrave; chein que j'n'en pouvais p&ucirc;s. Un mio d'vant douze heuthes j'rentris pour vais si par chance la Merrienne avait oublie d'mettre la boutelle &agrave; la cli&eacute;, mais j'n'eus pas d'chance et j'm'assis dans ma grand'tchaise pour tchiques minutes de r'pos. Mais &agrave; peine j'avais alougni mes pou&ocirc;rre gambes que n&eacute; v'la la Merrienne tchi m'crie pour san din&eacute;.<br>
<br>
'Tch&egrave;sque-tu veurt? j'li d'mandis du bas les d'gr&egrave;s. 'I n'y a rein dans l'armouaithe.'<br>
<br>
'I'y a d's oeux dans l'poulaillyi' ou criyit. 'Fricache m'en trais ou quatre auvec des patates et tout plyien d'buerre. Et n'oublie pas quand tu &eacute;thais fini de netti la cast'role comme i'faut.'<br>
<br>
La fin d'chutte triste histouaithe, Moussieu, ch'est qu'la Merrienne, voulant ocquo du th&eacute;e dans l'mitan d'l'arlev&eacute;e, et trouvant qu'j'n'tais pas dans la maison, d&eacute;cidit qu'oulle avait 't&eacute; 'on strike' assez longtemps et d'vallit. P&ucirc;s tard ou pr&eacute;pathit un bouon th&eacute;e auvec tchiquechose qu'oulle avait muchi, et dans les huit heuthes nos v'la, comme de cou&ocirc;tume, assis au pi d'notre feu, lyi &agrave; tricoter et m&eacute; &agrave; fumer ma pipe, bein content d'l'asseuthance que la Merrienne m'avait donn&eacute; que 'la strike' &eacute;tait finie, et qu'l' n'y en &eacute;thait pas d'autres.<br>
<br>
'Tu v&eacute;, Ph'lip' ou s'fit, quand vint un temps, 'j'l'ai fait pour t&eacute; montrer que sans ta femme et l'travas qu'ou fait jour aupr&egrave;s jour, s'maine aupr&egrave;s s'maine et ann&eacute;e aupr&egrave;s ann&eacute;e, tu n'en &eacute;thais pas pour longtemps, et si toutes les femmes de ches ouvriers tch'l'veulent aller 'on strike' suivaient m'n exemplye tous se r'm&eacute;tt'raient en travas bein vite. Sans doute i'y'&eacute;thait du brit ich&icirc;n et l&agrave;&#133;'<br>
<br>
'Vethe' j'li dis 'et sans doute i'y'&eacute;thait p&ucirc;s d'un homme d'vant l's Assises pour aver c&acirc;ress&eacute; sa femme auvec eune hache ou un choutchet d'bouais, mais j'ai bein d'la peine &agrave; craithe que souos les circonstances un jury comp&ocirc;s&eacute; de bouons J&egrave;rriais trouv'thait l'atch&ucirc;s&eacute; coupablye d'autchune chose bein s&eacute;rieux. S'il en attrapait p&ucirc;s d'tchinze jours en prison, che s'sait tout.'<br>
<br>
La Merrienne sou&ocirc;rit: 'Tu oublis, man Ph'lip' ou dit 'que d'nos jours j'avons des femmes s&ucirc;s l'jury!'<br>
<br>

<i><a href="lebrocq.html">PH'LIP</a><br>
27/2/1960 <br></i>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="nettvoc.html">La nettithie en J&egrave;rriais</a><p>
<li><a href="pmhousework.html">Ph'lip does a spot of Housework .. and catches it from Merrienne</a><p>
<li><a href="greve.html">La gr&egrave;ve &agrave; Saint Louothains</a><p>
<li><a href="gaz_caouain.html">Caouain et les hommes du gaz en gr&egrave;ve</a><p>
<li><a href="pmdisgrace2.html">Ph'lip en disgrace</a><p>

</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmstrike.html by HTTrack Website Copier/3.x [XR&CO'2014], Tue, 15 Jul 2025 14:00:11 GMT -->
</HTML>
