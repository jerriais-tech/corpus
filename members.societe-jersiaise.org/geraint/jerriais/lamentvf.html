<HTML>

<!-- Mirrored from members.societe-jersiaise.org/geraint/jerriais/lamentvf.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
<HEAD>
<TITLE>Les Lamentations d'une Vieille Fille</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Lamentations d'une Vieille Fille</h2></font></center><p>

<CENTER><TABLE><TR><TD>

J'&eacute;thai trente-si&egrave;z ans d'main, et j'sis bein au m'zesp&eacute;,<br/>
Qu&eacute; pas yiun n'est v'nu, pas un seul m&eacute; d'mand&eacute;;<br/>
Et suivant l'zapathances, quoiqu&eacute; j'fais tout ch'qu&eacute; j'peux,<br/>
Coumme je sis j'rest&eacute;thai, de pis qu'pas yiun n'en veux.<br/>
<br/>
J'avais pens&egrave; pourtant, que le n'veu &agrave; Jean L'Gros,<br/>
Avait ieu dans l'id&egrave;e de m'faithe un prop&ocirc;s;<br/>
Mais chest tout fini; y'ia longtemps qu'je n'le veu;<br/>
Nou m'fit tchi va vais la grand Charlotte Fillieu.<br/>
<br/>
J'en sis vraiement malade et ne n'sai tchi dev'n&eacute;;<br/>
J'nen dors pas l'long des gnits, car je n'fais qu'y pens&eacute;;<br/>
Et si l'affaithe continue je n'sai pas tch&egrave;s qu'en s'sa:<br/>
L'Asile s'sa ma r'narde, et j'en finithai l&agrave;.<br/>
<br/>
Yia moman tchi s'affiyige quant ou v&eacute; q'je n'mange pas,<br/>
Et tchi m'fait d'itais rouaux quand j'n&eacute;glyge man trav&acirc;s,<br/>
Ou m'chalbidance la t&ecirc;te et man conte de toute sorte;<br/>
Yia des tems, oui vraiement, que j'voudrais bein &ecirc;te morte.<br/>
<br/>
Aiche tchi faut tchi s'sai dit que la fille &agrave; Jean l'Dain,<br/>
Qua tout ch'qui faut si&egrave;z lyi pour mettre un houmme bein,<br/>
Ne trouverra pas, parmi touos l'zhoummes qui yia, <br/>
Yiun tchi vaindra l&icirc; d'mandai sou cr&eacute; qui l&icirc; f'tha.<br/>
<br/>
Et oul aimthai bein, la bouanne femme, que j'en &eacute;thais yiun,<br/>
Oul en p&acirc;lait l'aut' jour &agrave; ma couosine Le Brun,<br/>
Tchi l&icirc; dis d'avai p&acirc;cienche, n'iavait pas d'temps perdu;<br/>
Mais yia longtemps qu'oul dit et pas yiun n'est v'nu.<br/>
<br/>
Yia la fille &agrave; R'chard No&eacute; tchest mathi&egrave;e yia deux ans;<br/>
Ah! ou'n eu pas tans d'embarras pour trouv&eacute; san galant:<br/>
J't&icirc;nmes ensemblle chu jour l&agrave;, ch't&eacute; en r'venant du vr&egrave;t<br/>
Tchi l&icirc; fit les doux yeaux, et j'fu tout d'suite pathai.<br/>
<br/>
Chest l'ann&egrave;e tchi vain que toutes les filles ont l'drouet<br/>
De propos&eacute; &egrave;s hoummes, j'en connais tchi l'ont fait,<br/>
Et si j'n'en trouve pas d'vans, aussi vrai coumme je l'dit,<br/>
J&eacute; proposez&eacute; comme yieux, quand j'devthais men r'penti.<br/>
<br/>
si j'en trouve yiun d'man go&ucirc;t, et que j'crai qui m'aimtha,<br/>
Il est bein seux et certain qu'je s'sa m&eacute; tchi l'&eacute;tha;<br/>
Et si j'avons d'z&ecirc;fans - comme i' faut bein l'esp&eacute;thai -<br/>
Ma jou&eacute;e s'sa compli&egrave;te, tout l'pass&egrave; j'oubliethai.<br/>
<br/>
<i>J.L.F.</i><br/>
<i>D&eacute;cembre 1891</i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lament2.html">Les lamentations d'eunne vieille fille</a><p>
<li><a href="viellesfilles.html">Les Vielles Filles</a><p>
<li><a href="vieillesfilles.html">Les Vieilles Filles</a><p>
<li><a href="gdfchance.html">Quand eune vielle fil'ye vait eune chance...</a><p>
<li><A HREF="reflexf.html">Reflexions d'une Vieille Fille</A><p>
<li><A HREF="consolf.html">Les Consolations d'une Vieille Fille</A><p>
<li><a href="tante.html">Les piaintes d'une vielle tante a mai</a><p>
<li><a href="regrets.html">La Vie Est Remply&iuml;ei De Regrets</a><p>
<li><a href="ahnan.html">Ah, nan!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lamentvf.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
</HTML>

