<HTML>

<!-- Mirrored from members.societe-jersiaise.org/geraint/jerriais/mantoppeur.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
<HEAD>
<TITLE>Man Toppeur</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Man Toppeur</h2></font></center><p>
<CENTER><TABLE><TR><TD>
Tch'est qu'&eacute;tait &agrave; la mode y'i&agrave; trent' sept ans.<br/>
Tch'est qui n'est deshall&egrave; qu&eacute; pour enterrements,<br/>
Et &agrave; tch'est qu&egrave; nou n'ercounnait pon le dri&egrave;the du d'vant<br/>
Man Toppeur<br/>
<br/>
Tch'est qui n'erlise pon comme quand y' l'tait neu;<br/>
Tch'est mertchi coumme d&eacute; v&eacute;reulle quand y plieut,<br/>
Et tch'est qui m'donne unn' job &agrave; l'er sitchi au feu!<br/>
Man Toppeur.<br/>
<br/>
Dans tch'est qu'unn fais en l'd&egrave;shallant d&eacute; l'armoithe,<br/>
Y s&eacute; trouvit unn' grosse Reine toute pr&ecirc;te &agrave; y faithe<br/>
Dans un coin du lining sa v&egrave;spri&egrave;the!<br/>
Man Toppeur<br/>
<br/>
Tch'est qui m'donne du trav&acirc;s et d&eacute; l'espoust&eacute;thie,<br/>
Pour le cliergi d&eacute; ponsi et d&eacute; taielles d'irognies,<br/>
Et me fait biatchinner san d'hors ov' d&eacute; la sie!<br/>
Man Toppeur<br/>
<br/>
Tch'est qu'est un mio c&ocirc;ssi par s'&ecirc;tre assis dessu,<br/>
Qu'a yieu les bords us&egrave;s en faisant des saluts,<br/>
Ah, j&eacute; crains qu'a la mode tu n'er veindras pus<br/>
Man Toppeur<br/>
<br/>
Quand j&eacute; l'achati y'l' tait de toute biaut&egrave;,<br/>
Neuf pouces de haut, ov' un p'tit bord drait,<br/>
Mais tes fr&egrave;thes d'ach'teu l'ont tout ercorl&egrave;<br/>
Man Toppeur<br/>
<br/>
Enfin vier chap&eacute;, j'vieillissons tou&ocirc;s les deux,<br/>
Tu n'as presqu&eacute; pas de p&eacute;, m&eacute;, j&eacute; perds mes qu'veux,<br/>
Not' fin veindra pour se&ucirc;the, heureux ou malheureux<br/>
Estche pon vier Toppeur<br/>
<br/>
<i><a href="picot.html">J.P.</a><br/></i>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="habvoc.html">L'habilement en J&egrave;rriais</a><p>
<li><A HREF="gdfchape.html">L&eacute; chap&eacute;</A><p>
<li><a href="neuchape.html">L&eacute; neu chap&eacute;</a><p>
<li><a href="chapedpaille.html">Man Chap&eacute; d'paille</a><p>
<li><a href="belltopp.html">Men Bell-Topper</a><p>
<li><a href="1toppeur.html">Le Prumi Toppeur</a><p>
<li><a href="bonnetcollet.html">Le Bonnet &agrave; Collet</a><p>
<li><a href="bonnett.html">Les Bonnett' du temps p&acirc;ss&egrave;</a><p>
<li><a href="chapealp.html">L&eacute; Chap&eacute;</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="vierchape.html">Le Vier Chap&eacute;!</a><p>
<li><a href="davi.html">Mait' D&acirc;vi et san chap&eacute;</a><p>
<li><a href="hobby.html">Le "Hobby" du Prince</a><p>
<li><a href="painhatclub.html">The Ladies are now members of a Hat Club</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/mantoppeur.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
</HTML>
