<HTML>

<!-- Mirrored from members.societe-jersiaise.org/geraint/jerriais/epile.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>Dispute entre oeune Ep&icirc;le &egrave;t oeune Adgiule</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dispute entre oeune Ep&icirc;le &egrave;t oeune Adgiule</h2>
Oeune Fablieu<br></font></center><p>

<CENTER>
<TABLE>
<TR>


<TD valign="top">

&nbsp;<p>
<img src="clious.gif" width="84" height="81" alt="">
</TD>

<TD valign="top">
<FONT SIZE=2><B><CENTER>I.<p>
</CENTER></B><br>
Oeune Ep&icirc;le &egrave;t oeune Adgiule 'taient v&ecirc;s&eacute;nes<br>
Dans l&eacute; pannyi &agrave; travas d&eacute; mes cou&ocirc;s&eacute;nes,<br>
Et coume i-l-'taient &agrave; rain n'f&ecirc;re, i k'mench&icirc;dr'nt brav'ment<br>
A s'entre ergouannyi, coum' les fainniants font souvent.<br>
<br>
<B><CENTER>L'Ep&icirc;le:<p>
</CENTER></B>D'mou&ecirc;s&eacute;le Adgiul', dites-mai, don,<br>
Chain qu'ou val&egrave;z &#150; ou n'&ecirc;t's rain d'bon?<br>
Faut qu'ou s&eacute;yie oeune Fli&ecirc;te,<br>
S'ou criyis 'p&acirc;s&eacute;, sans t&ecirc;te,<br>
Par le monde.<br>
<br>
<B><CENTER>L'Adgiule:<p>
</CENTER></B>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;  &nbsp; &nbsp; &nbsp; &nbsp; &nbsp; &nbsp; &nbsp;      Et j'voudrais sav&eacute;<br>
Coume est qu'ou pou&ocirc;r&ecirc;t's vos r'trouv&eacute;,<br>
Sans un seul yi, s'ou tchiy&ecirc;tes<br>
Dans un tas d'fain? Tch'est qu'ou f'ra&icirc;tes?<br>
<br>
<B><CENTER>L'Ep&icirc;le:<p>
</CENTER></B>J'f'rais coum' les taupes: j&eacute; trouv'rais<br>
Man k'min d'man mux &#150; v'l&agrave; chain q'j&eacute; f'rais.<br>
Eh-pis, &egrave;h-tou &#150; ch'est ch&ocirc;s' clia&icirc;re,<br>
D'z-y&egrave;rs qu&eacute; nou bouch' n'peuv'nt qu&eacute; ni&ecirc;re.<br>
Ou n'avez qu'&agrave; vos ordghilyi<br>
D&eacute; vot'e yi si souvent remplyi!<br>
<br>
<B><CENTER>L'Adgiule:<p>
</CENTER></B>J'sis active, au-mains, j'trav&acirc;le,<br>
Sorte d'p&egrave;tre, raintchiv&acirc;le;<br>
Vot'e m&ecirc;tchi ch'est d'pitchi tous<br>
Et d'd&ecirc;ningr&eacute; bain miyeu qu'vous.<br>
<br>
<B><CENTER>L'Ep&icirc;le:<p>
</CENTER></B>Alons ichin, l'habil' pi&egrave;che!<br>
Ergard&egrave;z coume ou s'&eacute;rdr&eacute;che...<br>
D&eacute; ch't-ordghi, ou-l-en a si gros,<br>
Qu&eacute; s'ou s'crotchait, ou s'romp'rai l'dos!<br>
L&eacute; vr&egrave;t d'Chausy, j'consid&ecirc;re,<br>
N'craqu' pas d'oeunne 't&egrave;l' manni&ecirc;re.<br>
<br>
<B><CENTER>L'Adgiule:<p>
</CENTER></B>L&eacute; tr&eacute;pid! Ecout&egrave;z-l&eacute;, don;<br>
Qu'apel la p&ecirc;le &quot;ni&egrave;rmiton!&quot;<br>
Ah! ch'est cliai qu&eacute; j'sis bout&egrave;e<br>
Par oeune vaque &ecirc;c&ocirc;n&egrave;e!<br>
<br>
<B><CENTER>II.<br>
</CENTER></B><p>
Tandi qu'nos deux adgi&egrave;chies s'ent'e picangnaient,<br>
I-l-entrit oeune p'tite filles ouest qu'i-l-'taient,<br>
Qui print l'Adgiule &egrave;t s'mint &agrave; cou&ocirc;tre un cliu d'sarge.<br>
Caqu'! v'l&agrave; l'yi d'l'Adgiul' rompu... Ah! tchi damage!<br>
L'Ep&icirc;l', du malheu d'sa v&ecirc;s&eacute;n' grignait d&ecirc;j&agrave;,<br>
Quand l'&ecirc;fant l'av&icirc;sit, &egrave;t la print&egrave;h-tou, dgia!<br>
Ou y-amarit l'co, la t&icirc;sonnit d't&egrave;l' sorte,<br>
Qu'ou y-arachit, dam, la t&ecirc;te toute horte!...<br>
Pis l'Ep&icirc;l' fut fliantchi bas &egrave;t tchit &agrave; c&ocirc;t&egrave;<br>
D'l'Adgiul' rompue.... S'atendait-ale &agrave; rain d'it&egrave;?<br>
- I n'faut jeanmais s'motchi d'la jeaue tral&egrave;e,<br>
Car nou peut p't-&ecirc;t' bain avai la sienn' brul&egrave;e!<br>
<br>
<br>
<br>
<B><CENTER>L'Adgiule:<br>
</CENTER></B><I> (Opr&eacute;s tchiques moments d&eacute; bouoche-cli&ocirc;se)</I>:<p>
Eh-bain, v&ecirc;s&eacute;n', yo&ugrave; sont nos mots,<br>
Ach't-heu qu'j&eacute; n'soum's pus qu'deux digots?<br>
D&eacute; ouest qu'j'en soumes, j'vos en prie?<br>
N&ocirc;tre &ecirc;tat qu'j'en soumes, j'vos en prie?<br>
N&ocirc;tre &ecirc;tat n&eacute; f&ecirc;t dgi&ecirc;re envie...<br>
<br>
<B><CENTER>L'Ep&icirc;le:<p>
</CENTER></B>D&eacute; vrai, j&eacute; n'd&eacute;vons pus ch&egrave;rchi,<br>
J'pense, &agrave; rain nos entre erprochi.<br>
Nos en v'l&agrave; du coup seux b&eacute;les!<br>
N'entenmons pus d&eacute; qu&eacute;r&eacute;les.<br>
Not'e malheu &#150; j&eacute; crai qu'j'l'&egrave;rsens &#150;<br>
Nos 'rm&egrave;tra enfin &agrave; nos sens.<br>
<br>
<B><CENTER>L'Adgiule:<p>
</CENTER></B>J'veur bain; mais ch'est grand damage<br>
Qu'j'n'y s&eacute;yons v'nus d'vant ch't-&ocirc;rage.<br>
Coum' j'ersemblions &eacute;s &ecirc;tr's humains,<br>
Qui s&eacute; disputent pour des rains,<br>
Et qui n'd&ecirc;couvrent jeanmais mie<br>
Qui sont Fr&ecirc;res, qu'opr&eacute;s chut' vie &#150;<br>
Quand i sont dans la t&egrave;re enfouis.<br>
Coum' dans l'ponsi j&eacute; soum's couchis!...<p>
<p>
<I><a href="jdr.html">J.D.R.</a><p>
</I><p>
</FONT></TD>

<TD valign="top">
<img src="adgulle.gif" width="150"  alt="eune adgulle">
</TD>


</TR>
</TABLE>
</CENTER><p>
<font size="-2">Le lecteur est pr&eacute;venu que l'auteur de cette pi&egrave;che n'emploie l'<I>&egrave;</I> dans l'idiome jersiais que lorsque l'<I>e</I> doit &ecirc;tre prononc&eacute; plat, tel que l'<I>a</I> dans le substantif anglais <I>hat</I>, quel son on doit donner &agrave; l'&egrave; dans les mots <I>&egrave;t</I> (et), <I>ni&egrave;che</I> (ni&egrave;ce), <I>f&egrave;t</I> (fait), <I>n&egrave;</I> (neige), <I>fr&egrave;t</I> (froid), <I>pi&egrave;che</I> (place), <I>dr&egrave;t</I> (droit), etc.<br>
</font><p>

<i>Almanac de la Chronique de Jersey 1871</i><br>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfouvrage.html">L'ouvrage et l'scandale</a><p>
<li><a href="couotvoc.html">La cou&ocirc;tuthe</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/epile.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>
