<HTML>

<!-- Mirrored from members.societe-jersiaise.org/geraint/jerriais/lettrejerriaisecl2.html by HTTrack Website Copier/3.x [XR&CO'2014], Tue, 15 Jul 2025 13:58:01 GMT -->
<HEAD>
<TITLE>La Lettre J&egrave;rriaise 18/3/1990</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Lettre J&egrave;rriaise 18/3/1990</h2></font></center><p>


Bonjour Boungens, Chais Clifford Laisney qua l'pliasi acquo une fais d'vos addr&eacute;chi aniet Diamanche le 18 de Mars 1990. C'h'tait au mais d'Novembre que j'vos pasli la dernier fais, et d'pis c'hla j'avons celebr&eacute; les fetes de Noue et la nouvelle ann&eacute;e, et dans quatre s'maines Dieu voulant, je s'sons arriv&eacute;es a Paque. Coumme chi que l'temps s'passe. Dieu merci l'hiver na pas 'tait trop mauvais, presque pas d'gl&eacute;e, pas d'net, une ecarcit&eacute; d'pie au c'mmenchement, mais le maie d'Fevri a'tait tellement mouilli que la tablye d'ieau d'ait etre presque arriv&eacute;e a s'nivet normale car j'comprends que ieau courre bein a la m&eacute; achteu a cause des reservoirs chi sonts tout a fait remplyies.<br/>
<br/>
S'sus l'subjet plie, chaque fais que j'avons ieu un abbat d'ieau, j'avons 'tait invad&eacute;es siez nous d'ptits verts, envers un pousse de long, et c't'ait par les chents que j'l&eacute;s trouvaimes cliut&eacute;es sus les murailles d'la maison chaque matin. C'h'tait une vraie peste, surtout quand ma femme (fille de fermi), a une mortelle peux de verts. Quand oulle est a gardinyi, si oulle a l'malheur de tourn&eacute; une pierre et qu'ou trouve un vert, ou fait un cri, emballe ses telles et chais la gardinyie finie pour une pose. Un ami a m&eacute; a yeu la meme experiece de chais p'tits verts, et la ferme d'experimentation la inform&eacute; que chais la resultat d'un et&eacute; sec, y'avait tellement de mouques a long pids, qu'il ont cou&eacute;, et l'on v'la le resultat.<br/>
<br/>
Une chose que j' avons y'eut c'h'tiver a 'tait une abondance de vent. J' avons y'eut tempete sus tempete et l'domage caus&eacute; es bouais, pliantes, serres a plastic etc a tait enorme. Des maisons ont tait innond&eacute;es d'ieau d'la m&eacute;, des cliotures ont tait enl'v&eacute;es, et toute sorte d'inconvenience a tait caus&eacute; par chu vent. J' pouvons etre bein ermercions quand meme, ichin en Jerri, surtout quand nou r'gardait les portraits sus l'television et qu'nou viyait l'damage caus&eacute; dans sud d'l'anglieterre. Chi tristesse de vais tuous ses possessions gat&eacute;e par le sou'lvage des rivieres. Mais bounne gens c'h'nais pas seulement l'vent du temps chi nos interesse a matin. Dernierement j' avons entendu hardi d'vent s'eccaper d'nout chambre d'Etats. De temps en temps j' aime a ecouter sus l'radio le discours chi s's'passe dans la chambre de n'out gouvernement, mais chicque fais j'&eacute;thais l'choeu d'arreter la radio, car chais une vraie comedie. J'crait qu'ya des membres chi veule nos faire pens&eacute; ch'in dorme pas tout l'temps. Meme s'il sont pas rapport&eacute;s sus l'journal, y sont au meme entendus sus l'air. <br/>
<br/>
Quand j' vos pasli la dernier faie, j'vos  dit chi me r'sembliait que l's'Etats depensaits nos sou coumme ch'il lus s'n'allais hors de fashion. Eh bein j'em gratte la tete de temps en temps on me d'mendant chi c'h'nais pon vrai, car la manniethe chi pasle de millions au'jourd'aniet, che escait assez pour faithe nos anchettres tourn&eacute; dans lus fosse si y s'sais au couthant des affaithes chi s'passe.<br/>
<br/>
D'giex millions et d'mi pour obteni trais propriet&eacute;s sus chi qui pourrons bati au tout pus 80 maisonettes. A mon calcule ch'nna met chaque maison a &pound;130. 000 , mais chais pour le terrain seulement. Faut faithe abattre les propriet&eacute;s, cliargi le debris et r'bati. Je soummes donn&eacute;s a comprendre que chais maisonettes sont pour les travailleurs, des jeunes familles. Disons que chaque maison esca vendue pour &pound;60.000, et que le cououtage pour chaque eune en toup &pound;200.000, c'h'la montrera une perte de &pound;140.000 par logement., subvent&eacute; sans doubte par n'out pochette. C'hest un privilege assez chi pour l'opportunit&eacute; de d'meuther au cot&eacute; du Parc de Howard Davis, d'entendre la musique dans l'&eacute;t&eacute;, et d'admith&eacute; sa bieaute. <br/>
<br/>
J'en peut pas fini mon p'tit discours a matin sans prendre l'opportunit&eacute; dermerci&eacute; le Sieur Brian Vibert pour le magnifique discours chi nos donnit l'autre semaine quand y l'addr&eacute;chi en vers 140 membres de L'Assembli&eacute;e D'Jerriais dans la salle paroissialle d'la Trin'te, en vers ses experiences en Espagne l'ann&eacute;e pass&eacute;e quand y fut sus une visite d'&eacute;change coumme maitre d'&eacute;cole. C'h'tait une seth&eacute;e instructive et bein amusante. Sans doubte la vie dans n'out partie du monde est pus favourablye et j'pouvons etre bein erconnaisant d'habiter dans une ile si belle et tranchille. <br/>
<br/>
C'h'est bein encouragons pour les officiers de l'Assembli&eacute;e de vais tant d'gens a nos reunions. Y r' semblye que y'a une tendance pour la r' naissance de n'out vieille langue. Sans doubte l'interet des classes du s&eacute; ont hardi a y faithe, et j'soummes &eacute;rmercions es maitres et maitresses chi les condisses. <br/>
<br/>
Coumme tr&eacute;soryi d'l'Assembli&eacute;e chais mon d'v&eacute; de rammemouaithai tuous les membres chi nont pas acquo payi lus souscriptions pour 1990 que le temps est &eacute;chu, et je s'sais bein content d'erchever vout louis au pus vite possiblye. <br/>
<br/>
J'envie mes souhaits a tuous les malades, &eacute;sperant qu'ou s' allez bein vite vos retablyi en bouonne sant&eacute;, et ma sympathie a tous ch'ont souffert d'la tristesse dernierement. <br/>
<br/>
Deux annonces en finissant. La prochaine reunion d'l'assembli&eacute;e sera une seth&eacute;e d'Bingo (dans la Salle de St. Jean Vendredi le 30 Mars a 8 heuthes, et les billets pour le Diner Annuelle quara lieu a Grouville Bay Hotel Mardi le 10 Avri sont a vendre achteu ciez le Sieur Vernon Pallot, a Biltmore, St Louathains. Le prix est &pound;12.50. J'regrettons, mais les billets sont restrict&eacute;es es membres seulement. <br/>
<br/>
Mercie pour m'aver ecouter. A Betot.  <br/>
<br/>
<i>Clifford Laisney</i><br/>
<i>18/3/90</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl2.html by HTTrack Website Copier/3.x [XR&CO'2014], Tue, 15 Jul 2025 13:58:01 GMT -->
</HTML>

