<HTML>

<!-- Mirrored from members.societe-jersiaise.org/geraint/jerriais/nierbeurre.html by HTTrack Website Copier/3.x [XR&CO'2014], Tue, 15 Jul 2025 13:38:41 GMT -->
<HEAD>
<TITLE>Une Bord&eacute;e d'Nier-Beurre</TITLE>
<META  name="keywords" content="JÃ¨rriais, Jersey language, langue Jerriaise, Jersey literature, black butter, gastronomie, folklore, folklorique, Channel Islands">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Une Bord&eacute;e d'Nier-Beurre<P></h2></font></CENTER>

<center>
<TABLE>
<TR>
<TD ALIGN=CENTER VALIGN=BOTTOM><A HREF="assembliee/nierbeurre2002_23.jpg">
<IMG SRC="assembliee/nierbeurre2002_23.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_25.jpg">
<IMG SRC="assembliee/nierbeurre2002_25.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_29.jpg">
<IMG SRC="assembliee/nierbeurre2002_29.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_21.jpg">
<IMG SRC="assembliee/nierbeurre2002_21.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_09.jpg">
<IMG SRC="assembliee/nierbeurre2002_09.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="nb4.jpg">
<IMG SRC="nb4.jpg"  HEIGHT="80" BORDER="0" ALT="Ni&egrave;r Beurre"></A></TD>
</TR>
</TABLE>
</center>
&nbsp;<p>

<CENTER><i>l&eacute; Ni&egrave;r Beurre</i> <A HREF="nierbeurre.wav"><IMG SRC="ecoute.jpg" WIDTH=25 HEIGHT=23 ALIGN=absmiddle border=0 alt="clyiquez pouor ou&iuml; les mots"></A><p>
</CENTER>

<p>

<P>La preumi&eacute; chose a faithe quand nou's a d&eacute;cid&eacute; d'faithe du nier-beurre, ch'est d'emprunt&eacute; eunne p&ecirc;le. Tant qu'a, eunne neuve, car si s'adounne qu'ch'en est yeunne t'cha d&egrave;j&agrave; veu du service, ou s'sait pus-a-co sujette a happ&eacute; du fond.</P>

<P>Ch'est tan tchi, pour n&eacute; pon g&acirc;t&eacute; la n&ocirc;tre qu'j'avais accat&eacute; siez Hunt, ch'fut la sienne &agrave; man bieau-p&eacute;the tch'eut l'hounneu d's'assiethe sus l'tr&eacute;pi a quat' pids qu'Bram Bilo nos pr&egrave;ti tchiqu'temps d'vant qu&eacute; d'mouothi et qu'j'avons gard&eacute; en m&eacute;mouethe du pouore <a href="connetable.html">Chantnyi</a>.</P>

<P>Pour tchi veut faithe san nier-beurre d'bouonne heuthe dans la saison, n'y'a pon pard&eacute;vant les poummes d'Avranche, tansdi qu' pour eunne p&ecirc;l&eacute;e d'fin d'saison, p&acirc;slez m&eacute; du Roumthi tch'a cru sus du grupp&eacute;! Nous, ch'fut sus l'Avranche qu&eacute; j'nos d&eacute;cid&icirc;mes, et, coumme n'y'a djethe d&eacute; poummes d'viers nous, j'en qu'mand&icirc;mes, un quartchi et d'mi a not' marchand d'guano - payab' la maintchi au comptant et la maintchi en nier-beurre.</P>

<P>S'ou z'av&egrave;tes veu not' gran'-tchuisenne quarante-huit heuthes d'vant l'jour termi&eacute; pour met' la p&ecirc;le sus l'feu! Sept ou huit jeunes filles du v&ecirc;sin&eacute;, autant d'gar&ccedil;ons. L's'uns a pl&eacute;, l's'autres a m&icirc;nchi, d'autres a &ocirc;t&eacute; l'r&acirc;tchet, et un couply' des pus fainionnes a bourdounn&eacute; a l'entou, a pr&eacute;path&eacute; a mangi, a caquet&eacute; d'un bor' et d'l'autre, et a viedgi les pliches hors d&eacute; la vaie. Rachael Lesbith&eacute; avait apport&eacute; eunne machine tchi s'n'allait, qu'ou disait, d&egrave;sservi tr&egrave;s m&icirc;ncheuses; mais l'&ocirc;ti s'd&egrave;slotchi d&egrave;s les preummi&eacute; poummes et oul eut a s's&eacute;rvi d'un cout&eacute; coumme les autres. La brioche a La&iuml;esse Butler s'd&egrave;smanchi au but d'eunne d&eacute;m'heuthe et nou l'mint a &egrave;smaglyi eunne douzaine d&eacute; limons et a r&acirc;p&eacute; eune pinte de cliou-d'jirouffe.</P>

<P>Quand tout fut pl&eacute; et m&icirc;nchi, j'soupp&ecirc;mes d'un fricot d'pais et d'f&eacute;ves; et, pis, tandi qu'les jeunnes gens s'en f&ucirc;tes dans l'parleux chant&eacute;, jou&eacute;, et buzard&eacute;, j'nos otchup&ecirc;mes d'mett' la p&ecirc;le sus l'feu. Eunne fais sus l'tr&eacute;pi, j'm&ecirc;mes douze pots d'cidre - du cidre fait ov des poummes d'sus un foss&eacute; quand nou peut - dans la p&ecirc;le, un morc&eacute; d'couenne de lard roussi au feu d'bouais, eunne branque d'&egrave;spinne tch'a cru sus un foss&eacute; d'chimtchethe pour cachi les chorchiers, et des poummes pour fini d'emplyi. Car, chatchu sait, nou n'peut pon mett' toutes les poummes au qu'menchman: ch'n'est qu'a m'zuthe qu'les preumiethes s'en vont en sauce qu'nou ajou&ocirc;te, un mio a la fais, jusqu'a c'qu&eacute; tout y s'ait.</P>

<P>Tout fut ben jusqu'a deux heuthes d&eacute; niet pass&eacute;e. Les hoummes mathi&eacute;s s'en't sp&ecirc;laient a mou&eacute;, beuvaient des verres cauds d'temps en temps, en jouant des gammes d' <I>all-four</I> d&eacute; loup, d'&acirc;ne, d&eacute; vieille-fille; et tout l'monde brinottait d'la g&acirc;che a corinthe. Y'en eut deus-tr&egrave;s tchi s&eacute; d'ment&icirc;tes de chant&eacute;, mais j'les f&icirc;mes s&eacute; taithe, pa'c'qu&eacute; v'la tchi faisait plieuth&eacute; les femmes. Les femmes ouvraient, caq'taient, et couothaient d'un bor et d'l'autre, a-haut et a-bas, en p&acirc;slant d'lus &egrave;sfants et qu&eacute; d'les tremp&eacute; dans du vinaigre bouollyi cache la rouogeulle; des servantes d'ach' teu tchi n'vallent pon chi; d'la fille a Jean Bigth&eacute; qu'est horte en Angli&eacute;terre - nou dit qu'ch'est eunne tumeur - et qu'la millieu flieu pour la p&acirc;tiss'sie ch'est la "Beechwood," d&eacute; siez la boutique d&eacute; Halkett Place - Y'avait un divers ji dans l'parleux; nou les ou&iuml;ait rithe, cri&eacute;, et tapp&eacute; des mains ben souvent. Y dans&icirc;tes eunne p&ocirc;se, mais, quand Jim Ernou sorti d'hors pour <a href="vierjer.html">vaie la coumette</a>, tchiq'un fou&ocirc;rrit des carte'lles d&eacute; poummes dans sa cl&eacute;rinette et ou fut enrou&eacute;e l'restant d'la niet. Ch&egrave;s-tan-tchi, y s'm&icirc;ntes a jou&eacute; &egrave;s cartes, au loto, a ping-pong ov d&eacute;s poummes car y n'avaient pon d'balles, et a s'entr' catou&ocirc;llyi l'nez ov d&egrave;s plieummes d&eacute; pan - l&eacute; sien tchi s'gratte l&eacute; preumi paie un gage - et a caffo chinouais.</P>

<a href="annmisc.html"><img src="nierbeurre1921.jpg" width="231" height="200" border=0 align="right" alt="Ni&egrave;r Beurre"></a>


<P> Tout fut ben jusqu'a deux heuthes d&eacute; niet, et pis, pan! n&eacute; v'la l'moueux tchi s'romp a l'enmancheuse! Gasd&eacute;ouelle! s'fait 'Douard; nos v'la tchuits! l'affaithe s'en va happ&eacute;! D&egrave;sp&egrave;ch'ous! eun' &ocirc;ti, vite! tchiq' chose pour mou&eacute;!...... et nos v'la tous a cou&ocirc;rre d'un bord et d'lautre. Tchiq'un halli les b&ucirc;ches d&eacute; d'souos l'tr&eacute;pi pour molli l'feu, yieunne des femmes voulait r&egrave;smou&eacute; ov euune tchullyi a t&eacute;e, et personne n&eacute; trouvait rin! D&egrave;sp&egrave;ch'ous, tas d'buzards! apportez t'chiq'-chose, tas d'achocres! la p&ecirc;le s'en va br&ucirc;l&eacute;; tas d'&egrave;sm&acirc;nus! criait 'Douard - tandi qu&eacute; l'Recteu qui v'nait d'entr&eacute; en s'en r'v&eacute;nant du lanchon, l'vait les bras en haut d&eacute; m'z&eacute;sp&eacute;! Enfin, tchiq'un trouvi eunne houette dans l&eacute; chlyi, et nos v'la sauv&eacute;s! R&egrave;smue, mon 'Douard; r&egrave;smue, mon fiston; r&egrave;smue raide! gratte l&eacute; fond, m'n'amin; frotte les bords, man couosin; r&egrave;smue a tig-d&eacute;-corps! Tchin! b&eacute; eunne boll&eacute;e; b&eacute; deux boll&eacute;es, et r&egrave;smu&eacute; k&eacute;dainne!</P>

<P> L'restant d'la niet s'passi d'm&ecirc;me a faithe au feu, a mou&eacute;, et a p&acirc;sl&eacute; des accidents qu'nous avait veu a d'autres bord&eacute;es d'nier-beurre. Ch&acirc;tchun prennait san tou a r&egrave;s mou&eacute; ov la houette, et j'vos garantis qu'nou n'tait pon long a s'&egrave;ssouffli&eacute; quand apprechi la fin et qu&eacute; l'nier-beurre s'&egrave;p&egrave;cissait.</P>

<P> Enfin! l&eacute; v'la d'eunne belle couleu' breunne et r'l&icirc;sante; y d&eacute;t &ecirc;tr' tchuit! Vite, la d&eacute;rni&eacute; chose, enviez dans la p&ecirc;le un g&icirc;zi d'n&eacute;the poulette tcha 't&eacute; tu&eacute;e un D&icirc;nmanche, pour qu&eacute; l'nier beurre n&eacute; mon&ecirc;zisse pon; et tout va ben! Entre tr&egrave;s d'nous j'd&eacute;ssend&icirc;mes la p&ecirc;le sus des plianches dan l'mittan d'laithe, et, sans p&eacute;rdre d'temps, nou s'mint a l'dr&eacute;chi dans des pots eu gr&egrave;s tch'avaient 't&eacute; bouollyis ov des fielles de louothi et d'la poudre a cannon. Y'en avait eunne bouonne rangie; et malgr&eacute; la maintchi a not' marchand d' guano et tchiq' pott&eacute;es es amins qui nos ont aidji, y'en r&eacute;stetha oquo un bouon mio pour notr' hiv&eacute; - j'pou&ocirc;rraimes m&ecirc;me en &egrave;speigni tchiq' livres a trente sous et fourni votr' v&eacute;ss&eacute;. Faut dithe qu'nou trouve coumme qui dithait un p'tit gout d'f&eacute; - la houette sans doute - mais j'ai oui les docteurs dithe qu&eacute; ch'est sain, l'f&eacute;; y'en a souvent dans lus med'cine, et not' nier-beurre n'en s'a qu&eacute; d'miyieu.</P>

<P> Not' bieau-pethe nos fait pus-a-co grise mine, ch&egrave;s drin. Y pr&eacute;tend qu&eacute; l'fond d'sa p&ecirc;le a t&eacute; tr&eacute;buchi par la houette.</P>

<P> Ch'est un n&acirc;djeux.</P>

&nbsp;<p>

<P><i><a href="brambilo.html">Ph. Le S. Mourant</a> </i></P>
&nbsp;<p>
<div align="center"><a href="costumenb.jpg"><img src="costumenb.jpg" width="494" height="300" alt="" title="" border="0" /></a></div>

&nbsp;<p>
<FONT SIZE=2>
<i>Viyiz &eacute;tout</i>:
<ul>
<li><a href="assembliee/nierbeurre2002.html">La S&eacute;th&eacute;e d'Ni&egrave;r Beurre 2002</a><p>
<li><a href="assembliee/nierbeurre1962.html">La Bord&eacute;e d'Ni&egrave;r Beurre 1962</a><p>
<li><a href="nierbeurre2.html">L&eacute; Ni&egrave;r Beurre</a><p>
<li><a href="nbeurre.html">La faith'thie d'ni&egrave;r beurre</a><p>
<li><a href="nierbeurre3.html">Film du Ni&egrave;r Beurre</a><p>
<LI><A HREF="jannes_fermiers.html">Les Jannes F&egrave;rmi&egrave;rs et l'Ni&egrave;r Beurre 1999</A><p>
<li><a href="assembliee/nierbeurre.html">La S&eacute;th&eacute;e d'Ni&egrave;r Beurre</a><p>
<li><a href="nierbeurre4.html">L&eacute; Ni&egrave;r Beurre</a><p>
<li><a href="nierbeurre5.html">L&eacute; Ni&egrave;r Beurre</a><p>
<li><a href="nierbeurre6.html">L&eacute; Ni&egrave;r Beurre</a><p>
<li><a href="nierbeurre7.html">L&eacute; Ni&egrave;r Beurre</a><p>
<li><a href="nierbeurre9.html">L&eacute; Ni&egrave;r Beurre</a><p>
<li><a href="nierbeurre8.html">La Fa&icirc;s'z&iuml;e d'gni&euml;r Beurre si&eacute;s l'F'lip Jourdgniao&ucirc;x</a><p>
<li><a href="nierbeurre_picot.html">La Fa&icirc;sezie d'Ni&egrave;r-Be&ucirc;rre</a><p>
<li><a href="pmnierbeurre.html">Merrienne et l'Ni&egrave;r-Beurre</a><p>
<li><a href="finnitnb.html">Tout est bein tchi finnit bein</a><p>
<li><a href="betsy2.html">L'Ebranlement d'Betsy</a><p>
<li><a href="nierbeurre1911.html">L&eacute; Caouain et l'ni&egrave;r beurre</a><p>
<li><A HREF="cidre_sanmathes.html">La faith'thie d'cidre au Mangni d'Sanmath&egrave;s</A><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
</CENTER>

</BODY>

<!-- Mirrored from members.societe-jersiaise.org/geraint/jerriais/nierbeurre.html by HTTrack Website Copier/3.x [XR&CO'2014], Tue, 15 Jul 2025 13:38:41 GMT -->
</HTML>
