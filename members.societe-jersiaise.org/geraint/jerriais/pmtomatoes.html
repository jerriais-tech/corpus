<HTML>
<HEAD>
<TITLE>Merrienne on tomatoes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne on tomatoes</h2>
No more at Portinfer</font></center><p>

Moussieu L'Editeur,<p>

<img src="tonmates.jpg" width="150" height="91" alt="des tonmates" title="" border="0" align="right" />Quand j'vit par la g&acirc;zette que nou n'pouvait pas tchillyi d'<a href="tonmates.html">tomates</a> pour trais jours, je n's'y pas trop se&ucirc;x si j'tais content ou m&acirc;rri. &quot;Y'a une chose, tr&eacute;jous,&quot; j'dis &agrave; la Merrienne, &quot;j'&eacute;thai un mio de r'pos et j'pouorrais rest&eacute; siez m&eacute; jusque au qu'mench'ment d'la s'maine. Avec chonna ch'est une gr&ocirc;sse perte car quand veindra Lundi la pi&ucirc;part des tomates rest&eacute;thont s&ucirc;s la t&ecirc;rre. Ch'est la faute &agrave; chu fichu sol&eacute;.&quot;<p>

&quot;Nouff&eacute;, ch'n'est pas d'm&ecirc;me,&quot; ou s'fit. &quot;Ch'est la faute &agrave; l'imb&eacute;cile tch'y voulit pliant&eacute; des fichues tomates contre la volont&eacute; d'sa femme. Si tu m'avais &ecirc;cout&eacute;e, tu'&eacute;thais ach'teu des vr&eacute;gies d'raves et d'navets pour les b&ecirc;tes. Mais n&acirc;nin y t'fallait des tomates. Eh ben, donne les &agrave; tes vaques ach'teu. Belle nou&ocirc;rituthe, ma f&eacute;!&quot;<p>

&quot;Tch&egrave;sque tu g&acirc;gne de p&acirc;sl&eacute; d'm&ecirc;me?&quot; j'l'y dit. &quot;Quand j'vit touos mes vaisins &agrave; en pliant&eacute;, fallait ben faithe la m&ecirc;me chose. Et si j'n'en avais pas fait et qu'la saison avait tou&ocirc;n&eacute; ben tu'&eacute;thais tait la preunmi&egrave;the &agrave; me r'r'prochi. Les femmes sont tr&eacute;jous d'm&ecirc;me. Jamais nou n'peut l&ucirc;s pi&egrave;the. Veur-tu m'dithe, t&eacute; tch'y pr&eacute;tend sav&eacute; tout, comment qu'nou pouvait pr&eacute;dithe chen tchi s'est arriv&eacute;!&quot;<p>

&quot;Ben se&ucirc;x qu'nou n'pouvait pas l'pr&eacute;dithe,&quot; ou ra&icirc;ponnit, &quot;mais y'a une chose qu'est se&ucirc;ze et certaine, et ch'est qu'un homme tch'y s'met &agrave; cr&acirc;itre des tomates dans d'la bouonne t&ecirc;rre tchi peut produithe aut'chose n'est pas un fermyi. Ch'n'est pas tan p&egrave;the ou l'main tch'&eacute;thaient fait chutte b&ecirc;tise-l&agrave;.&quot;<p>

&quot;Dans l&ucirc;s temps,&quot; j'l'y dit, &quot;nou n'avait jamais ou&iuml; p&acirc;sl&eacute; d'tomates, mais si un fermyi avait eune mauvaise saison d'<a href="pmpatates7.html">patates</a> y s'trouvait ben vite souos l'fou.&quot;<p>

&quot;Ch'n'est pas vrai,&quot; ou dit. &quot;Jamais tu n'as veu un vrai fermyi tch'y gardait d'bouonnes b&ecirc;tes et tch'y soignait sa ferme comme y faut, faithe banq'route. Y taient pr&eacute;cautieux et y n'daspillaient pas l&ucirc;s sous comme font l'monde d'ach'teu. Quand les patates mantchaient ils avaient tr&eacute;jous tchiquechose en r&ecirc;serve. p&ucirc;s d'une fais dans chu temps-l&agrave; les marchands n'vos offraient pas p&ucirc;s d'douze sous l'cabot, mais nou cachait quand-m&ecirc;me.<p>

&quot;Y'a une autre chose,&quot; ou continuit, &quot;y nos v'nait des Bretons dans la saison, d'bouons trav&acirc;illeurs tch'y vos d&ecirc;fouissaient vingt p&eacute;rques ch&acirc;tchun poar jour et tch'y taient dans l'clios &agrave; quatre heuthes, mais ach'teu faut all&eacute; cherchi au pays d'Galles des femmes pour faithe le travas dans les stores, comme si n'y'avait pas assez d'main-d'oeuvre ichin. Ch'est n&acirc;vrant.&quot;<p>

&quot;Mais ma pou&ocirc;re Merrienne,&quot; j'l'y dit, &quot;tch&egrave;sque les marchands peuvent faithe quand les fille J&ecirc;rriaises ne veulent pas aidgi? Nou n'peut pas s'en pass&eacute; d'chais &ecirc;trangi&egrave;thes. Si ne v'naient pas, n'y'&eacute;thait personne pour patchi les tomates.&quot;<p>

&quot;Une raide bouonne chose,&quot; ou dit, &quot;car le fermyi se r'm&eacute;t'tai &agrave; sa fermethie, et toute l'&icirc;le en profit'tait. Y'&eacute;thait p&ucirc;s d'fain et p&ucirc;s d'grain et p&ucirc;s d'avaine et p&ucirc;s d'patates et p&ucirc;s d'raichines, et l'monde s'saient ben p&ucirc;s heutheurs. Enfin, y'a une chose. Ch'est fini ichin pour les tomates. Si j'te vait mettre une seule pliante en t&ecirc;rre l'ann&eacute;e tchi veint, tu'&eacute;thas affaithe &agrave; m&eacute;, man Ph'lip.&quot;<p>

Je m'grattit la t&ecirc;te. &quot;Eh ben je n'sais pas,&quot; j'l'y dit. &quot;J'avons ocquo un bouon couplye d'mais, et che s'sa p't'&ecirc;tre comme l'ann&eacute;e p&acirc;ss&eacute;e, quand j'nos r'attrap'&icirc;mes en Octobre. Ch'n'est pas fini.&quot;<p>

&quot;Si-fait, ch'est fini,&quot; ou dit, capuchant s&ucirc;s la tablye avec san poing. &quot;Pas d'autres tomates dans nos clios!&quot;<p>

<i><a href="lebrocq.html">Ph'lip</a><br>
27/8/1949 </i><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tonmates.html">Les tonmates</a><p>
<li><a href="pmtomato.html">Tomato failure at Portinfer</a><p>
<li><a href="pmdistress.html">More distress at Portinfer</a><p>
<li><a href="tonmatesstchies.html">Tchi bou&ocirc;n fricot!</a><p>
<li><a href="soupe_tonmates.html">D'la Soupe d&eacute; Tonmates</a><p>
<li><a href="painwrites.html">Mrs. Pain kindly writes about herself</a><p>
<li><a href="tomato.html">The Ladies Quit Tomato Picking</a><p>
<li><a href="saucedetonmates.html">D'la sauce d&eacute; tonmates</a><p>
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_tonmates2.html">Je sis certain, mes chiers lecteurs, qu'ou d'vez tous &ecirc;tre bain enni&eacute;s</a><p>
<li><a href="cahouain_tonmates3.html">Mait'e Charles Meudron est bain d&eacute;cid&eacute; de jamais ne r'cra&icirc;tre d'tomates</a><p>
<li><a href="cahouain_lechef1923.html">Le Chef se permins l'aut'e jour, de faithe des r'merques &agrave; m'n &ecirc;gard</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>
<li><a href="lettrejerriaise18.html">La Lettre J&egrave;rriaise</a><p>
<li><a href="bananarepublic.html">Un bailliage &agrave; bananes?</a><p>
<li><a href="fermi.html">Les Mins&eacute;thes d'un Fermi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

