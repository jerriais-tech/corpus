<HTML>

<!-- Mirrored from members.societe-jersiaise.org/geraint/jerriais/pain1915.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>Our Patois Letter</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Our Patois Letter</h2></font></center><p>


Djeu merci, nos r'vechin villais! Quand chutte maudite djerre &egrave;scliati [j'fumes] mins sus l'pav&eacute; par la gazette sus tchi j'avaimes travaillyi pour pus d'trais ans. I' nos tou&ocirc;nites dehors, pouque et poutchis, sans s'g&ecirc;n&eacute; de ch'qu'allait d&eacute;vni d'nous - des gens sans tcheu. Man p&eacute;p&eacute;e fut tchiq' temps &agrave; je n'sai si se r'mettrai &agrave; forgi, coumme le temps pass&eacute;: i' finit par se d&eacute;cid&eacute; d'all&eacute; au Front lus baillyi un coup-d'main : i' y'est oquo. Pour m&eacute;m&eacute;e et m&eacute; ch'fut un grand 's'esp&eacute; d'av&eacute; &agrave; tchitt&eacute; la ville : m&eacute;m&eacute;e a cause de san Mothers' Meetinne a tchi qu'ou' t'nait tant ;  m&eacute;, pars'que j'm'etais accou&ocirc;tum&eacute;e a vivre en ville, parmi l'monde, a all&eacute; a des afternoon tea, et s'proumn&eacute; d'bord et d'autre pour se faithe admith&eacute; quand i' s'adounnait qu'nous avait un neu chap&eacute; a plieummes ou d'la broddie Irlandais a san skirt.<br/>
<br/>
J'avons &egrave;sprouv&eacute; bin d's &egrave;spreuves ches mais pass&eacute;es! Quand vint l'pataflias, j'nos r'nard&icirc;mes siez la tante B&eacute;tt&eacute;, la sienne tchi tchultive eunne p'tite ferme a la Trint&eacute;, avec l&eacute; p'tit mio d'meublye qui nos restais. Tante B&eacute;tt&eacute; nos fit d'grands bieau-bieaux en c'menchant. Ch'tait &quot;ma pou&ocirc;re soeu, ma chiethe niche ; t'chi grand malheu! J'm'en vais vos souongnyi coumme m&eacute; m&ecirc;me, i' n'vos mang'tha d'rin!&quot; Ch'fut d'm&ecirc;me pour eunne huitaine, et pis l'affaithe changi. &quot;Ta fille a un divers apetit!&quot; qu'ou disait a m&eacute;m&eacute;e a touos les r'pas. &quot;Tch&egrave;s qu'chutte grosse hardelle l&agrave; sait faithe? Oul a les mains trop blianches a man gout; a s'n &acirc;ge les mennes 'taient cou&ocirc;sues d'hal&icirc;tre et de r'fr&eacute;deuses par le travas! N&eacute; m'p&acirc;lez pas d'fille &egrave;slv&eacute;es en ville, v'la tchi n'gagne pas lus neurtuthe!&quot;<br/>
<br/>
J'fut b&eacute;tot minse a travaillyi dans les clios; a ramass&eacute; les poummes-de-tere souontre la h&eacute;rche, a r&acirc;tl&eacute; du fain, a tchillyi d's ortchies pour les k&eacute;tos (r&eacute;sp&eacute; d'vous), a gli&eacute;nn&eacute; des tch&egrave;linnes dans la ro&ucirc;z&eacute;e, jusqu'a ch&eacute;rgi du conr&eacute;! M&eacute; qu'avais t&eacute; si bin &egrave;slv&eacute;e, bin &egrave;sdutchie, et tant admith&eacute;e quand j'm&eacute; proumnais sus la cauchie vaie l'bat&eacute; entr&eacute;, et l's&eacute; dans la rue-d'dri&eacute;the. Toutes les nyits j'trempais d'l&eacute;rmes l'entchie d'man p'tit ououthillyi!<br/>
<br/>
M&eacute;m&eacute;e 'tait toute aussi malheutheuse qu&eacute; m&eacute;. Au bu d'tchiq' temps, coumme ou n'pouait pus stann&eacute; la h&eacute;rtchinnie d'sa soeu (eune femme tchi prend san tou d'pr&eacute;dicateu eunne fais par quart-d'an!), m&eacute;m&eacute;e s'd&eacute;cidi d'applyitchi pour eunne plieche de concierge de chapelle. Par bounheu j'avons oquo d's omins d'chin-et-l&agrave;, et quant i' s&ucirc;tes ch'qu'en 'tait, tout l'monde s'mint en travas a cherchi des vouex, et m&eacute;m&eacute;e vint preumiethe sus toutes les candidates - y'en avait quatorze. N'y'avait pon fort de gages, mais nous 'tait fourni d'tcherbon, d'huile, et d'temps en temps eunne p'tite collecte pour la concierge, tr&eacute;jous l'm&ecirc;credi, et coumme n'y'avait jommais grand monde, la p&ecirc;que 'tait maigre. J'allais la vaie tchiq' fais l's&eacute;, et nou passait l'pus b&eacute; d'la s&eacute;th&eacute;e a plieuth&eacute; sus l'&eacute;spaule ieunne de l'autre.<br/>
<br/>
Djeu merci, tout cheunna est fini! Nos r'vechin en ville. J'soummes sus l'Post, et toutes les s'maines y'tha eunne lettre en bouon vier Jerriais, de m&eacute;, de m&eacute;m&eacute;e, et tchiq' fais des nouvelles de p&eacute;p&eacute;e qu'en bin embarass&eacute; &quot;somewhere&quot; a buchi ch&egrave;s pendloques de Prussiens; il en a d&egrave;ja &egrave;smaglyi trente-neu, a ch'qui nos fait sav&eacute;, sans compt&eacute; deux connons qu'il a d'pichi en br&eacute;delles avec san mart&eacute; d'forgeux.<br/>
<br/>
J'avons prins un p'tit cottage &quot;aussi pr&egrave;s qu' p&ocirc;ssiblye d'un lieu d'tchulte,&quot; m&eacute; dit m&eacute;m&eacute;e quand j'en pasl&icirc;mes, et nos r'vechin settl&eacute;s en ville, parmi des Chr&eacute;tiens, et la tante B&eacute;tt&eacute; peut bin all&eacute; s'faithe quatorze - lyi et ses mains hal&icirc;tr&eacute;es!<br/>
<br/>
Gott strafe la tante B&eacute;tt&eacute;!<br/>
<br/>
<i><a href="brambilo.html">Miss Lonore Pain</a></i><br/>
<br/>
<i>1915</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfragment.html">A Fragment in the Patois</a><p>
<li><a href="painrvint.html">Mait' Piteur s'en r'vint</a><p>
<li><a href="peterhome.html">Peter is coming home</a><p>
<li><a href="painwareconomy.html">Piteur on War Economy</a><p>
<li><a href="tomato.html">The Ladies Quit Tomato Picking</a><p>
<li><a href="painwork.html">The Ladies Start Work</a><p>
<li><a href="painhurries.html">Why Mr. Piteur hurries back home</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pain1915.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>

