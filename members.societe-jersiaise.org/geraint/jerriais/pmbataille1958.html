<HTML>

<!-- Mirrored from members.societe-jersiaise.org/geraint/jerriais/pmbataille1958.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip et la Bataille</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip et la Bataille</h2>
Merrienne et les Courses</font></center><p>

Moussieu l'Editeu,<br/>
<br/>
M&ecirc;credi au s&eacute;, j'dis &agrave; la bouonnefemme que j'avais d&eacute;cid&eacute; d'all&eacute; &agrave; la Bataille de Flieurs, et j'l'y d'mandit s'ou veindrait &ocirc;v m&eacute;. &quot;Le Bram et sa dgaingue s'en vont dans l&ucirc;s van,&quot; j'l'y dit, &quot;et j'pou&ocirc;rrons &ecirc;tre port&eacute;s l&agrave; et rapport&eacute;s dans notre b&eacute;l.&quot;<br/>
<br/>
&quot;N&acirc;nin dja,&quot; ou s'fit. &quot;J'y'ai tait une fais, et ch'tait une fais d'trop. Chein que j'trouvit d&ecirc;gouotant ch'tait d'vais toutes chais belles flieurs que la Providence avait cru pour embelli at parfum&eacute; nos gardins, d&ecirc;chith&eacute;s dans tchiques minutes par une foule de monde tch'&eacute;thaient deu av&eacute; au mains un mais d'prison. Quant &agrave; t&eacute;, vas-y s'tu veur, mais si tu prendre m'n'avis tu rest&eacute;thas siez-t&eacute;. Y'a d'la s&eacute;rclye jusqu'au g'nou dans l'gardin, et il est grand' temps d'abattre le banc d'ortchis dans la c&acirc;rre du p'tit clios, d'vant tchi s&egrave;ment l&ucirc;s graine. Le vraie en est, Ph'lip, que tu veur t'&ecirc;capper pour le jour et m'laisse &agrave; faithe tout l'travas.&quot;<br/>
<br/>
Mais, Moussieu, j'y fut quand-m&ecirc;me, mais d'vant sorti j'eut &agrave; netti l'&ecirc;tablye, le poulailli et les cottes &agrave; couochons. J'eut m&ecirc;me &agrave; donn&eacute; un coup d'bringe au b&eacute;l, et mettre une poule &agrave; cou&euml;. Quand j'eut fini, la Merrienne me b&acirc;illit ses beurr&eacute;es, un gobin d'fromage et une bouteille de tais fraid, disant que ch'tait assez pour un homme tch'y tait b&ecirc;te ass&eacute;z d'laissi sa ferme &egrave;s coucous pour s'en all&eacute; en Ville d&ecirc;pens&eacute; des sous follement.<br/>
<br/>
Pour vos dithe, Moussieu, je n'tais pas tout-&agrave;-fait de s'n'opinion au sujet des rafra&icirc;chissements, car si y'a rain que j'd&ecirc;teste ch'est du tais fraid, et la Merrienne le sait bein, mais ou 'tait d&ecirc;t&eacute;rmin&eacute;e de m'puni, et j'n'&ocirc;sit pas dithe un mot. Mais quand j'arriv&icirc;mes &agrave; Beaumont j'accatit une bouteille de bi&egrave;the, et p&ucirc;s tard le tais fraid dispathis par-d&eacute;ssus une muthaille.<br/>
<br/>
J'avais creu que j'pou&ocirc;rrais entre dans l'parcq et vais la Bataille sans av&eacute; &agrave; ouvri ma pouch&eacute;tte, mais n&acirc;nin. J'eut biau dithe au brigand &agrave; l'entr&eacute;e qe je v'nais du Portinf&eacute;, et que j'tais Principa d'P&acirc;raisse. Y n'voulit jamais m'laissi pass&eacute;e d'vant que j'eut donn&eacute; une pi&egrave;che d'&ecirc;tchu, et j'n'ai jamais d&eacute;pens&eacute; deux ch'lins et d'mi avec tant d'd&ecirc;pi&eacute;. J'tais ocquo d'bouonne heuthe et don j'm'assis sus l'h&eacute;rbe &agrave; mangi mes provisions.<br/>
<br/>
B&ecirc;tot ne v'la les v&eacute;tuthes d&eacute;cor&eacute;es tchi qu'menchent &agrave; arriv&eacute;, et bein seux y'en avait tchi 'taient hardi belles, mais pour dithe la v&eacute;thit&eacute;, je n'trouvais pas l'sp&eacute;ctaclye, a l'prendre yun dans l'autre aussi b&eacute; comme j'avais veu l'ann&eacute;e pass&eacute;e, et surtout l'ann&eacute;e de d'vant. Nous avait liut dans la Post que che s'sait tchiquechose de m&eacute;rveilleux, mais quant a m&eacute;, j's'y bein seux que j'ai veu miyeu. Si j'avais yeu ocquo deustrais bout&eacute;illes de bi&eacute;the ou un l&eacute;rmin d'cognac y s'peut qu'j'&eacute;thais changi d'opinion, car ou d'v&eacute;z sav&eacute;, Moussieu, que quand un homme a s&eacute; y n'est pas tr&eacute;jous de bouonne humeur.<br/>
<br/>
Quand je r'vint, bein seux, j'eut &agrave; racont&eacute; tout ch'que j'avais veu &agrave; la Merrienne. Ou fut bein contente d'entendre que nos jeunes f&eacute;rmiers avaient g&acirc;gni le Prix d'Honneur, et ou voulit sav&eacute; tch&eacute;sque j'avais creu de la Miss Battle of Flowers.<br/>
<br/>
&quot;Eh bein, ma vieille,&quot; j'l'y dit, &quot;j'n'ai pas peut en appr&eacute;chi tout pr&egrave;s, mais par chein qu'j'en ai veu, y m'semblye que quand j'tais jeue homme y y'avait une hard&eacute;lle dans l'fond d'l'Eta, et une autre dans l's'envithons du Creux Baillot tch'y y'&eacute;thaient donn&eacute; des points. Ach'teu, Lundi y'a les courses.&quot;<br/>
<br/>
&quot;V&egrave;the,&quot; ou s'fit, faisant une grimache, &quot;et j'pense bein qu'tu as id&eacute;e d'y'all&eacute;, comme de cou&ocirc;tume?&quot;<br/>
<br/>
&quot;Bein seux,&quot; j'l'y dit, &quot;et chutte fais j'm'attends que y'&eacute;tha p&ucirc;s d'bid&eacute;ts qu'nous a veu pour bein d's'ann&eacute;es. Accordant &agrave; la g&acirc;zette, y'&eacute;tha des g'vaux d'Angli&eacute;t&ecirc;rre et de Djern&eacute;zi, et bein suex y'en &eacute;tha d'ichin. J'ai d'la peine &agrave; craithe que l'S&eacute;nateur Troy n'&eacute;tha pas tchiquechose de raide bouon l&agrave;, &eacute;pis y'a la famille Acourt, le Sieur Arthur, d'Sainte-Mathie, et p't'&ecirc;tre le jeune Billot, d'<a href="st_martin.html">Saint-Martin</a>.&quot;<br/>
<br/>
&quot;Et sans doute, y'&eacute;tha &eacute;tout d'chais messieux-l&agrave; tch'y sont tr&eacute;jous pr&ecirc;ts &agrave; prendre les sous de chais &icirc;mb&eacute;ciles, comme t&eacute;, tch'y gagent s&ucirc;s des ch'vaux tchi n'ont pas p&ucirc;s d'chance de g&acirc;gni que de vol&eacute; &agrave; la lune,&quot; ou dit.<br/>
<br/>
&quot;Oh, je n'sais pas, Merrienne,&quot; j'l'y dit. &quot;L'ann&eacute;e p&acirc;ss&eacute;e, si ma bidet avait peut gallop&eacute; un mio p&ucirc;s vite apr&egrave;s av&eacute; tou&ocirc;n&eacute; la d&eacute;rni&eacute; c&acirc;rre, y n'&eacute;thait pas fini ch&icirc;nqui&egrave;me hors de ch&icirc;nq. Y'a tchiquechose tchi m'dit que j'&eacute;thai miyeu chance ch't'ann&eacute;e, car tan cou&ocirc;sin le D&eacute;put&eacute; l'Cornu, est seux d'&ecirc;tre l&agrave;, et nou m'dis tch'y sait p&egrave;sque tr&eacute;jous tch&egrave;squ'y s'en va g&acirc;gni. J'Ithai l'trouv&eacute; la preumi&eacute; chose, et je s'sais bein surpr&icirc;nt si j'ne r'veins pas avec ma pouchette plienne de sous.&quot;<br/>
<br/>
&quot;Et m&eacute;,&quot; ou s'fit, se l'vant pour pr&eacute;path&eacute; un mio d'soup&eacute;, &quot;je s'sait bein surprinse si tu r'veins sans av&eacute; &eacute;xplitchi comment qu'tu'&egrave;s v'nu &agrave; p&eacute;rdre chein que j't'avais donn&eacute; d'vant t'n'all&eacute;.&quot;<br/>
<br/>
<i><a href="lebrocq.html">Ph'lip</a><br/>
2/8/1958<br/></i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="bataille_elie.html">&Eacute;lie &agrave; la Bataille</a><p>
<li><a href="bataledeflieurs.html">La Bat&acirc;le d&eacute; Flieurs</a><p>
<li><a href="bravo.html">Bravo! bravo pour la p&acirc;raisse de la Trinit&egrave;t</a><p>
<li><a href="suggest.html">Suggestions</a><p>
<li><a href="succes.html">L&eacute; Succ&egrave;s</a><p>
<li><a href="bataledesflieurs1907.html">Tulipes ou tourn&eacute;-oualipes?</a><p>
<li><a href="batale2007.html">Bat&acirc;le d&eacute; Flieurs 2007</a></p>
<li><a href="painbattle.html">How Mister Pain saw the Battle</a><p>
<li><a href="painbattle2.html">Mrs. Pain Taboos the Battle of Flowers</a><p>
<li><a href="peste.html">Peste! yeux et lus bataille!!</a><p>
<li><a href="batailleadlm.html">La Bataille d&eacute; Flieurs</a><p>
<li><a href="pmbataille.html">Ph'lip va &agrave; la Bataille</a><p>
<li><a href="pmbella.html">Bella va &agrave; la Bataille</a><p>
<li><a href="pmbataille1953.html">La Bataille de Flieurs</a><p>
<li><a href="cahouain_bataille.html">Caouain et la Bataille de Flieurs</a><p>

<li><a href="pmbataille1951a.html">La Bataille</a><p>
<li><a href="pmbataille1951b.html">La Bataille</a><p>
<li><a href="pmbatalle.html">Merrienne &agrave; la Batalle</a><p>
<li><a href="bikeamary.html">La &quot;Bike&quot; a Mary</a><p>
<li><a href="pmbatiaux.html">Ph'lip et les grands batiaux</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmbataille1958.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>

