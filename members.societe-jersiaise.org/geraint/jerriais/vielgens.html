<HTML>

<!-- Mirrored from members.societe-jersiaise.org/geraint/jerriais/vielgens.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>Deux bouonnes vielles gens</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Deux bouonnes vielles gens</h2></font></center><br>
<CENTER><TABLE><TR><TD>
Man nom est Ph'lippe,<br>
J'sis St. Ouonnais;<br>
J&eacute; d'meuthons 'ch&icirc;n<br>
Ma femme et m&eacute;<br>
A Port&icirc;nfer.<br>

<p>
M&eacute; et M&ecirc;rrienne,<br>
Man parchonnyi<br>
(Eune raide bouonne femme,<br>
Trop p'tit comme lyi),<br>
J'sommes bein he&ucirc;theurs<br>
A Port&icirc;nfer.<br>

<p>
J' d'meuthons touos seurs,<br>
Rein qu'lyi et m&eacute;,<br>
N'y'a pon d'avi&egrave;rs<br>
A nouos badrer;<br>
Tout est trantchil'ye<br>
A Port&icirc;nfer.<br>

<p>
J'sommes hors sus l'&acirc;ge -<br>
J&eacute; n'sommes pus jannes,<br>
Nouos v'l&agrave; touos vi&egrave;rs<br>
Allant pianne-pianne,<br>
Mais j'sommes d&eacute; charme<br>
A Port&icirc;nfer.<br>

<p>
J'sommes &egrave;rtith&eacute;s<br>
N&eacute; v'l&agrave; tchique temps,<br>
Bein confortabl'yes,<br>
Deux bouons vivants -<br>
Ph'lippe et M&ecirc;rrienne<br>
A Port&icirc;nfer.<br>

<p>
N'a pus d'suffat<br>
Pouor nous chutte vie,<br>
D&eacute; tout fard&eacute;<br>
J'sommes sou&ocirc;lagis -<br>
Pas d'aut' travas<br>
A Port&icirc;nfer.<br>

<p>
Douochement nouos deux<br>
A ch't heu j'vivons,<br>
Nou s'l&egrave;ve, nou mange,<br>
Pis j'nouos r'couochons -<br>
Nou-s-est &agrave; s'n a&icirc;the<br>
A Port&icirc;nfer.<br>

<p>
J&eacute; n'sommes pon riches,<br>
Mais j'gabathons<br>
Et, comme nou l'sait,<br>
Y'a du pouongnon<br>
Dans l'c&ocirc;ffre-fort<br>
A Port&icirc;nfer.<br>

<p>
J'ai un mio d'bein<br>
En sou mouvants,<br>
Et la M&ecirc;rrienne<br>
A d'la vielle rente -<br>
Y'a tchiques h&egrave;rp&icirc;ns<br>
A Port&icirc;nfer.<br>

<p>
J'a&icirc;dgons &egrave;s pauvres,<br>
Car, gr&acirc;ce &agrave; Dgieu,<br>
Faut faithe du bein<br>
Tandi qu' nou peut -<br>
Ch'est nouot' plia&icirc;thi<br>
A Port&icirc;nfer.<br>

<p>
Un can&acirc;rien<br>
Tchi nouos conna&icirc;t,<br>
Atout sa cage<br>
Pendue &egrave;s rouais,<br>
S&ucirc;ffl'ye chanson<br>
A Port&icirc;nfer.<br>

<p>
Un cat, un tchian,<br>
Deux'trais lap&icirc;ns,<br>
Vielle poule chendr&eacute;e<br>
Auve ses pouoch&icirc;ns -<br>
V'l&agrave; nouot' fanmil'ye<br>
A Port&icirc;nfer.<br>

<p>
A l'entou d'nous<br>
Et souos les pids -<br>
Un tas d'ramas<br>
Et d'vieill&acirc;qu'thies ;<br>
J'n'y r'gardons pon<br>
A Port&icirc;nfer.<br>

<p>
Quand &egrave;s nouvelles,<br>
N'manque pon d'porteurs,<br>
Car pouor chenn'na<br>
J'sommes bein chanceurs<br>
D&eacute; d'meuther 'ch&icirc;n<br>
A Port&icirc;nfer.<br>

<p>
Tout l'long d' l'&ecirc;t&eacute;,<br>
D'allant, d&eacute; v'nant,<br>
&Agrave; londgeu d'jours<br>
Toutes sortes d'gens<br>
P&acirc;ssent au carrefour<br>
A Port&icirc;nfer.<br>

<p>
Pis en hiv&eacute;,<br>
N'nouos ennyie pon,<br>
Les va&icirc;th&icirc;ns veinnent -<br>
Rare qu&eacute; j'sortons<br>
D&eacute; nouot' d&eacute;meuthe<br>
A Port&icirc;nfer.<br>

<p>
Les uns et l's aut's<br>
Tchi veulent entrer,<br>
Li&eacute;the la g&acirc;thette,<br>
Faithe du fliann&eacute;<br>
Sont les beinv'nus<br>
A Port&icirc;nfer.<br>

<p>
Tous &agrave; l'entou<br>
D'un bieau rouoge feu,<br>
Quand i' fait fraid<br>
A tch&ecirc;te d&eacute; jeu -<br>
Dans la tchu&icirc;thinne<br>
A Port&icirc;nfer.<br>

<p>
Dans ma grand' tcha&icirc;the<br>
J'y f'thais ma vie,<br>
Au pid du grais<br>
Si bein assis,<br>
Au coin d&eacute; m'n &acirc;tre<br>
A Port&icirc;nfer.<br>

<p>
J'aime bein ma pipe<br>
D&eacute; p'tun remplyie,<br>
Quant &agrave; M&ecirc;rrienne,<br>
Sa compangnie -<br>
Eune t&acirc;ss&eacute;e d'th&eacute;e,<br>
A Port&icirc;nfer.<br>

<p>
Il y fait b&eacute;<br>
Tr&eacute;jous ich&icirc;n,<br>
Rein tchi pi&ecirc;sse ni&eacute;the,<br>
Autchun chagr&icirc;n;<br>
Ch'est mangnifique<br>
A Port&icirc;nfer.<br>

<p>
Nou n'voudrait pon<br>
Rester ailleurs,<br>
Car &icirc;mp&ocirc;ssibl'ye<br>
D'&ecirc;t' pus he&ucirc;theurs;<br>
J'nouos y plia&icirc;thons,<br>
A Port&icirc;nfer.<br>

<p>
V'n'-ouos-en nouos vaie<br>
Dans tchique d&ecirc;tou,<br>
N&eacute; mantchiz pon<br>
D' v'nin &agrave; St. Ou -<br>
J'en s'sons touos fi&egrave;rs<br>
A Port&icirc;nfer.<br>

<p>
Mes chi&egrave;rs anm&icirc;ns,<br>
A la pr&eacute;chaine!<br>
Nouos comply&icirc;ments -<br>
La grand' M&ecirc;rrienne<br>
Et l'gros vi&egrave;r Ph'lippe<br>
D&eacute; Port&icirc;nfer!<p>
&nbsp;<p>
<i>Ph'lippe d&eacute; Port&icirc;nfer</i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="viersiez.html">L&eacute; Vi&egrave;r Siez-Nous</a><p>
<li><A HREF="reflexf.html">Reflexions d'une Vieille Fille</A><p>
<li><A HREF="reflexg.html">Reflexions d'un Vi&egrave;r Gar&ccedil;on</A><p>
<li><a href="bellepliaiche.html">Eune Belle Pliaiche!</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vielgens.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>
