<HTML>

<!-- Mirrored from members.societe-jersiaise.org/geraint/jerriais/taxe.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>La Taxe sus notr' Bi&eacute;the</TITLE>
<META  name="keywords" content="Jèrriais, poetry, beer, brewing, brewery, drinking, alcohol, alcool, tax, excise duty, alcool, bière">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>La Taxe sus notr' Bi&eacute;the</h2></font><p></CENTER>
<CENTER><TABLE><TR><TD>
<p>Quand nos <a href="etats.html">Etats</a>, &agrave; court de sous, y'a deux-trais mais,<br>
S'imaginidrent de mettre un Imp&ocirc;t sus notr' th&eacute;e<br>
Et d'nos forchi, sans que j'l'eussions seul'ment d'mand&eacute;,<br>
A payer la renchi&eacute;the sus une n&eacute;cessit&egrave;,<br>
J'tais bein content de vaie que la "Chronique,"<br>
- Une bouanne gazette, en fait de politique! -<br>

<p>H&acirc;llait san veste, r'brachait ses manches, frumait ses poings,<br>
Et capuchait &agrave; tigue-de-corps, sus touos les points,<br>
Pour que l'publ'yic - et les vielles filles - et les pouorres gens -<br>
Pussent acater, aussi bouan marchi coumme devant<br>
Lus livre d'th&eacute;e de d'si&egrave;z Mess Messervy<br>
Ou d'si&egrave;z Cooper ou d'si&egrave;z lus &ecirc;pic'yi.<br>

<p>En fin, nou s'en gangni, - car nou veint &agrave; but d'tout!<br>
Et l'imp&ocirc;t fut 'r'l&eacute;v&egrave; et nou r'eut ses huit sous.<br>
Et un ch&acirc;tchun criyait que Jerry 'tait en paix.<br>
H&eacute;las i' n'en est rein, car ch'est pliaithe que jamais<br>
Et je m'd&eacute;mande tch'est que j'nos s'n'allons baithe,<br>
Ne v'la-t-i' pas un imp&ocirc;t sus la bi&eacute;the!<br>

<p>Ch'n'est pas seul'ment qu'je r'grette de vaie l's'<a href="etats.html">Etats</a> si du&egrave;rs<br>
Mais chein qui m'fait sustout monter les l&egrave;rmes es yi&egrave;rs,<br>
Ch'est de vaie la "Nouvelle," en tchi qu'j'avais confiance,<br>
Et qu'avait tr&eacute;jous yeu, pour m&eacute;, toutes le prev'nances,<br>
Opr&egrave;s s'&ecirc;tre tant battu pour le th&eacute;e d'ma grand m&egrave;the<br>
Applaudir, des deux mains, un imp&ocirc;t sus ma bi&eacute;the!<br>

<p>Tch'est qu'&eacute;thait creu, qu'la gazette &egrave;s Jerriais<br>
Ethait laissi passer, sans mettre san prot&ecirc;t,<br>
Une affaithe comme chonna, un imp&ocirc;t d&ecirc;testabl'ye<br>
Qui donne &agrave; Mess Couillar' l'air, le pus minz&eacute;thabl'ye,<br>
Et qui rendra nos "shows" et &ecirc;lections<br>
Probabl'yement - d'bain tristes occasions!<br>

<p>Y'a-t-i' &agrave; s'&ecirc;tounner si ch'est qu'la s'maine pass&egrave;e,<br>
Les jours d'opr&egrave;s qu'l'affaithe avait 't&egrave; publi&egrave;e,<br>
Nou viyait les patates &agrave; vingt-huit sous l'cabot?<br>
Ch'tait honteux, j'en conveins, les marchands en font trop...<br>
Mais pour chutte fais, tch'est don' qu'i' pouvaient faithe?<br>
I' s'rattrapaient pour l'imp&ocirc;t sus lus bi&eacute;the!<p>

<I><a href="ejluce.html">&Eacute;lie</a><br></I>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="cooper.html">Cooper</a><p>
<li><a href="baithe.html">Baithe</a><p>
<li><a href="reponse.html">R&eacute;ponse &agrave; une petite question?</a><p>
<li><a href="thee.html">Coumme tchi faithe l&eacute; th&eacute;e</a><p>
<li><a href="guinness.html">Guinness</a><p>
<li><a href="maryann.html">Mary Ann - tchiques annonces</a><p>

<li><a href="exil.html">L'Exil Forchi</a><p>
<li><a href="gdfprohibition.html">I' s'en fait d'toutes les sortes, sinon la bouanne!</a><p>
<li><a href="taxecats.html">Une taxe sus les cats</a><p>
<li><a href="morttaxes.html">La mort et les taxes</a><p>
<li><a href="cahouain_incometax.html">L'imp&ocirc;t sur le r'venu</a><p>
<li><a href="bananarepublic.html">Un bailliage &agrave; bananes?</a><p>
<li><a href="biethe.html">La bi&eacute;the</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/taxe.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
