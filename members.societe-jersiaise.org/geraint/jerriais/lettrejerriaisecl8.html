<HTML>

<!-- Mirrored from members.societe-jersiaise.org/geraint/jerriais/lettrejerriaisecl8.html by HTTrack Website Copier/3.x [XR&CO'2014], Tue, 15 Jul 2025 13:58:07 GMT -->
<HEAD>
<TITLE>Lettre J&egrave;rriaise</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre J&egrave;rriaise</h2></font></center><p>

Bon jour Bouannes Gens. Chez Clifford Laisney d'la Forge &agrave; St Ouen chi vos addresse chu Dimanche matin le 2 d'Aout.<br/>
<br/>
J'Voudrais vos raconter une petite histouaithe qui nos arrivit y'a chic temps chi montre comment q&#8217;nous peut es erconnu n'importe &eacute;ouque nou viage.<br/>
<br/>
Pour en c'menchi, Veronica et me j'sommes hardi en peine des d'lices du mangi chinnouais, et pour pusieurs annees j'avions frequent&eacute; un certain restaurant dans Halkett Place y'ouque auve le temps j'veims a nos faire connaite auve une p'tite chinnouaise. J'l'vitimes siez nous un jour, et ou nos dit que c'htait la pr&eacute;mier fais qu'oulle avait mangi auve une famille angiase. J'en pouvaimes pon nos empechi d'rithe quand l'temps vint pourmangi la salade auve une frouchette et cout&eacute;. C'h'tait certainement different que d'mangi auve deux p'tites buchettes. Y vint l'boun jour quand noutte P&#8217;tite hardelle s'decidi d'seu marri&eacute;, et j'umes l'honneur d'etes invit&eacute;es es noeuces qu'eutes ieu en Leeds. Y s'adonne que C'h'taimes pour prende nos vacances en Galle et j'vos assure que j'umes un hardi bouan temps a viagi dans les vallees et montagnes ayont print n'out v&ecirc;ture. <br/>
<br/>
J'nos reunimes a Leeds pour les noeuces a la fin d'nos vacances, et j'fumes ercus par la famille de Gawai , comme la jeune fille s'appelle et j'fumes trait&eacute;e comme des V.I.P.s. Le jour c'mmenci auve un r'pas a un restaurant qu'appertenait es parents d&#8217;Gawai et apres j&#8217;f'ilime pour la Reception, car le jeune couppyle avais 'tait marri&eacute;s le jour de d'vant. J'nos trouvimes Veronica et m&eacute; les deux seuls biancs parmi 250 Chinnouais, mais heuresement j'avaimes 'tait fournis d'une chaperone chi nos traduisit tout chi s'arivait en angiais. Y y'avait douze differents courses de mangi, et j'vos assure que j'fumes pus que rassagiers. Y faut que j'vot dit&#8216;che que tuous les presents qui tes d'largent chi futes donn&eacute;es devant les noeuces allais pour couvri les frais d'la reception, et pit tuoc&#8217;he qui tait donn&eacute; apres 'tait ertennu par les nouvieaux marri&eacute;s. Si y'on a chich'zun d'vous quont des filles en lus marriont ou serrais bein chi faire.<br/>
<br/>
Enfin pour copp&eacute; l&#8217;histouaithe a cause du temps que j&#8217;ai sus Radio Jerri a matin, j&#8217;nos mimes en route pour Weymouth. Tout allait bein, j&#8217;taimes sus la M5 dans la route du miton et j&#8217;suivaimes uncar quand tout d&#8217;uncoup la vethure qu'allait l'avont a nous passi sus une bare en fer qui s'etait trouv&eacute;e sus la route, et d'vant que&#8217;je savaimes ch'ec s'&eacute;tait arriv&eacute; la bare fut soul'v&eacute;e, tappe dans le d'vant d&#8217;ma v&eacute;thure, tappe le windscreen et senvole par dessus la bonnette <br/>
<br/>
A s&eacute;ptante milles a l'heure j'vos assure que c'h'nest pas du fonne, et j'soumes bein erm&eacute;rcions a Dieu qu'la bare nos tappi pas pus haut car j'en crait pas que je s'sais a vos raconter c'histoiare a matin. J'arraitimes a Walsall pour une heure ou'eske j'umes des raffraichissments auve le Rev Colin Hayes et sa dame qu'avais tai en charge de n'out chappelle ichin en Jerri.<br/>
<br/>
C'hest a c'hteu l'point dans m'n'histouaithe que j'veurt vos raconter comment chi q'n'ounes peut pas viaigi ien dans l&#8217;monde sans ete e'rconnu. <br/>
<br/>
Nos v'la arrivees au roundabout comme ils s'appelle en Angieterre, et j'taimes en train d&#8217;d&eacute;cid&eacute; si c'htait le preumi ou'la deuxieme a la gauche c'h'il fallait prendre et j'me trouvais aucout un miot enerv&eacute; apres m'nexperience d&#8217;une heure de d&#8217;vant quand tout d'un coup j'entendimes sus un LOUD HAILER, &quot;TU N'EST PAS SUS LA ROUTE DES CHIN MILLES ICHIN&quot;. J'navais pas prins davit qu'avait un car d'police chi m'suivait. Evidament c'htait un policier chi connaisait Jerri et il avait erconnu le numero d'mons motor car. <br/>
<br/>
I'm passi, et j'nos entre l'vimes la main en nos entre souh'tant l'bonjour. J'arrivimes a<br/>
Jerri sans pus dembarrass, seulement que des frais de &pound;300.00 louis pour la r'reparration d'mon car, mais acoua une fais j'ermercimes Dieu pour nos av&eacute; preservees. <br/>
<br/>
Ma pri&eacute;re a matin est que Dieu accompagnera tuousd&#8217;vous chi sortironts d'lile pour vos vacances et qu'ou r'touarnais ciez vous erfraichis et prets pour fachi l'avnin que Dieu seulement connais.<br/>
<br/>
A la prochaine, et mercie pour avait ecouter.<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl8.html by HTTrack Website Copier/3.x [XR&CO'2014], Tue, 15 Jul 2025 13:58:07 GMT -->
</HTML>

