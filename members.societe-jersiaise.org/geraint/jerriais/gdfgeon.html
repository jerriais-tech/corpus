<HTML>

<!-- Mirrored from members.societe-jersiaise.org/geraint/jerriais/gdfgeon.html by HTTrack Website Copier/3.x [XR&CO'2014], Tue, 15 Jul 2025 13:51:33 GMT -->
<HEAD>
<TITLE>L&eacute; geon, ses flieurs et ses pitchets!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; geon, ses flieurs et ses pitchets!</h2></font></center><p>

<img src="geon.jpg" width="231" height="175" alt="" title="" border="0" align="right" /><font size="-1">Abbaye de La Lucerne,<br/>
Nouormandie.<br/>
<br/>
L&eacute; 19 juilet, 1969.<br/></font>
<br/>
Moussieu l'R&eacute;dacteu,<br/>
<br/>
Quand j'sis en J&egrave;rri dans l'&ecirc;t&eacute; et qu&eacute; j'vai un tas d'geon, auve ses belles p&eacute;tites jaunes flieurs, j'm&eacute; d'mande s'i' n'y a pon mouoyen d&eacute; l'faithe s&egrave;rvi pour tchiquechose utile. Quand j'tais mousse, nou-s-en fonnait &egrave;s j'vaux &agrave; mangi, et j'm'&egrave;rsouveins qu'j'avais tr&eacute;jous peux tch'i' s'en allaient lus cr&eacute;ver l'estonma atout les pitchets! J'viyais les fermi&egrave;rs passer l'geon dans eune machinne appel&eacute;e &quot;chaff-cutter&quot; en Angliais. J'n'ai janmais ou&iuml; un nom J&egrave;rriais pour chutte machinne-l&agrave;, mais j'pense qu&eacute; ch'est un &quot;hache-paille&quot; en Fran&ccedil;ais. J'ouiyais les gens prononcer ch'la &quot;tch&egrave;rffe-cotteur&quot;. Les j'vaux patha&icirc;ssaient l'aimer, l&eacute; geon cop&eacute; d'm&egrave;me en p'tits morcieaux, et quand il' 'taient &agrave; l'mangi, nou viyait eune v&egrave;rte breue lus d'goutter d'la bouoche. Les pitchets n'patha&icirc;ssaient pon lus faithe d&eacute; ma. Ch'tait p't &ecirc;t' viyant qu&eacute; ch'tait du janne geon tch'i' fallait lus donner, et qu'les pitchets 'taient p't &ecirc;t' p&ucirc;t&ocirc;t mos.<br/>
<br/>
Siez ma grand'grand'm&eacute;the au M&eacute;nage &egrave;s Feuvres, j'l'ai veue bein des fais faithe s&egrave;rvi du geon pour cauffer l'grand fou pour fouangnier. Il en fallait trais dg&egrave;rbes, &agrave; un pitchet ou deux d'pr&egrave;s, pour l&eacute; cauffer. Y'en avait tr&eacute;jous eune quantit&eacute; d&eacute;houors en dri&egrave;the d&eacute; la maiethon dans l'&ecirc;t&eacute; et, dans l'hiver, m'n oncl'ye Charles l&eacute; gardait dans la p'tite &ecirc;tabl'ye &agrave; c&ocirc;t&eacute; du pits pour le garder s&eacute;.<br/>
<br/>
Ch'tait d'tchi mangnifique pour l&eacute; cauffer, l'fou, car v'la tchi br&ucirc;lait si bein quand il 'tait s&eacute;. Il &eacute;thait br&ucirc;l&eacute; bein dans la grande &acirc;tre &eacute;tout, sans doute, mais y'avait tr&eacute;jous tout pliein d&eacute; p'tit bouais d'amain. Nou n'avait qu'&agrave; l'ram&acirc;sser au pliein sus la gr&egrave;ve &agrave; L'&Ecirc;ta. Y'avait tout pliein d'cou&ecirc;pieaux &agrave; br&ucirc;ler dans l'&acirc;tre &eacute;tout, et i' n'cou&ocirc;taient rein. I' n'y avait qu'&agrave; les ram&acirc;sser dans les clios o&ugrave;'est tch'i' y'avait d'la p&acirc;tuthe pour les vaques et j'ai a&icirc;dgi &agrave; Manman &agrave; en ram&acirc;sser bein des fais. Sans doute y'avait d'l'&ecirc;pilage br&ucirc;l&eacute; dans l's &acirc;tres &eacute;tout, et du vrai s&eacute;, mais i' n'y avait pon fort d&eacute; bouais au M&eacute;nage pour aver d'l'&ecirc;pilage, et y'avait pus b&eacute;soin d'vrai sus la t&egrave;rre qu&eacute; dans l'&acirc;tre!<br/>
<br/>
Il 'tait c'mode pour bein des choses, l&eacute; geon, dans les vi&egrave;rs temps. Papa m'd&icirc;sait tch'il' en m'ttaient l'tou des jannes pommi&egrave;rs pour ameublyi la t&egrave;rre, mais comme les gard&icirc;ns &agrave; pommi&egrave;rs c'menchaient d&ecirc;j&agrave; &agrave; dispatha&icirc;tre quand j'tais mousse pour faithe du run pour cra&icirc;tre des patates, j'n'ai janmais veu d'jannes pommi&egrave;rs pliant&eacute;s.<br/>
<br/>
Eune dr&ocirc;le d'expression d's anciens - ch'est &agrave; dithe qu&eacute; j'la trouvais dr&ocirc;le quand j'la ouiyais quand j'tais mousse - 'tait tch'i' d&icirc;saient qu&eacute; l'geon 'tait &quot;en barbe&quot; pour dithe tch'il 'tait flieuthi! Comme Papa et m'n oncl'ye Charles, et qu&acirc;si touos l's hommes d'eune c&egrave;rtaine &acirc;ge, avaient d'la barbe, j&eacute; n'pouvais pon comprendre comment qu'des flieurs pouvaient &ecirc;t' appel&eacute;es d'la barbe! La preunmi&eacute; fais qu&eacute; j'ouis ch't expression-l&agrave; 'tait quand un Mess Le Hutchet, d'<a href="st_martin.html">St. Mart&icirc;n</a>, tch'avait 't&eacute; naviguant auve Papa dans sa janne temps, v&icirc;nt l'vaie &agrave; la forge un jour et tch'i' l&icirc; d&icirc;t: &quot;L'geon est en barbe, par ich&icirc;n!&quot; L'pouorre papa eut d'la peine &agrave; m'faithe comprendre, eune fais qu'Mess Le Hutchet fut hors, comment qu'du geon pouvait aver d'la barbe!<br/>
<br/>
Appathemment, l'geon a 't&eacute; d'utilit&eacute; sus bein des sens, aussi bein dans la vie d'la jann&egrave;che comme des grand' p&egrave;rsonnes. L&eacute; fanmeux dictionnaithe J&egrave;rriais d'l'<a href="lemaistre.html">Acad&eacute;micien L'Maistre</a> nouos dit qu&eacute;, l'temps pass&eacute;, les mousses jouaient &quot;&agrave; d&ecirc;r&eacute;chinner l'geon&quot;. J'n'en ai janmais ou&iuml; p&acirc;ler l&eacute;-m&egrave;me, m&egrave;me dans mes p'tits jours, et comme Papa n'm'en p&acirc;lit janmais dans san vivant (i' mouothit en 1903), j'pense bein tch'i' n'y avait pon jou&eacute; li-m&egrave;me et qu&eacute; l'jeu avait d&ecirc;j&agrave; 't&eacute; oublyiy&eacute; dans san temps. Y'a-t-i' tchitchun en vie &agrave; <a href="st_ouen.html">St. Ou&euml;n</a> au jour d'aniet tch'en a conna&icirc;ssance? I' fallait qu&eacute; ch'f&ucirc;sse un jeu d&eacute; touos vi&egrave;rs temps, d&eacute;pis qu&eacute; l'Sieur Le Maistre nouos dit qu'les S&egrave;rtchais l'conna&icirc;ssaient &eacute;tout, et tch'il' 'taient St. Ou&euml;nnais tchiques chents ans d&eacute;vant qu'&ecirc;t' S&egrave;rtchiais!<br/>
<br/>
<a href="pihangne.jpg"><img src="pihangne.jpg" width="199" height="150" alt="eune pihangne" border="0" title="" align="right" /></a>
L&eacute; geon a la dist&icirc;nction d'aver trouv&eacute; sa pliaiche parmi les <a href="ditons.html">ditons</a> d'l'&Icirc;le &eacute;tout. Y'en a iun tchi nouos dit qu&eacute; quand l'geon donne eune abondance d&eacute; flieurs au r'nouv&eacute;, ch'est s&icirc;ngne d'eune bouanne ann&eacute;e &agrave; pihangne! Mais, comme vouos l'dit Moussieu L'Maistre dans l'dictionnaithe, i' patha&icirc;t y'aver la m&egrave;me abondance d&eacute; flieurs sus l'geon ch&acirc; &egrave;rnouv&eacute;! Et j'ai d&ecirc;couvert ches dreines ann&eacute;es tch'i' n'y a pon tr&eacute;jous eune abondance d&eacute; pihangnes!<br/>
<br/>
Eune chose tch'est bein c&egrave;rtaine est tch'il est pliein d'pitchets, l'geon, et qu&eacute;, ouaithe qu&eacute; les j'vaux lus en rigalaient l'temps pass&eacute; sans s'faithe d&eacute; ma, un mousse tch'avait l'malheu d'tchaie d'ssus prannait bouan soin d&eacute; n'l&eacute; r'faithe pon eune deuxi&egrave;me fais! En r'v&eacute;nant d'jouer l'tou du <a href="grosnez2.html">Ch&acirc;t&eacute; d'Gros Nez</a> eune fais auve deux-s'trais aut' mousses, deux d'ieux c'mench&icirc;drent &agrave; lus entr-battre. La bastaude n'avait duth&eacute; qu'deux-s'trais p'tits co-d'poings quand iun des deux tchulbutit &agrave; la renv&egrave;rque dans eune touffe d&eacute; geon! Il avait pus d'ch&icirc;nquante ans quand j'l&eacute; r'vis en 1946, et i' m'dit tch'i' halait acouo un pitchet d'temps an temps d&eacute; l&agrave; o&ugrave;'est qu'nou s'assied!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pliantes.html">Les pliantes</a><p>
<li><a href="natuthe.html">Les Bieaut&eacute;s de la Natuthe</a><p>
<li><a href="bouaissie.html">Ma p'tite boua&icirc;s'sie</a><p>
<li><a href="campangne.html">La camp&acirc;ngne</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfgeon.html by HTTrack Website Copier/3.x [XR&CO'2014], Tue, 15 Jul 2025 13:51:33 GMT -->
</HTML>

