<HTML>

<!-- Mirrored from members.societe-jersiaise.org/geraint/jerriais/painwhist.html by HTTrack Website Copier/3.x [XR&CO'2014], Tue, 15 Jul 2025 14:00:19 GMT -->
<HEAD>
<TITLE>That Whist Drive Ends Badly</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>That Whist Drive Ends Badly</h2></font></center><p>

<img src="js.jpg" width="115" height="170" alt="" title="" align="right" />
J'fut bin aise d'ou&eacute; sounn&eacute; la clioche pour le t&eacute;e. Y'avait tant d'ponci dans les titheurs a Bella, le linge de s'n'armouethe sentait tant a mou&ecirc;zi, ses titheurs de ouachstan 'taient di pliens de c'veux m&egrave;sl&egrave;s, de vielles bringes a dents, et d'bou&euml;tes a ongent pour la fache, sans cont&eacute; eunne pann&eacute;e d'linge sale driethe un ridieau, que j'avais eunne s&eacute;!<br/>
<br/>
J'les r'trouvi toutes dans l'parleux. La <a href="cartevoc.html">ousdrive</a> 'tait finie. Tandi qu'tchiq'un 'tait a cont&eacute; les points pour sav&eacute; tchi qu'avait gagnyi des prix, la ousemaid - J'vos dit l'aut' jour tch&egrave;s que ch'tait qu'la ousemaid! Eunne pouore minzethe qui n'a qu'la p&eacute; et l'os, les mains enfli&eacute;s, et la p&eacute; d'crapaud viyant qu'ou s'nouorit principalement de vlicots qui lis restent le Samdi au s&eacute;. Oul 'tait l&agrave; ov un serveur chergi d'gache, de beurr&eacute;es (du beurre de France) et d'tass&eacute;es d't&eacute;e, a faithe le tou d'l'appartement. H&eacute; bin! Nous 'tait tous a grinott&eacute; d'la g&acirc;che (pas assez tchuite) et a bethe du t&eacute;e (un shling la livre, j'en gag'ais) et tout l'monde a d'vis&eacute;, et a s'ent' dithe que &quot;si tuavais jou&eacute; l'As de Carro sus man Jack de Pique, tuethait forchi Madame Bigth&eacute; a cop&eacute; ov san neuf de Tcheur, et j'ethaimes yeu la prechenne trique&quot; tandi qu'l'autre r&egrave;spounnai: &quot;Si Jane Langliais avait entabli&eacute; Atout a un quart de quatre, Miss Pain n'esthait pas peut &quot;follow suit&quot; et d'm&ecirc;me le pasteur n'&eacute;thait pas peu sinon dithe 'no trumps.' et d'm&egrave;me j'ethaimes m&eacute;rtchi sept!&quot;<br/>
<br/>
J'n'y comprennais pon grand chose; mais j'fit tout d'm&ecirc;me la r'merque que j'counaissais l'pasteur de longue main; que ch'tait un houmme doux et poaisiblye, et ch'tait pas dans san caractethe de dithe 'no trumps' a persounne - sustout dans un parleux ou-&egrave;s qu'y'a des dames.<br/>
<br/>
La d'sus tout l'monde s'mint a me r'gard&eacute;: la femme d'un clyincallyi qu'a r'nonchi deux fais s'mint a ritounn&eacute;: Melia Pod&ecirc;tre - la sienne de tchi nou pasle dans 'People say' - dit que pour quant a lyi ou ne t'nait pas grand compte des gens qui n'pouaient pon jou&eacute; a ouisdrive; et Bella s'en vint m'dithe que man clioque 'tait pendu driethe la porte du cabinet, et qu'il 'tait siex heuthes un quart. &quot;J'vains d'gaji un schling, qu'ou m'dit a l'othelle, que tu peux marchi d'ichin siez t&eacute; dans onze minutes: tache de m'faithe gagnyi, et j'te dounnai le schling pour ta collecte! Tu n'ethas qu'faithe de r'venin; nous s'gr&ecirc;tha.&quot;<br/>
<br/>
La d'sus, j'm&eacute; l'vi. &quot;Ch'est possibye qui y'a des gens qui n'savent pas ouisdriv&eacute;, Madame, que j'dit a Melia Pod&ecirc;tre, en la r'gardant d'haut en bas. Mais vous? Pouoraites-ous r'cit&eacute; les <a href="lamentations.html">Lamentations d'Jeremie</a> par tcheu? Du coup, ou resti achou&ecirc;mie, et freumi sa vervette.<br/>
<br/>
&quot;T'en vains tu?&quot; que j'dis a Lonore qu'&eacute;tait d'l'aut' bu parmi un troup&eacute; d'femmes qui sembliaient en av&eacute; long a lis dithe. Ou n'me r&egrave;spounni pon; et quand j'm'appr&eacute;chi pour vais, j'trouvi ma fille en lermes, etoutes ch&egrave;s h&eacute;rpies l&agrave; a la rou&acirc;bli&eacute; viyant qu'oul avait mertchi, sus san papi, pus d'points qu'ou n'avait fait d'triques - a ch'qui disaient.<br/>
<br/>
&quot;Des triques! Des triques!&quot; que j'dit en les boustchullant toutes 'right an left!' &quot;Apprenez que je n'soummes pon des gens a triques, nous, les Pains du &quot;Morning News&quot; et aut' fais des Hautes Crou&egrave;x, ou-&egrave;s que j'soummes oquo bin counnus pour notr' assiduit&eacute; &egrave;s moyens d'grace! Vins t'en vite hors de Sodome, tandi qu'il en est oquo temps, ma fille.&quot; En m&ecirc;me temps j'fis sinne a not' pasteur d'av&eacute; a s'en v'nin. Il 'tait catinn&eacute; dans eunne carre sombre, en grande conversation avec Bella qu'etait a lis dithe sa chance dans ses fielles de t&eacute;e. Mais, l'crethait non jommais! i' n'm&eacute; r'gardait sel'ment pas! Et quand j'est fait deux engamb&eacute;es pour lis tapp&eacute; sus l'&egrave;spaule et lis dithe: &quot;we goin' 'ome!&quot; i' n'en bouogi! et resti assis contre Bella en r&egrave;smouant ses fielles de t&eacute;e ov san p'tit d&eacute;t sus tchi y'a eunne bague!<br/>
<br/>
&quot;V'la tch&egrave;s bin, Bella, ma fille!&quot; que j'dit fredment en la r'gardant d'haut en bas: V'la tch&egrave;s bin! et  j'comprends. Tu&egrave;s a faithe la carre au galant d'ma fille! &eacute;sp&egrave;ce de demi&eacute;-veuve&quot;... qu&eacute; j'lis fliantchi par la fache! Mais nou se r'trouvtha!<br/>
<br/>
Coumment j'nos r'trouvimes siez nous - et tch&egrave;s que j'dimes a Piteur quand i' ramonti pour san t&eacute;e et qui n'trouvi ni feu ni feumme, et nos deux a plieuth&eacute; des freddes lermes - je n'sethais vos dithe. Mais chutte Bella!<br/>
<br/>
Mais j'sis bin lien d'cont&eacute; tout perdu. Coumme je disais a Lonore: J'n'ethais qu'a m'nichi l'pasteur de dithe &egrave;s sequestres qu'il a 't&eacute; a eunne ouisdrive, pour le r'vaie bin humblye et bin soumis a bethe du t&eacute;e ov m&eacute; et ma Lonore. &quot;Live in 'ope!&quot; coumme dit l'cantique.<br/>
<br/>
<i><a href="brambilo.html">Laiz&eacute; Pain</a></i><br/>
<i>Morning News 21/1/1914</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cartevoc.html">Jouer &egrave;s cartes en J&egrave;rriais</a><p>
<li><a href="cahouain_cartes.html">I' faut que j'vos raconte une aventuthe</a><p>

<li><a href="gdfmarbres.html">Les d'vis du Bouan'homme George</a><p>
<li><a href="gdfjeux.html">Jeux du temps jadis</a><p>
<li><a href="echecs.html">L's &Ecirc;checs</a><p>
<li><a href="carrieaux.html">La gamme d&eacute; c&acirc;rrieaux</a><p>
<li><a href="domino.html">Le domino edgeth&eacute;</a><p>
<li><a href="danmedetchoeu.html">Choua&icirc;si la Danme d&eacute; Tchoeu, pitchi un six</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painwhist.html by HTTrack Website Copier/3.x [XR&CO'2014], Tue, 15 Jul 2025 14:00:19 GMT -->
</HTML>

