<HTML>
<HEAD>
<TITLE>How Lonore took a forbidden bath</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

   
   <center><font color="#215e21"><h2>How Lonore took a forbidden bath</h2></font></center><p>
   <img src="seurfethie.jpg" width="227" height="75" align="right" alt="" title="" />

</b>J'f&ucirc;mes invit&eacute;s l'aut' jour, Lonore et m&eacute;, d'all&eacute; bethe du t&eacute;e et pass&eacute; l'arlev&eacute;e a la Rocque, siez eunne couosinne a m&eacute;, qu'est l&agrave;, dans un p'tit cottage, souos les soins du docteu. Not' couosinne ne s'trouve pon trop l'tcheu lis bat niet et jour, ses poumons sont pliens d'vent, et ou n'peut mont&eacute; les d'gr&egrave;s qu'un pid a la faie. Ch'est-tan-tchi, l'docteu lis r'gardi la langue d'sus et d'sous, lis tappi sus l'dos avec un manche de cout&eacute;, et la fit &egrave;scopi dans eunne tass&eacute;e.<b><br/>
</b><br/>
&quot;J'v&eacute; bin ch'qu'ous avez,&quot; qui dit apr&egrave;s av&eacute; fait un cartchulle sus eunne fielle de papi, ch'est eunne attaque de doublye pon&ccedil;'cresse. Ch'est tchinze jours au bord d'la m&eacute;, qui vos faut. Ou mang'rez quand ous &eacute;thez faim, ou dormithez la bouoche freumm&eacute;e; assiev'ous quand ou s'ez lass&eacute;e, et invitez vot' couosinne Laiz&eacute; Pain de v'nin vos distraithe!&quot;<br/>
<br/>
Ch'est d'm&ecirc;me que j'nos y trouvimes l'aut' arlev&eacute;e. J'trouvimes l&agrave; eunne jeune veuve ov sa fille qu'&eacute;tait a s'pratitchi sus un tas d'patrons d'dentelle de tchi nou r'ouitha p&acirc;sl&eacute; au <a href="eisteddfod.html">Highstedford</a> de ch't'hiv&eacute;.<br/>
<br/>
Quand Lonore m'eut promins d'rest&eacute; bin trantchille assise sus la gr&egrave;ve souos les soins d'la veuve (qui m'promins d'av&eacute; l'yi sus m'n'&egrave;sfant), j'resti toute seule avec ma couosinne. I' s'adounnait que j'taimes assises souos un fidgi qui n'avait pon d'figons, et j'en profiti pour tch&eacute;stchounn&eacute; la malade sus sa maladie, et s'ou s'santait pr&ecirc;te, au cas qu'l'affaithe touon'nait au piethe, a d&egrave;slouogi pour all&eacute; dans un monde meilleur!<br/>
<br/>
&quot;D&egrave;slouogi d'ichin!&quot; qu'ou s'fit, &quot;J'sis bin ichin, et j'ai prins l'cottage pour un mais! pourtchi qu'tu m'pasle de d&egrave;smenagi?&quot;<br/>
<br/>
J'vi bin qu'ou n'compronnait pas que ch'tait du grand et derni&eacute; d&egrave;smenag'ment de tchi que j'p&acirc;lais, ch'est-tan-tchi j'me mint a lis liethe un <a href="job_biblye.html">chapitre de Job</a> pour t&acirc;chi d'la mettre au m'z&eacute;sp&eacute;. Che n'fut qu'au quatri&egrave;me chapitre qu'ou s'mint a plieuth&eacute; (oul a pr&eacute;tendu d'pis que ch'tait d'ennyi de m'ou&eacute; ronchounn&eacute;).<br/>
<br/>
Tout d'un coup v'la des cris perchants qui nos vennent du bord de la gr&egrave;ve. Ma fille! que j'criyi: ma fille dans la djeulle du lion! et j'renverse livre, tchaise, et couosinne, dans ma h&acirc;te pour tcheurre la sauv&eacute; d'la main des philistins!<br/>
<br/>
N'y'avait pas l'moindre philistin en veue. Ch'tait Lonore qu'avait voulu s'bogny&eacute;! Quand je d'valli l'Slip, oul tait l&agrave;, dans l'ieau jusqu'au g'nou, moni&eacute;thment enfliub&eacute;e dans chinq ou siez gazettes amath&eacute;es ov de la corde - et touos ses habits qui s'n'allaient en drive du bord de Gouor&eacute;t! La veuve et sa fille avaient 't&eacute; si otchup&eacute;es a faithe lus crochet qui n's'&eacute;taient apperchus d'rin!<br/>
<br/>
J'en eut les sangs quazi touonn&eacute;es! Vite, j'fit ramont&eacute; Lonore au cottage; j'l'habillyi d'man mus ov eunne partie d'mes habits et tchiq'chose de blianc que m'pr&ecirc;ti ma couosinne - et j'nos en vinmes siez nous par le pr&eacute;chain train, dans la carosse &egrave;s bagages.<br/>
<br/>
Mais tchi peux qu'j'eut! Et chutte Lonore qui riait tout l'temps en faisant des sinnes au m&eacute;canicien! Sans compt&eacute; tout chu bouon linge brod&eacute; et un neu cors qu'est tout hort s'&egrave;schou&eacute; p't'&ecirc;tre a la <a href="avathithon.html">Grande Avarison</a>!<br/>
<br/>
J'n'en ai oquo rin dit a Piteur! J'ai peux qui n'm&eacute; diche que j'sis eunne bachouarde qui n'sais pon tant seulment vilyi sus sa fille! Mais, &eacute;tout, Lonore est tchiq' fais si &egrave;sprouvante.<br/>
<br/>
<i><a href="brambilo.html">Laiz&eacute; Pain</a></i><br/>
<i>Morning News 17/7/1913</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="grevebv.html">Sus la gr&egrave;ve en J&egrave;rri</a><p>
<li><a href="grevevoc.html">Sus la gr&egrave;ve en J&egrave;rriais</a><p>
<li><A HREF="pliein.html">Aupr&egrave;s du Pliein</A><p>

<li><a href="pmbagnie.html">Ph'lip veur s'bagni&eacute;</a><p>

<li><a href="adlmbangner.html">Quand j'voulais m'bangner</a><p>
<li><a href="bikini.html">L&eacute; bliu bikini</a><p>
<li><a href="pmbetise.html">Merrienne fait une b&ecirc;tise</a><p>
<li><a href="bogne.html">A l'Editeu de la "Nouvelle Chronique"</a><p>
<li><a href="channelswim.html">Man &quot;Channel Swim&quot;</a><p>
<li><a href="avathithon.html">L'Avath&icirc;thon</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

