<HTML>
<HEAD>
<TITLE>Eune grand' achie d'plyie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune grand' achie d'plyie</h2></font></center><p>


<b>Par <a href="joantapley.html">J. T.</a></b><br/>
<br/>
<br/>
<br/>
<b><u>CARACTETHES:</b></u><br/>
<br/>
<br/>
</div><div align="left">LE RIDGEAU OUVRE. UN HOMME ARRIVE SUS LA STRADE, SAN PARAPLUIE OUVERT CONTRE LA PLYIE.<br/>
<br/>
<br/>
L'homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesdanmes et Messieurs, J'sis bein content de vaie tant d'personnes ichin &agrave; ces s&eacute;, malgr&eacute; le mauvais temps et j'esp&eacute;the que, coumme d'habitude, j'nos en allons aver un hardi bouon Eisteddfod. J'crais bein qu'ous avez liu sus la gazette que Missis Lizzie la Chique, qui nettisait &agrave; l'Opera, a mouorit subitement ichin i' y a un mais et j'allons tous la mantchi. Achteu, ch'est man pliaisi de vos introduithe &agrave; not' ajudicateux pouor &agrave; ces s&eacute; - Moussieu Hardi Charmant!<br/>
<br/>
Hardi Charmant:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(ses papiers a sa main): Bouonsouair, Mesdanmes et Messieux! J'ai grand pliaisi d'&ecirc;tre ichin &agrave; ces se! I' S'ASSIED.<br/>
<br/>
<br/>
L'homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis not' ajoint, Moussieu Ben Avis&eacute;!<br/>
<br/>
Ben Avis&eacute;:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsouair, &agrave; touos vous! I' S'ASSIED ETOUT.<br/>
<br/>
L'homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Not damne qu' ecrit si bein les certificats - Madanme Belle &Ecirc;crituthe!<br/>
<br/>
Belle &Ecirc;crituthe:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La beinv'ue &agrave; tous! OU VA S'ASSIETHE.<br/>
<br/>
L'homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie! Achteu j'avone eune pi&egrave;che de th&eacute;&acirc;tre par les etudiants! I' SORT DE LA STRADE. L'AJUDICATEUX SONNE SA CLIOCHE. DE L'AUTRE BORD DE LA STRADE. TRAIS DANMES ENTRENT.<br/>
<br/>
1ere danme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'allons-t-i nos assi&eacute;the ichin?<br/>
<br/>
2eme danme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein oui.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;IL' LUS ASSIEVENT.<br/>
<br/>
3eme danme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi belle flieuthes. Tout est si bein arrangi!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;LA DIRECTRICE ARRIVE.<br/>
<br/>
La Directrice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesdanmes et Messieux, j'sommes ichin pouor vos d'mander de donner genereusement &agrave; la charite pouor sauver les p'tits crapauds d'Jerri et j'avons pouor vous eune exhibition d'habits pouor mettre quand i' fait d'la plyie, qu'ou pouorrez acater pus tard! Mercie! DU MONDE ARRIVENT SUS LA STRADE.<br/>
<br/>
Jeanneton:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est que j'avons ichin?<br/>
<br/>
Hilda:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas, mais je crais que je n'sommes pas habillyies pouor eune pliaiche comme chennechin.<br/>
<br/>
Flo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J't'avez dis, M'm&eacute;e, que j'&eacute;thais deu mettre ma bouonne casaque aniet! Mais nannin &#8230;<br/>
<br/>
Hilda:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais-nous ta becque - vite assiev-ous!<br/>
<br/>
La Directrice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ev-chin not preumi&eacute;the mannequine!<br/>
<br/>
1ere mannequine:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'vos presente ma cr&eacute;ation en plastique pouor chent louis! Exactement chein tchi vos faut pour la plyie d'&agrave; ces s&eacute;!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;TOUT ARRETE SUS LA STRADE. LIZZIE LA CHIQUE APPARAIT AVEC SAN BOUTCHET ET S'N EPONGE ET OU S'MET A NETTI SUS LA STRADE.<br/>
<br/>
Lizzie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La plyie, la plyie et les mathes d'ieaux! OU S'EN VA ET TOUT ERQUEMENCHE.<br/>
<br/>
Flo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;As-tu veu chutte femme-l&agrave;, M'M&eacute;e?<br/>
<br/>
Hilda:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais nous ta becque, j'tais dis!<br/>
<br/>
1ere mannequine:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(en s'touonant) : Chent louis, pouor chennechin!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;LES TRAIS FEMMES APPLIAUDISSENT.<br/>
<br/>
Hilda:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est que deux-trais pouques!<br/>
<br/>
Flo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui mais ch'est la faichon, ma tante!<br/>
<br/>
Jeanneton:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais ta becque!<br/>
<br/>
2eme mannequine:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ev-chin ma cr&eacute;ation pouor sus la ferme. S&eacute;s coumme tout, seulement dans l'pit&eacute;!  Nonante-huit louis - et vingt pour les bottes.<br/>
<br/>
Jeanneton, Hilda et Flo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah magnifique!<br/>
<br/>
3eme mannequine:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Achteu pouor l'&eacute;t&eacute;. Chent quatre-vingts louis pouor vos couvri contre les plyies du mais d'Juin!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;TOUT ARRETE. LIZZIE APPARAIT.<br/>
<br/>
Lizzie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La plyie, la plyie et les mathes d'ieaux! OU DISPARAIT.<br/>
<br/>
Flo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La 'rv&eacute;la, chutte femme l&agrave;!<br/>
<br/>
Janneton et Hilda et les trais danmes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais ta becque!<br/>
<br/>
4eme mannequine:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pouor faithe attention au monde, un veritabl'ye bardgin tchi couote chinq chent-vingt louis! ILS APPLIAUDISSENT.<br/>
<br/>
5eme mannequine:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch't'i-chin est dans les boutiques achteu! Septante louis! Pour aller proum'ner l'tchian!<br/>
<br/>
6eme mannequine:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesdanmes et Messieux, pouor en fini, rein que nonante-neuf louis. Un model sp&eacute;cial pour dgetter les p'tits crapauds quand i' fait d'la plyie!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;LIZZIE APPARAIT.<br/>
<br/>
Lizzie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La plyie, la plyie et les mathes d'ieaux! OU S'EN VA.<br/>
<br/>
La Directrice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein tout l'monde, j'esp&eacute;the qu'ous allez acater nos biaux habits. J'nos en allons passer parmi vous pouor faithe eune collecte!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;OU S'TOUONE ENVERS LES FEMMES.<br/>
<br/>
La Directrice:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesdanmes! Allous acater tchiquechose pouor la charit&eacute;?<br/>
<br/>
Jeanneton:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nannin d'ga, j'sis mus habilly'ie que chenna!<br/>
<br/>
Hilda:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est vrai, m&eacute; etout!<br/>
<br/>
Flo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Charit&eacute;, bein ordonn&eacute;e, quemenche siez-s&eacute;, m&ecirc;me dans la plyie!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;LIZZIE APPARAIT. OU CHAQUE SAN BOUTCHET.<br/>
<br/>
Lizzie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais ta becque, don!!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;TOUT L'MONDE SALUENT L'AJUDICATEUX. I' S'LEVE AVEC SES PAPIERS A SA MAIN.<br/>
<br/>
L'Adjudicateux:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesdanmes et Messieurs, eune bouonne pi&eacute;che, bein amusante mais, je n'sais pas pourtchi qu'ils ont tant h&eacute;sit&eacute;! J'crais bein que ch'tait la plyie! LIZZIE APPARAIT, L'AJUDICATEUX ARRETE. LIZZIE CHANGE SES PAPIERS ET LI DONNE UN CERTIFICAT.<br/>
<br/>
Lizzie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;H&eacute;sit&eacute;, tchi niolin! Ecoutez-l&eacute;! OU S'EN VA EN D'RIETHE D'LA STRADE.<br/>
<br/>
L'Adjudicateux:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Comme j'disais - i' n'ont pas h&eacute;sit&eacute; du tout et ch'est pouor chenna que j'lus ai donn&eacute; un certificat d'honneu et nonante-trais m&egrave;rques!! LES EDUDIANTS ET LIZZIE APPLAUDISSENT.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;LE RIDGEAU FREUNME.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

