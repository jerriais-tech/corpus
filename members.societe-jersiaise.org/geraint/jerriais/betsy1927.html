<HTML>
<HEAD>
<TITLE>L'Esbranlement de Betsy</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Esbranlement de Betsy</h2></font></center><p>
<div align="center"><img src="betsy1934c.jpg" align="right" width="356" height="500" alt="" title="" /></div>

PIERRE RONDE<p/>
BETSY&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa femme&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<p/>
S'TER&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa fille<p/>
FRANKIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Son fils<p/>
MERIENNE LESCAUDET&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa ni&egrave;che<p/>
JANNETON DE LOUCHE&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230; ...  )&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaisins<p/>
ELIZA&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;...   )&nbsp;&nbsp;&nbsp;&nbsp;&nbsp;&nbsp;&nbsp;&nbsp;<p/>
NICKLESS LE TEMPYI&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le vachi<p/>
TOUMAS&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;.<p/>
CAPTAINE PERCHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&#8230;&#8230;&#8230;&#8230;.<p/>
FRAINQUE DESLANDES&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le banchi<p/>
FLIP LE HUTCHET&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8230;&#8230;&#8230;&#8230;&#8230;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le fermi<p/>
<br/>
</div><div align="center"><b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ACTE I</b><p/>
Scenery&nbsp;    : La tchuisine a Pierre Rond&eacute;<br/>
</div><div align="left">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa femme Betsy est assise aupr&egrave;s du feu a ouvr&eacute;.</i><br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pierre assis de l'autre cot&eacute; fume et poque le feu hardi souvent.</i><p/>
 <br/>
<b>Betsy</b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Te v'la equot trejous a pochi,&nbsp;    le grais est trejous pien de chendres et j'brulons bein trop de t'cherbon ichin avec toute ta pochsie, n'en v'la desja deux tonniau que j'brulons dans tres mais, chi que tu croi qui s'en va nos maintenin si tu continue de m&ecirc;me. <p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b><i>(pochant tout le temps) </i>Y'etha equot du t'cherbon quand je s'ons mort ma fille et sai tu bin que si tout l'monde en brulaient seulement deux chents de pus tous les mineurs &eacute;thaient du travas.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ne m'eslourde pas avec ton bavin chi qui ta cont&eacute; chu gniollin la, et pis r'garde min le grais coume une cotte a couchons, ch'est nettis de matin au s&eacute;.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Te r'vela equot, un houme n'est pas maitre siez li&nbsp;    ; et bin, que la S'ter le nettie d'main au matin, ou n'fait rin que d'&ecirc;tre a couare les c'mins, chi qu'on cret qui va la maintenin. Je s'ons bin quand ou sa horte de d'sus nos bras.<p/>
<b>Betsy</b> &nbsp;&nbsp;&nbsp;&nbsp;&nbsp;&nbsp;&nbsp;&nbsp;T'est bin pr&egrave;s a couare ta fille a bas. Mais dit qu ech'te l'dit tu la manque's'as quand ou sa horte.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp; </b>Eh bin. J'ethait grand r'gret pour l'houme qui l'etha, ou ne peut faithe rin, tout cha qu'ou pense ch'est d'&ecirc;tre a s'proumn&eacute; en ville au Samedi au s&eacute; et &ecirc;tre a yiethe toute sorte de gnollin dans l'jour&nbsp;    : ne v'la qu'oul a vinch-un an et ou n'sait pas traithe. J'en tet pas d'm&ecirc;me dans mon janne temps.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Faut espeth&eacute; quand ou s'mathietha que je sa a chiqu'un qu'&eacute;thont du bin.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ou venne tu voudrais la vais mathi&eacute;e a chique banchi ou offici a la pieche de la mathi&eacute; a chique bouan fermi Jerriais&nbsp;    ; ma f&eacute; un domestique s'est bon assez pour cha qu'ou set faithe.<p/>
<b>Betsy </b><i>bin marrie&nbsp;&nbsp;&nbsp;&nbsp;&nbsp;&nbsp;&nbsp;&nbsp;</i>Eh bin! ou l'est bouanne assez pour un moussieu, une fille qui peux pasl&eacute; l'anglais et l'fran&ccedil;ois et jou&eacute; l'piano coumme yi vaut bin la peine d'av&eacute;, m&ecirc;me le vet Le Sueur quand y vin dt'senfi&eacute; la Oakland's Coronation qui s'tet enfi&eacute;e par av&eacute; mangi trop de fielles de navet medit qui n'avait jamais entendu persounne jou&eacute; coumme yi.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>J'ne pas de peine a l'crethe, le docteu Brown me dit l'autre jour quand y passi par ichin qu'ou tet a jou&eacute; l'piano et que sa vielle jument qui n'av&eacute; pas trott&eacute; pour d'jex ans pris le mors es dents et le versi par dessus un lopin d'bannelais et qui li pris deux heuthes a se desbarbouilli d'put&eacute; tant qui l'en tet crott&eacute;.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Pas d'autre de ton gnollin, tu set bin qui l'est temps qu'ou trouvent un houmme.<br/>
<i>Entre <b></i>Frankie</b><i> tout excitait.<b></i> &nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Memm&eacute;e&nbsp;    ! Memm&eacute;e&nbsp;    ! Jle cret que ja'i veu la S'ter dans la cache avec un jouanne houmme. Y la t'net par la talle.<p/>
<b>Pierre, </b><i>en s'levant de colethe.<b></i> </b>Chi que tu nos dit la. Est ti equot l&agrave;&nbsp;    ? Betsy y'ou qu'est man baton.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>J'ten prie assiet t&eacute;, est'che vi yan que la fille est a s'proumn&eacute; so un jonne houme qui faut de desmonter d'm&ecirc;me&nbsp;    ; l'as-tu r'connu Frainkie&nbsp;    ?<p/>
<b>Frankie&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Nannin, mais j'cret que j'tet y'un de ches soudards la qui s'ont au fort.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Quand m&ecirc;me j'men vais all&eacute; vais si j'peux les trouv&eacute;, doune min mon baton Frankie.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Assiet t&eacute; pouarre vier Amice. <i>(Pierre sort tout marri).</i>   <p/>
<b>Betsy  </b>Pouarre petit b&ecirc;te de t'en v'nin dithe des contes sus ta s&oelig;ur, la preschaine fais que tuf'sas chounna j't&eacute; dounn&eacute; la pus grand s'lingise que j'ten touanne la t&ecirc;te de bord. Va t'en te couachi p'tit d'jeux, n'ou vet bin que tu chin de ton pethe.<br/>
<i>(Entre la nieche, Merienne Lescaudet)</i><p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ou ch'est t&eacute; Merienne, as-tu veu S'ter&nbsp;    ?<p/>
<b>Merienne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Nenin, ma tante.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ch'est que Frankie ma dit qui la veu a pasl&eacute; a chique mastin dans la cache.<p/>
<b>Merienne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh l'pouarre b&ecirc;te, j'tet min qui tet a pasl&eacute; au vachi.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais coumment que chounna s'fet qui l'avait son bras a l'antout de la talle&nbsp;    ?<p/>
<b>Merienne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin n'en r'vella y'une qui va toute seule et pis j'voudrais vais un vachi mettre son bras a l'entout de ma talle.<p/>
<b>Frankie </b><i>(entrant dans sa k'mensolle)<b></i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Memm&eacute;e, Memm&eacute;e, vetent vais si j'ai dit des menties. J't&eacute; dit que la S'ter est dans la cache avec un houmme, et y vint de l'embrachi.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b><i>(toute marrie)<b></i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Si tu n'est pas au yet dans un minute j'te quiamus&eacute; p'tit conte pette <i>(y sen va)</i><br/>
<i>(Entre S'ter)</i><p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>De y'ou que tu r'vins, tu set bin que t'en pethe ne veux pas que tu s'est a couarre les c'mins si tard au s&eacute;.<p/>
<b>S'ter&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ecoute memm&eacute;e. J'ai vingt ch'un an et si tu cret que pepp&eacute;e s'en va m'empeschi de m'proumn&eacute; au s&eacute; tu trompe bin. Apr&egrave;s tout, je n'sis pas un ave, dit min memm&eacute;e, &eacute;taient tous miyeurs quand ou t'&ecirc;tes jannes.<p/>
<b>Pierre </b><i>entre<b></i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Oh vos vla y'ou qu'ou v'nez de couarre.<p/>
<b>S'ter&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ch'est d'mes affaithes you q'j'&eacute;tait. Apr&egrave;s tout, si une fille de vingt ch'un an n'est pas allou&eacute;e de faithe cha qu'ou veux y vaut mus s'hall&eacute; tout a fait. Je vait que siez les autres filles lus pathents font d'lus mus pour amus&eacute; lus esfants, ichin ch'est travailli niet et jour et avec chounna ou n'faites que d'grondre amaintchi du temps.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Escoute ma fille, tu pasle de t'naller d'ichin et ch'est que tu cret que tu f'sais.<p/>
<b>Merienne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Tu set m'nonque S'ter a raison, tu pourrais faithe piethe que d'nous dounn&eacute;e un mio d'amusement pus souvent, pour chi qu'on n'avez pas une bord&eacute;e d'nier beurre pour un r'change&nbsp;    ?<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Et pouarre sotte, chi q'tu cret qui s'en va acat&eacute; des poummes pour faithe du nier beurre et j'sis bin binseux que ta tante n'en voudrait pas l'embaras.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Pour chounna y men est pas d'rin. Ch'est a dithe y faudra que les filles invite lus amins pour nos aidji a p'l&eacute; les poummes.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin r'gardez si ou voulez faithe de votre mus sus la ferme ou pouvez en faithe une paisl&eacute;e d'anniet en t'chinze, mais j'un veux pas vais trop d'jeunes gailliards ichin. <br/>
<i>S'ter et Merienne empouannent Pierre et le dance alantou d'la t'chuisine enchantant j'tet la prumi&egrave;the chose le matin.</i><p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>N'en v'la assez, allez vos coauchi.<br/>
</div><div align="center"><b>Fin d'Acte y'une</b><p/>
<b>___________</b><p/>
<b>ACTE II</b><br/>
<i>La m&ecirc;me pi&egrave;che</i><br/>
</div><div align="left"><p/>
<b>Eliza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais Betsy, tu mestounne, chi qui fait que tu t'en vas faithe du nier beurre, tu m'avais dit que jamais tu n'en l'sais d'autre apr&egrave;s la bord&eacute;e qu'ou e&ucirc;tes tant d'embarras et que ton pouarre frethe F'lip faillit d'perdre la veux par un &eacute;clat. <p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin tu set les filles en n'ont voulu y'unne et pis il est grand temps que la S'ter se mathyie, la v'la chi passe vingt ch'un an et j'nen s'est pas ravie que y'ethait chique s'uns souantre yi.<p/>
<b>Janneton&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Li dounnonus auchun.<p/>
<b>Eliza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin y'a le jonne F'lip Le Huchet, le fils a John Le Huchet de la ferme du Coin. <p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin oui, j'voudrais j'tina pour ma fille.<p/>
<b>Eliza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Pourtant ne v'la un gar&ccedil;on qui sa bin, ch'est le seule esfant&nbsp;    ; son pethe a chiquante vregies de terre, tr&egrave;s maisons et le r'venu de chinquante quartiers de froment, trente cabots de chendre d'vret.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin ch'est que ch'la li vaudra quand j'allons betot &ecirc;tre taxes pardessus les outhelles pour payi la contribution infernale a ch'est angyais la.<p/>
<b>Eliza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Contribution Imperial tu veux dithe Betsy.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Nouffait, Contribution generale, ch't&eacute; dit.<p/>
<b>Janneton&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais quand m&ecirc;me il etha un bouan mio d'herpin quand le bouan houmme packsa ses velles.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Je n'veux rin d'li et pit Frankie nos a dit qui l'a veu S'ter de temps en temps dans la routte a s'proumne avec chique soudard. My Good&nbsp;    ! si j'pouvait &ecirc;tre un offici, un general ou un corporal. Estche que t'une cret pas que v'la chi pathaitret&eacute; mus que d'mathi&eacute; un commun fermi. Chi biaut&eacute; que tu vet dans Flip Le Huchet, l'fermi avec touas ses sous.<p/>
<b>Janneton&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Pourtant ch'est un charmant corps et y'en a pas y'un a lis montre a traithe et a cachi y'a pas son path&eacute;.<p/>
<b>Eliza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais chi jeunes houmes que tu'ouas invitet pour pl&eacute;&nbsp;    ?<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ma pouarre fille j'n'y counnais rin. Ch'est les deux filles chi n'ont prins soign, mais sans lus dithe j'ai invit&eacute; Moussieu Frainque Deslandes le banchi et Captaine Perchard, ch'est qu'ten cret Janneton&nbsp;    ?<p/>
<b>Janneton&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>J'cret qu't'est a faithe une b&ecirc;te de t&eacute; m&ecirc;me, est che que tu cret que des gens coume chounna s'en vont mathi&eacute; une fille de fermi&nbsp;    ; peut ele sement pasle l'Angyais&nbsp;    ?<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh pourchi qu'ine mathiethait pas une fille de fermi, chi que tu ouas a dithe contre les fermiers&nbsp;    ?<p/>
<b>Eliza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais te m&ecirc;me tu vins d'nos dithe que t'une veux pas qu'ou mathyie un fermi.<p/>
<b>Nickles  </b><i>(entrant dans ses chabots et sa blouse)</i> Missis, chi poumes qui vos faut&nbsp;    ? <p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ou pouez pas tap&eacute; d'vant entr&eacute;, pouarre bachouard et j'vos ai trejous dit de rev'nin pas dans la bouane chuisine avec vos chabots.<p/>
<b>Nickles&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin&nbsp;    ! y n'vos en manquent pas d'orgi. Ou n'&ecirc;tes pas d'm&ecirc;me au matin quand ou vos l'vez.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Tais ous insolent qu'on &ecirc;tes.    <p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b><i>entre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</i>Eh bin&nbsp;    ! tout chu tint a mare la est y q'menchi, ou n'avez pas sement d'poumes de ramass&eacute;s, chi que chu grand babin est a faithe ichin&nbsp;    ?<p/>
<b>Nickles&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>  Justement j'lis d'mandais chi poumes qui fallait, mais ou ne set pas.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Y'en a deux quarchers de roumci dans l'bel que j'avais mins d'cot&eacute;, et tres bathis de Blenheims, mais ch'est pour la maison, n'y touche pas.<p/>
<b>Nickles&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais d'jantre, j'ai etemp&eacute;s j't'arlev&eacute;e.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Grand Achocre&nbsp;    !<b> </b>tu n'as pas pus d'id&eacute;e qu'un mousse qui vin d'na&icirc;tre, chi jamais qu'a entendu d'etemp&eacute; des poumes de garde, et min qui n'avait promins tres cabots au recteur a la pieche de payi la djaime des poumes&nbsp;    ; achteu j'men vait &ecirc;tre obliyi de d&eacute;bourr&eacute;, fiche min l'cant et ramasse chez poumes de roumsi la.<p/>
<b>Nickles&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Chez poumes la ne valent pas grand-chose pour faithe du nier beurre, il on t&eacute; toutes ramass&eacute;s sus la terre et j'cret bin qui sont toutes pienes de vers.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Chi qui chounna peut faithe, tan pus de vers tant pus gras que sa le nier beurre&nbsp;    ; marche les cherchi et dit a Toumas de t'aidji. A chi l'heuthe que tu attend la compagnie Betsy&nbsp;    ?<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>J'les attends a toute minute, &eacute;coute&nbsp;    <i>: une tape a la porte. Moussie Deslandes le banchi entre.</i><p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Coument qu'ou &ecirc;tes Moussie Deslandes&nbsp;    ? <i>Ou l'introduise es autres.</i><p/>
<b>Banchi&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Pas tant pieth&egrave; Mrs Rond&eacute;. J'm&eacute; r'fais justement d'une fiere bord&eacute;e d'goute.<p/>
<b>Janneton&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Voulons dithe par le nez moussieu&nbsp;    ?<p/>
<b>Banchi&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Nannin, est ch'qu'oune savez pas chi que ch'est que la goutte.<p/>
<b>Eliza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Oui, oui, ou se bin chi qu'est que la goutte, parce qu'ou la veu Betsy snoff&eacute; tant fais et le nez fait que d'lis couarre quand ou fait chutte game la.<p/>
<b>Merienne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ou devthaient av&eacute; honte de pasl&eacute; d'une telle moniethe de ma tante&nbsp;    ; mais dites min Moussieu Deslandes, y'a ti auchune chose de nouv&eacute; en ville.<p/>
<b>Banchi&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Oui, j'allons frum&eacute; la s'maine chi vain. Achteu que j'allons &ecirc;tre pyum&eacute;s par chez Angyais avec la contribution Imperial y ne f'sat betot nu dans l'isle.<br/>
<i>Nickles et Thoumas entre avec un hamper de poumes de Rouget</i><p/>
<b>Nickles&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ne f'chin vos poumes, y'en a ti assez&nbsp;    ?<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Main nannin, <i>(y va vais les poummes). </i>Oh deux lanternes&nbsp;    ! Jamais d'ma vie j'ne veu deux bachouards coume vous, est y possiblye et permins qui faut que je s'ais bat&eacute; avec deux pathelles achocres coume vous.<p/>
<b>Toumas&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais chi qu'ou avez a nos pasl&eacute; d'meme. <p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ch'est que j'ai m'apport&eacute; des poumes de Rouget pour faithe du nier beurre, min qui les avait chiyis pour l'hiv&eacute;.<p/>
<b>Toumas&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ecoutez messe, chn'est pas d'ma faute si ch'est qu'ou enviez un tel bigot a ramass&eacute; des poumes. Ch'nest pon min qu'est responsable. Je fait coume y ma dit.<p/>
<b>Nickles&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ah, sorte de Ste. Nitouche. J'voulais apport&eacute; des Grises Ernettes et ch'est t&eacute; qu'a choisi ch'est ichin.<p/>
<b>Toumas&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>N'en 'vla ti un autre&nbsp;    ; et vous-m&ecirc;me ou m'avez apport&eacute; nimporte chi, le vi n'en setha pas la diffethence, y n'y vet pas apr&egrave;s siez heuthes.<p/>
<b>S'tre </b><i>entre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</i>Mais memm&eacute;e ou n'&ecirc;tes pas ocquo a pl&eacute;. Jamais j'ne sons pr&egrave;s pour demain.<p/>
<b>Merienne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Chez grand b&ecirc;tes la vennent d'apport&eacute; des poumes de tabye.<p/>
<b>S'ter&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Vet-an Nick. J'allons all&eacute; les ramasser.<p/>
<b>Toumas&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ch'est des Nick assais&eacute;, chi que ch'sa d'min quand y sont a mou&eacute;.<p/>
<b>Captanne Perchard&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b><i>entre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</i>Good evening Mrs Rondel, how are you&nbsp;    ? So good of you to ask me to come.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ah Cap'tanne Perchard, I am quite good, mais ma fille will be ichin dans une minute.<p/>
<b>Toumas&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Y'ne sait l'Jerriais, pourtant y' pouv&eacute; bin l'pasl&eacute; quand je jouimes ensembye coumes mousses; coumment qu'il est v'nu &agrave; &ecirc;tre Captanne. J'nen set rin. Y'avait pas pus b&ecirc;te coumme mousse.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Tais ous et n'paslez pas tant.<br/>
<i>S'ter et Nick rentre avec les bouannes poummes.</i><p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>S'ter vetan dithe bon soir a Captanne Perchard.<p/>
<b>S'ter&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Coument ou &ecirc;tes Captanne&nbsp;    ?<p/>
<b>Captanne Perchard&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Je sis allright, and you&nbsp;    ?<p/>
<b>S'ter &nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Avous oubli&eacute; votre Jerriais, Captanne?<p/>
<b>Captanne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>J'le paslons pas often you know.<p/>
<b>F'lip Le Huchet</b><i> entre </i>Bon soir toute la compagnie. J'vet qu'ou n'&ecirc;tes pas q'menchi.<p/>
<b>Merienne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin F'lip, allous exhibit&eacute; au Show d'l'isle&nbsp;    ?<p/>
<b>F'lip</b> &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, j'fimes si bin au show des tres paraisses que j'allons resprouv&eacute; en ville. J'umes tres prumiers et deux deuxi&egrave;mes et j'en ethimes y'eu d'autres si les Juges avaient veu qui&eacute;&nbsp;    ; et j'ai vendu deux j'niches pour Am&eacute;thique j'tarlev&eacute;e, la Gladiola's Ginger Snap et la Hyacinth's Daisy Bell.<br/>
<br/>
</div><div align="center"><i>CHANSON</i><br/>
</div><div align="left"><b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Allons mes amins y l'est temps de q'menchi a pl&eacute;.<p/>
<b>Captanne Perchard&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>N'en v'la une farce a nos jou&eacute;. Si j'avais seu que j'tet pour pl&eacute; des poumes j'ne s'est pas v'nu et chi qu'on criiez Moussieu Deslandes&nbsp;    ?<p/>
<b>Moussieu Deslandes</b> &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon pouarre gar&ccedil;on, fos pas &ecirc;tre si r'gardant, vet an. J'allons lus dounn&eacute; un coup de main.<p/>
<b>Toumas&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Oh bon, y la r'trouv&eacute; son Jerriais. Vous Moussieu l'Captanne ou m'faites penser a ch'tina qu'avet t&eacute; jusqu'&agrave; la Corbiethe ....<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>S'ter, demain au matin y faudra que t'ou alle en ville avec Nickless cherchi les limons et les epices&nbsp;    ; au m&ecirc;me temps ou pourrais apporte la paile. <br/>
<br/>
</div><div align="center"><i>CHANSON SI POSSIBYE</i><br/>
<p/>
<b>Fin d'Acte II</b><p/>
<b>____________</b><br/>
<p/>
<b>ACTE III</b><br/>
<br/>
<i>CHANSON&nbsp;    : Vive la Compagnie</i><br/>
<br/>
Scene&nbsp;    : La m&ecirc;me<br/>
</div><div align="left"><br/>
<i>Quatre houmes sont a jou&eacute; a dominoes, tres femmes sont a prepath&eacute; des bros pour le nier beurre. S'ter et l'Captanne sont a mou&eacute;.</i><br/>
<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>As tu r'gard&eacute; Pierre s'il est bet&ocirc;t fait&nbsp;    ?<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ramasse m&eacute; une chuyi et une assiette et j'men vais vos l'dithe dans une minute. <i>Y prend l'assiette et s'en va a la paile.</i><p/>
<b>Nick&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Souffye ti boss. N'on ma trejous dit que quand y souffye Home Sweet Home il est a peu pr&egrave;s fait.<p/>
<b>Toumas&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ah tait ta vervette, pouare nigot ch'est qu'tu counnais a faithe du nier beurre&nbsp;    ? Chantez nous une chanson, vous Janneton.<p/>
<b>Janneton&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais ma f&eacute; nannin, demade ichin a Liza ou n'en sait des bouanes.<p/>
<b>Toumas&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>J'en veux pas entendre de ses chansons. La derniethe fais qu'ou chanti touas les cats du vaisin&eacute; moithient de peux.<p/>
<b>Eliza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Affront&eacute; qu'ou &ecirc;tes. J'conte que ma voia vaut la votre auchun temps&nbsp;    : mais vous Maitre Pierre ou pouves bin chanter.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin. J'veux bin. N'en f'chin y'une des viers Terreneuviers. <i>(Y chante ''Bouan Vent'')</i><p/>
<b>F'lip&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ch'n'est pal mal chantet, mais ou qu'menchi a avet la voix crachie Mess Rond&eacute;.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ch'est sem un ame pus qu'oune pouez en faithe F'lip Le Hutchet.<p/>
<b>Eliza </b><i>a Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</i>S'ter pathaient accord&eacute; bin avec le Captanne. J'ne sais pas estounnet que je set acquo un match entre yeux.<p/>
<b>Deslandes&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Le Captanne et S'ter paithaissent lass&eacute;s. Si ou voulez Merienne j'allons mou&eacute; a lus pieche.<p/>
<b>Merienne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais en &ecirc;tes ou capabye Moussieu Deslandes. Ch'n'est pas une piyume ou savez.<p/>
<b>Deslandes&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Oh ma fille&nbsp;    ! Je remou&eacute; du nier beurre quand tu tes haute comme un pot d'cidre.<p/>
<b>Merienne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin. J'allons vais.<p/>
<b>Captanne&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b><i>Tout essoufye</i>, n'en v'la ti une vielle bord&eacute;e, v'la qui vos fait du bin d's'asiethe.<p/>
<b>F'lip&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>V'la chi vos f'sa du bin de travailli, ch'est un 'rnouv&eacute; pour vous de faithe un mio de travas et pis v'la chi vos d'valla la graisse.<p/>
<b>Toumas&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ah tu peux l'dithe men F'lip&nbsp;    ; v'la chi n'fait rin d'autre que de s'proumn&eacute; a ch'va tant'chi que les pouare soudards marche driethe.<p/>
<b>S'ter&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Est tu memm&eacute;e que tu'ouas assez d'pots pour le nier beurre, tu f'sais mus de t'en faithe seux devant qui s&eacute; trop tard. <i>Betsy sort.</i><p/>
<b>S'ter&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Moussieu Deslandes ou pathaissez lass&eacute;. Nickless s'ent va prendre votre pieche avec Janneton.<p/>
<b>Deslandes&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin&nbsp;    ! ma fille, ch'n'est pas tante piethe pour y'un qui moignie qu'une piyume.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b><i>r'gouate le nier beurre et dit que dans d'jez minutes ysa pr&ecirc;t a d's'cendre.</i><p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>J'crains que j'allons &ecirc;tre a court de pots. Peux tu m'en pr&eacute;t&eacute; une coupye de douzaines Eliza&nbsp;    ?<p/>
<b>Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Oui, mais chi qu' itha les cherchi&nbsp;    ?<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>S'ter peux y all&eacute;.<p/>
<b>S'ter&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>J'ithai bin mais pas toute seule, y fait niet et nou n'is vet chinne terre.<p/>
<b>Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin que F'lip alle avec li, y'n sont pas longtemps.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais nannin ja&nbsp;    ! y n'y'itha pas, que Nickless y alle.Y'n ne sont pas longtemps. <i>(Y s'en vont et Toumas prend la pieche a Nickless)</i><p/>
<b>F'lip </b><i>tout marri</i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, j'che bin que j'en sis pas bon assez pour all&eacute; avec votre fille, pourchi qu'ou m'avez invit&eacute; a v'nin ichin assais&eacute;, ou n'avez pas besoin de vos penser si grande. En m'en v'nant j'ai rencontr&eacute; votre frethe et la route tet a peine grande assez pour li&nbsp;    ; en avait ti une chasse.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>N'en v'la ti d'l'affront et dans ma maison.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ne l'escoute pas F'lip, vet en continu&eacute; notre game de dominoes. J'navons sement que deux ou tres minutes achteu&nbsp;    ; a chi la pose&nbsp;    ?<p/>
<b>Janneton</b><i> a Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</i>Sont ti a faithe les pots. Y sont bin longtemps.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Doune lu une chance.Y'a pas d'temps perdu. Y'a equot une bouanne trotte j'usque siez t&eacute;. Ah les f'chin.<br/>
<i>Nick entre en casaque a d'cheux d'pie et bill toppeur et une grande fleur dans sa boutonniethe. S'ter en grand voielle et un grand boutchet d'fleurs.</i><p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais mon doux chi q'chounna veux dithe, nous dith&eacute; qu'on vedraient de vos mathi&eacute;.<p/>
<b>Nickles&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mesdames et Messieurs, permettez que j'vos introduise a ma blonde.<p/>
<b>S'ter&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Est che demaime que tu pasle de ta femme&nbsp;    ?<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Mais chi qu'ou voulez dithe, est ous riellement mathi&eacute;e.<p/>
<b>Nickless&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Tu las d'vinn&eacute; Memm&eacute;e. J'avons t&eacute; mathi&eacute;s au r'gistre a matin quand j'avous t&eacute; ramass&eacute; les epices.<p/>
<b>Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Ah mon doux&nbsp;    ; <i>ou s'aisvonie l'amaintchi.</i><p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>L'Achocre, il a ma bouanne cassaque et mon bill toppeur&nbsp;    ! y'n y'en manque pas d'affront&nbsp;    ; mais enfin d'pis que ch'est d'm&ecirc;me et que nos f'chin b&eacute;t&ocirc;t a nou&eacute;, qui prennent la ferme et j'nos r'tithons et j'sis in content de vais ma fille mathi&eacute;e a y'un qui f'sat un bouan fermi.<p/>
<b>F'lip </b><i>a Betsy&nbsp;&nbsp;&nbsp;&nbsp;&nbsp;&nbsp;&nbsp;&nbsp;</i>Vos v'la n'nez dans l'put&eacute; achteu Missis, le fils d'un fermi n'tet pas bon assez pour votre fille, ou mithaient bin haut y vau fallait un offici ou un banchi, mais vos v'la la belle methe d'un vachi.<p/>
<b>Pierre&nbsp;&nbsp;&nbsp;&nbsp;&nbsp;&nbsp;&nbsp;&nbsp;</b>Eh bin m's'amins, ch'n'est pas tout chounna. J'lus souhaite toute joie et prospethit&eacute;.<br/>
<br/>
</div><div align="center"><i>CHANSON</i><br/>
<p/>
<b>FINIS</b> <p/></div>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="betsy2.html">L'Ebranlement d'Betsy</a><p>
<li><a href="betsy1934.html">L'Esbranlement d'Betsy</a><p>
<li><a href="cahouain_betsey1927.html">Chein que vos raconti le Sieur Caouain dans la gazette de Samedi</a><p>
<li><a href="betsy1934b.html">Une Bord&eacute;e J&egrave;rriaise</a><p>
<li><A HREF="springfield.html">Springfield</A><p>
<li><a href="enfuntchis.html">L's' Enfuntchis</a><p>
<li><a href="enfuntchis1935.html">L's'Enfuntchis</a><p>



<li><a href="sethee1930.html">En cherche d'femme: annonches</a><p>
<li><a href="sethee1916.html">S&eacute;th&eacute;e Jerriaise 1916</a><p>
<li><a href="bouonscompagnons.html">Les Bouons Compagnons</a><p>
<li><a href="sethee1953.html">S&eacute;th&eacute;e J&egrave;rriaise 1953</a><p>
<li><a href="painconcert.html">How they fared at the concert</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><a href="thiatre.html">L&eacute; thi&acirc;tre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

