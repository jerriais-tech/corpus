<HTML>

<!-- Mirrored from members.societe-jersiaise.org/geraint/jerriais/adlm4candidats.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Quatre candidats</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quatre candidats</h2></font></center><p>

'Noum d&eacute; p'tit buoan'houmme,' s'fit i' Ph'lip Desclios, qui r'venait d'arrachi ses raves d&eacute;vant qu'la g'l&eacute;e les pr&icirc;nse, 'mais, i' s'en va y'aver du r&eacute;villioun dans la p&acirc;raisse! Y'a eune vol&eacute;e d&eacute;pis qu'j'e&ucirc;mes eune &eacute;l&eacute;ctioun pour D&eacute;put&eacute;, et nos v'l&agrave; chutte fais avec quatre candidats! V'la tchi m' r'appele l&eacute; buoan vi&egrave;r temps.'<br/>
<br/>
'Mon Ph'lip, j'lis dis,' i' vaudrait p't&ecirc;t' mus n&eacute; pas trop s'rapp'ler le vi&egrave;r temps, surtout d&eacute; chein qui s'passait quand i' v'n&icirc;nt &egrave;s &ecirc;l&eacute;ctiouns, car dans l'vi&egrave;r temps nous arrangait les &ecirc;l&eacute;ctiouns de sorte qu&eacute; nou' g&acirc;gnisse. T&eacute; rappeles tu d'la bord&eacute;e qu' Pierre San Crouaix pr&icirc;nt pur Chent'nyi?'<br/>
<br/>
'Ma f&eacute;, 's'fit l'Ph'lip, 'j'en ai entendu p&acirc;ler. I' parait qu'ieu bein des v'r&eacute;gies d'terre d&eacute; tou&acirc;n&eacute;es, bein de g'niches qui s'n'allaient faithe lus deux lettres et je n'sai pas coumbein d'ch&egrave;rges &eacute;d raves ou d'nav&ecirc;ts tchi changitent d&eacute; main. Mais, &agrave; chein qu'nou'm'dit i' parait &eacute;tout qu&eacute; n'y'avait pas mal d'&ecirc;l&eacute;cteurs tchi vendaient lus vouaix &egrave;s deux partis.'<br/>
<br/>
'En effet,' j'lis dis, mais ch&eacute; n'tait pas souvent qu'ils en r'par&icirc;ssent. Car, coume tu sais, la liste &ecirc;l&eacute;ctorale 'tait bein pus courte qu'ou' n'est achteu, car cheun 'tait seulement les Principaux et Officiers d'la p&acirc;raisse qu'avaient drouait d'vouaix, et s'nou' tait Principa' ou pas d&ecirc;pendait d&eacute; coumbein d'r&acirc;t qu' nou' payait. Et bein seux les femmes n'avaient pas drouait d'vouaix, n'importe coumbein d'r&acirc;t qu'i' pay&icirc;ssent. Et d'm&ecirc;me, nou' counnaissait touas l's' electeurs, et nou' v'n&icirc;nt &agrave; saver bein vite sus tchi qu'nou' pouvait fier.'<br/>
<br/>
'Et ch'tait d'm&ecirc;me qu&eacute; l'Nicolas d'la Lande v&icirc;nt &agrave; faithe sa b&ecirc;tise. Coumme tu sais bein, j'avaimes dans chu temps-l&agrave; deux partis a la Trin't&eacute;, les Rouoges et les Blius et les Rouages 'taient bein pus counservateurs qu&eacute; les Blius Le Nicolas d'la Lande 'tait Rouoge, mais, &agrave; raisoun d'&ecirc;une faillie vieillotte d&eacute; fain il avait prom&icirc;nt sa vouaix &egrave;s Blius. Les Rouoges v&icirc;ntent &agrave; l'saver et, la niet d'vant l'&ecirc;l&eacute;ctioun, quand l'Nicolas 'tait au liet, les v'l&agrave;, trais ou quatre de ieux, s'en aller siez li et li voler touas ses habits, n'li laissant qu'sa c'm&icirc;nsole. Mais, vai-tu mon Phlip, nous'n'peut pas trop bein aller voter dans sa c'm&icirc;nsole, et les Rouoges, qui n'&eacute;thaient jamais voulu faithe autcheune chose d&eacute; malhounn&ecirc;te ou d'emp&ecirc;chi les &ecirc;l&eacute;cteurs d'aller voter, li dounn&icirc;tent eune pouque &agrave; guano pourqu&eacute; sa femme li f&icirc;sse eune pathe de braies. Mais l&eacute; v'l&agrave;, je n'sais pas pourtchi, mais Nicolas trouvit qu&eacute; d'aller voter habillyi d'rein qu'eune pouque &agrave; guano n&eacute; s'rait pas counv'nablye et i'n'd&ecirc;hallit pas, tchi f&icirc;t qu'les Blius p&eacute;rditent sa vouaix et l'&ecirc;l&eacute;ctioun.'<br/>
<br/>
'Ah, bonsens', s'fit l'Ph'lip,' dans l'vi&egrave;r temps, les &ecirc;l&eacute;ctiouns, nou' savait coumment l's'arrangi! Mais, bah, au jour d'aniet s'nous &ecirc;prouvait &agrave; faithe d'it&eacute; nous' trouv'rait salement pr&icirc;nt et nou' finithait probably&eacute;ment en bo&ecirc;te.<br/>
<br/>
N'ya pas, dans l'vi&egrave;r temps nou savait autr&eacute;ment mus s'y prendre qu' nou'n'fait achteu. Mais nou'm'dit &eacute;tout qu&eacute; y'ieu eune bord&eacute;e quand tu 'tais mousse qu&eacute; tu g&acirc;gnis l'&ecirc;l&eacute;ctioun pour les Rouoges. Coumment d&eacute;n dgiablye qu&eacute; t'en r'paris?'<br/>
<br/>
'Mon Ph'lip,' j'lis dis,' ch'l&agrave; chest eune autre histouaithe et je n'envais pas t'la racounter aniet, mais j'en r'p&acirc;l'rouns ieun d'chez jours.'<br/>
<br/>
<i><a href="delamare.html">Le Vier Trin'tais</a></i><br/>
<i>JEP 17 November 1992</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="elections1889.html">Les &Eacute;lections</a><p>
<li><a href="gdfelect.html">Eune bouanne &ecirc;lection!</a><p>
<li><a href="senateurs1948.html">Aux Electeurs de l'ile de Jerri</a><p>
<li><a href="jjlemarquand.html">J.J. Le Marquand</a><p>
<li><a href="eslections.html">Des reflexions sus l'zeslections et lus produits</a><p>
<li><a href="maitjean.html">Ma&icirc;te Jean Dangni&eacute; sue l'Z&eacute;lections</a><p>

<li><a href="pm3candidat.html">Ph'lip et un traisi&egrave;me candidat</a><p>
<li><a href="forthcoming.html">Peter on forthcoming elections</a><p>
<li><a href="electioneering.html">Electioneering campaign</a><p>
<li><a href="painelections.html">Piteur discourses on elections</a><p>
<li><a href="election1902.html">L'Election d'Mardi dern'yi!</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="painbothsides.html">How Both Sides Shall Win</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="pmmultitude.html">Les Elections</a><p>
<li><a href="gdfelect.html">Eune bouanne &ecirc;lection!</a><p>
<li><a href="election_picot.html">Unne &Ecirc;lection du temps p&acirc;ss&egrave;</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="adlmbangner.html">Quand j'voulais m'bangner</a><p>
<li><a href="adlmyouthclub.html">J'sis d&eacute; t'n avis</a><p>
<li><a href="adlmtomes.html">Tchi qu'tu crai d&eacute; l'affaithe d&eacute; Vernon Tomes?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/adlm4candidats.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>

