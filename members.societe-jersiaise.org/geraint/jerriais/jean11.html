<HTML>

<!-- Mirrored from members.societe-jersiaise.org/geraint/jerriais/jean11.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
<HEAD>
<TITLE>La Bouonne Nouvelle s'lon Jean, Chapitre 11</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, Chapitre 11</h2></font></center><p>

<center><font color="#215e21"><h3>V&egrave;rsets 1-16</h3></font></center><p>


Assa y'avait un c&egrave;rtain houmme tch'avait nom Laz&acirc;re et tchi 'tait malade. I' d'meuthait &agrave; B&eacute;thannie, la ville o&ugrave;'est qu'i' d'meuthaient Mathie et sa soeu Marthe (ch'est en tchi chutte Mathie d&eacute; tchi l'fr&eacute;the 'tait chu Laz&acirc;re tchi 'tait malade, ou 'tait la Mathie tch'avait onguenn&eacute; l'Seigneu et en avait s'tchi les pids atout ses g'veux.) Les soeurs don env'y&icirc;drent l&eacute; qu'si auve chu m'sage, &quot;Seigneu, tan bouon anm&icirc;n est bein malade.&quot;<p>

Quand i' ou&iuml;t chennech&icirc;n, J&eacute;s&ucirc; dit, &quot;La f&icirc;n d&eacute; chutte maladie n'est pon la mort, mais la glouaithe du Bou&ocirc;n Dgieu, &agrave; seule f&icirc;n qu'l&eacute; Fis d&eacute; Dgieu en ait la glouaithe.&quot; J&eacute;s&ucirc; aimait Marthe et sa soeu et Laz&acirc;re, et quand i' ou&iuml;t la nouvelle qu&eacute; Laz&acirc;re 'tait malade, i' n'sortit pon d&eacute; o&ugrave;'est qu'i' 'tait pouor deux jours. &Eacute;pis i' dit &egrave;s discipl'yes, &quot;R'allons don en Jud&eacute;e.&quot;<p>

Les discipl'yes l&icirc; d&icirc;drent, &quot;Ma&icirc;t', les Juis 'taient just&eacute;ment pouor t'aver lapid&eacute;, pouortchi don y r'aller?&quot;<p>

J&eacute;s&ucirc; r&ecirc;ponnit, &quot;N'y'a-t-i' pon douze heuthes dans eune journ&eacute;e? Un houmme peut s'pronm'ner toute la journ&eacute;e sans drotchi, car i' vait la leunmi&eacute;the du monde. Mais si un houmme s'pronm&egrave;ne la niet, i' peut drotchi car i' n'a pon d'la leunmi&eacute;the en s&eacute;-m&ecirc;me.&quot; N&eacute; v'l&agrave; chein qu'i' dit, &eacute;pis i' lus dit, &quot;L'anm&icirc;n Laz&acirc;re est au r'pos, mais j'y'&icirc;thai &agrave; seule f&icirc;n d'l&eacute; r&ecirc;vilyi.&quot;<p>

&Eacute;pis les discipl'yes l&icirc; d&icirc;drent, &quot;Seigneu, s'i' s'&egrave;rpose v'l&agrave; tchi veurt dithe qu'il &icirc;tha sus l'mus.&quot; Tout coumme J&eacute;s&ucirc; p&acirc;lait d'sa mort, et ieux i' n'comprannaient pon qu'i' p&acirc;lait du r'pos d'la mort.<p>

&Eacute;pis J&eacute;s&ucirc; lus dit cliaithement, &quot;Laz&acirc;re est mort. Et j'sis heutheux qu&eacute; j&eacute; n'tais pon l&agrave; viyant qu'ou pou&ocirc;rrez en profiter dans la fouai. Allons siez Laz&acirc;re.&quot;<p>

&Eacute;pis Thonmas, tchit 'tait m&ecirc;nomm&eacute; l'Jeunm&eacute;, dit &egrave;s aut's discipl'yes, &quot;Allons acant&eacute; li &agrave; seule f&icirc;n d'mouothi d'compangnie auve li.&quot;<p>
&nbsp;<p>
&nbsp;<p>

<center><font color="#215e21"><h3>V&egrave;rsets 17-37</h3></font></center><p>
<ul>
<li><a href="jeanxi.html">La Bouonne Nouvelle s'lon Jean, Chapitre 11, v&egrave;rsets 17-37</a><p>
</ul>
&nbsp;<p>
&nbsp;<p>

<center><font color="#215e21"><h3>V&egrave;rsets 9-44</h3></font></center><p>
<a href="verrinnesolazare.jpg"><img src="verrinnesolazare.jpg" height="300" alt="J'sis la r&eacute;surrection et la vie; l&eacute; chein tchi crait en m&eacute; viv'tha m&ecirc;me qu'il meuthe; et l&eacute; chein tchi vit et crait en m&eacute; n&eacute; mou&ocirc;rra janmais." title="" border="0" align="right" /></a>
J&eacute;s&ucirc; dit, &quot;N'y'a-t-i' pon douze heuthes d&eacute; leunmi&eacute;the touos les jours? S'nou s'r&ecirc;vil'ye d&eacute; grand jour, nou n's&eacute; droque pon par cause qu&eacute; nou vait cliai d&eacute; jour. Ch'est quand nou s'r&ecirc;vil'ye d&eacute; niet qu&eacute; nou s'droque, par cause qu'nou n'a pon la leunmi&eacute;the en s&eacute;.&quot;<br/>
<br/>
Un co qu'il avait dit chennech&icirc;n, il ajou&ocirc;tit, &quot;L'anm&icirc;n Laz&acirc;re ra&icirc;que dort, mais j'm'en vais pouor l&eacute; r&ecirc;vilyi.&quot;<br/>
<br/>
Ses approtis r&ecirc;ponn&icirc;drent, &quot;Eh bein, Seigneu, s'i' ra&icirc;que dort, i' s'&egrave;rdg&eacute;thitha b&eacute;t&ocirc;t.&quot; Ses approtis criyaient qu'i' 'tait &agrave; p&acirc;ler du dormi natuth&eacute;, mais J&eacute;s&ucirc; 'tait &agrave; dithe qu&eacute; Laz&acirc;re 'tait mort.<br/>
<br/>
I' lus explyitchit don, &quot;Laz&acirc;re est mort. Et pouor vot' amendement j'sis heutheux qu&eacute; j&eacute; n'tais pon l&agrave;, &agrave; seule f&icirc;n qu'ou pi&ecirc;ss&ecirc;tes craithe. All'-ouos-en, j'&icirc;thons l&agrave;-bas!&quot;<br/>
<br/>
&Eacute;pis Tanm&icirc;n, m&ecirc;nomm&eacute; l'Jeunm&eacute;, dit &egrave;s aut's approtis, &quot;All'-ouos-en, j'&icirc;thons &eacute;tout &agrave; seule f&icirc;n d'pouver mouothi au ras d'li!&quot;<br/>
<br/>
Quand J&eacute;s&ucirc; s'appr&eacute;chit d'B&eacute;thannie, il appr&icirc;nt qu'Laz&acirc;re avait 't&eacute; d&ecirc;j&agrave; quat' jours mort dans sa tombe. B&eacute;thannie n'tait pon bein liain d'J&eacute;thusalem, &agrave; dans les deux milles, et un tas d'Juis lus 'taient v'nus siez Marthe et Mathie pouor l'resp&eacute; d'lus deu d'lus fr&eacute;the. Quand Marthe ou&iuml;t qu'J&eacute;s&ucirc; 'tait pouor v'n&icirc;n, ou s'd&ecirc;halit pouor l'ach&icirc;trer. mais Mathie restit &agrave; la ma&icirc;son.<br/>
<br/>
&quot;Seigneu,&quot; qu'Marthe dit &agrave; J&eacute;s&ucirc;, &quot;s'tu'avais 't&eacute; ich&icirc;n, man fr&eacute;the n'&eacute;thait pon mouothi. Mais j'sai qu'm&ecirc;me achteu l'Bou&ocirc;n Dgieu t&eacute; donn'na tout chein qu'tu l&icirc; d'mand'das.&quot;<br/>
<br/>
J&eacute;s&ucirc; l&icirc; dit, &quot;Tan fr&eacute;the es'sa sou&ocirc;l'v&eacute;.&quot;<br/>
<br/>
Marthe r&ecirc;ponnit, &quot;J'sai qu'i' s'sa sou&ocirc;l'v&eacute; &agrave; la sou&ocirc;l&egrave;v'thie, &agrave; la dreine jug'gie.&quot;<br/>
<br/>
J&eacute;s&ucirc; l&icirc; dit, &quot;Ch'est m&eacute;, la sou&ocirc;l&egrave;v'thie et la vie. L&eacute; chein tchi crait en m&eacute;, ouaithe qu'i' meuthe, i' r'vivtha; et l'chein tchi vit et crait en m&eacute; n'mou&ocirc;rra janmais. Crai-tu bein chenna?&quot;<br/>
<br/>
&quot;Oui-dgia, Seigneu,&quot; qu'ou s'fit, &quot;j&eacute; l'crai - j'crai qu&eacute; tu'es l'Onguenn&eacute;, l'Fis du Bou&ocirc;n Dgieu, l&eacute; chein entouor tchi nou nos dit qu'i' 'tait pouor v'n&icirc;n au monde.&quot;<br/>
<br/>
Un co qu'oulle avait dit chenna, ou s'en r'fut siez lyi et s'd&ecirc;c&acirc;rrit auve sa soeu. &quot;L&eacute; Ma&icirc;t' est ich&icirc;n,&quot; qu'ou s'fit, &quot;et i' veurt qu'tu veinge.&quot;<br/>
<br/>
Quand Mathie ou&iuml;t chenna, ou s'm&acirc;tit d'un embrun et s'en fut &agrave; li. Assa J&eacute;s&ucirc; n'avait pon acouo geuthi dans l'village et 'tait acouo l&agrave; o&ugrave;'est qu'Marthe l'avait ach&icirc;tr&eacute;. Les Juis tchi 'taient siez ieux &agrave; seule f&icirc;n d'sou&ocirc;lagi la g&ecirc;ne &agrave; Mathie la v&icirc;drent s&eacute; m&acirc;ter et s'n aller, et ieux i' lus mAt&icirc;drent &eacute;tout et la si&ucirc;drent, criyant qu'ou 'tait pouor aller &agrave; la tombe pouor plieuther l&agrave;-bas. Mathie v&icirc;nt don io&ugrave; qu'ou trouvit J&eacute;s&ucirc; et quand ou la vit ou s'&ecirc;trav'lit &agrave; ses pids et dit, &quot;Seigneu, s'tu'avais 't&eacute; ich&icirc;n, man fr&eacute;the n'&eacute;thait pon mouothi!&quot;<br/>
<br/>
Quand J&eacute;s&ucirc; vit qu'ou plieuthait, et touos les Juis tchi 'taient v'nus acant&eacute; lyi &agrave; plieuther &eacute;tout, i' fut g&ecirc;n&eacute; et eut mal au tchoeu. &quot;O&ugrave;'est qu'ou l'avez m&icirc;ns?&quot; qu'i' dit.<br/>
<br/>
&quot;Veins vaie, Seigneu,&quot; qu'i' lus d&icirc;drent.<br/>
<br/>
L&agrave;-d'ssus, J&eacute;s&ucirc; s'&ecirc;pr&icirc;nt &agrave; plieuther. Les Juis d&icirc;drent, &quot;V'l&agrave; combein qu'i' l'aimait!&quot;<br/>
<br/>
Mais y'en avait tchi d&icirc;drent, &quot;S'i' pouvait &ecirc;caler l's i&egrave;rs &agrave; un aveugl'ye, n&eacute; pou&ocirc;rrait-i' pon emp&ecirc;chi ch't houmme-ch&icirc;n d'mouothi?&quot;<br/>
J&eacute;s&ucirc; v&icirc;nt &agrave; la tombe auve l&eacute; mal au tchoeu d&egrave;rch&eacute;. La tombe 'tait eune cotte &ecirc;toup&eacute;e atout eune pi&egrave;rre.<br/>
<br/>
&quot;Emboule la pi&egrave;rre!&quot; qu&eacute; J&eacute;s&ucirc; fit.<br/>
<br/>
&quot;Mais, Seigneu,&quot; qu'Marthe, la soeu du mort, fit, &quot;pouor chu temps v'l&agrave; tchi pue&ucirc;thait, viyant qu'il a 't&eacute; l&agrave;-d'dans quat' jours!&quot;<br/>
<br/>
J&eacute;s&ucirc; l&icirc; dit, &quot;J&eacute; n't'ai-t-i' pon dit qu&eacute; s'tu'avais la fouai, tu v&egrave;rrais la glouaithe du Bou&ocirc;n Dgieu?&quot; &Eacute;pis don nou-s'emboulit la pi&egrave;rre et J&eacute;s&ucirc; r'gardit l'ciel et dit, &quot;Man P&eacute;the, j't'&egrave;rm&egrave;rcie qu&eacute; tu m'as ou&iuml;. Tu m'ouais tr&eacute;jous, v&eacute;the j&eacute; l'sai bein, mais j'ai dit tout chennech&icirc;n pouor l'amour des cheins m&acirc;t&eacute;s ich&icirc;n l'tou, &agrave; seule f&icirc;n qu'i' craient qu'ch'est t&eacute; tchi m'as envy&eacute;.&quot; Epis i' briyit, &quot;Laz&acirc;re, d&ecirc;hale-t&eacute;!&quot;<br/>
<br/>
&Ecirc;v'ch&icirc;n l'mort tchi s'd&ecirc;halit, les l&icirc;ncheurs acouo amath&eacute;es l'tou d'ses mains et ses pids et eune chique sus sa fache. J&eacute;s&ucirc; lus dit, &quot;D'samathez-l&eacute; et la&icirc;ssiz-l&eacute; aller!&quot;<br/>
<br/>
&nbsp;<p>

<center><font color="#215e21"><h3>V&egrave;rsets 45-53</h3></font></center><p>
<ul>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
</ul>

<br/>
&nbsp;<p>
<center><font color="#215e21"><h3>V&egrave;rsets 54-57</h3></font></center><p>
Dans l'entr&eacute;tant J&eacute;s&ucirc; n'allait d'aut' en publyi parmi les Juis, mais pus &agrave; co i' s'en fut d'ilo dans la contr&eacute;e du bord du d's&egrave;rt, &agrave; eune ville tch'a nom &Eacute;phra&iuml;m o&ugrave;'est qu'i' restait tchique temps acant&eacute; ses approtis. Ch'est en tchi ch'tait qu&acirc;siment la P&acirc;ques des Juis, et des fliotchets d'monde amontaient &agrave; J&eacute;thusalem pouor la lav'thie d'vant la P&acirc;que. Nou ch&egrave;rchait tr&eacute;jous pouor J&eacute;s&ucirc;, et coumme nou s'trouvait ensembl'ye dans l'bel du templ'ye, nou s'entr&eacute;-d'mandait, &quot;Tch'est qu'ous en criyiz? Ch'est-i' qu'il est pouor v'n&icirc;n &agrave; la f&ecirc;te?&quot;<br/>
<br/>
Assa, les grands pr&ecirc;tres et les Pharisiens avaient c'mand&eacute; qu'autcheune p&egrave;rsonne tchi' savait o&ugrave;'est qu'i' 'tait d&eacute;vthait lus &icirc;nformer, &agrave; seule f&icirc;n qu'i' p&ucirc;ssent l&eacute; blioutchi.<br/>

&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>

<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/jean11.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
</HTML>
