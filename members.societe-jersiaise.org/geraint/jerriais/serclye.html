<HTML>
<HEAD>
<TITLE>D'la S&egrave;rcl'ye</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'la S&egrave;rcl'ye</h2></font></center><p>
<img src="sercles.jpg" width="191" height="129" alt="" title="" align="right" />
L&eacute; bouonhomme George avait pr&eacute;path&eacute; son p&#8217;tit bequeton pour y faithe des raves, mais la seth&eacute;e de d&#8217;vant il avait &#8216;tait print d&eacute; ma dans l&#8217;dos et pour eune tchinzaine de jours, il fut obli&eacute;gi d&#8217;rester au liet.<br/>
<br/>
Un matin, quand i&#8217;s&#8217;sentait un mios mus, i&#8217; print san b&acirc;ton et i&#8217;s&#8217;en fut douochement jusqu&#8217;au clios mais, quand il arrivit &agrave; la br&eacute;que, i&#8217;n&#8217;en r&#8217;venait pas d&#8217;vaie toute la s&egrave;rcl&#8217;ye tch&#8217;avait cru dans si p&#8217;tit d&#8217;temps!<br/>
<br/>
&Agrave; chu moment l&agrave;, san vaisin Bert L&eacute; Masuthi arrivit &agrave; la br&eacute;cque avec san tchian et i&#8217;s&#8217;mint &agrave; rithe en disant: Est-tu en train d&#8217;laissi tan clios &agrave; p&ecirc;tre es coucous, don? Tu peut t&#8217;fichi d&#8217;m&eacute; si tu veurs, mais j&#8217;ai ieu un grand ma dans l&#8217;dos et i&#8217;s&#8217;en va faller que j&#8217;appr&ecirc;te man betchet acouo eune fais pour y faithe mes raves! r&ecirc;ponnit George. Er&#8217;garde-m&eacute; combein d&#8217;sortes d&#8217;s&egrave;rcl&#8217;ye qu&#8217;i&#8217;y&#8217;a ichin d&#8217;dans!<br/>
<br/>
Les deux amins lus mintent &agrave; ch&egrave;rfouolli dans l&#8217;clios et tch&#8217;est qu&#8217;ous criyiz qu&#8217;i&#8217;trouvitent?<br/>
<br/>
D&#8217;la <a href="comiere.html">canmi&egrave;the</a>, du paivre &agrave; j&#8217;va, d&#8217;la surelle, du bas, des <a href="mergot.html">m&egrave;rgots</a>, des sn&icirc;les, des tch&egrave;rdrons, des docques, d&#8217;s <a href="ortchies.html">ortchis</a>, du snichon, du v&egrave;rjus au dgiablye, du meurdron et d&#8217;l&#8217;herbe &agrave; mille noeuds!<br/>
<br/>
Janmais d&#8217;ma vie j&#8217;n&#8217;&eacute;thais pens&eacute; d&#8217;en trouver tant! dit George.<br/>
<br/>
S&#8217;n anmin li dit qu&#8217;i&#8217;s&#8217;en aller rappr&ecirc;ter l&eacute; p&#8217;tit b&eacute;tchet pouor li chutte arl&eacute;v&eacute;e l&agrave;- m&ecirc;me et l&#8217;bouonhomme George l&eacute; r&#8217;merc&#8217;yi d&eacute; tout san tchoeu.<br/>
<br/>
L&eacute; lendemain, i&#8217;s&#8217;smit ses raves &agrave; la vole&eacute; et pus tard, quand san dos &#8216;tait &egrave;rfait et qu&#8217;i&#8217;taient bein l&#8217;v&eacute;es, i&#8217;les s&egrave;rcl&#8217;yi avec sa large pliatte houette.<br/>
<br/>
Sav&#8217;ous bein, qu&#8217;au s&#8217;tembre, les raves &#8216;taient si belles qu&eacute; l&#8217;bouonhomme George, pouor la pr&eacute;mi&egrave;the fais dans sa vie, gangni l&#8217;preunmyi prix au Show!<br/>
<br/>
<br/>
<i><a href="joantapley.html">Joan Tapley</a></i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="fermethie.html">La f&egrave;rmethie en J&egrave;rriais</a><p>
<li><a href="pliantes.html">Les pliantes</a><p>
<li><a href="gardin.html">L&eacute; gardinnage en J&egrave;rriais</a><p>
<li><a href="cahouain_flieurs.html">Des flieurs</a><p>
<li><a href="ortchies.html">L's ortchies</a><p>
<li><a href="mergotflieuri.html">Mergot Flieuri</a><p>
<li><a href="mergots2.html">Les Mergots</a><p>
<li><a href="mergot.html">Mergot</a><p>

<li><a href="lierru.html">Les b&eacute;nefices d&eacute; li&egrave;rru</a><p>

<li><a href="comiere.html">L&eacute; Th&eacute;e d'Comi&egrave;re.</a><p>
</ul>
</font>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
