<HTML>

<!-- Mirrored from members.societe-jersiaise.org/geraint/jerriais/scrutateurs.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
<HEAD>
<TITLE>L'Assembli&eacute;e Des Scrutateurs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Assembli&eacute;e Des Scrutateurs</h2></font></center><p>


<p>
<i>J'sommes dans la Grand' Salle d&eacute; la Ville d&eacute; St. H&eacute;lyi et Moussieu l&eacute; Conn&ecirc;tabl'ye est &agrave; la porte &agrave; faithe la beinv'nue &egrave;s gens.</i><p>
<p>
<i>Conn&ecirc;tabl'ye</i>: Mercie pour &ecirc;tre venue, vot' nom si vos plia&icirc;t.<p>
<p>
<i>La bouonnefemme</i>: Missis Shirley Pirouet et ev-chin ma fil'ye Anne Pirouet et....<p>
<p>
<i>Anne Pirouet</i>: Et ch'est ma chi&eacute;the p&eacute;tite, Sonia.<p>
<p>
<i>Sonia Pirouet</i>: Tais-t&eacute;, M'm&eacute;e, j'veurs p&acirc;ler pour m&eacute;-m&ecirc;me!<p>
<p>
<i>Conn&ecirc;tabl'ye</i>: Pas achteu, assi&eacute;v-ous si vos plia&icirc;t.<p>
<p>
<i>Anne Pirouet</i>:  N&acirc;nn&icirc;n! Pas en d'vant! Ichin!<p>
<p>
<i>L&eacute; monde arrivent et donne lus nom et i' lus assi&eacute;thent.<p>
Eune danme et san mousse arrivent.<p></i>
<p>
<i>Missis L&eacute; Geyt</i>: Barbara et Anthoine L&eacute; Geyt. Il est si malade, 
Moussieu.......<p>
<p>
<i>Conn&ecirc;tabl'ye</i>: Oui, oui Missis, mais assi&eacute;v-ous, j'allons st&egrave;rter 
l'Assembli&eacute;e.  <p>
<p>
<i>I' s'en va s'assi&eacute;the &agrave; la tabl'ye.  Un homme et eune femme entrent avec l&eacute; guardien et ils lus assi&eacute;vient &agrave; la tabl'ye &eacute;tout.<p></i>
<p>
<i>Conn&ecirc;tabl'ye</i>:  Messieurs et Mesdanmes et l's &ecirc;fants, j'vos fait la 
beinv'nue ichin &agrave; ces s&eacute; et j'vos pr&eacute;sentent l&eacute; D&eacute;put&eacute; Geffroy du  
Nord iun d&eacute; nos Scrutateurs. J'sis bein content qu'il a peu rompre sa sch&eacute;dule d&eacute; ses assembli&eacute;es pour ses constituents dans l's aub&egrave;rges et d'v'nin ichin auve nous. J'allons distchutter l'affaithe du compostage &agrave; la Collette.<p>
<p>
<i>Geffroy</i>: P&acirc;lez claithement pour qu&eacute; j'piesse vos scrutiner!<p>
<p>
<i>Mess. L&eacute; Feuvre</i>: Geffroy du Nord? Est-ous d&eacute; lAuberge du Nord?<p>
<p>
<i>Tous lus mettent &agrave; rithe.</i><p>
<p>
Conn&ecirc;tabl'ye:  Silence!!!  Et ch'est man grand pliaisi d&eacute; vos pr&eacute;senter Madanme Anne, qu'est la Segr&eacute;taithe au D&eacute;put&eacute; Roy L&eacute; H&eacute;rrison, l'autre Scrutateur.<p>
<p>
Madanme Anne: Moussieu L&eacute; H&eacute;rrison a grand ma &agrave; la gorge car il a paler tant &agrave; eune r&eacute;union &agrave; matin,  mais par les termes d&eacute; la Constitution d&eacute; l'Ile d&eacute; J&egrave;rri, pass&eacute;s par les Etats l&eacute; 5 d&eacute; Mars........<p>
<p>
Conn&ecirc;tabl'ye:  Oui, oui, mercie Madanme Anne!  Et pis, bouonnes gens, j'sis l&eacute; Conn&ecirc;tabl'ye d&eacute; la P&acirc;raisse d&eacute; St. H&eacute;lyi.......<p>
<p>
Missis Lakeman: Ou voulez dithe La Cit&eacute;, don, Moussieu, la Cit&eacute;!<p>
<p>
Tout l'monde: Ha! Ha! La Cit&eacute;!!<p>
<p>
Conn&ecirc;tabl'ye: Eh bein, tandis qu&eacute; j'sommes &agrave; en p&acirc;ler, tch'est qu'ous criyiz d&eacute; m'n illustration d&eacute; ma cha&icirc;ne d'office en or?<p>
<p>
Missis Lakeman: En or? Chenna s'en va couoter chi!<p>
<p>
Tout l'monde: Ah! L&eacute; r&acirc;t s'en va hauchi!<p>
<p>
D&eacute;put&eacute; du Nord et Madanme Anne: Ahem, Ahem! J'allons-t-i' 
c'menchi?<p>
<p>
Un homme s&eacute; leve et tchint des papi&egrave;rs en l'aithe.<p>
<p>
Alain: Alain d&eacute; Flamanville! J'vos ai &ecirc;crit............<p>
<p>
Deux personnes arrivent tard et font un tintamarre.<p>
<p>
Oscar: Passe en d'vant Elsie, i' y a d'la plia&icirc;che l&agrave;! Bonsouair &agrave; tous!<p>
<p>
Conn&ecirc;tabl'ye: Vot' nom s'i' vos plia&icirc;t?<p>
<p>
Oscar: Oscar J'valyi d&eacute; St. Pierre. Et ma femme Elsie! <p>
<p>
Elsie: Bonsouair, tout l'monde!<p>
<p>
Oscar: J'sis v'nu pour  vos p&acirc;ler sus l&eacute; b&eacute;n&eacute;fice d&eacute; faithe servi 
l&eacute; compostage!  Ergardez les l&eacute;geunmes et les fruits qu&eacute; j'avons 
cru! Montre-lus tes m'lons, Elsie!<p>
<p>
Elsie: Oh! Oscar! Pas en d'vant d&eacute; ches bouonnes gens ichin, j'sis 
trop vielle!  Mais l'temps pass&eacute;....<p>
<p>
Oscar: Non, non, les fruits qu&eacute; tu as cru dans la serre!<p>
<p>
Elsie: Oh!<p>
<p>
Geffroy du Nord et Madanme Anne: Ahem! Ahem! Pas achteu!<p>
<p>
Alain d&eacute; Flamanville: Comme j'disais! Quand les vents sont d&eacute; 
l'Ouest, siez nous sus la c&ocirc;te d&eacute; Normandie, j'sentons eune terribl'ye odeu et un Conmit&eacute; d'entch&ecirc;te &agrave; trouv&eacute; qu&eacute; chenna vint d&eacute; la Collette! Du compostage!<p>
<p>
Les gens: Oui, eune infection siez nous &eacute;tout!<p>
<p>
Alain d&eacute; Flamanville: J'ai &ecirc;cris TRAIS lettres, eune &agrave; Moussieu 
Frainque l&eacute; Marchand, l'autre &agrave; Moussieu Cohen et l'autre &agrave; VOUS 
Moussieu l'Conn&ecirc;tabl'ye, mais j'n'ai pas ieu d'r&ecirc;ponse!<p>
<p>
Madanme Anne: Ch'n'est pas ravissant! Ous avez &ecirc;cris en Fran&ccedil;ais, et personne n&eacute; peuvent traduithe vot' langue. Chenna s'en allait cou&ocirc;ter eune forteune. Et pis Moussieu L&eacute; Marchand a d'autre choses &agrave; faithe - i' vint d&eacute; s'mathier!<p>
<p>
Tous lus mettent &agrave; chanter "ev-chin la nouvelle mathi&eacute;e".<p>
<p>
Alain: L&eacute; monde en sont malades!<p>
<p>
Missis Anne Pirouet: Malades en France! Pensez &agrave; nous au Havre des Pas! Ergardez ma chi&eacute;the p&eacute;tite ange Sonia. Oulle a 't&eacute; malade pour siez mais. Oulle a changi tant. Ou n'va pas &agrave; l'&ecirc;cole. Montre ta fache &egrave;s gens, Sonia!<p>
<p>
Sonia montre sa langue au monde.<p>
<p>
Sonia: Tais-t&eacute; M'm&eacute;e, j'sis &agrave; jouer avec Anthoine!<p>
<p>
Grand'm&eacute;the Pirouet: Man Doue, man doue, ch'est terribl'ye!<p>
<p>
Missis Le Geyt: Ou criyiz qu'ous &ecirc;tes &agrave; pliaindre? Ergardez mon seul fis Anthoine! Il a ieu eune fi&egrave;vre &agrave; cause d&eacute; chutte salet&eacute;-l&agrave; et il a perdu sa vouaix. I' n'a pas 't&eacute; &agrave; l'&ecirc;cole d&eacute;pis l'mais d'Mars (Anthoine s&eacute; met &agrave; rithe) et i' ma cou&ocirc;t&eacute; eune forteune siez l'docteu. J&eacute; n'pouvons pas ouvri nos f'n&ecirc;tres et j'voulons d'la r&ecirc;compense!<p>
<p>
Tous en faveur: Oui, Oui, d'la r&ecirc;compense!<p>
<p>
L&eacute; Conn&ecirc;tabl'ye: Silence! Silence! I' faut suivre not' agenda!<p>
<p>
Antoine a fait un avion en papi et il est a l&eacute; voler parmi les gens.<p>
Sonia s&eacute; mets &agrave; calengi Anthoine &agrave; eune gamme d&eacute; ch&acirc;taines-&agrave;-
j'va.<p>
<p>
Madanme Anne: Mes &ecirc;fants, ou n'pouvaient pas faithe chenna, ous allez faithe du ma &egrave;s gens! Ch'n'est pas politiquement correct! Ch'est la lou&eacute; pass&eacute;e par les Etats le 7 d&eacute; juillet.....<p>
<p>
Sonia: Tchi niol&icirc;n! Politiquement correct. M&eacute;, j'fais comme j'veurs!<p>
<p>
Anne Pirouet: Sonia, ma p'tite chi&eacute;the!<p>
<p>
Sonia m'niche sa m&eacute;the.  Les gens sont chotchis.<p>
<p>
Missis Murphy: J'sis Missis Murphy et j&eacute; n'sais pas pourtchi pas qu&eacute; j'ou&iuml;ons tout chennechin des gens ichin. J'marche touos les jours tout alentou d&eacute; La Collette avec man tchian et j'n'ai janmais senti autcheune ch&ocirc;se du compostage. Tch'est qu'ous allez faithe quand les travaux d&eacute; Bellozanne s'en vont &ecirc;tre mintent &agrave; La Collette?<p>
<p>
Mess. Smith: Man nom est Smith et l'autre jour j'fus m'proum'ner  
dans les c'mins d&eacute; La Collette et j'pili dans tchiquechose. Ch'tait 
pas vot' tchian tch'avait laissi un p'tit pr&eacute;sent pour m&eacute;, j'esp&eacute;the?<p>
<p>
Missis Murphy: Ous avez du toupet! J'm'en vais vos montrer qu&eacute; 
j&eacute; n'laisse janmais rein sus les c'mins!  Ou ch&egrave;rfouoille parmi les 
commissions dans san pagas et ou d&ecirc;halle un p'tit patchet. <p>
L&agrave;! &egrave;rgardez, ev-chin la preuve! Satisfait?<p>
<p>
Mess. Smith: Danme ou&iuml;! <p>
<p>
L&eacute; guardien s'en va &agrave;  Missis Murphy et li pr&eacute;sente eune bou&euml;te 
sp&eacute;ciale pour mettre san p'tit patchet.<p>
<p>
Mess. Smith: Achteu qu'i' s'en vont b&acirc;ti des p'tites maisons pour 
les hommes et les femmes - unisex - i' f'thaient mus d'en b&acirc;ti pour 
les tchians comme l&eacute; sien &agrave; Missis Murphy.<p>
<p>
Les gens: Nouffet, eune mauvaise id&eacute;e!<p>
<p>
Conn&ecirc;tabl'ye: I' y a-t-i' tchiques-uns qui veulent paler d'pus?<p>
<p>
Elsie: Oui, j&eacute; s'sai bein contente d&eacute; vaie des p'tites maisons et 
des caf&eacute;s ensembl'yes - mais pas d'feunm'thie d'ga - eune salle 
habitude chenna!<p>
<p>
Oscar J'valyi: Moussieu, j'voudrais montrer &agrave; touos vous, la valeu du compostage. Eune bouct&eacute;e d'chenna et eune bouct&eacute;e d' vraic m&ecirc;langis avec ma terre et Elsie et m&eacute;, j'cra&icirc;ssons des belles tomates, des pais, des c&acirc;rottes, des fr&acirc;ses et d&ecirc;halle donc tes m'lons, Elsie! I' sont &agrave; vendre &agrave; chinquante pen&icirc;ns la pi&egrave;che!<p>
<p>
Conn&ecirc;tabl'ye: Mercie &agrave; touos-vous! Nos Scrutateurs et m&eacute;, j'allons &egrave;rgarder toutes vos testimonies et j'allons vos donner not' jugement dans chinq minnutes!<p>
<p>
Oscar: Dans chu cas-l&agrave;, bouonnes gens, voul-ous acater nos 

 ledgeunmes et nos fruits, rein qu&eacute; chinquante pen&icirc;ns!<p>
 <p>
Tous acatent et l&eacute; jugement est pr&ecirc;t.<p>
<p>
Geffroy du Nord: Est-ous d&eacute; l'opinion qu'ous avez tchiquechose qu&eacute; personne d'autre ont?<p>
<p>
Les gens: Oui, oui, c&egrave;rtainement!<p>
<p>
Madanme Anne: Et vous, Moussieu Alain de Flamanville, ous &ecirc;tes seux qu&eacute; j'sommes &agrave; vos fourni des infections?<p>
<p>
Alain: Absolument!<p>
<p>
Geffroy du Nord: Moussieu l'Conn&ecirc;tabl'ye - &agrave; vous!<p>
<p>
L&eacute; Conn&ecirc;tabl'ye: J'avons trouv&eacute; comme chennechin:<p>
<p>
1. Qu&eacute; Flamanville sont a &egrave;rch&eacute;v&eacute; des odeurs d&eacute; not' compostage et j'allons lus ch&egrave;rgi vingt milles Louis par an,  pour la facilit&eacute;!<p>
<p>
2. Qu&eacute; les gens du Havre des Pas ont l'honneu d'erch&eacute;v&eacute; d&eacute; tchi qu&eacute; personne d'autre n'ont pas et lus r&acirc;t s'en va ha&ucirc;chi par deux chents quartchi&egrave;rs par an - fonci et otchupant!<p>
<p>
3. Qu&eacute;, avec les fonds de la Normandie, j'allons faithe des briquettes pour les vielles gens avec l&eacute; compostage et j'n'&eacute;thont pas b&eacute;soin d&eacute; lus payi un sou envers lus ca&ucirc;ffage.<p>
<p>
4. Qu&eacute; j'allons offri nos id&eacute;es &egrave;s Dg&egrave;rn&eacute;siais et j'allons lus ch&egrave;rgi pour l&eacute; privil&egrave;ge.<p>
<p>
5. Pour les siens qui font acouo des pliaintes, j'allons fourni, sans 
paiement, des &ecirc;piles &agrave; linge pour vos nez et vous n'sentithez rein.<p>
Mercie &agrave; nos Scrutateurs, j'vos avons donn&eacute;  des BOUONS r&eacute;sultats, est-ch pon?<p>
<p>
Touos les gens: Nouffet d'gia! Nouffet d'gia!<p>
<p>
Missis Lakeman: Mais j'avons un BOUON r&eacute;sultat pour VOUS! 
Est-ous pr&ecirc;ts?<p>
<p>
Touos les gens: Oui!    I' l&egrave;vent lus frits et lus l&eacute;dgeunmes.<p>
<p>
Missis Lakeman: Ieune, deux, TRAIS!!!!!!!<p>
<p>
RIDGEAU<p>
<p>
<p>
                                   <i>Par <a href="joantapley.html">J. T.</a> et les P'tits C.</i><p>
&nbsp;<p>

<font size="2">

<I>Viyiz &eacute;tout:</I><p>

<ul>

    <li><a href="tchestchionsesgrisventres.html">Tchestchions &egrave;s Gris-Ventres</a></li>
    <li><a href="antoine.html">Antoine l&eacute; fait mus!</a></li>
	
	<li><a href="toutchange.html">Tout change</a><p>
<li><a href="bellepliaiche.html">Eune Belle Pliaiche!</a><p>
    <li><a href="2007femmes.html">2007, Ch'est l'tou &egrave;s femmes</a></li>
</ul>
</font>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/scrutateurs.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
</HTML>
