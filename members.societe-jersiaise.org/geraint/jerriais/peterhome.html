<HTML>

<!-- Mirrored from members.societe-jersiaise.org/geraint/jerriais/peterhome.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Peter is coming home</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Peter is coming home</h2><p><br>
Our Patois Letter<br></font></center>
<br>

Tch&egrave;s qu'ou dites? Que Lonore voudrait s'n'all&eacute; travailly a faithe des munitions en Anglieterre? Jommais d'la vie! Pas pour la ran&ccedil;on d'un prince; i' n'est d'm&egrave;stchi d'y pens&eacute; pour eunne seulle minute! Ous avez bieau m'dithe que ch&eacute; s'ait avec des filles r&eacute;sp&eacute;ctablyes, que l'Doyen lus trouvthait des louog'ments, que l'<a href="connetable.html">Counn&egrave;stablye</a> Pin&eacute; ithait li m&egrave;me les condithe, et qu'y'a des maglyes de sous a gagnyi: J'mets man pi bas contre gasd&eacute;ouelle! Et ch'qu&eacute; pus est, j'm'en r'vins en Jerri met' un stop a tout chu niollin la. L'Doyen est un raide bouan pr&eacute;dicateu, j'veur bin, et l'Counn&egrave;stablye un houmme qu'a du pluck, j'n'en discouvains pas, n'avait-y pon offert ses services pour all&eacute; comme soudard y'a longtemps et n'avait-y pon le chevron au bras? Mais lus treust&eacute; ma fille pour all&eacute; faithe des boullets en Anglieterre! Stop shalloppe!<br>
<br>
Quand j'montri vot' lettre os g&eacute;n&eacute;ral siez tchi j'vais souvent en visite, i' dit sans aheuct&eacute;: &#147;Vthe-dja! m'n'amin Pain, vot plieche est en Jerri, aupr&egrave;s d'vos gens, i' s'passe des choses la bas qui d'mandent vot' presence de p&egrave;the de famille. allous-en au pus tot; j'tach'chai d'm&eacute; gr&eacute;e sans vous, mais chose seuthe que y'&eacute;tha du fi a r'teurtre.&#148; Ch'est la ses propres patholles qui m'dit, souos sa tente, tandi que j'taimes a liethe chutte lettre a la veue d'un <a href="craset.html">crasset</a>.<br>
<br>
Ch'est tant-tchi attendons a m'vaie quazi aussi vite coumme cheun'chin: quand j'ethai mins ordre a m's affaithes dans man d&eacute;partement, s&eacute;ttl&eacute; tchiq' d'job ov les officiers, &egrave;schanji men uniforme pour des habits d'moussieu. Mais, dites-m&eacute;, ou-&egrave;s qu'est don l'id&eacute;e a chu Counn&egrave;stablye d'all&eacute; d'm&egrave;me &egrave;spithott&eacute; des jerriaises en Anglieterre? Est-ch qui radotte!<br>
<br>
J'vos enviethai un t&eacute;l&eacute;gram de <a href="saintmalo.html">Saint Malo</a>: et chose seuthe que l'maitre de la gazette n'ditha pas nennir si nou lis d'mande d'envi&eacute; deus-tr&egrave;s moto-cars a ma rencontre, sus la cauchie, pour rapport&eacute; man bagage. Rin d'grand valeur, seulment tchiq' cabots de tchuthiosit&eacute;s du Front: des mad&eacute;lles de h&eacute;che, des gantes de roeux, des manches de halbarde, chinq ou siez bombes qui n'ont pas oquo &egrave;sclitt&eacute; (faudra les monny&eacute; douoch'ment), eune brachie d'sabres enteuth&eacute;s d'sang (des houmes que j'ai tu&euml;), et chinq ou siez casques Prussiens - nou vet oquo la plieche ou'&egrave;s qu'j'ai tapp&eacute; d'sus. Tout cheunna s'a pour met' en orn&eacute;ment sus l'aie-du-foyi. Y'a etout l'djichon en argent dans tchi 'tait la soupe d'un captaine Prussien a tchi j'teurti l'co la bord&eacute;e que j'm&eacute; faufilli dans la bli&acirc;se souos sa tente, apr&egrave;s av&eacute; envi&eacute; la sentinelle rou&ocirc;le ovec un coup d'poing sans la machouaithe.<br>
<br>
Pr&eacute;pathez m&eacute; un bouan liet d'plieummes - l'pus souvent ichin j'dors souos un connon, ov eunne pierre pour ouothillyi et un couerclye de casse pour couv&eacute;rtuthe. I' m'faudra etout des habit de r'change - et un bouan d&icirc;n&eacute; d'lard au fou ov tout plien d'caboche.<br>
<br>
Ch'est-tan-tchi, moustr'ous! J'm'en r'vins prendre la barre; i' n'est qu'temps man batt&eacute; s'en va en drive!<p>
&nbsp;<p>

<i><a href="brambilo.html">Piteur Pain</a><br>
1916<br></i>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dgerre.html">La dg&egrave;rre</a><p>
<li><a href="soudardes1916.html">Our Patois Letter</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="piteurpain.html">Piteur Pain</a><p>
<li><A HREF="bcoup.html">Un Bouan Coup</A><p>
<li><A HREF="en1925.html">En 1925</A><p>
<li><a href="londres.html">Londres et Jerry et l's' Allemands</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="abdomen.html">Respec' &egrave;s Sup&eacute;rieurs</a><p>
<li><a href="9pm.html">9 p.m.</a><p>
<li><a href="painforecast.html">A Forecast as to the future</a><p>
<li><a href="ladies1914.html">Both Ladies Offer their Services</a><p>
<li><a href="tomato.html">The Ladies Quit Tomato Picking</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/peterhome.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
