<HTML>

<!-- Mirrored from members.societe-jersiaise.org/geraint/jerriais/marielapie.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
<HEAD>
<TITLE>Marie La Pie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



		<center><font color="#215e21"><h2>Marie La Pie</h2></font></center><p>
&nbsp;<p>
<center>
<table  width="75%" border="0" cellspacing="0" cellpadding="4">
	<tr>
		<td >
							John:
					</td>
		<td >
							Tch'est qu'tu-as 't&eacute; &agrave; faithe, t&eacute;?
					</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy (sa soeu):
		</td>
		<td >
			Rein, coumment?
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Pourtant, j'ai ou&iuml; Papa dithe "Betsy est eune malinne pie".
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Tch'est qu'est eune pie?
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Marie la Pie a fait san nid dans les c&ocirc;tis. Tu'es Marie la Pie, t&eacute;.
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Nou-fait, j&eacute; n'sis pas eune pie!
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John: <br>
(pour &ecirc;tibotchi) 
		</td>
		<td >
			Si Jean t'attrape i' t'cop'tha la patte et la dounn'na &agrave; sa vielle catte. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Tch'est qu'est eune pie? 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Un gros ni&egrave;r et blianc oua&icirc;s&eacute;. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Oh, il n'faut pas l&icirc; coper la patte; ch'est cruel, chounna! 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			N&eacute; sait pas si b&ecirc;te - Marie la Pie est un p'tit r&icirc;nme qu&eacute; Papa soulait m'dithe quand j'tais p'tit. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			J&eacute; n'l'ai janmais appr&icirc;ns m&eacute;; j'veurs l'apprendre. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Eh bein, d'mande &agrave; Papa; il en sait des douzaines d&eacute; r&icirc;nmes, 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Des douzaines? 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			V&eacute;the. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Dis m'les, don. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Ron ron, petit pat-&agrave;-pon. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Tch'est qu'est un pat-&agrave;-pon? 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Je n'sai pas. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Tchi d'autres qu&eacute; Papa sait? 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			La ma&icirc;son au p'tit bouanhoumme du Clios, qu'est long. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			J'veurs pas ou&iuml; si ch'est long. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Eh bein, y'a Boudit Boudot, rabille tan chabot, Betsy Boudette, rabille ta chavette. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			J'sis pas boudette, m&eacute;! 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Tu boudes pourtant. Va jouer ailleurs; j'veurs jouer auvec ma balle. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			J'veurs jouer &eacute;tout m&eacute; - j'peux t'i' jouer? 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			N&acirc;nn&icirc;n, car tu veurs tr&eacute;jous g&acirc;gni. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Eh bein, j'sis pus p'tite qu&eacute; t&eacute;; j'veurs jouer j't&eacute; dis.
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Tchest qu'tu f'thas si j&eacute; n't&eacute; la&icirc;sse pas jouer?
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			J'ithai plieuther par d&eacute;dans.
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Contep&egrave;te!
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Et pis Papa m'prendra au pid d'li sus l'sofa, et j'&eacute;thai du chocolat. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			D&eacute; tchi? 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			Betsy :
		</td>
		<td >
			Papa, bein seux, j'sai bein qu'il en a dans sa pouchette anniet. 
		</td>
	</tr>
	<tr>
		<td >
			&nbsp;
		</td>
		<td >
			&nbsp;
		</td>
	</tr>
	<tr>
		<td >
			John:
		</td>
		<td >
			Ma manni&eacute;the d&eacute; mauvaise, Papa avait raison quand il a dit qu&eacute; tu &eacute;tais eune malinne pie!
		</td>
	</tr>
</table><p>

</center>
&nbsp;<p>


<i><a href="perchard.html">A.L.P.</a></i><p>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/marielapie.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
</HTML>
