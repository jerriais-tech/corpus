<HTML>

<!-- Mirrored from members.societe-jersiaise.org/geraint/jerriais/joel_biblye.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE> Jo&euml;l</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2> Jo&euml;l</h2></font></center><p>

<center><font color="#215e21"><h3>Chapitre 1, v&egrave;rsets 5-7</h3></font></center>
<br/>
R&ecirc;vil'-ous, ivrouongnes, et plieuthez! Piailliz, touos vous b'veurs d&eacute; v&icirc;n; piailliz par cause du frais v&icirc;n, ch'est en tchi il a 't&eacute; hal&eacute; d'vos l&egrave;vres. Eune n&acirc;tion a envahi man pays, eune pi&ecirc;ssante arm&eacute;e qu'nou n'peut pon compter; oulle a les dents d'un lion, les cros d'eune lionne. Oulle a passecrit mes v&icirc;ngnes et avra&ucirc;n&eacute; mes fidgi&egrave;rs. Ou l's a &ecirc;corchi et en fliantchi la p'liche, en la&icirc;ssant lus branques blianchies.<br/>
<br/>
<br/>

<center><font color="#215e21"><h3>Chapitre 1, v&egrave;rset 12</h3></font></center>
La v&icirc;ngne s'est assitchie et l'fidgi s'est &ecirc;morti. L&eacute; pomme-gr&eacute;nadgi, l'palme et l'pommyi, touos les arbres du gard&icirc;n, lus sont assitchis. Pouor l&eacute; seux la jouaie du peupl'ye s'est &ecirc;mortie.<br/>
<br/>

<br/>
<br/>


<center><font color="#215e21"><h3>Chapitre 2, v&egrave;rsets 28-32</h3></font></center>

Et aupr&egrave;s j'v&egrave;rs&eacute;thai m'n Esprit sus toutes les gens. Vos fis et fil'yes proph&eacute;t&icirc;s'sont, vos vi&egrave;rs r&ecirc;v'thont des r&ecirc;ves, vos jannes hoummes v&egrave;rront des v&icirc;sions. M&ecirc;me sus mes s&egrave;rvants et s&egrave;rvantes j&eacute; v&egrave;rs&eacute;thai m'n Esprit ches jours-l&agrave;. J'mouontr&eacute;thai des m&egrave;rvelles &egrave;s cieux et sus la t&egrave;rre, du sang et du feu et d's a&ucirc;tchies d'feunque. L&eacute; sol&eacute; s'sa tou&ocirc;nn&eacute; en ni&egrave;rcheu et la leune en sang d'vant la v'nue du grand et t&egrave;rribl'ye jour du Seigneu. Et ch&acirc;tchun tch'&icirc;nvoqu'tha l'nom du Seigneu s'sa sauv&eacute;; ch'est en tchi sus l'Mont Sion et &agrave; J&eacute;thusalem y'&eacute;tha du salut coumme l&eacute; Seigneu a dit, et parmi les r&ecirc;capp&eacute;s qu'l&eacute; Seigneu somm'tha.<br/>
<br/>
<br/>

<center><font color="#215e21"><h3>Chapitre 3, v&egrave;rsets 2-3</h3></font></center>

J'rassembli&eacute;thai toutes les n&acirc;tions et l's am&egrave;n'nai ava dans la vall&eacute;e d'Josaphat et l&agrave; j'en f'thai ma jug'gie, pouor l&eacute; compte d&eacute; man peupl'ye et m'n h&eacute;thitage Isra&euml;l, viyant qu'i' l's ont parf&eacute;n&eacute; parmi les n&acirc;tions. Il' ont sparti ma t&egrave;rre, et lot&eacute; man peupl'ye et trotchi des gar&ccedil;ons pouor des souiches et vendu des fil'yes pouor du v&icirc;n et en ont bouaissonn&eacute;.<br/>
<br/>
&nbsp;<p>


<center><font color="#215e21"><h3>Chapitre 3, v&egrave;rsets 11-16</h3></font></center>
V'n'-ouos-en, toutes les n&acirc;tions tout l'tou et rassembli'-ous l&agrave;. Env'yie ava tes dg&egrave;rri&egrave;rs, oh Seigneu. Qu'les n&acirc;tions lus tr&icirc;nmoussent, qu'i' veingent &agrave; la vall&eacute;e d'Josaphat, car ch'est l&agrave; qu&eacute; j'm'assi&eacute;thai pouor jugi toutes les n&acirc;tions va&icirc;thinnes. Cope atout la s&egrave;rpe car l'avo&ucirc;t est me&ucirc;thi. Va-s'y, pilv&acirc;que, car l'preinseu est heun&eacute; d'v&egrave;rjus. Les tchuaux d&ecirc;bordent, car lus mauva&icirc;tchi est horte les bornes. Tchi fliotchet, tchi fliotchet dans la vall&eacute;e d'la justice! Ch'est en tchi l'jour du Seigneu est d'amain dans la vall&eacute;e d'la justice. L&eacute; sol&eacute; et la leune sont ni&egrave;rchis, et l's &ecirc;tailes n&eacute; lithent d'aut'. L&eacute; Seigneu hue&ucirc;le d&eacute; Sion, et fait ou&iuml; sa vouaix d'J&eacute;thusalem, et les cieux et la t&egrave;rre cra&ucirc;lent. Mais l'Seigneu est un abri pouor san peupl'ye, eune fort&eacute;r&ecirc;sse pouor l&eacute; peupl'ye d'Isra&euml;l.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/joel_biblye.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>

