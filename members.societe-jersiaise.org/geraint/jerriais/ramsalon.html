<HTML>

<!-- Mirrored from members.societe-jersiaise.org/geraint/jerriais/ramsalon.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
<HEAD>
<TITLE>L&eacute; Ramouneux dans l'salon</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Ramouneux dans l'salon</h2></font></center><br>

<CENTER><TABLE><TR><TD>
Dans sa chuisinne, Mousieu &eacute;tait assis<br>
Tranquillement &agrave; jou&eacute; avec tuous ses p'tits;<br>
<I> Il 'tait heureux "dans l'sein de sa famille "<br>
</I> (Et n'pensait pon au changement des Billes).<br>
 Ma fingre j'en sait pon<br>
 Si ch&eacute;tait &agrave; caffou<br>
 Ou bain &agrave; la bague berg&egrave;re.<br>
 (Li qu' est si buoun p&egrave;re)<br>
 Qui jouait avec i&egrave;ux,<br>
 Enfin, il 'tait heureux<br>
<I> " Dans l'sein d'sa famille "<br>
</I> (Tr&eacute;jous sans pens&eacute; &agrave; ch&egrave;s fichues Billes),<br>
 Quand tout d'un coup, ch&eacute;tait-y pon fichant?<br>
 Fallu quitt&eacute; tuous ches chiers p&eacute;tits &ecirc;fants<br>
 Car la clioche de la porte de d&eacute;vant<br>
 (Chest par chutte porte qu' entrent les grand' gens)<br>
 Venait djiantr&eacute;ment haut d&eacute; sonn&eacute;,<br>
 La servante avait fait entr&eacute;<br>
 Chicque personne dans le salon;<br>
 Chest que che fut d'un diver embront<br>
 Que Mousieu clutti les p'tits dans l'aire,<br>
 Criant sans doute av&eacute; affaire<br>
 A quicque grand Mousieu de la Ville<br>
 (Ne pensant pon &agrave; ches tracas d'Billes).<br>
 Peut &ecirc;tre que ch&eacute;tait Mousieu DUREL<br>
 Qui v'nait y'apport&eacute; chicque nouvelle<br>
 Ou pour <I>des avis</I> pour tuous ches proc&egrave;s<br>
 (Car il en hale des sous &egrave;s <a href="la_trinnete.html">Trintais</a>).<br>
 Tout fi, Mousieu entre dans san parleux<br>
 Et pis resti tout b&ecirc;te - car un ramouneux,<br>
 Tranquil'ment 'tait assis<br>
 Avec tuous ses habits<br>
 Tuous gnier's et couerts de sie,<br>
 Et ses sales bottes sus san tout buoun tapis.<br>
 La servante, ch&eacute;tai manque de sav&eacute; mus,<br>
 Y avait donnai l'fauteul &agrave; s'assi&egrave;the dessus,<br>
 En admith&eacute;ant, il avait gnerchi <br>
 Comme de la sie, le biau papi<br>
 (Qui n'a pon s'n&ecirc;gal en tout Jerri).<br>
 Une t&ecirc;te, que nou zavai tant admith&eacute;ai<br>
 Etait achteu, toute couverte de saltai; <br>
 Il en resti<br>
 Tout &ecirc;bahi,<br>
 Mais chen tait pon l&agrave; tout,<br>
 Vite et tout d'un coup<br>
 (Mousieu le Ramouneux,<br>
 Qui n'&eacute;tait pon honteux)<br>
 Sans faire une mie<br>
 Dutout d'c&eacute;r&eacute;monie,<br>
 Che fut tout buounnement,<br>
 Et bain tranquillement,<br>
 Et dutout sans se l'v&eacute;<br>
 Y se mins &agrave; tat&eacute;<br>
 Dans sa pouchette, et trouvit<br>
 Une <I>Bille</I>, qui d&ecirc;halli<br>
 Et chest qu'ou l'tai toute trilhie,<br>
 Y d'mande &agrave; Mousieu de l'av&eacute; changie!!<br>
 Qu'est qu'y fallait faire?<br>
 Depis sen affaire<br>
 Avec le Juge MESSERVI<br>
 Il 'tai ben obligi,<br>
 Buoun grai, ou ben maugrai,<br>
 Quoi qu'il en eusse grand d&ecirc;pi&egrave;t.<br>
 Mais la Bille, fallait ben la changi<br>
 Pust&ocirc;t que d'av&eacute; tout san fait saisi!<br>
 (L'Juge V---n l'en avait averti),<br>
 Monsieu avait erchut le R&acirc;t,<br>
 Donc, y n'eut pon tant d'embarras<br>
 Coumme la preumi&egrave;re fais<br>
Devant le maudi proc&egrave;s,<br>
A trouv&eacute; du change pour chutte fichue Bille<br>
Qui troublait san r&eacute;pos " <I>dans le sein de sa famille</I>."<br>
Depis chu temps-l&agrave;, quand, avec ses avers<br>
Mousieu est &agrave; jou&eacute;, y vein sus ses nerfs<br>
 Quand il entend la cliochette sonn&eacute;<br>
 Y l'en tremble, et voudrait se sauv&eacute;,<br>
 Car il a peux<br>
 Des ramouneux<br>
 Et de tuous cheux<br>
 Qu'ont des Billes de paraisse &agrave; changi<br>
 (Y crait tr&eacute;jous y ves le Juge MESSERVI);<br>
 Car damme, si tuous les chains<br>
 Qu'ont des Billes dans les mains<br>
 Li <I>tchiaient</I> tuous sus le co<br>
 D'un temps, y l'en vendrait fo<br>
 S'y ne trouvait pon des sou<br>
 Pour pouv&eacute; lus payi tou,<br>
 Car, ma f&eacute;, s'il ne le pouvait pas<br>
 Y se trouverait dans l'embarras,<br>
 Tout san fait serait saisi<br>
 Et les paissons du vivi<br>
En <I>sauteraient</I>, et ses biaux cannons<br>
Seraient vendus comme les paissons,<br>
Ma fingre, par devant l'Offici.<br>

<p>
Je le pliains ben, y ne dort pas dutout &agrave; sen aise;<br>
V'la que chest d'&ecirc;tre &agrave; la t&ecirc;te d'une paraisse.<br>
En ben, quand nou n'en est pon fort capable<br>
Y ne faudrait pon s'mettre Counn&ecirc;table!<br>
Quoique, si un Juge un mio s&eacute;v&egrave;re,<br>
"<I>Du sein d'sa famille</I>" entra&icirc;nait le p&egrave;re<br>
Dans hieun de ches gniers cachots de la prison,<br>
Pour li, le buoun JOSEPH resterait caution.<br>

<p>
Mais, y faut avou&eacute;, tout homme convenable<br>
Admet que la p&ocirc;sition n'est <I>pus t&eacute;nable</I>,<br>
Car je demande, qu'est qu&eacute;theai eumai<br>
Av&eacute; hieu san tapis d'm&ecirc;me ruinai.<br>
Car, quand nou vint partout &agrave; ergard&eacute;<br>
Le Ramouneux avait 'tai se proumn&eacute;<br>
Dans le salon, partout sus l'tapis<br>
Nou viait la merque de ses pids.<br>
Y path&eacute;ais qu'il admithi hardi<br>
Chu magnifique et biau papi,<br>
Il est pour en av&eacute; ditai siez li.<br>

<p>
<i><a href="amesservy.html">Alfred Messervy</a><br>
Chronique du 25 Ao&ucirc;t 1888</i><br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="boulanguthie.html">En d'vant d'l'&acirc;tre</a><p>
<li><a href="gdfatre3.html">&Agrave; l'entou d'l'&acirc;tre...</a><p>


<li><a href="billes.html">Les billes et les pi&eacute;ches en J&egrave;rriais</a><p>
<li><a href="billes2010.html">Des billes et du billiallais</a><p>
<li><a href="hourraspouornosbilles.html">Hourras pouor nos billes!</a><p>
<li><a href="60ans100louis.html">Souaixante ans et chent louis</a><p>
<li><a href="louis.html">L&eacute; Louis d'J&egrave;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ramsalon.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
</HTML>
