<HTML>

<!-- Mirrored from members.societe-jersiaise.org/geraint/jerriais/painbattle2.html by HTTrack Website Copier/3.x [XR&CO'2014], Tue, 15 Jul 2025 13:58:55 GMT -->
<HEAD>
<TITLE>Mrs. Pain Taboos the Battle of Flowers</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mrs. Pain Taboos the Battle of Flowers</h2></font></center><p>


Nou n'nos vit pon a la Bataille de Flieurs, Lonore ni m&eacute;. Nan! J'restimes siez nous chu jour la, ma fille et m&eacute;, a r&eacute;fli&eacute;chi sus les vanit&eacute;es d'chu monde, sus les frivolit&eacute;s des jeunes jens d'a'ch'theu, et sus la folie de d&egrave;pens&eacute; touos ch&egrave;s sous en des amus'ments qui n'duthent qu'un temps. J'r&eacute;stimes siez nous a faithe not' bernage; a r'path&eacute; la vaisselle, a &egrave;spoust&eacute; nos chambres; a met' de neus ridjeaux &egrave;s f'n&ecirc;tres; et a cachi les m&ocirc;ques de d'dans l'parleux. et quand tout fut bin en ordre, et qu'Lonore eut mins sans Sundays at Home, mes Meditations, un Cantique, et un touffet d'flieurs, sus la tabye, j'nos assi&eacute;vimes a cou&ocirc;tre: m&eacute;, des cotillons pour les Missions d'Kabylie, Lonore, du crochet qui s'a vendu a un Bazaar qu'j'avons organis&eacute; pour payi un holiday a not' jeune pasteur.<p/>
<p/>
Pour en dithe le vrai, i' s'&eacute;tait termi&eacute; a v'nin pass&eacute; l'arlev&eacute;e et bethe du t&eacute;e avec nous, not' jeune pasteur. Et quand, sus les quatr' heuthes, la clioche sounni, et qu'Lonore vint toute pale et pis toute rouoge, je d'vinni que che d'vait &ecirc;tre li.<p/>
<p/>
Ch'tait li, en &egrave;sfet! N'y'a pas longtemps qu'il a tchitt&eacute; l'&ecirc;scole, et i' n'avait jommais pr&ecirc;chi d'vant que de v'nin en Jerri. Ch'est un tout jeune houmme. pas bein haut, sans barbe, rondes joes, pale blius yeux quazi trejous baissis, p'tite bouoche, et maige, maigre! l'pouorre corps n'pese pas un chent, j'sis seuse - mais si &quot;sweet&quot; dans ses moniethes!<p/>
<p/>
H&eacute; bin! nos v'la betot touos les tr&egrave;s a d'vis&eacute; ensembye. J'paslimes de la Bataille, natuthell'ment. Pour de li, qui dit, toutes les r&eacute;jouissances l'mettaient au m'zesp&eacute;. J'n'pouait comprendre coumment tant d'[...] passaient lus temps a rithe et [...] quand nou n'savait l'heuthe [...] moment qu'la derni&eacute; trompette s'en allait sounn&eacute;! Ichin, Lonore s'mint a dithe qu'oul avait oui qu'y'ethait quat' Band a la Bataille de Flieurs, et qu'les trompettes tromp&eacute;t'taient a djix heuthes pour dithe de c'menchi a pelt&eacute; du confeti.<p/>
<p/>
&quot;Ch'nest pas de ch'la que j'palons, ma chiethe Miss Lonore, qu'dit l'pasteur: ch'est d'la sienne qui sounna au dern&eacute; et terribye jour&quot; et i' d&egrave;shalli d'sa pouchette un p'tit livre pour nos liethe la d&eacute;scription de chutte &egrave;sfriyable derni&eacute; trompette. Lonore s'apprechi tout pr&egrave;s d'li pour &egrave;scout&eacute; chutte bouonne pathole; et quand j'les vit bin absorb&eacute;s la d'dans, j'm'en fut met' l'ieau a bouollyi pour le t&eacute;e.<p/>
<p/>
Tout maigre qu'il est, man p'tit pasteur, il a bouan apetit, faut l'dithe; ch'est sus les beurr&eacute;es d'gl&eacute;e et la 'plain cake' qu'il est l'pus port&eacute;, mais pour b&eacute;the, i' n'prend que d'l'ieau et du lait, ov hardi d'chucre. Ch'est la d'sus, qui nos dit, qu'i' s'dounne le pus d'forche pour combattre les embuches du malin.<p/>
<p/>
Nos jeunes gens fites d'la musique et chantites des cantiques dans la seth&eacute;e; et j'tais bin aise de vaie qu'Lonore avait ronbli&eacute; d'p&acirc;sl&eacute; d'all&eacute; vaie les illuminations. quand vint neuf heuthes-et-d'mil, i' s&eacute; l'vit pour s'n'all&eacute; siez li pr&eacute;path&eacute; un sermon sus la fin du monde; et s'en fut apr&egrave;s av&eacute; mins ses mains sus la t&egrave;te a Lonore en lis disant que n'y'avait qu'eunne seule chose n&eacute;cessaithe.<p/>
<p/>
Nou le r'verra siez nous. I' n'gagne pon gros, ch'est vrai; mais touos l's ans nou f'tha eunne Collecte par les bancs pour li, en pus d'ses gages - et, coumme j'disais a Lonore en lavant la vaisselle du t&eacute;e; tu pouorrais faithe piethe! Et coumme j'lis disais en couochant (Piteur n'tait pas r'venu des Sports) eunne femme de pasteur est r'chue dans la miyeu soci&eacute;t&eacute;: j'en ai m&ecirc;me counu qu'&eacute;taient tchiq' fais invit&eacute;es a din&eacute; siez des Counn&eacute;tabyes les jours de Distribution d'Prix! Et quand tu t'mathi&eacute;thas, la congr&eacute;gation d'not' Chapelle te doun'na eunne aulouoge!<p/>
<br/>
<i>La&iuml;z&eacute; Pain</i><br/>
<i>20/8/1913</i><p/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painbattle.html">How Mister Pain saw the Battle</a><p>
<li><a href="batfli.html">La B&acirc;tale des Flieurs</a><p>
<li><a href="bataille_elie.html">&Eacute;lie &agrave; la Bataille</a><p>
<li><a href="bataledeflieurs.html">La Bat&acirc;le d&eacute; Flieurs</a><p>
<li><a href="bravo.html">Bravo! bravo pour la p&acirc;raisse de la Trinit&egrave;t</a><p>
<li><a href="suggest.html">Suggestions</a><p>
<li><a href="succes.html">L&eacute; Succ&egrave;s</a><p>
<li><a href="bataledesflieurs1907.html">Tulipes ou tourn&eacute;-oualipes?</a><p>
<li><a href="batale2007.html">Bat&acirc;le d&eacute; Flieurs 2007</a></p>
<li><a href="peste.html">Peste! yeux et lus bataille!!</a><p>
<li><a href="batailleadlm.html">La Bataille d&eacute; Flieurs</a><p>
<li><a href="cahouain_bataille.html">Caouain et la Bataille de Flieurs</a><p>
<li><a href="pmbataille.html">Ph'lip va &agrave; la Bataille</a><p>
<li><a href="pmbella.html">Bella va &agrave; la Bataille</a><p>
<li><a href="pmbataille1953.html">La Bataille de Flieurs</a><p>
<li><a href="pmbataille1958.html">Ph'lip et la Bataille</a><p>
<li><a href="pmbataille1951a.html">La Bataille</a><p>
<li><a href="pmbataille1951b.html">La Bataille</a><p>
<li><a href="pmbatalle.html">Merrienne &agrave; la Batalle</a><p>
<li><a href="bikeamary.html">La &quot;Bike&quot; a Mary</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painbattle2.html by HTTrack Website Copier/3.x [XR&CO'2014], Tue, 15 Jul 2025 13:58:55 GMT -->
</HTML>

