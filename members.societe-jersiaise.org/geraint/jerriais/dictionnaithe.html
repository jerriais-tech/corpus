<HTML>
<HEAD>
<TITLE>Vi&egrave;r coumme un dictionnaithe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Vi&egrave;r coumme un dictionnaithe</h2>
La Lettre J&egrave;rriaise<br></font></center><p><br>
<img src="dictionnaithe.jpg" width="300" height="325" alt="L&eacute; Dictionnaithe J&egrave;rriais" title="" border="0" align="right" />
Bou&ocirc;njour, bouonnes gens, ch'est Geraint Jennings tchi vos pr&eacute;sente la Lettre J&egrave;rriaise aniet.<br>
<br>
Y'a deux'trais s'maines nou m'dit qu'en v&eacute;thit&eacute; j'sis vi&egrave;r coumme un dictionnaithe. Ch'est en tchi j'fus n&eacute; en 1966 juste tchiques mais d'vant la publyic&acirc;tion du grand dictionnaithe du Docteu <a href="lemaistre.html">Fra&icirc;nque L&eacute; Maistre</a>.<br>
<br>
Mais y'a pus qu'un grand probli&egrave;me auve chu dictionnaithe-l&agrave;. Preunmi&eacute;thement, ch'est un dictionnaithe J&egrave;rriais-Fran&ccedil;ais, et don pouor les gens d'J&egrave;rri tchi n'comprannent pon trop bein l'Fran&ccedil;ais ch'n'est pon hardi d'a&icirc;gue. Chein qu'la grande m&acirc;jorit&eacute; des gens ont d'mand&eacute;, ch'est un dictionnaithe J&egrave;rriais-Angliais &agrave; seule f&icirc;n qu'nou pi&ecirc;sse li&eacute;the et appr&eacute;cier not' belle vielle langue.<br>
<br>
L'aut' grand probli&egrave;me ch'est qu'l&eacute; dictionnaithe fut publi&eacute; en 1966 mais tout l'travas du Docteu Fra&icirc;nque fut fait bein d's ann&eacute;es d'vant chenna, et don ch'est tout bein &icirc;nt&eacute;r&ecirc;ssant et historique et y'a un tas d'mots pouor la <a href="pliantes.html">natuthe</a>, la <a href="touonnnie.html">tou&ocirc;nn'nie</a>, la <a href="mevoc.html">p&ecirc;que</a>, la vie d'aut'fais, mais n'y'a pon hardi d'mots pouor la technologie mod&egrave;rne et la vie en J&egrave;rri au jour d'aniet. Et d'pis l'ann&eacute;e d'ma na&icirc;ssance, <a href="gdfcouothage.html">l's hoummes ont m&icirc;ns pid sus la Leune</a>, y'a des <a href="txtmsg.html">t&eacute;l&eacute;phones d&eacute; pouchette</a>, nou mange des fricots &Icirc;ndgiens &agrave; emporter ou ca&ucirc;ffe des pliats microlou&ecirc;mabl'yes, et y'a des gens tchi peuvent &ecirc;couter la Lettre J&egrave;rriaise en audgo russ'lant sus lus <a href="400e.html">compiuteu</a> siez ieux dans autchun pays du monde d&eacute; sus l'site d'Ithangnie d'BBC Radio J&egrave;rri. Les jannes gens aiment mus d'meuther ensembl'ye coumme parchonni&egrave;rs pust&ocirc;t qu&eacute; coumme coupl'ye mathi&eacute;, - et j'avons m&ecirc;me des <a href="eveques.html">&ecirc;v&ecirc;ques dgais</a>! Et les J&egrave;rriais ont distchut&eacute; tout chenna en J&egrave;rriais.<br>
<br>
L&eacute; monde a changi, et i' faut aver un nouvieau dictionnaithe. La Section de la langue J&egrave;rriaise d'la Soci&ecirc;t&eacute; a digitis&eacute; l&eacute; <i>English-Jersey Language Vocabulary</i> du Docteu Carr&eacute;, et nou-s'en a fait un dictionnaithe J&egrave;rriais-Angliais. Nou-s'a ajou&ocirc;t&eacute; un tas d'mots - des nouvieaux mots, des noms, des noms d'pliaiche, des mots tch'ont t&eacute; faits s&egrave;rvi par les J&egrave;rriais d'pis l'ann&eacute;e d'ma na&icirc;ssance et y'a des mots tch'ont 't&eacute; pr&icirc;ns du Dictionnaithe tchi n'sont pon dans l&eacute; livre d&eacute; Carr&eacute;.<br>
<br>
Mais mou&ocirc;n Doue d'la vie, j'ai-t-i' ieu du plia&icirc;si &agrave; ch&egrave;rfouoilli l'dictionnaithe en pr&eacute;pathant l&eacute; design du nouvieau livre! Y'a des mangnifiques vi&egrave;rs mots: d&ecirc;sausser, annouoli&eacute;the, tchaquenarder, adg&icirc;sseler, va&icirc;ser, affroutchi et acouo des pagies d'tr&eacute;sor l&icirc;ndgistique.<br>
<br>
Ayant fait tout chu travas, avant d'&icirc;npr&icirc;nmer l'dictionnaithe, i' faut l'v&eacute;rifier. Y'a don eune copie du brouoillon dans la biblioth&egrave;que d'la Soci&ecirc;t&eacute; et dans la biblioth&egrave;que d&eacute; J&egrave;rri. Les cheins tchi veulent a&icirc;dgi peuvent &egrave;rgarder l'dictionnaithe pouor nos dithe s'i' y'a des m&ecirc;pr&icirc;nses, des mots tchi manquent, des mots tchi n'daivent pon &ecirc;t' l&agrave; ou autcheunes aut's suggestchions. Mais i' faut donner s'n avis achteu, bouonnes gens: car i' n' faut pon s'pliaindre quand l&eacute; dictionnaithe s'sa &icirc;nmpr&icirc;nm&eacute;. Un cliou m&icirc;ns en temps sauve la reue!<br>
<br>
Les cheins tch'ont des compiuteurs peuvent aver l'dictionnaithe coumme base d&eacute; donn&eacute;es, ou database, mais j&eacute; n'sis pon seux coumme tchi l'dithe en J&egrave;rriais pa'ce qu&eacute; ch'n'est pon dans l'dictionnaithe pouor achteu! Nou peut e-mailer eune copie en format .csv ou texte &egrave;s cheins tchi veulent faithe s&egrave;rvi l'dictionnaithe.<br>
<br>
L'id&eacute;e est d'la&icirc;ssi les gens &agrave; faithe s&egrave;rvi l'dictionnaithe d&eacute; m&ecirc;me pouor si&ecirc;x mais avant d'avanchi &agrave; l'&icirc;nmpr&icirc;nm'thie - mais n'&acirc;nionnez pon, i' faut battre l&eacute; f&eacute; tandi tch'il est caud.<br>
<br>
L&eacute; nouvieau dictionnaithe &eacute;tha acouo un avantage, et ch'est qu&eacute; ch&eacute; s'sa bein pus p'tit qu&eacute; l'grand dictionnaithe du Docteu Fra&icirc;nque car n'y'&eacute;tha pon un tas d'longues explyic&acirc;tions. S'lon l'&ecirc;tat d'la pliann'nie achteu, chenna s'en va &ecirc;t' pus ou mains d'la m&ecirc;me grandeu qu'<i>L&eacute; J&egrave;rriais pouor tous</i> ou l&eacute; livre entouor <a href="lefeuvre.html">George d'la Forge</a>.<br>
<br>
Quand l'dictionnaithe s'sa publi&eacute; - probabli&eacute;ment l'ann&eacute;e tchi veint - y'&eacute;tha des mousses d&eacute; n&eacute;s tchi lus en vont p&acirc;ler l'J&egrave;rriais &agrave; l'av'n&icirc;n et tchi pou&ocirc;rront dithe: &#147;M&eacute;, j'sis janne coumme un dictionnaithe!&#148;<br>
<br>
Et achteu bouonnes gens, n'oubliez pon l&eacute; S&egrave;rvice Annuel d'L'Assembli&eacute;e d'J&egrave;rriais, D&icirc;nmanche l&eacute; 25 d'Avri &agrave; 3h &agrave; l'&eacute;glise p&acirc;roua&icirc;ssiale d&eacute; Saint Louothains. L&eacute; s&egrave;rvice est ouv&egrave;rt pouor tout l'monde. Ch'est l'P&acirc;steur Brian Vib&egrave;rt tch'est l'pr&eacute;dicateu, et j'avons des bou&ocirc;ns cantiques &agrave; chanter.<br>
<br>
Ayiz eune bouonne s&eacute;maine, et m&egrave;rcie bein des fais pouor m'aver &ecirc;cout&eacute;.<br>
<br>
<br>
<i><a href="jerpoem.html">Geraint Jennings</a><br>
Avri 2004<br></i>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="neologismes.html">Tchiques n&eacute;ologismes</a><p>
<li><a href="spam.html">Tout chu spam</a><p>
<li><a href="dictionnaithe2.html">L&eacute; Dictionnaithe J&egrave;rriais-Fran&ccedil;ais</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="gdfraresmots.html">Des rares mots</a><p>
<li><a href="gdfrares.html">Des rares mots</a><p>
<li><a href="gdfraresmots2.html">Acouo des rares mots</a><p>
<li><a href="gdfcherchi.html">&Agrave; forche d'ch&egrave;rchi nou trouve!</a><p>
<li><a href="gdforth.html">Orthographique</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
