<HTML>

<!-- Mirrored from members.societe-jersiaise.org/geraint/jerriais/painforecast.html by HTTrack Website Copier/3.x [XR&CO'2014], Tue, 15 Jul 2025 13:50:54 GMT -->
<HEAD>
<TITLE>A Forecast as to the future</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Forecast as to the future</h2></font></center><p>

En atendant que l'Contingent s&eacute;t form&eacute; pour all&eacute; au Front, y'a bri qu'les hautes-paraisses sont en &egrave;smeution. J'ai oui dithe que les fils d'fermi des paraisses d'amont ont l'ch&eacute;rv&eacute; tou&ocirc;n&eacute; d'jou&eacute;e au prosp&eacute; d'all&eacute; ov m&eacute; fini d'&egrave;smaglyi touos ch&egrave;s boustres de Prussiens qu'ont la pr&eacute;tention d'voul&eacute; g&acirc;gnyi la dj&egrave;rre.<br/>
<br/>
Ch&egrave;st conv'nu, gar&ccedil;ons; j'nos n'allons lus montr&eacute; &quot;wots-wot&quot; &agrave; ch&egrave;s tas d'pend'loques. Mais, pas tout &agrave; fait ocquo si vite. Faut dabord fini le Saison, rensmenchi la terre, rentr&eacute; l'avout. Eunne fais tout en r'pathe, les comptes payis, et tchiq' soummes de rente rembours&eacute;e - j'vos envi&ecirc;thai mendaton.<br/>
<br/>
Ch&eacute; s'a pour che S'tembre, a ch'que j'ai oui. D'ichin l&agrave;, les Russes s'en vont continu&eacute; a l's &egrave;smaglyi a l'Est, l's Angliais et les Fran&ccedil;ais les pourchas'sont a l'Ouest, les Italiens l's &egrave;sgli&eacute;mithont au Sud, et la fliotte Angliaiche bouch'cha touos l's issus tout &agrave; l'entou. J'les t'nons! dites que j'vos l'dit. Et quand not' Contingent d&egrave;sb&eacute;rqu&eacute;tha au Front, not' djob s'a d'les pourchass&eacute; dans l'dos. Ch'est l&agrave; qu'i' f'tha bon les vaie tcheurre! J'nos y v&eacute; d&ecirc;ja! M&eacute; et l'General (i' m'est d'fendu d'dithe san nom pour a ch't'heu) l'avant, a la t&ecirc;te, au sien qui courra l'pus vite. Vous, touos les braves de <a href="st_ouen.html">St. Ou</a>, de <a href="ste_mathie.html">St. Mathie</a>, du Vaux-d'la-Mathe, des Coni&eacute;thes, du Dou-du-Canard, et la djingue de l'Est, sans p&acirc;sl&eacute; des villais, tous a gallop&eacute; souontre m&eacute; et l'General pour t&acirc;chi d'arriv&eacute; les prumiers! Et vos baionettes qui s'ench&icirc;tr&eacute;thont dans les pend'loques! et vos tallons d'botte sus les salles faches! N'y'en r&eacute;st&eacute;tha pas, sinon deus-tr&egrave;s que j'&egrave;spein'non pour les ram'n&eacute; en Jerri et les proum'n&eacute; dans l'square pour que les femmes pi&egrave;sse lus &egrave;scoppi sus l'muz&eacute;. Car, n'y'a pas a s'y tromp&eacute;, che s'a l'aquev'ment d'tout quand les Jerriais s'en d'ment'tont! Avous r'm&eacute;rtchi qu'les d&eacute;rni&eacute; victouthes ont c'menchi just&eacute;ment apr&egrave;s la Seance des <a href="etats.html">Etats</a>? Ch'est pourtant d'm&ecirc;me! Quand les Prussiens ont yeu vent de ch'que s'passait ichin, ch'a t&eacute; l'acquev'ment.<br/>
<br/>
&quot;Gott in Himmel!&quot; a dit l'Kaiser - j'tchins cheunna d'bouonne source - &quot;les Jerriais s'en vennent! J'soummes tchuits!&quot;<br/>
<br/>
Et tchuits i' sont, n'y'a pas l'ombre d'un doute. J'arriv'thons au bouan moment pour fini d'les achou&ecirc;mi, et - j'vos l'dit en grand s&eacute;cr&eacute;t - si j'nos battons bin, et pourvu que j'pi&ecirc;sse dithe au General que j'sis content d'vous, et qu'persounne n'a hall&eacute; a r'tchullons: J'&icirc;thons &agrave; Berlin!!<br/>
<br/>
Malheuthe&ucirc;sement, je n'peux pon proumettre d'em'n&eacute; au Front tou&ocirc;s les siens qui p&eacute;pient pour y'all&eacute;. Y'en a d'vous qu'&ecirc;tes tous-seurs sus vos fermes et dans vos boutiques; j'ai grand r'gret pour vous mais j'pense qu'ou s'ais r'fuz&eacute;s. Touos les siens qu'ont l'nez teurt, qui cliopinnent, qu'ont des v&eacute;thues; et les siens coumme Amice Machon, qu'ont pas payi lus r&acirc;t, s&eacute;thont renviez siez yeux coumme des tchans fou&ocirc;tt&eacute;s. Apr&egrave;s cheunna, j'criethai: &quot;Squad, 'Tention!&quot; et l'General pas'la tchiq' bouonnes patholles, et finitha par dithe: &quot;Now, lads. All cowards fall out!&quot;<br/>
<br/>
J'n'en counnais qu'tr&egrave;s - de tchi qu'Sam Lenfest&eacute; en est yun - qu'&eacute;thont l'couothage de faithe rouogi lus m&eacute;the de honte. Et pis, apr&egrave;s, l'General crietha: &quot;Oos for England, 'ome and Glory?&quot; et j'criethons tous &quot;Hourras!&quot; et j'envi&eacute;thons nos chapiaux en haut. Tout l'monde chaqtha d'main avec tout l'monde: filles et femmes vindront met' lus bras atou&ocirc;re de not' co, nou ritha et nou plieuth'tha sans sav&eacute; pourtchi, et tchiq'un d&egrave;shal'la eunne &quot;flag,&quot; et je fthons l'tou d'la ville en chantant &quot;Malbro s'en va t'en djerre,&quot; et tout l'monde d'&egrave;shal'la a lus portes pour nos blow&eacute; des kiss; les filles nos couvrithont d'flieurs, et l'Coun&egrave;stablye d'la ville f'tha empouognyi Sam Lenfest&eacute; et sa triste djingue, et les met'ta a s&eacute;rchyi l'herbe a l'entou d'l'Eglyise de la ville!<br/>
<br/>
<i><a href="brambilo.html">Piteur Pain</a></i><br/>
<i>Evening Post 20/6/1916</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lonore_nouvelles.html">Lonore dounne de lus Nouvelles</a><p>
<li><a href="peterhome.html">Peter is coming home</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="soudardes1916.html">Our Patois Letter</a><p>
<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="berlin.html">En route pour Berlin</a><p>
<li><a href="ladies1914.html">Both Ladies Offer their Services</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painforecast.html by HTTrack Website Copier/3.x [XR&CO'2014], Tue, 15 Jul 2025 13:50:54 GMT -->
</HTML>

