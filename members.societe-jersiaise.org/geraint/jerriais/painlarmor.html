<HTML>
<HEAD>
<TITLE>Larmor ch&egrave;s preumi S'tembre, 1911</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Larmor ch&egrave;s preumi S'tembre, 1911</h2></font></center><p>


D'jiantre; m&eacute; tchi tchitais ma forge pensant av&eacute; du r'pos en ville sus mes viers jours... et m&eacute; v'chin ichin.<br/>
<br/>
&quot;E'stes-ous la! M&acirc;it' Piteur? s'fit Mercredi pass&eacute; l'Bos, en entrant si&egrave;s nous tandi qu&eacute; j'taimes a d&egrave;sjeunn&eacute;. Bonjour, Mait' Piteur! Ch'est qu'n'&eacute;v'chin un t&eacute;l&eacute;gram d&eacute; France au sujet d'eunne qu&eacute;mande de chinq chents tounnes de papi d'imprim'thie pour not' gazette, et y nos faut d&eacute; suite envi&eacute; un houmme d&eacute; confiance la bas port&eacute; les sous et sign&eacute; l'contrat. Just&eacute;ment, y s'adounne qu&eacute; je n'peux y'all&eacute;, car j'sis pour all&eacute; au lanchon d'main-&ocirc;-s&eacute; ov l'chantnyi d'<a href="st_sauveux.html">Saint Sauveux</a>. J'vos envie a ma pli&eacute;che; vot' m&egrave;stchi d'forgeux et l'accat d'papi - ch'est a peu pr&egrave;s la m&ecirc;me chose. N&eacute; v'chin les sous pour l&eacute; papi, et quarante louis pour vos frais d&eacute; viage. N&eacute; v'la l'nom d'la ville - n'en dites rin pour que l's'autres gazettes n&eacute; sachent pon nos affaithes. J&eacute; n'sait pon la rue ni l'num&eacute;tho; mais ch'est la septi&egrave;me rue apr&egrave;s av&eacute; tou&ocirc;nn&eacute; la carre d'eunne Eglyise &agrave; Mormons, et la boutique s'trouve tout pr&egrave;s d'eunne femme qui vend des poummes. L'bat&eacute; d'Cartret sort a sept heuthes ch't arlev&eacute;e, et j'ai apport&eacute; ma 'carpet bag' pour met' unne couplye d&eacute; qu'minzes et des cauches. A b&eacute;tot; r'v&eacute;n&eacute;z l'pus tot possibye.&quot;<br/>
<br/>
Pan! Et m&eacute; qu'avais vendu ma forge pour av&eacute; du r'pos - coumme j'vos l'avais d&egrave;ja dit! Don: apr&egrave;s deux jours d&eacute; viage et m'&ecirc;tre &egrave;sdj&eacute;th&eacute; tr&egrave;s fais sus lus fichus railouais; m'y v'chin! J'ai trouv&eacute; la femme a poummes, mais la maison av&eacute; changi d'pli&eacute;che. Mais coumme j'avais l'nom du marchand, j'dounni un louis a un mousse, et dan un rin d'temps, j'eu accat&eacute; man papi, payi comptant (tr&egrave;s du chent d'rabat pour m&eacute;) et j'm'en fut tche&ucirc;t&eacute; vaie pour eunne fais d'ouiski.<br/>
<br/>
Y fait eunne calheu', ichin! y'a d'belles preunnes a tr&egrave;s sous la douzaine; et a man d&eacute;rni d&icirc;n&eacute;, j'bus pus d'vin que n'en fait, chose seuthe, m'n'houmme d'affaithe jerriais dans un an. Lus beurre ne vaut pas l'sien d'la dairy!<br/>
<br/>
L'Bos oublyi d&eacute; m'dithe d&eacute; r'v&eacute;n&eacute; tout d'un co apr&egrave;s l'marchi fait, ch'est-tan-tchi j'reste ichin tant qu'ses cappeurs due&ucirc;thont. Allez v&eacute;e La&iuml;z&eacute; et ma fille tchiq'un, et s'y sont a court, pr&ecirc;tez lu un sch'ling ou deux jusqu'a man r'tou.<br/>
<br/>
<a href="brambilo.html">Piteur Pain</a><br/>
Morning News 8/9/1911<br/>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfragment.html">A Fragment in the Patois</a><p>
<li><a href="paindrubbing.html">How Piteur takes a drubbing</a><p>
<li><a href="painnavidgi.html">L'Morning News n'peut pon Navidgi sans nous</a><p>
<li><a href="painduty.html">Piteur Pain on duty again</a><p>
<li><a href="painrtou.html">Mess Pain est d&eacute; 'r'tou</a><p>
<li><a href="painrvint.html">Mait' Piteur s'en r'vint</a><p>
<li><a href="mormon.html">Mormon ma&ucirc;gr&egrave; l'y</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

