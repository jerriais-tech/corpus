<HTML>
<HEAD>
<TITLE>Ph'lip va &agrave; la Bataille</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip va &agrave; la Bataille</h2>
mais jamais d'autre<br/></font></center>
<br/>
<i>Au Portinf&eacute;<br/>
Vendredi.<br/></i>
<br/>
Moussieu l'Editeu,<br/>
<br/>
Je s'y si l&acirc;ss&eacute; que si la Merrienne ne m'avait pas app'l&eacute; un pi&egrave;rcheux fini je n'crais vraiement pas que j'&eacute;thais yeu l'couothage de vos &ecirc;crithe agniet.<br/>
<br/>
La raison pourtchi que j'n'ai pas valu quatre sous tout l'jour ch'est que j'fut b&ecirc;te assez d'all&eacute; &agrave; chutte Bataille de Flieurs. Quand j'en p&acirc;slit &agrave; la bouonnefemme M&ecirc;credi au s&eacute;, ou me d'mandit si j'tais fo. &quot;La Bataille de Flieurs,&quot; ou dit &quot;est pour les v&icirc;siteurs, pas pour des f&eacute;rmiers tch'ont des raves &agrave; s&eacute;rclyi. J'en ai honte quand je r'garde chu b&eacute;tchet-l&agrave;, car nou n'vait qu'des ch'nilles. Reste siez-t&eacute; et fais tans travas. Quand tu'&eacute;thas p&acirc;ss&eacute; les raves tu pouorras v'nin dans l'gardin froutchi mes bordeuses&quot;<br/>
<br/>
Ach'teu, Moussieu, chonna m'fit m&acirc;rri, et comme j'pense bein qu'ous &eacute;thiez fait, j'm'ent&ecirc;tit. &quot;Fiche des raves,&quot; j'l'y dit, &quot;y n'enhann'nont pas pour un jour, et quant &agrave; tes bordeuses, tu n'veur jamais m'laissi tchillyi une flieur, ch'est pourtchi tu peux faithe la frouq'thie.&quot;<br/>
<br/>
Et don, Moussieu, quand vint hier matin, j'm'habillyit dans tout man Dimanche, et tuot-d'suite apr&egrave;s d&icirc;n&eacute;, ayant trouv&eacute; un p&acirc;ssage, me v'la hors pour la ville. La Merrienne ne m'avait pas dit un mot d'p&icirc;s M&ecirc;credi au s&eacute;.<br/>
<br/>
J'arrivit l&agrave; en tout plien d'temps et j'p&eacute;yit une pi&eacute;che d'&ecirc;tchu pour entr&eacute;. Mais ch'n'tait pas fini, car y m'cou&ocirc;tit ocqquo trais ch'lins et d'mi pour un si&egrave;ge, car j'n'&eacute;thais jamais put r&eacute;st&eacute; d'but si longtemps. &quot;N'en v'la pour siez ch'lins,&quot; je m'dit, et p't'&ecirc;tre apr&egrave;s tout qu'j'&eacute;thais fait m&ucirc;s d'sauv&eacute; mes sous et d'p&acirc;ss&eacute; une heuthe ou deux dans man b&eacute;tchet d'raves. Il est trop tard ach'teu, mais j's&eacute;thai pour une autre fais.&quot;<br/>
<br/>
Eh bein, Moussieu, j'fut l&agrave; pour quatre mortelles d'heuthes, car une fais assis nou n'pouvait pas bouogi. Une gr&ocirc;sse femme &agrave; ma drouaite tch'y suait comme un boeu, et d'l'autre c&ocirc;t&eacute; une maigre hardelle tchy m'fichait des coups d'coude dans les c&ocirc;tes une vingtaine de fais par minute.<br/>
<br/>
Avec chonna, y faut dithe que l'sp&eacute;ctaclye tait hardi biau. Jamais j'n'&eacute;thais creu que chonna pouvait s'faithe en J&ecirc;rri. La gr&ocirc;sse femme et la maigre hardelle taient en ext&acirc;se et des touos les c&ocirc;t&eacute;s ch'tait d's'applaudissements et des hourras. ah v&egrave;the, y faut adm&eacute;ttre, Moussieu que ch'tait m&eacute;rveilleux, mais quand vint un temps, j'&eacute;thais donn&eacute; tchiquechose pour pouv&eacute; d&ecirc;shall&eacute; pour tchiques minutes, si y'avait yeu moyen. Je crais, Moussie qu'ou comprendrez chein que j'veur dithe. Malheutheusement, n'y'avait pas moyen, et souos les circonstances n'y'avait qu'une chose &agrave; faithe et ch'tait de t'nin bon et souffri sans dithe rain. Oh, Moussieu, que j'&eacute;thais tait content dans des moments de me r'trouv&eacute; parmi mes raves ou m&ecirc;me dans l'gardin avec la froutchette &agrave; Merrienne.<br/>
<br/>
Epis, Moussieu, apr&egrave;s un couplye d'heuthes j'avais une se mais une s&eacute; de tchi que j'pensais en crev&eacute;. J'pensit &agrave; man p'tit prainseu et &egrave;s deustrais b&acirc;rriques tchi s'trouvent l&agrave;, et v'la tchi n'amendait pas les choses du tout. Si jamais y'a yeu un homme d&eacute;pis la fondation du monde, tch'a tait content de r'trouv&eacute; sa lib&eacute;rt&eacute;, ch'tait m&eacute; quand &agrave; la fin j'put d&ecirc;shall&eacute; d'chutte prison-l&agrave;.<br/>
<br/>
Je m'trouvais m&ucirc;s, mais hardi l&acirc;ss&eacute; quand une heuthe ou d'm&ecirc;me pus tard j'me r'trouvit dans ma tchuisine bein anxieux d'sav&eacute; si la Merrienne tait dans d'miyeu sentiments. Ou n'me fit pas trop belle mine en qu'menchant, mais b&eacute;t&ocirc;t la v'l&agrave; &agrave; m'vers&eacute; une yasse de tais et &agrave; m'pass&eacute; un gros mio d'p&acirc;t&eacute; qu'oulle avait fait dans l'arlev&eacute;e.<br/>
<br/>
&quot;Eh bein, te v'l&agrave; r'venu,&quot; ou s'fit en m&ecirc;me temps. En as-tu yeu pour tes sous chu coup?&quot;<br/>
<br/>
&quot;Oui, ma chi&egrave;the,&quot; j'l'y dit, et p&ucirc;s qu'assez. La pr&eacute;chaine fais j'ithai s&eacute;rclyi mes raves et digot&eacute; dans tan gardin.&quot;<br/>
<br/>
<i><a href="lebrocq.html">Ph'lip</a><br/>
Les Chroniques de Jersey 30/7/1955</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="bataille.html">La Bataille des Fleurs</a><p>
<li><a href="bataille_elie.html">&Eacute;lie &agrave; la Bataille</a><p>
<li><a href="bataledeflieurs.html">La Bat&acirc;le d&eacute; Flieurs</a><p>
<li><a href="bravo.html">Bravo! bravo pour la p&acirc;raisse de la Trinit&egrave;t</a><p>
<li><a href="suggest.html">Suggestions</a><p>
<li><a href="succes.html">L&eacute; Succ&egrave;s</a><p>
<li><a href="pmbella.html">Bella va &agrave; la Bataille</a><p>
<li><a href="bataledesflieurs1907.html">Tulipes ou tourn&eacute;-oualipes?</a><p>
<li><a href="batale2007.html">Bat&acirc;le d&eacute; Flieurs 2007</a></p>
<li><a href="painbattle.html">How Mister Pain saw the Battle</a><p>
<li><a href="painbattle2.html">Mrs. Pain Taboos the Battle of Flowers</a><p>
<li><a href="pmbataille1958.html">Ph'lip et la Bataille</a><p>
<li><a href="pmbataille1951a.html">La Bataille</a><p>
<li><a href="pmbataille1951b.html">La Bataille</a><p>

<li><a href="pmbatalle.html">Merrienne &agrave; la Batalle</a><p>
<li><a href="pmbatiaux.html">Ph'lip et les grands batiaux</a><p>
<li><a href="pmbataille1953.html">La Bataille de Flieurs</a><p>
<li><a href="peste.html">Peste! yeux et lus bataille!!</a><p>
<li><a href="cahouain_bataille.html">Caouain et la Bataille de Flieurs</a><p>
<li><a href="batailleadlm.html">La Bataille d&eacute; Flieurs</a><p>
<li><a href="bikeamary.html">La &quot;Bike&quot; a Mary</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
