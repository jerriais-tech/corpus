<HTML>

<!-- Mirrored from members.societe-jersiaise.org/geraint/jerriais/musique.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>La Musique</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>La Musique</h2></font><p></CENTER>
<CENTER><TABLE><TR><TD>

<p>La s'maine p&acirc;ss&egrave;e, vos musiciens<br>
Pour trais jours d&eacute; temps sans c&egrave;ssi<br>
Ont jou&egrave; et chant&egrave; - ch'tait &egrave;s cheins<br>
Tchi pou&ocirc;rraient faire l&eacute; pus d&eacute; br'it!<br>
Y'iavait l&agrave; des Sopr&acirc;nos, des Contraltos<br>
Des vouaix de Basse, d&eacute; Bariton,<br>
Des chanteurs d&eacute; bia&ucirc;x Solos,<br>
Et d'a&ucirc;tres y jouaient piano, violon.<br>
Y'iavait des prix a y g&acirc;gni,<br>
Tous n'en ont pas yieu pourtant,<br>
Les uns allaient trop vite, qu'nou dit,<br>
D'a&ucirc;tres n&eacute; gardaient pon l&eacute; temps.<br>
Tchiq's'uns &eacute;tout &eacute;taient nerveux,<br>
D'unn' di&egrave;ze i l'en faisaient b&eacute;mole,<br>
Ch'tait surpr&eacute;nant, car hardi d'yie&ucirc;x<br>
Sortaient d'unn' bouanne &egrave;scole!<br>
Les jours d&eacute; d'vant, &agrave; chein qui para&icirc;t,<br>
Les apototchiers avaient fait grand d'bit<br>
D&eacute; ch&egrave;s p'tits Lozinge pour la vouaie,<br>
Qu&eacute; les chanteurs s'plia&icirc;sent &agrave; chuchi...<br>

<p>Enfin tout s'est don bein p&acirc;ss&egrave;,<br>
L'affaire amende un mio tou&ocirc;s l'ans,<br>
Et si l'Comit&eacute; est raide l&acirc;ss&egrave;,<br>
I'l'a fait d'san mus pour plia&icirc;re &egrave;s gens.<br>

<p>Eh bein, Villais, ov' toute vot' belle musique,<br>
Y'i&egrave;n a d'unn sorte qu'ou n'entend&egrave;z pas:-<br>
Ch'est la m&eacute;lodie tchi sort d'unn' vlique,<br>
Et tchi nos va&ucirc;t mus qu&eacute; l's Op&eacute;ras!<br>
Ah l&eacute; pla&icirc;si qu'ou nos fait, chutte musique l&agrave;,<br>
Si nou s'est dans les terres &agrave; labou&ocirc;rer,<br>
Et ch'est sus l&eacute; coup d'douze qu&eacute; nou l'entendra,<br>
Quand la bouann'femme corne pour v'nin d&icirc;ner!...<p>
&nbsp;<p>

<i><p><a href="picot.html">J.P.</a><br>
1911<br></i>

</TD></TR></TABLE></CENTER>


&nbsp;<p>
&nbsp;<p>
<i>V&egrave;rsion mod&egrave;rn&icirc;s&eacute;e</i>:
<CENTER><TABLE><TR><TD>

<center><font color="#215e21"><h2>La Musique</h2></font></center><p>

La s'maine p&acirc;ss&eacute;e, vos musiciens<br/>
Pour trais jours d&eacute; temps sans c&ecirc;ssi<br/>
Ont jou&eacute; et chant&eacute; - ch'tait &egrave;s cheins<br/>
Tchi pou&ocirc;rraient faithe l&eacute; pus d&eacute; brit!<br/>
Y'avait l&agrave; des Sopr&acirc;nos, des Contraltos<br/>
Des vouaix de B&acirc;sse, d&eacute; Bariton,<br/>
Des chanteurs d&eacute; bieaux Solos,<br/>
Et d'aut's y jouaient piano, violon.<br/>
Y'avait des prix &agrave; y g&acirc;ngni,<br/>
Tous n'en ont pas ieu pourtant,<br/>
Les iuns allaient trop vite, qu'nou dit,<br/>
D'aut's n&eacute; gardaient pon l&eacute; temps.<br/>
Tchiq's'uns &eacute;tout &eacute;taient n&egrave;rveux,<br/>
D'eune di&egrave;ze il' en fa&icirc;thaient b&eacute;mole,<br/>
Ch'tait surprannant, car hardi d'ieux<br/>
Sortaient d'eune bouonne &ecirc;cole!<br/>
Les jours d&eacute; d'vant, &agrave; chein tchi patha&icirc;t,<br/>
Les apotitchi&egrave;rs avaient fait grand d'bit<br/>
D&eacute; ches p'tits Lozinges pour la vouaix,<br/>
Qu&eacute; les chanteurs s'plia&icirc;thent &agrave; chuchi...<br/>
<br/>
Enf&icirc;n tout s'est don bein p&acirc;ss&eacute;,<br/>
L'affaithe amende un mio touos l's ans,<br/>
Et si l'Conmit&eacute; est raide l&acirc;ss&eacute;,<br/>
Il a fait d'san mus pour pliaithe &egrave;s gens.<br/>
<br/>
Eh bein, Villais, auve toute vot' belle musique,<br/>
Y'en a d'eune sorte qu'ou n'entendez pas:-<br/>
Ch'est la m&eacute;lodie tchi sort d'eune vlique,<br/>
Et tchi nos vaut mus qu&eacute; l's Op&eacute;ras!<br/>
Ah l&eacute; plia&icirc;si qu'ou nos fait, chutte musique-l&agrave;,<br/>
Si nou-s'est dans les t&egrave;rres &agrave; labouother,<br/>
Et ch'est sus l'coup d'douze qu&eacute; nou l'entendra,<br/>
Quand la bouannefemme c&ocirc;ne pour v'n&icirc;n d&icirc;ner!...<br/>
&nbsp;<br/>
<i>J.P.</i><br/>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="musvoc.html">La musique</a><p>
<li><a href="musiciens.html">Les Musiciens</a><p>
<li><a href="pmmusique.html">Ph'lip et la M&ucirc;sique</a><p>
<li><a href="violons.html">L'&eacute;cho des violons</a><p>
<li><a href="lee.html">Lee</a><p>
<li><A HREF="musique2.html">Musique! Musique!! Musique!!!</A><P>
<li><a href="occie.html">Si unn' flieur s&eacute; trouve par herbage occie</a><p>
<li><a href="spinelli.html">Enrico Spinelli</a><p>
<li><a href="ukelele.html">L'uk&eacute;l&eacute;l&eacute;</a><p><li><a href="ventreser.html">L&eacute; ventre au sol&eacute; sus l'c&ocirc;ti</a><p>
<li><a href="bouosseser.html">Un bouoss&eacute; d'tabouothinn'nie</a><p>

<li><a href="sarkfolkfestival2012.html">Au Festival S&egrave;rtchais d&eacute; Folk 2012</a><p>
<li><a href="10toehobo.html">En &ecirc;coutant l'chanteux Ten Toe Hobo au Festival S&egrave;rtchais d&eacute; Folk 2017</a><p>
<li><a href="dansevoc.html">Danser</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/musique.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
