<HTML>

<!-- Mirrored from members.societe-jersiaise.org/geraint/jerriais/tchitemp.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Tchi Temps!</TITLE>
<META  name="keywords" content="JÃ¨rriais, language, langue, weather">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Tchi Temps!</h2></font></center><br>
<CENTER><TABLE><TR><TD>
Quand les vents d'&ecirc;st am&egrave;nent la fraid,<br>
Quand i' g&egrave;le d&ucirc;, et &agrave; pi&egrave;rre fendre,<br>
Qu'i' tchait d'la n&eacute; dans l'fond d'l'hiv&eacute;<br>
Qu'les branques ch&egrave;rgies n'peuvent pus en prendre -<br>
Tchi temps!<br>

<p>
Quand i' vente raide, la p&eacute; du dgi&acirc;tre,<br>
Qu'nou ouait s&ucirc;fflier dans la cheunm'n&eacute;e,<br>
Quand nou-s-&ecirc;coute &agrave; l' entou d' l'&acirc;tre<br>
Et tch'il ennyie, les longues s&eacute;th&eacute;es -<br>
Tchi temps!<br>

<p>
Quand l'temps est rude, au s&eacute; sus l'tard,<br>
La m&eacute; comme les monts, sapresti,<br>
Ou quand l'ponsi vole, au mais d'mar,<br>
Qu'&agrave; cause des tou&acirc;les nou ch&egrave;rche l'abri -<br>
Tchi temps!<br>

<p>
Quand la grile tchait contre l's &ocirc;saines,<br>
Ou v&egrave;rglas &agrave; la breune d&eacute; niet,<br>
Quand les nouages tcheuthent et vont qu&eacute;daine,<br>
Quand l's engoul&ecirc;mes font portes h&ucirc;ss'ler -<br>
Tchi temps!<br>

<p>
Quand il en d&ecirc;tch&egrave;rque &agrave; bouqu't&eacute;es<br>
Et qu&eacute; nou n'ose mett' l&eacute; nez d'houors,<br>
Quand les &ecirc;parts s'entr'-si&egrave;vent d&eacute; pr&egrave;s<br>
Qu' nou-s-en a peux tant qu' v'l&agrave; tch'est fort -<br>
Tchi temps!<br>

<p>
V&eacute;the, quand nou n'a qu' d'&ecirc;tre abattus<br>
Par la plyie d'&ocirc;rage &agrave; gros br&icirc;ns,<br>
Qu&eacute; les grand's ieaux d&ecirc;gradent les rues<br>
Et qu' ch'la russelle ava&ucirc; les c'm&icirc;ns -<br>
Tchi temps!<br>

<p>
Et quand &egrave;rveint eune brise du s'tembre<br>
Qu' la maison trembl'ye d&eacute; vents d'nord-vou&ecirc;t,<br>
Ou quand tout d'goutte au mais d'novembre,<br>
Qu' les fielles pou&ocirc;rrissent l&eacute; long des r'li&eacute;s -<br>
Tchi temps!<br>

<p>
Quand ch'est d'la bli&acirc;se &ecirc;paisse, &eacute;tout,<br>
Qu' nou n' peut dg&eacute;the vaie la main d'vant s&eacute;,<br>
S'i' v&eacute;rse d'brousse, pouor comblier tout,<br>
Qu&eacute; tout est mucre et &agrave; pit&eacute; -<br>
Tchi temps!<br>

<p>
Quand nou r'veint comme hanneton tremp&eacute;<br>
D&eacute; p&ecirc;tchi, deux'trais heuthes &agrave; bord,<br>
Ou qu' nou-s-enhanne par la grand' fraid,<br>
Engliavinn&eacute;, &agrave; ma&icirc;ntchi mort -<br>
Tchi temps! Tchi temps!<br>

<p>
Quand l'temps est mo, en pliein &ecirc;t&eacute;,<br>
Qu' nou s'&ecirc;travelle sus l'haut du jour,<br>
Qu' nou n'en peut pus et, d'pi&egrave;rche&ucirc;set&eacute;,<br>
Nou tchait endormi dans les chours -<br>
Tchi temps!<br>

<p>
Quand l'sol&eacute; tape, dans la Saison,<br>
Et tch'i' faut s'n&eacute;grer dans les clios,<br>
Ou dans l'avo&ucirc;t quand veint l'arsion,<br>
V&eacute;the, quand la c'm&icirc;nse vouos cliute sus l'dos -<br>
Tchi temps!<br>

<p>
Tch'i' fait si caud qu'nou d'puthe d&eacute; sueu,<br>
Et pis qu'nou craint un coup d'sol&eacute;...<br>
Qu' nou n'peut duther par la chaleu,<br>
Qu' la s'cr&egrave;che adg&egrave;ve tout, en &ecirc;ffet -<br>
Tchi temps!<br>

<p>
Quand pits et r'sources sont &agrave; s&eacute;,<br>
Qu' nou met les b&ecirc;tes &agrave; m&ecirc;me l&eacute; fain,<br>
Qu'l&eacute; p'tit d'v&egrave;rduthe tch'i' pi&ecirc;sse y'aver<br>
Cr&egrave;ve &agrave; veue dg'yi, qu' nou n'y peut rein -<br>
Tchi temps!<br>

<p>
Quand nou-s-a veu, pouor en bein dithe,<br>
Touos les b&eacute;n&icirc;ns jours sans r'l&acirc;chi<br>
Quatre ou ch&icirc;nq mais l&eacute; sol&eacute; lithe<br>
Sans un d'gout d'plyie &agrave; rafra&icirc;chi -<br>
Tchi temps!<br>

<p>
Quand, vents d'amont ou vents d'ava,<br>
L&eacute; temps tch'i' fait n&eacute; nouos plia&icirc;t pon,<br>
Quand, don, pouor en finni, ah &ccedil;a,<br>
N'&icirc;mport' tchi sorte d'temps qu' j'ayons -<br>
Tchi temps!<br>

<p>
Quand &agrave; d's anm&icirc;ns nou veurt &ecirc;crithe<br>
Ou bein pouor entanmer du d'vis,<br>
Of&ucirc;che s'i' n'y'a rein d'autre &agrave; dithe,<br>
N&eacute; v'l&agrave;, bouonnes gens, deux mots choua&icirc;sis -<br>
Tchi temps! Tchi temps! Tchi temps!<br>

<p>
<i><a href="lemaistre.html">FLM</a></i><p>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="tempsvoc.html">L&eacute; temps</a><p>
<li><a href="dgieu_plyie.html">L&eacute; Bouan Dgieu envyie d'la plyie</a><p>
<li><a href="sole.html">L&eacute; Sol&eacute;</a><p>
<li><a href="gdfsole.html">L&eacute; sol&eacute; r'l&icirc;t!</a><p>
<li><a href="vent.html">L&eacute; Vent</a><p>
<li><a href="ventvoc.html">L&eacute; vent</a><p>
<li><A HREF="rfraid.html">Les R'fraide&ucirc;res</A><p>
<li><a href="4saisons.html">Les Quat' Saisons</a><p>
<li><a href="parapluie.html">L&eacute; Parapluie du Temps pass&eacute;</a><p>
<li><a href="meis.html">Les Meis et les Saisons</a><p>
<li><a href="parapuie.html">Man vieir Parapu&iuml;e</a><p>
<li><a href="parapluie.html">L&eacute; Parapluie du Temps pass&eacute;</a><p>
<li><a href="manparapuie.html">Man Parapuie</a><p>
<li><a href="gdfieau.html"> L'Ieau du Ciel</a><p>
<li><a href="juste.html">L&eacute; Juste et l'Injuste</a><p>
<li><a href="tchitemps2.html">Tchi Temps!</a><p>
<li><a href="tempsjp.html">L&eacute; temps</a><p>
<li><a href="fre.html">La Fr&eacute;</a><p>
<li><a href="fraid.html">Ah! Fait i' fraid!</a><p>
<li><a href="gdffraid2.html">I' fait fraid!</a><p>
<li><a href="manteau.html">L&eacute; temps a hal&eacute; sa c&acirc;saque</a><p>
<li><a href="ne.html">La N&egrave;</a><p>
<li><A HREF="ne2.html">La N&eacute;</A><p>
<li><a href="tempinm.html">L&eacute; temps en J&egrave;rriais - tchiques portraits</a><p>
<li><a href="hurrican.html">Des d'gats d'la derni&eacute;the temp&ecirc;te</a><p>
<li><a href="inutile.html">Chose Inutile</a><p>
<li><a href="lettrejerriaise22.html">La Lettre J&egrave;rriaise &#8211; 23 F&eacute;vri 2014</a><p>
<li><a href="painstorm.html">Piteur Pain Reports on the Storm</a><p>

<li><a href="pmrudeniet.html">Une rude niet au Portinf&eacute;</a><p>
<li><a href="ditesme.html">Dites-m&eacute;</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tchitemp.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
