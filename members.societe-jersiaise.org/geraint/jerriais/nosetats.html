<HTML>
<HEAD>
<TITLE>Nos &Ecirc;tats au jour d'agniet</TITLE>
<META  name="keywords" content="Jèrriais, language, langue, States of Jersey, elections, drama, playlet, theatre, acting, government, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Nos &Ecirc;tats au jour d'agniet</h2></font></center>


&nbsp;<p>
<P>Sc&egrave;ne:</P>
<P>Dans la tchuisine, M&ecirc;rrienne est &agrave; f&eacute;ther. Ph'lippe entre, demande pour la g&acirc;zette et ramasse sa pipe, s'assied et s'met &agrave; fumer.</P>
&nbsp;<p>
<CENTER>
<TABLE CELLSPACING=0 BORDER=0 CELLPADDING=7 WIDTH=80%>
<TR><TD WIDTH="14%" VALIGN="TOP">
<P><I>M&ecirc;rrienne</I></TD>
<TD WIDTH="86%" VALIGN="TOP">
<P>Ont-i' publiy&eacute; touos les r&eacute;sultats de l'&eacute;lection ?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>Nenn&icirc;n, ma vielle... i' n'y'en a qu'eune partie. Pour S&eacute;nateux y'a le Cap'taine Harry Jenkins, le Colonel Hugh Dickson, et pis Ph'lippe &Eacute;rnon.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>M&ecirc;rrienne</I></TD>
<TD WIDTH="86%" VALIGN="TOP">
<P>Eh bein, en v'la un r&ecirc;sultat, occouo deux Angliais et y'en a d&eacute;j&agrave; bein trop d'Angliais dans nos Etats. J'en sis enn'yi&eacute;e de lus b&ecirc;tises. Crai-m&eacute;, man Ph'lippe, les J&egrave;rriais s'&eacute;n r'pentithons dans le temps &agrave; v'nin.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>Bah! Tch'est qu'tu gagne de t'faithe la bile. Les temps ont changi, pas rein qu'en J&egrave;rri mais partout l'monde.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>M&ecirc;rrienne</I></TD>
<TD WIDTH="86%" VALIGN="TOP">
<P>Tu verras man Ph'lippe qu'un mio &agrave; la fais s'en trouv'tha de pus en pus de tchi qu'&agrave; la fin J&egrave;rri ne nos appartchiendra pas.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>Bah, je soummes trop viers a-ch'teu pour nos g&ecirc;ner de chein qu'arrivetha dans vingt ans d'ichin.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>M&ecirc;rrienne</I></TD>
<TD WIDTH="86%" VALIGN="TOP">
<P>Hier au s&eacute; j'&eacute;tais &agrave; &ecirc;tudier les noms des membres d'y'a chinquante ans que j'ai trouv&eacute; dans un vier Almonas de la Chronique et sans exception ch'tait tous des bouons viers noms d'J&egrave;rriais.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>Mais t'oublie don M&ecirc;rrienne, que la cr&ecirc;me d&eacute; nos J&egrave;rriais fiche le camp faithe fortune ailleurs et qu'y'en a plusieurs qu'otchuppent des postes importalntes, pas seuleulent en Angli&ecirc;terre mais dans touos les pays du monde et ch'est ocouo les J&egrave;rriais qu'en ont l'honneur.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>M&ecirc;rrienne</I></TD>
<TD WIDTH="86%" VALIGN="TOP">
<P>V&eacute;the, v'la tchi s'peut. Mais quand tu pense qu'un J&egrave;rriais ne peut seulement pas adr&ecirc;chi la Chambre des &Ecirc;tats en Fran&ccedil;ais, sans qu'un fichu Angliais s'l&eacute;ve et dit au Baillyi qu'i' n'comprend pon le Chinouais.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>Quant &agrave; chonna, M&ecirc;rrienne, i' n'y'a rein &agrave; faithe. Ch'est nos J&egrave;rriais tchi' faut bli&acirc;umer; ch'est d'lus faute que nou ouait pon un mot d'Fran&ccedil;ais dans l's Etats au jour d'agniet et i n'paslent pas m&ecirc;me le J&egrave;rriais siez-yeux &agrave; lus aviers. Ch'est d'l'angli&eacute;chie partout.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>M&ecirc;rrienne</I></TD>
<TD WIDTH="86%" VALIGN="TOP">
<P>V&eacute;the, ch'est bein triste, Mais dis m&eacute;, man Ph'lippe, y'a eune autre affaithe que je n'comprends pas. Tout chut d'vis d'mandats tch'est que v'la tchi veurs dithe? l' n'y'avait pas ditet dans not' temps.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>Nan dans not' temps nou s'fi&eacute; qu'un D&eacute;put&eacute; avait assez d'intelligence et de capacit&eacute; pour saver comment voter, mais grand doux, ch'n'est pas d'm&ecirc;me &agrave;-ch'teu. Si sa concienche li dit de voter d'un bord et que ses p&acirc;rroaissiens l&icirc; d&icirc;sent de voter de l'autre i' faut tchi l'faithe ou bein &agrave; la fin de sa gestion i' l'flianque &agrave; la porte.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>M&ecirc;rrienne</I></TD>
<TD WIDTH="86%" VALIGN="TOP">
<P>A chu compte-l&agrave; nou' f'thait aussi bein d'y mettre un but d'buais.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>Ma f&eacute;, tu n'en est pon d'liain. Si iun de nos viers d&eacute;put&eacute;s avait t'i d'mand&eacute; d'accepter un mandat i' l's &eacute;thait envi&egrave;s &agrave; lus faithe quatorze. Et par chein que j'en vait, ma M&ecirc;rrienne, le temps s'en va v'nin qu'autchun J&egrave;rriais d'un charact&eacute;the ind&eacute;pendent prendra pour d&eacute;put&eacute; souos ches conditions-la.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>M&ecirc;rrienne</I></TD>
<TD WIDTH="86%" VALIGN="TOP">
<P>Tu l'as dit et chein que j'peux en vais m&eacute;, ch'est qu'&agrave; l'av'nin l's hommes que nou voudrait y mettre dithont nennin et qu'nous &eacute;tha dans l's &Ecirc;tats du monde tchi n'vallent pas quatre sous.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>I' s'peut que tu-as raison, ma fille, mais quand &agrave; m&eacute;, j'esp&eacute;the tchi y'&eacute;tha tr&eacute;jous assez de bouons J&egrave;rriais pour servi lus p'tit pays.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>M&ecirc;rrienne</I></TD>
<TD WIDTH="86%" VALIGN="TOP">
<P>Eh bein pour de m&eacute;, j'ai bein d'la peine &agrave; craithe que l'monde d'&agrave;-ch'teu s'en vont oublier lus anch&ecirc;tres et la bouonne veille Constitution. Tu verras que J&egrave;rri rest&eacute;tha fid&egrave;le &agrave; ses traditions.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>J&eacute; n'crai vraiment pas que les bouons campagnards &eacute;thaient si p'tit d'resp&eacute; pour lus p&acirc;raisse et quen nous les verrait mettre un Angliais en poste. A chu compte-l&agrave; i' s'sait temps de patchi ses telles.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>M&ecirc;rrienne</I></TD>
<TD WIDTH="86%" VALIGN="TOP">
<P>Man pouorre Ph'lippe, ch'n'est pou deux vi&eacute;rs b&eacute;g&acirc;uds comme nous tchi s'en vont changi les choses. Mais enfin i' m'semblye que j'pouorrions lus souhait&eacute; bouonne chance parcequ'ils en ont besoin.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Ph'lippe</I></TD>
<TD WIDTH="86%" VALIGN="TOP">
<P>V&eacute;the d'ja, ouvre l'armouaithe, si yen a occouo un lermin dans l'fond d'la bouteille j'allons b&eacute;the eune fais &agrave; lus sant&eacute; et &agrave; lus grand amandement.</TD>
</TR>
</TABLE>
</CENTER>
<P>&nbsp;</P>


<P>&nbsp;</P>


<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>
<li><a href="etats.html">Les &Ecirc;tats d' J&egrave;rri</a><p>

<li><a href="politics.html">La Politique en J&egrave;rri</a><p>

<li><a href="connetable.html">La Meunicipalit&eacute; en J&egrave;rri</a><p>

<li><a href="votevoc.html">L&eacute; vocabulaithe d'la politique en J&egrave;rriais</a><p>

<li><a href="bailli.html">Le Bailli M&egrave;ne un' Vie De Tchean!</a><p>

<li><a href="changementslouais.html">Si y'a des changements &agrave; faithe dans nos louais</a><p>
<li><a href="pmderniejour.html">Le d&egrave;rni&eacute; jour</a><p>
<li><a href="gdfelect.html">Eune bouanne &ecirc;lection!</a><p>

<li><a href="pmetats.html">Un Jour &egrave;s &Ecirc;tats</a><p>
<li><a href="chefs.html">Les Chefs et les Gr&ocirc;sses T&ecirc;tes</a><p>
<li><a href="vouaix_femme.html">La Vouaix d'une Femme</a><p>
<li><a href="estats.html">Les Estats</a><p>
</ul>
</FONT>

<P>&nbsp;</P>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
