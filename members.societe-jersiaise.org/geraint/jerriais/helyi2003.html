<HTML>

<!-- Mirrored from members.societe-jersiaise.org/geraint/jerriais/helyi2003.html by HTTrack Website Copier/3.x [XR&CO'2014], Tue, 15 Jul 2025 13:59:59 GMT -->
<HEAD>
<TITLE>St. H&eacute;lyi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

&nbsp;<p>

<center><font color="#215e21"><h2>St. H&eacute;lyi</h2></font></center><p><br>
<br>
<TABLE align="left">
<TR>
<TD>

<center><a href="hermitage.html"><img src="hermitage.jpg" width="185" height="250" border=0 alt="L'H&egrave;rmitage"></a><BR>
<FONT SIZE=2>L'H&egrave;rmitage d&eacute; St. H&eacute;lyi</FONT></center><p>
&nbsp;<p>
</TD>
</TR>
</TABLE>

Y'a eune gamme bein connue qu'nou joue parfais dans l's offices et aut's bords &agrave; seule f&icirc;n d&eacute; s'motchi des Belges: pouv'-ous nommer ch&icirc;n Belges fanmeurs? Les cheins tch'ont ieu d'la diffitchult&eacute; &agrave; trouver des Belges fanmeurs d&eacute;v'thaient lus ram&eacute;mouaither d'St. H&eacute;lyi.<br>
<br>

H&eacute;lyi fut machacr&eacute; l&eacute; seize d&eacute; Juilet 555  - s'lon la tradition - ich&icirc;n en J&egrave;rri, mais i' c'menchit sa vie dans la ville d&eacute; Tongres (ou Tongeren en Fliamand)  tch'est au jour d'aniet en Belgique.<br>
<br>
Ouaithe qu&eacute; j'conna&icirc;ss&ecirc;mes H&eacute;lyi pouor aver apport&eacute; la Pathole d&eacute; Dgieu en J&egrave;rri, dans la Grand' T&egrave;rre il est connu pust&ocirc;t comme dg&eacute;thisseux - sustout des maux d's i&egrave;rs et d'la p&eacute;. Y'a des chapelles et des fontaines dg&eacute;thisseuses d&ecirc;di&eacute;es &agrave; St. H&eacute;lyi en Nouormandie par la route, qu'i' patha&icirc;t, qu'i' suivit en allant d&eacute; Tongres &egrave;s c&ocirc;tes du Cotent&icirc;n. Mais san pouv&eacute; dg&eacute;thisseux est connu &eacute;tout en Br&eacute;tangne, et nou-s'a r'm&egrave;rtchi eune &egrave;rcrututhe d'la crianche en d'itelles fontaines dg&eacute;thisseuses Br&eacute;tonnes et Nouormandes d'pis l's ann&eacute;es septante du si&egrave;cl'ye p&acirc;ss&eacute;.<br>
<br>
J'n'avons pon d'fontaine dg&eacute;thisseuse d&eacute; St. H&eacute;lyi ich&icirc;n en J&egrave;rri, mais l'H&egrave;rmitage vaut tr&eacute;jous eune v&icirc;site - sustout au mais d'Juilet quand j'avons l'P&egrave;lerinnage. &Icirc;nmaginnez don comme tchi l'saint soulait prier d'but dans des mathes dg'ieau fraide en Hiv&eacute; - ch'est bein pus plia&icirc;thant en &Ecirc;t&eacute;!<br>
<br>
J'souhaitons eune bouonne St. H&eacute;lyi &egrave;s Villais, &egrave;s gens d'J&egrave;rri - et &egrave;s Belges, m&ecirc;me s'i' n'sont pon fanmeurs!<br>
<br>
<br>
<i><a href="jerpoem.html">Geraint Jennings</a><br>
</I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="helier.html">St H&eacute;lyi</a><p>
<li><a href="hela2k.html">L&eacute; P&egrave;lerinnage d&eacute; St. H&eacute;lyi 2000</a><p>
<li><a href="pelerinnage2003.html">L&eacute; P&egrave;lerinnage d&eacute; St. H&eacute;lyi 2003</a><p>
<li><a href="helyi2005.html">La Saint H&eacute;lyi</a><p>
<li><a href="lettrejerriaise23.html">La Lettre J&egrave;rriaise - 13 d&eacute; Juilet 2014</a><p>
<li><a href="legende.html">L&eacute;gende d&eacute; Saint H&eacute;lier</a><p>
<li><a href="helsull.html">El&eacute;gie: Anniversarium millesimum Sancti Helerii a Nativitate Christi</a>.<p>
<li><a href="travaux.html">L'Egl'yise d'Saint-H&eacute;lyi</a>.<p>
<li><a href="hermitage.html">L'H&egrave;rmitage</a><p>
<li><a href="sainthellier.html">La fontaine dg&eacute;thisseuse d&eacute; Saint Hellier</a><p>
<li><a href="saintme.html">Man saint et m&eacute;</a><p>
<li><a href="squelette.html">La Squelette de l'Hermitage</a><p>
<li><a href="lizabeth.html">L&eacute; Chat&eacute; Lizabeth</a><p>
<li><a href="erligion.html">L'&egrave;rligion en J&egrave;rriais</a><p>

</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/helyi2003.html by HTTrack Website Copier/3.x [XR&CO'2014], Tue, 15 Jul 2025 13:59:59 GMT -->
</HTML>
