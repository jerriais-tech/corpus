<HTML>

<!-- Mirrored from members.societe-jersiaise.org/geraint/jerriais/gdfanciens.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
<HEAD>
<TITLE>Si l's anciens r'v&eacute;naient&nbsp;!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Si l's anciens r'v&eacute;naient&nbsp;!</h2></font></center><p>

<div align="right"><i></font><font size="2">Le M&eacute;nage &egrave;s Feuvres,</i></font><font size="2"><br/>
<i></font><font size="2">St. Ouen </i></font><font size="2"><br/>
<i></font><font size="2">L&eacute; 26 d'ao&ucirc;t, 1978</i></font><br/>
</div><div align="left">Moussieu l'R&eacute;dacteu,<br/>
<br/>
En li&ecirc;sant les g&acirc;zettes ches jours nou veint enn'y&eacute;s d'vaie un acompte des m&ecirc;mes &eacute;v&eacute;nements d'cr&icirc;nmes, vols, vandalisme et m&ecirc;chancet&eacute; que nou vait d'jour en jour, et nou n'aime pon continnuer &agrave; la mentionner d&eacute; peux qu'les lecteurs d&eacute;veinnent enn'yes d'li&egrave;the la m&ecirc;me turlutte d&eacute; s'maine en s'maine. Mais nou n'peut pon s&eacute;non penser &egrave;s changements qu&eacute; l'p&acirc;ssage du temps nouos a apport&eacute; en J&egrave;rri.<br/>
<br/>
Tout est boul'vers&eacute; d'nouos jours. L's anciens du temps p&acirc;ss&eacute; &eacute;thaient d'la peine &agrave; r'conna&icirc;tre lus p'tit J&egrave;rri s'i' pouvaient r'v&eacute;n&icirc;n l'vaie. En marchant les p'tites rues i' v&egrave;rrait les f&ocirc;ss&eacute;s tch'il' avaient aidgi &agrave; b&acirc;ti dans l'temps jadis c'menchi &agrave; s'&ecirc;crou&ocirc;ler &agrave; m'suthe qu&eacute; les pi&egrave;rres d&eacute;veinnent &ecirc;loua&icirc;ssies. Il' &eacute;thaient &agrave; marchi ches p'tites rues au p&eacute;thi d'lus vies &agrave; ch't heu. Ch&eacute; s'sait &agrave; peine s'i' pou&ocirc;rraient &ecirc;capper d'aver lus c'm&icirc;nses d&eacute; molleton happ&eacute;es dans les reues des motos tchi les f'thaient qu&acirc;si lus cliuter &egrave;s f&ocirc;ss&eacute;s pour lus donner du run &agrave; bouler &agrave; quarante milles &agrave; l'heuthe.<br/>
<br/>
I' s'saient &ecirc;tonn&eacute;s et probabli&eacute;ment &ecirc;pe&ucirc;th&eacute;s par la machinn'nie tch'i' v&egrave;rraient par les c'mins, les tracteurs, les machinnes &agrave; d&ecirc;foui, les &quot;harvesteurs'', les rouelles tchi touannent, l&eacute; camas d'eng&icirc;ns &#8211; et l'brit assourdissant d'avions en l'air. I' lus faudrait du temps, sans doute, pour r&eacute;aliser qu'un tas d'ches avions pouorraient p't'&ecirc;t' tchique jour d&eacute;v'n&icirc;n eng&icirc;ns &icirc;nf&egrave;rnals d&eacute; destruction en orbite l&eacute; tou du monde dans l'espace tch'il' avaient pens&eacute; &ecirc;t' l&eacute; domaine d&eacute; sol&eacute;, d'la leune et d's &ecirc;tailes. <br/>
<br/>
L'encombr&eacute;ment des rues par les motos et l'empoua&icirc;sonnement d'l'air par l'odeu d'p&eacute;trole les f'thaient penser qu&eacute; la f&icirc;n du monde n'est pon liain, car i' n'y'a qu' deux odeurs mentionn&eacute;es dans la Bibl'ye &#8211; l's odeurs d'enchens et d'soufre &#8211; et ch'est bein seux qu&eacute; l'gaz tchi sort des tuyaus d'&ecirc;cappe en dri&eacute;the des motos n'a pon l'odeu d'enchens! Et pis l'Anglia&icirc;chinn'nie d'touristes, chicannes d&eacute; gens et follet&eacute;thies d'toutes les sortes les f'thaient craithe tchi'i' sont dans un pays &ecirc;trangi.<br/>
<br/>
Quand i' v&egrave;rraient les jannes par les c'm&icirc;ns i' cr&eacute;thaient probli&eacute;ment vaie eune race d&eacute; gens d'eune aut' plian&egrave;te. Dans lus temps il' 'taient accou&ocirc;teunm&eacute;s &agrave; vaie l's hommes en braies d'b&acirc;th&icirc;n et c'm&icirc;nses d&eacute; molleton et les femmes en cotillons tchi lus couvraient les gambes jusqu'&agrave; la g'vil'ye du pid. Ch&eacute; n'tait qu'par lus mathier ou des ou&iuml;-dithes tch'i' pouvaient saver tch'est tchi couvrait les gambes l&agrave;-d'ssous. Un bouan ex&egrave;rcice pour l'&icirc;nmaginn&acirc;tion! A ch't heu&nbsp;  ? Auve les filles en braies et les g'veux cop&eacute;s, et les gar&ccedil;ons auve lus longs g'veux, il' &eacute;thaient d'la peine &agrave; disc&egrave;rner tch'est tch'est homme ou femme!<br/>
<br/>
Les anciens lus trouvethaient &ecirc;bliouis par l&eacute; nombre d'maisons et grands bels macadamis&eacute;s tch'ont rempliaichi l'h&egrave;rbe et les r&eacute;coltes bein des grands clios. Accou&ocirc;teunm&eacute;s &agrave; lus ma&icirc;sons et caumines en granit et couv&egrave;rtes d'glyi, et &agrave; vaie la feunm&eacute;e sorti d'lus cheunm'n&eacute;es, i' s&eacute; d'mand'daient si ch'est eune chorchellelie mod&egrave;rne tch'a &icirc;nvent&eacute; eune architectuthe d'appathence fa&icirc;telle. Et i' r'gard&eacute;thaient en vain pour vaie la feunm&eacute;e des cheunm'n&eacute;es. Et pis en viyant les vaques &ecirc;c&ocirc;n&eacute;es i' cr&eacute;thaient p't-&ecirc;t vaie eune nouvelle race d&eacute; bestchiaux en J&egrave;rri.<br/>
<br/>
Il' &eacute;thaient c&egrave;rtainement d'la peine &agrave; vivre souos les conditions d'a ch't heu, l's anciens. Accou&ocirc;teunm&eacute;s &agrave; travailli d&ucirc; et couoyer en toutes choses, i' trouvethaient qu&eacute; bein les travailleurs d&eacute; nouos jours gaspillent lus sou mal &agrave; propos, et tch'i' gaspillent l&eacute; temps des cheins tchi lus donnent du travas, et qu&eacute; dans bein des cas i' g&acirc;ngnent bein pus qu'ieux.<br/>
<br/>
I' trouvethaient ch'la dr&ocirc;le, l's anciens, qu&eacute; la grand' partie des gens n'craient ni au Bouan Dgieu ni au Dgi&acirc;bl'ye, et qu&eacute; l's &eacute;glyises sont qu&acirc;si vi&egrave;des et l's aub&egrave;rges tr&eacute;jous pliennes.<br/>
<br/>
J'vouos asse&ucirc;the qu&eacute; j'voudrais pouver r'gou&ocirc;ter la s&icirc;mplyicit&eacute; d'la vie des vi&egrave;rs temps. Les r&egrave;gl'yes 'taient a&icirc;sies &agrave; comprendre et &agrave; si&eacute;the. I' fallait s'comporter comme i' faut, honorer p&eacute;the et m&eacute;the et respecter l's anciens. Ch'tait la disciplinne d&eacute; l'&ecirc;poque et i' n'y'avait pon tchestchion d&eacute; s&eacute; r'b&icirc;nfrer contre. J'avons grand b&eacute;soin d&eacute; r'touanner &agrave; chutte sorte d&eacute; disciplinne l&agrave;!  <br/>
</div><div align="right"><i><a href="lefeuvre.html">George d'La Forge</a></i><p/>
</div><div align="left"><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfya80ans.html">Y'a huiptante ans</a><p>
<li><a href="gdf80ans.html">Y'a huiptante ans</a><p>
<li><a href="gdfjadis.html">L'Temps jadis</a><p>
<li><a href="gdfchange.html">Tchi changements!</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfmemouaithes.html">M&eacute;mouaithes d'aut'fais!</a><p>
<li><a href="gdfmemouaithes2.html">M&eacute;mouaithes nostalgiques</a><p>
<li><a href="gdfnostalgiques.html">M&eacute;mouaithes nostalgiques</a><p>
<li><a href="gdfmemouaithes5.html">M&eacute;mouaithes du temps p&acirc;ss&eacute;</a><p>
<li><a href="gdfrapelle.html">J&eacute; m'rapelle...</a><p>
<li><a href="gdfjerri25.html">En J&egrave;rri y'a 25 ans</a><p>
<li><a href="gdf60ans.html">En J&egrave;rri y'a souoxante ans</a><p>
<li><a href="gdfchangements.html">Les changements sont en mode!</a><p>
<li><a href="gdfautfais.html">Aut'fais...</a><p>
<li><a href="gdfautfais2.html">Aut'fais</a><p>
<li><a href="gdfmoeurs.html">Autres temps - autres moeurs</a><p>
<li><a href="gdfauttemps.html">Aut' temps, aut' moeurs</a><p>

<li><a href="gdfsouvnin.html">Un doux souv'n&icirc;n!</a><p>
<li><a href="gdfmemouaithe.html">Av'ous bouanne m&eacute;mouaithe?</a><p>
<li><a href="gdfveindra.html">Aupr&egrave;s chu temps-ich&icirc;n il en veindra d'autre!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfanciens.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
</HTML>

