<HTML>

<!-- Mirrored from members.societe-jersiaise.org/geraint/jerriais/lespies.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
<HEAD>
<TITLE>Les Pies</TITLE>
<META  name="keywords" content="JÃ¨rriais, literature, april fool, poisson d'avril">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Pies</h2></font></center><br>

<img src="pie.gif" align="right" width=175 height=217 alt="eune pie">
Y a deux pies tchi hantent nouotre gardin qu'est souos la f&eacute;n&ecirc;tre d&eacute; la tchu&icirc;sinne; i lus mathy&icirc;tent l&eacute; 14 d&eacute; f&eacute;vri, pace qu&eacute; ch'est l&agrave; le jour des neuches &egrave;s petits oua&icirc;sieaux, et depis ch'la il ont 't&eacute; &agrave; b&acirc;ti lus nid dans le haut d'un v&egrave;rt tch&ecirc;ne, tchi cra&icirc;t sus le foss&eacute; tout pr&egrave;s de la maison.<br>

<p>
J&eacute; les regardais souvent ramasser des branques d&eacute; toutes les sortes, des buts d'orme ou d'&eacute;p&egrave;ne, m&ecirc;me des ronches; quand il avaient choua&icirc;si une badgette, i la prenaient par l&eacute; mitan pour garder lus balanche au vol, et pis i revenaient tout d&eacute; suite en ramasser une autre... Quand la forme du nid fut faite, i lus m&icirc;ntent &agrave; ramasser des buts de corde, du papi, de l'herbe s&egrave;que et du pit&eacute; pour coller l&eacute; dedans.<br>

<p>
A bein pr&egrave;s &agrave; la fin de mar, l&eacute; nid 'tait fini, et sans doute la poule c'menchit &agrave; ponre les oeus.<br>

<p>
Un bouon jour, men bouonhomme et mei j' taimes &agrave; les regarder par la fen&ecirc;tre ; il 'taient touos les deux jutchis &agrave; c&ocirc;t&eacute; de lus nid, sans doute &agrave; l'admither, quand men bouonhomme me demandit tchi qui 'tait le co, et tchi qui 'tait la poule! J&eacute; li dis: "Ch'est bein a&icirc;si de les reconna&icirc;tre, car l&eacute; co est ni&egrave;r et blianc, et pis la poule est blianche et n&eacute;the!" L&eacute; bouonhomme m&eacute; f&eacute;licitit pour &ecirc;tre si savante, et i me remercyit pour explyitchi chenna.<br>

<p>
Le lendemain, i me criyit : "Vins-ten vite ve&icirc;, v'l&agrave; une mauve tchi veint d'attatchi les pies, et ou s'est coul&eacute;e dans le nid, sans doute pour voler l's oeus!"<br>

<p>
Je rest&icirc;mes &agrave; guetter l&eacute; nid pour deux-treis minutes, et pis j&eacute; li dis : "J&eacute; pensais que tu m'avais dit que les mauves n'allaient janmais dans les bouais..."<br>

<p>
I me dit : "Ch'est vrai, ch'la, et je ne comprends pas comment qu&eacute; chutte mauve-l&agrave; est venue &agrave; faithe d'it&eacute;..."<br>

<p>
Et je dis : "Je m'en vais arr&ecirc;ter &agrave; la vaie en ressorti tandi que t'es &agrave; fini ten d&eacute;jeuner."<br>

<p>
Je restis l&agrave; pour dgix minutes, mais la mauve en sortit pas. L&agrave;-dessus, men bouonhomme me dit d'aver p&acirc;cienche, pace qu&eacute; les mauves qui vont dans les nids de pie le matin du preunmi&eacute; d'avri n'en sortent pas devant douze heuthes.<br>

<p>
Ah, sapresti, apr&egrave;s ch'la je vous asseuthe qu'un gas qui ne fut pas longtemps &agrave; d&ecirc;camper, ch'tait li! I d&eacute;broussit comme un cat tral&eacute;, et i ne montrit pas sen nez pour un couplye d'heuthes...<br>

<p>
Par chu temps-l&agrave;, j'avais oubli&eacute; tout entouor ; mais quand i revint, devant rentrer dans la maison, il envyit sa castchette sus l'aithe. J&eacute; li demandis : "Tch'est l'id&eacute;e de pitchi ta castchette sus l'aithe?" et i dit : "J'ai fait ch'la pour saver si ch' est se&ucirc;thetablye pour mei de rentrer: si la castchette peut rester, ch'la veurt dire qu&eacute; j&eacute; peux rentrer!...."<br>

<p>
Apr&egrave;s ch'la, tout fut bein, et j'e&ucirc;mes bein du fanne par-dessus!<br>

<p>
<I>Mary Bisson</I><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pies.html">Compter quand nou vait les pies</a><p>


</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lespies.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
</HTML>
