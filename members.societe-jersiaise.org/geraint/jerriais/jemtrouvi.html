<HTML>
<HEAD>
<TITLE>Coumme je m'trouvi!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Coumme je m'trouvi!</h2></font></center><p><br/>
<CENTER><TABLE><TR><TD>
J'men vais vos &ecirc;crithe une histoithe<br/>
Que toutes les filles aimethont &agrave; li&egrave;the:<br/>
Ch'est d'un jeune houmme, et quand je l'vit,<br/>
Nia qu'm&eacute; tchi sai coumme je m'trouvi!<br/>
<br/>
Je r'venais d'abreuvai les b&ecirc;tes,<br/>
Et j'avais un mio ma &agrave; la t&ecirc;te,<br/>
Je n'l&eacute; viais pas appr&eacute;chi;<br/>
My good! my good! coumme je m'trouvi!<br/>
<br/>
J'n'avais &agrave; peine que dgi&egrave;s-sept ans -<br/>
Ocquo bein janne pour un galant -<br/>
I m'dit bon-souer et m'arr&ecirc;ti;<br/>
Nia qu'm&eacute; tchi sai coumme je m'trouvi!<br/>
<br/>
I me d'mandi ou&egrave;que je d'meuthais,<br/>
J'lis dis si&egrave;z l'bouanhoumme Clem de Faye:<br/>
I prins mes canes et m'les porti;<br/>
Je n'peux pon dithe coumme je m'trouvi!<br/>
<br/>
Et quand je r'v&icirc;mes &agrave; la maison,<br/>
J'lis dis d'entr&eacute;; - i' n'voulit pon,<br/>
I'prins ma main et la baisi;<br/>
H&eacute;las, bouannes gens! coumme je m'trouvi!<br/>
<br/>
I' m'dis good-bye, j'te r'verrai d'main,<br/>
En r'venant d'la Crou&egrave;s C&acirc;telain;<br/>
Je l'vit: grand doux! i' m'proposi!<br/>
Ou n'savais pas coumme je m'trouvi!<br/>
<br/>
Je m'iattendais, mais pas si vite,<br/>
Et j'lis dis oui! pour en &ecirc;tre tchitte;<br/>
I' m'prins par l'co et m'embrachi;<br/>
Nia qu'm&eacute; tchi sai coumme je m'trouvi!<br/>
<br/>
Pour sept mais d'temps je fimes l'amour;<br/>
H&eacute;las! que j'tai des heutheux jours!<br/>
Mais quand sus l'mathiage i' m'p&acirc;lit,<br/>
Nia qu'm&eacute; tchi sai coumme je m'trouvi!<br/>
<br/>
J'li dis: Mais nia pas l'temps perdu.<br/>
Je sommes bein jannes, et pis r&ecirc;ve-tu?<br/>
Mais quand i' m'dis t'chil 'tai pressi,<br/>
Nia qu'm&eacute; tchi sai coumme je m'trouvi!<br/>
<br/>
Et &agrave; la fin j'nos f&icirc;mes mathi&eacute;,<br/>
A la p'tite chapelle de Roz&eacute;;<br/>
Et quand l'service fut tout fini,<br/>
Nia qu'm&eacute; tchi sai coumme je m'trouvi!<br/>
<br/>
Je r'v&icirc;mes si&egrave;z nous pour d&ecirc;jeunn&eacute;,<br/>
Et pis i' fallait s'pr&eacute;pathai:<br/>
J'nos embertch&icirc;mes pour <a href="dgernesy.html">Guern&eacute;si</a>:<br/>
Mes p'tits &ecirc;fans! coumme je m'trouvi!<br/>
<br/>
Je primes une chambre sus l'Esplanade,<br/>
Et coumme j'&eacute;tais, oui, bein malade,<br/>
I' fallut toute suite me couochi;<br/>
J'vos dithai d'main coumme je m'trouvi!<br/>
<br/>
<i>JLF<br/>
</i><br/>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="julie.html">Coumme je trouvi ma Julie!</a><p>
<li><a href="galant.html">Le Galant &agrave; sa Douoche</a><p>
<li><a href="galant2.html">Le Galant &agrave; s'n'Amouore&ucirc;se</a><p>
<li><A HREF="legalant.html">L&eacute; Galant &agrave; s'n-Amouoreuse</A><p>
<li><a href="faitlamour.html">Chaque jour &agrave; son tour, Tout l'monde fait l'amour</a><p>
<li><a href="alamour.html">&Agrave; l'Amour!</a><p>
<li><a href="lovesyoungdream.html">L's amours du jeane &acirc;ge</a><p>
<li><a href="pmcourting.html">Courting Days</a><p>
<li><a href="painscheming.html">A Scheming Mother's Little Plot</a><p>
<li><a href="lunnedemi.html">La Lunne d&eacute; Mi</a><p>
<li><a href="tomavry.html">L'Engagement &agrave; Tom Avry</a> <p>
<li><a href="laiesseengagi.html">Laiesse est engagi</a><p>
<li><a href="ptitebrise.html">La p'tite Brise d&eacute; Vent</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
