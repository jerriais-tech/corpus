<HTML>
<HEAD>
<TITLE>Les patates et la politique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les patates et la politique</h2></font></center><p>
<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>
'Djatre sait; s'fit l'Ph'lip Desclios qui r'venait d' tch&eacute;rier eune ch&egrave;rge &eacute;d patates au 'dump', mais tchi triste saisoun ch't'ann&eacute;e! J&eacute; n'm&eacute; rappelle pas d'en aver veu ieune si mauvaise qu&eacute; ch&eacute;tchein'.<br>
<br>
'Tu n'as pas la m&eacute;mouaithe bein lounge, dounc,' j'li r&ecirc;pounnis, car dans la tchulbutte d&eacute; prix apr&egrave;s la dg&egrave;rre d&eacute; quatorze i'n valait souvent pas la peine d&eacute; porter ses patates au 'bridge'.<br>
<br>
Mais au mains nou'n'les tch&eacute;riet pas au dump, nou'les dounnait &agrave; mangi &egrave;s couochouns. Malheureusement, au jour d'aniet les f&egrave;rmiers n&eacute; gardent pas d'couochouns, et d'm&ecirc;me les patates n&eacute; valent rein du tout. Et pis, dans l'vi&egrave;r temps, i'n' cou&acirc;tait pas tant &agrave; faithe des patates tchi fait qu' si la saisoun 'tait mauvaise nou'n' perdait pas tant d'sou qu'nou' perd achteu.'<br>
<br>
'Ma f&eacute;', s'fit l'Ph'lip, 't'as bein raisoun l&agrave;. Achteu, reinqu' pour d&ecirc;foui, i'faut des macheinnes qui cou&acirc;tent des milliers d&eacute; louis, tandi'qu'dans l'bouan vi&egrave;r temps tout ch'tchi fallait ch'tait eune frouque &agrave; foui, eun couply &eacute;d panni&egrave;rs, tchiques bathies d'quat' cabots, et nous avait tout ch'qui fallait pur ch&egrave;rgi la vainne et s'mett'en route pour le 'bridge'.<br>
<br>
<A HREF="patate.html"><IMG SRC="patates.jpg" WIDTH=117 HEIGHT=100 align="right" border=0></A>
'En effet', j'lis dis, &quot;au jour d'aniet si nou'n' d&eacute;pense pas des sou &agrave; tort et &agrave; travers les siens disent qu&eacute; nous est countre &eacute;l progr&egrave;s. Et ch'en est d'm&ecirc;me pas seulement dans la f&egrave;rmerie mais dans tout tchi s'passe en J&egrave;rri d&eacute; non jours. Quandtchi qu'les gens apprendrount qu&eacute; l'souo-disant progr&egrave;s ch'n'est qu'eune illusioun? Ergarde &eacute;l tourisme: dans l'vi&egrave;r temps nou'n'avait qu'tchiques visiteurs, et nou' 'tait countents d'les vaie car ch'tait d'buoannes gens qui savaient s'coumporter. Mais achteu les siens tchi fount l'tripot du tourisme i'veulent l&eacute; progr&egrave;s, ch'est &agrave; dithe qu&eacute; la gourmandise s'est empar&eacute;e d'ieux. I veulent attirer acquo pus d'touristes et d'm&ecirc;me i' faut acquo pus d'hotels et pus d'attractiouns vuldgaithes pour les faithe v'ner.'<br>
<br>
'J tais l'aut'mardi &agrave; &ecirc;couter sus t'radio les d&eacute;b&acirc;s dans l's'Et&acirc;ts. I 'taient &agrave; distchuter l'tourisme et y'avait l&agrave; eun p&egrave;rrot - je crai qu'il est senateu - que palit tant d'b&ecirc;tises et d'baliv&egrave;rnes que v'l&agrave; tchi m'rapp'lit mon temps au Foreign Office quand j'avais &agrave; aller &agrave; la Chambre des C'meunnes, m'assi&eacute;the dans l'banc en dri&egrave;the d&eacute; mon Ministre - eun banc tchi, s'loun les r&egrave;glyes d'la Chambre n'existe pas mais qu'en pratique est l&agrave; pour le souastchein des Ministres, pour lus soufflier dans l'ouarthelle coumment r&ecirc;poundre &agrave; eune tchestioun minse par l'Oppositioun. Ah, mon gar&ccedil;oun, &agrave; tch niollin qu&eacute; j'avais &agrave; &ecirc;couter et tchi niollin qu&eacute; j'avais &agrave; soufflier au Ministre pour y r&ecirc;poundre! M&ecirc;me au jour d'aniet, d'y penser v'l&agrave; tchi m'fait rouogi d'hounte.'<br>
<br>
'Mais, s&acirc;bre d&eacute; b&ocirc;uais', s'fit l'Ph'lip, 'tu n'est pas en train d&eacute; m'dithe qu&eacute; les membres &eacute;d nos Et&acirc;ts sount aussi b&eacute;gauds qu'les membres d'la Chambre des C'meunnes ?'<br>
<br>
'Bah, bah', j'li dis, y'en a tchiqueseuns dans l's'Et&acirc;ts coumme chu s&eacute;nateu d&eacute; tchi qu&eacute; j'vainne de t'p&acirc;ler, qui sount des pus achocres de tchi qu'j'aie jamais entendu. Mais, les prenant en gros, pour l'imb&eacute;cilit&eacute; j'ai n'crai pas qu&eacute; y'ait grand' chose entre l's'Et&acirc;ts et la Chambre &eacute;d C'meunnes. La pus grand'b&eacute;tise qu&eacute; J&egrave;rri fit apr&egrave;s la dg&egrave;rre, ch'tait d&quot;&eacute;rformer' les Et&acirc;s. Nou'n'&eacute;thait jamais deu mett' les juges et les r&eacute;cteurs &agrave; la porte: i' valaient autrement mus qu'chutte niais'rie d'senateurs. Mais enfin, mon Ph'lip, j'&eacute;sp&egrave;the qu&eacute; la saisoun tchi veint s'ra mijeuthe qu&eacute; ch&eacute;tchein pour les fermiers, car la fer&#173;merie ch'est la cheint&acirc;the de sauvetage du vrai J&egrave;rri.<br>
<br>
Mais j'voudrais &eacute;tout qu&eacute; non f&eacute;rmi&egrave;rs erveintent &agrave; la vieille mode d&eacute; f&egrave;rmer. La Royale est acquo la miyeuthe patate du mounde, mais achteu qu&eacute; pour engrais nou's'sert d&eacute; ch&eacute;miques et qu'nou' la couvre avec chutte salop'rie d'plastique oulle a perdu bein d'chu go&ucirc;t sp&eacute;cial qu'oulle avait quand nou' graissait avec du bou&acirc;n fumi d'f&egrave;rme et du vraic. Nos experts nos disent qu'i' faut mett' pus d'soign &agrave; pr&eacute;senter et &agrave; paqu'ser nos patates, et il'ount assez raisoun, mais chein qu'y'a d'pus important ch'est l'go&ucirc;t d'la patate. I' nos est dit dans l's'Ecrituthes qu&eacute; si l's&eacute; a perdu sa saveu' i'n vaut pus rein. Il en est d'm&ecirc;me d&eacute; la Royale.'<br>
<br>

&nbsp;<p>

<i> <a href="delamare.html">Le vi&egrave;r Trin'tais</a> </i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="fermethie.html">La f&egrave;rmethie en J&egrave;rriais</a><p>

<li><a href="patate.html">La Patate</a><p>
<li><A HREF="2patates.html">Les deux patates</A><P>
<li><a href="patate2.html">Ch'est Fameuses Patates</a><p>
<li><a href="tipperary.html">Dans Mes Poummes de Terre</a><p>
<li><a href="saison.html">La Saison des Patates</a><p>
<li><a href="patates.html">A Ses Patates</a><p>
<li><a href="patates3.html">L&eacute; Caouain et les patates</a><p>
<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates6.html">Mes patates, tchi en faithe?</a><p>
<li><a href="painplianttie3.html">Les Pains et la pliant'tie</a><p>
<li><a href="pmpatates5.html">Ph'lip et les patates</a><p>
<li><a href="pmpatates8.html">Les patates et l's'Etats</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="pmroyale.html">Merrienne et la Royale</a><p>
<li><a href="painunsatisfactory.html">An unsatisfactory week's work</a><p>
<li><a href="piantetis.html">La piante tis siez not'e biau fr&egrave;the</a><p>
<li><a href="lettre1963.html">Eune lettre d&eacute; 1963</a><p>
<li><a href="pate_patate.html">D'la P&acirc;te d&eacute; Patate</a><p>
<li><a href="defouithie.html">La D&ecirc;fouithie</a><p>
<li><a href="pmdigs.html">Ph'lip Digs His Early Patch</a><p>

<li><a href="painconduct.html">Most Reprehensible Conduct of Our Employe</a><p>
<li><a href="potatoeradicator.html">Snatcher and Peelem's Potato Eradicator</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
