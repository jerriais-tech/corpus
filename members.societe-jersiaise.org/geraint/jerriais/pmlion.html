<HTML>
<HEAD>
<TITLE>L&eacute; lion au Bou&ocirc;lay</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; lion au Bou&ocirc;lay</h2>
La Merrienne et les r'v&eacute;nants</font></center><p>

<i><font size="-1">&agrave; Port&icirc;nf&eacute;, Saint Ou.<br/>
Mardi au s&eacute;.<br/></font></i>
<br/>
Moussieu l'Editeu,<br/>
<br/>
J'n'sais pas tchi sorte de temps qu'ous avez yeu siez vous chais jours, mais j'vos asseuthe que par ichin il a fait, et fait ocquo, une fraid d'tchan, avec un vent tchi vos donne toutes sortes de maux, partitchuli&egrave;thement un ma dans l'dos. Nou-s-entend que les patates tchi perchaient la t&ecirc;rre &agrave; R&ocirc;z&eacute;, ich&icirc;n &agrave; l'Et&acirc; et &agrave; d'autres bords, ont 't&eacute; br&ucirc;l&eacute;es, mais ch'est m&ucirc;s d'aver d'laubegel&eacute;e &agrave; ch'teu' que p&ucirc;s tard.<br/>
<br/>
Tchi dr&ocirc;le d'histouaithe, Moussieu, tchi nos veint de chu lion dans une cage au Bou&ocirc;lay. Hardi d'gens tchi n'savaient pas tch'il 'tait l&agrave; ont 't&eacute; l'vaie, et parmi yeux, nos a dit la &quot;Post&quot;, le Chantgni Edgar Mouothant, tch'avait 't&eacute; une fais mordu par un tchan. J'garantis que notre Edgar n'appr&eacute;chit pas trop pr&egrave;s d'la cage! Un anima si f&eacute;roce (j'p&acirc;sle du lion et pas du Chantgni) n'&eacute;thait pas deu &ecirc;tre l&agrave;. Il est &agrave; esp&eacute;ther &agrave; ch'teu' que nou pou&ocirc;rra le transf&eacute;rer au Zoo ou tchique autre pi&egrave;che ou&egrave;squ'i' s'sa en se&ucirc;zet&eacute;. Dans l'entretemps la Merrienne a grand peux que l'anima pou&ocirc;rrait s'&ecirc;capper d'sa cage et croua&icirc;si l'Ile, se trouvant b&eacute;t&ocirc;t &agrave; Port&icirc;nf&eacute;. Quand j'allons nos couochi j'mets man arme, chergie dans les deux bathis, s&ucirc;s l'plianchais ou&egrave;sque j'peux la gaffer dans un instant.<br/>
<br/>
Mais, Moussieu, ch'n'est pas seulement chonna tchi garde ma bouonnefemme &ecirc;veillyie pr&eacute;sque toute la niet. Ch'est &eacute;tout la peux qu'oulle a des r'v&eacute;nants, ayant liut dans la &quot;Post&quot; de chein tchi s'est arriv&eacute; &agrave; La Ville au Neveu, ichin &agrave; <a href="st_ouen.html">Saint Ou</a>. Ou se r'souveint de chein tchi s'arrivit &agrave; V&icirc;nchelez y'a bein d's ann&eacute;es, quand de niet les clioches sonnaient, des portes et des f'n&ecirc;tres ouvraient et freunmaient avec grand brit, et personne n'put jamais d&ecirc;couvri la cause. &Agrave; ch'teu', la niet p&acirc;ss&eacute;e, ou s'est m&icirc;nse &agrave; faithe des brais t&ecirc;rribles, et quand j'l'avais bein ch&acirc;tchie pour la calmer ou m'dit qu'oulle avait veu chu mauvais balloque l&agrave;, san grand'p&egrave;the, crou&acirc;isi la chambre, et qu'oulle 'tait seuze que ch'tait li parcequ'il avait ocquo s&ucirc;s san v&icirc;sage les merques donn&eacute;es par un vais&icirc;n tchi l'avait trouv&eacute; fa&icirc;sant la c&acirc;rre &agrave; sa femme. Par cons&eacute;quent de tout chonna j'garde eune veue dans la chambre toute la niet, et j'si forchi d'dormi de jour.<br/>
<br/>
J'&eacute;thais voulu vos p&acirc;sler d'&eacute;lections, mais, comme de cou&ocirc;tume, i' n'y a rein d'nouv&eacute; et i' faut attendre ocquo pour en saver p&ucirc;s long. Dans les vi&egrave;rs temps y'&eacute;thait yeu des vouaix &agrave; accater, comme ich&icirc;n &agrave; Saint Ou, ou&egrave;sque y'avait des vieaux en m&acirc;sse. Mais l's &eacute;lecteurs d'agniet n'se vendent pas, ou, au mains, ch'est chein qu'nou crait. &Agrave; la s'maine tchi veint, Moussieu.<br/>
<br/>
<i><a href="lebrocq.html">Ph'lip</a></i><br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lionsleune.html">Les lions &agrave; la Leune</a><p>
<li><a href="lionliet.html">Chu lion liet au liet</a><p>
<li><a href="lions.html">Les lions vol&eacute;s</a><p>
<li><a href="brulionng.html">La Bru au Lion</a><p>
<li><a href="albertlion.html">Alb&egrave;rt et l&eacute; lion</a><p>
<li><a href="noue/liongj.html">Un lion pouor Nou&eacute;</a><p>
<li><a href="tyger.html">Tigre, grand Tigre</a><p>
<li><a href="tigres.html">Les tigres sont scouotres</a><p>


<li><a href="rvenants.html">Les R'v&eacute;nants d'Aut'fais</a><p>
<li><A HREF="rvenant.html">Un R'venant</A><p>
<li><a href="gdfblianche.html">La Blianche Femme</a><p>
<li><a href="blianchefemme.html">La Blianche Femme</a><p>
<li><a href="cordoungni.html">L&eacute; Cordoungni et l&eacute; r'v&eacute;nant</a><p>
<li><a href="danmevivi.html">La Danme du Vivi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

