<HTML>

<!-- Mirrored from members.societe-jersiaise.org/geraint/jerriais/bisson_large.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
<HEAD>
<TITLE>Mess Bisson au large!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Mess Bisson au large!</h2></font></center><p><br>
&nbsp;<p>
<center><img src="flietan.jpg" width="211" height="100" alt="un fli&ecirc;tan"></center><p>
&nbsp;<p>
<CENTER><TABLE><TR><TD>
Mess Bisson est &agrave; Portelet.<br>
Le craithait'ous?<br>
I' r'veindra br&ucirc;l&egrave; du solei.<br>
Brun coumme un Maure et tout tav'l&egrave;,<br>
Mon Doux! Mon Doux!<br>
<br>
I' s'en alli Lundi matin,<br>
Coumme un moussieu!<br>
I' tchitti la ville sans chagrin<br>
En chap&eacute; d'paille et dans san fin<br>
La jouaie au tchoeu!<br>
<br>
Huit jours de temps sus les rotch&egrave;rs!<br>
Mais, pensez-y!!<br>
S'entet'nant ov les paissoni&egrave;rs<br>
Et vivant d'homards et d'ormers.<br>
Engrais'sa-t-i!<br>
<br>
Laissant ses souliers sus l'sablion,<br>
I' varvot'ta<br>
Dans l'ieau, sans teurs et sans faichon,<br>
Et p't'&ecirc;tre qu'i happ'tha du lanchon,<br>
I' nos r'ditha...<br>
<br>
I' verra mauve et cormothan<br>
Voler l'tou d'li.<br>
Et s'battre pour un mio d'fliaitan,<br>
Car i' sont coumme le ca' et l'tchan.<br>
A chein qu'nou m'dit!<br>
<br>
I' verra p't'&ecirc;tre un houmme au vraic,<br>
Ov san hernais:<br>
Et l'y'aid'da p't'&ecirc;tre dans tchic satch&egrave;t,<br>
Maniant la frouque ov habil't&egrave;<br>
Dans ses djes daigts!<br>
<br>
A-t-i' prins sa have avec li?<br>
Je n'le sai' pon;<br>
I' n'voudrait p't'&ecirc;tre pas trop s'mouoilli<br>
Et faut bein l'faithe ou rein n'p&ecirc;tchi<br>
En fait d'paisson.<br>
<br>
Quand veindra l'ser, le chant du vent<br>
L'endormitha.<br>
Et che s'sa bein paisibl'yement<br>
Que lliain d'la ville et d'san tourment.<br>
I' ronfli&eacute;tha!<p>
&nbsp;<p>

<i><a href="ejluce.html">Elie</a></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="bisson.html">Mess Bisson!</a><p>
<li><a href="bisson_collette.html">Mess Bisson &agrave; la Collette</a><p>
<li><a href="bissonca.html">Mess Bisson et san ca!</a><p>
<li><a href="lanchon.html">Du Lanchon</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
<li><a href="esmanchots.html">&Egrave;s Manchots</a><p>
<li><a href="bainis.html">La P&ecirc;que pour les ba&icirc;nis et vlicots</a><p>
<li><a href="basse.html">A basse-iaue</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bisson_large.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
</HTML>
