<HTML>
<HEAD>
<TITLE>L&eacute; Pont &egrave;s Giants</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Pont &egrave;s Giants</h2></font></center><p>

<p>Y'a bein, bein longtemps... y'a dans les 65 millions d'ann&eacute;es... la t&egrave;rre trembliait. Y'avait des montangnes d&eacute; feu, des runguements sou&ocirc;t&egrave;rrains, des &eacute;ruptions et d's expl&ocirc;sions, et la m&eacute; bouoillait. Dgieu m&egrave;rcie qu&eacute; j&eacute; n't&ecirc;mes pon l&agrave; &agrave; ch't' &ecirc;poque - autr&eacute;ment j'&eacute;th&ecirc;mes peu dithe s'lon les patholes du sieaume 46:
J'n'&eacute;thons don pon d'peux quand la t&egrave;rre est transform&eacute;e, nitout quand les monts tchaient dans l'tchoeu des mers. I' hue&ucirc;lent, l's ieaux, et sont troubli&eacute;es. Les monts ch&acirc;quent dans lus ordgi.
Et ch'est bein vrai qu'es monts ch&acirc;tchaient, y'a dans les 65 millions d'ann&eacute;es. Et i' s'adonnit qu'la t&egrave;rre s'ouvrit et eune &icirc;nmense mathe d&eacute; pi&egrave;rre fondue d&eacute; d'dans les bouoyaux d'la plian&egrave;te montit et &icirc;nnondit pus qu'eune chentaine d&eacute; kilom&egrave;tres d&eacute; t&egrave;rrain.
</p>
<p>Coumme chutte math&eacute;e d'litchide volcannique settlait et s'&egrave;rfraidgait, la pi&egrave;rre c'menchait &agrave; cratchi et &agrave; former des cristaux, et quand la nouvelle pi&egrave;rre tchi couvrait l't&egrave;rrain r'fut solide, nou-s'&eacute;thait veu eune for&ecirc;t d'&ecirc;totchets &agrave; si&ecirc;x-carres jusqu'&agrave; l'horizon.
</p>
<p>Ava&ucirc; les si&egrave;cl'yes et les mill&eacute;naithes, la m&eacute; montait, les lou&ecirc;mes emportait eune partie d'chutte boua&icirc;s'sie cristallinne, des nouvieaux monts et des falaises couvraient eune partie du rotchi - et tout ch'qu'i restait pouor les gens &agrave; vaie 'tait raique deux-trais p'tit buts d'chutte math&eacute;e catastrophique d&eacute; pi&egrave;rre fondue d'y'a si longtemps.
</p>
<p>Tout coumme, m&eacute;, j'v&icirc;sitis chutte m&egrave;rvelle du monde natuthelle ch't &Ecirc;t&eacute; quand j'tais &agrave; p&eacute;daler en Irlande du Nord duthant mes vacanches. Ch'est en tchi, l&eacute; Pont &egrave;s Giants sus la c&ocirc;te du Comt&eacute; d'Antrim est vra&icirc;nment spectatchulaithe.
</p>
<p>J'avais 't&eacute; g&ecirc;n&eacute; si l&eacute; Pont &egrave;s Giants s'sait trop conm&egrave;rcial&icirc;s&eacute;, mais nou-fait car l&eacute; National Trust a cli&egrave;rgi tout l'bataclian touristique tchi soulait enh&egrave;rm&eacute;ler les pi&egrave;rres du Pont. Jusqu' &egrave;s ann&eacute;es 1960s, quand l&eacute; National Trust atchit l'site, y'avait des gril'yes et des b&acirc;rri&eacute;thes &agrave; l'entou du Pont et m&ecirc;me eune ma&icirc;son du gardgien au pid des falaises. Heutheusement, achteu l&eacute; centre &egrave;s v&icirc;siteurs est dri&eacute;the la pr&eacute;chaine falaise et y'a un c'm&icirc;n tchi d'vale et tou&ocirc;nne la carre pouor aller au Pont (y'a eune minibeusse tchi fait eune tou&ocirc;nn&eacute; r&eacute;dguli&eacute;the entre l&eacute; centre &egrave;s v&icirc;siteurs et l'Pont pouor les cheins tchi n'veulent pon y'aller &agrave; pid).
</p>
<p>J'n'avais pon r&eacute;al&icirc;s&eacute; qu'l&eacute; Pont &egrave;s Giants est dans un amphithi&acirc;tre natuthel d&eacute; falaises d&eacute; tchi les rotchi&egrave;rs avaient 't&eacute; stchulpt&eacute;s par la forche d'la natuthe. V'la tchi m'fit penser au Pinnacl'ye &egrave;s Landes - mais bein pus &icirc;mpressionnant. &Agrave; preunmi&eacute; veue, l&eacute; Pont &egrave;s Giants sembl'ye bein p'tit et qu&acirc;siment un mio d'sappouaintant par compatha&icirc;son auve la grandeu des falaises, mais quand nou c'menche &agrave; gr&icirc;mper par les colonnes d&eacute; n&eacute;the pi&egrave;rre &eacute;pis aller pus liain jusqu'au bord d&eacute; l'ieau, ch'est coumme nou-s'a trouv&eacute; eune diff&eacute;thente plian&egrave;te - nou-s'&eacute;thait dit la susfache d'la leune. Et ch'est d&ucirc; d'craithe qu&eacute; toutes ches colonnes &agrave; si&ecirc;x carres f&ucirc;tent faites par la natuthe. Les gens du temps p&acirc;ss&eacute; criyaient qu&eacute; ch'tait l'travas d&eacute; giants, et quand nou sait qu'en l'&icirc;le d&eacute; Staffa en &Ecirc;cosse, la Cave &agrave; Fingal auve ses colonnes est eune partie d'l'aut' but d&eacute; chutte math&eacute;e d'pi&egrave;rre fondue pr&eacute;historique d'y'a eune souaixantaine d&eacute; millions d'ann&eacute;es, nou-s'a qu&acirc;siment ma la t&ecirc;te &agrave; l'comprendre. Aupr&egrave;s tout ch'est pus a&icirc;si d'penser qu'des giants avaient &ecirc;prouver d'b&acirc;ti un pont d'pav&eacute;s entre l'&Ecirc;cosse et l'Irlande. 
</p>
<p>La chose en est, bouonnes gens, s'ou voulez v&icirc;siter l'Pont &egrave;s Giants en Irlande du Nord, i' faut y'aller bein t&ocirc;t l'mat&icirc;n, car les fliotchets d'touristes tch'y veinnent duthant la journ&eacute;e et tchi couvrent l&eacute; Pont coumme si ch'tait eune freunmionni&eacute;the... assa, i' sont bein pi&eacute;thes qu'un giant ou deux.
</p>
<p>M&egrave;rcie bein des fais pouor m'aver &ecirc;cout&eacute;, et &agrave; b&eacute;t&ocirc;t.
</p>
<p><i> <a href="jerpoem.html">Geraint Jennings</a></i></p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="antrim.html">&Agrave; p&eacute;daler par la c&ocirc;te du Comt&eacute; Antrim</a><p>

<li><a href="belfast.html">&Agrave; Belfast</a><p>
<li><a href="belfast2006.html">En appr&eacute;chant d'Belfast</a><p>
<li><a href="bridgette.html">Bridgette et la Fontaine</a><p>
<li><a href="jouaie.html">Jouaie et D&ecirc;tresse</a><p>
<li><a href="dannyboy.html">Daniel, man fis</a><p>
<li><a href="saintpatrice.html">La Crouaix d'St. Patrice</a><p>
<li><a href="saintpatrice2.html">La F&ecirc;te d&eacute; St. Patrice</a></li><p>
<li><a href="saintpatrice3.html">La Saint Patrice</a><p>
<li><a href="saintpatrice4.html">La Saint Patrice</a><p>
<li><a href="dublin.html">Eune Tou&ocirc;nn&eacute;e &agrave; Dublin</a><p>
<li><a href="pmirlande.html">La Visite en Irlande</a><p>
<li><a href="sougj.html">J'avons compt&eacute; des sou d'l'Irlande du Nord</a><p>
<li><a href="redonde2021.html">Redonde</a><p>


<li><a href="montbrul.html">Les Montangnes Br&ucirc;lantes</a><p>
<li><a href="gdfnaplyes.html">George d'La Forge et Napl'yes</a><p>
<li><a href="gdfmontangnes.html">Au pid des montangnes</a><p>
<li><a href="rotchiers.html">Les Rotchi&egrave;rs d&eacute; J&egrave;rri</a><p>
<li><a href="cotes.html">Nouos Vi&egrave;rs Noms d&eacute; Lieu - &agrave; l'entou des C&ocirc;tes</a><p>
<li><a href="falaises.html">Sus les Falaises</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
