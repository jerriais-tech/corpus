<HTML>
<HEAD>
<TITLE>Guy Fawkes 1909</TITLE>
<META  name="keywords" content="Jèrriais, language, langue normande, minority languages, langues régionales, langues minoritaires, langues d'oïl, folklore, dialect, linguistics, linguistique, gunpowder plot, bonfire night, conspiration des poudres, Normandy, Normandie, Channel Islands, îles anglo-normandes">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Guy Fawkes 1909</h2></font></center><p><br>

&nbsp;<p>
<br>
Le Samedi au s&eacute; devant l'jour du carnaval, tch'avait 'tait fix&egrave;t pour Guy Fawkes Day, dans chutte p&acirc;raisse tchi n'y-a pas encuo d'parish-all et qu'les r&acirc;ts sont &agrave; quatorze sous l'quartchi, unne p'tite touann&eacute;e fut faite, parce que n'y-aurait pas ieu temps d'all&eacute; partout Guy Fawkes Day.<br>
<br>
Enfin i' fallait r&eacute;unithe &agrave; sept h&egrave;uthes au pus tard &agrave; unne longue p'tite maison tchi n'est pas bein haute.<br>
<br>
Devant st&egrave;rt&eacute;, le &#147;big drummer&#148; qu'est pas bein haout, mais qui bat d's'ailes num&eacute;tho iun, s'mint &agrave; dithe: Aussi bein d'pratitchi daous-trais tunes ach'teu, Allons gar&ccedil;ons, <I>altogether</I>, &#147;There's no luk about the 'ouse&#148;.<br>
<br>
Apr&egrave;s av&eacute; jou&eacute; un autre &#147;partie de musique,&#148; qui fut si appr&eacute;ci&eacute;e par les spectateurs, i' tait temps d'sorti parce qu l'h&egrave;uthe avan&ccedil;hait, le Pr&eacute;sident dit Fall in et tous sortes de dans l'bel, la banner all&eacute; l'avant, avec l'inscription: In aid of the poor, et pis la band (in full strength!) et les d&egrave;sgis&eacute;s.<br>
<br>
La procession fit route par Les Crouaix, tout dr&egrave;t par la Chapelle et entri dans l'bel des lanchouneurs.<br>
<br>
La band jouait tout l'temps et ma f&eacute; les v'l&agrave; qui ouvre la grand'porte de dri&egrave;the de la wing. Ah! mais s'ou z'&eacute;thaites veu coumme i' 'taient contents d'av&eacute; l'honneur d'av&eacute; unne telle band &agrave; jou&eacute; si&eacute;s y'eux, car ch&egrave;st du monde tant port&eacute;e pour la musique.<br>
<br>
Apr&egrave;s qu'il avaient laissi tch&egrave;s un pi&egrave;che d'argent dans la bo&euml;te, le Pr&eacute;sident cryit Three cheers for Mr --------- tandis que la band jouait la pi&egrave;che de musique: For he's a jolly good fellow.<br>
<br>
La procession se r'formit dans la route et s'en fut par sus les pliatons jusqu'en Egypte.<br>
<br>
&Agrave; la pr&eacute;chaine fais le deuxi&egrave;me ch&acirc;pitre.<br>

&nbsp;<p>

<center><a href="index.html" target="_top"><img align=middle src="coolme3.jpg" WIDTH=77 HEIGHT=64 border=0 alt="L&eacute; crapaud est l'symb&ocirc;le du J&egrave;rriais"></a></center><p>
&nbsp;<p>




 Pour continu&eacute; m'histou&egrave;the d'la s'maine pass&eacute;e de la bord&eacute;e du carnaval, le Samedi au s&eacute;, apr&egrave;s av&eacute; sorti de sus la propiri&eacute;t&egrave;t des lanchouneurs, fermi&egrave;rs, commis d'office, organistes, musiciens, etc., etc., la procession s'en fut par les Pliatons et arr&ecirc;tirent pour collecter &agrave; unne maison et ma f&eacute; ne v'l&agrave; toutes les filles qui d&egrave;shalent pour vais tchu carnaval. La Beena tait l&agrave; mais pas san galant, Mess le Gr&egrave;sl&egrave;t, Fred, du moulin qui n'touonne pas, tchi tait collecteux eut la chance parce qui l'y m&egrave;rent des sous dans sa bo&euml;te.<br>
<br>
J'y ou&iuml; dithe qui y-a tait d'pis et lus aide &agrave; patchi l'linge quand y-a pr&ecirc;sse. <br>
<br>
De l&agrave;, j'cach&icirc;mes tout dr&egrave;t pour le ch&acirc;t&eacute; d'Esgypte, et apr&egrave;s, av&eacute; travers&egrave;t la m&eacute; rouoge &agrave; pit s&egrave;t, j'arriv&icirc;mes et j'vos ass&egrave;uthe que j'fumes erchus &agrave; bras ou'ert par le rou&eacute; et la ra&icirc;nne de tchu pays-l&agrave;.<br>
<br>
Il invitirent tous &agrave; entr&eacute; mais trais ou quatre restirent &agrave; &egrave;spi&eacute; &agrave; la f'n&ecirc;tre tchi tait ou'erte.<br>
<br>
Des chansons f&ucirc;tent donn&eacute;e par Jack, qu'avait pass&egrave;t ses b&acirc;tons &agrave; travers le tambour par accident, Nic, etc., et iun chanti la chanson de Nicolas.<br>
<br>
Unne fais &agrave; b&egrave;the fut servie, et pis le Pr&eacute;sident ermerci le Monsieu du Ch&acirc;t&eacute; et &egrave;ttou au sien tchi tait assis dans la f'n&ecirc;tre tchi tait ou'erte, et en fut tchitte d'unne bein mauvaise su&eacute;e de frait,<br>
<br>
La pr&eacute;chaine maison qui ieut halte ch'tait &agrave; la pr&eacute;chaine porte de La Porte.<br>
<br>
Apr&egrave;s av&eacute; jou&eacute; deaux ou trais tunes, le Patron d'la maison, tchi tr&eacute;buque un mio l'jerriais en l'p&acirc;lant, passe unne fais &agrave; b&eacute;the et dit : Ou pouv&egrave;z entr&eacute; gar&ccedil;ons.<br>
<br>
Tous taient contents et j'vos dit que ch'tait un r&eacute;el concert. Des chansons et pis la band. Ch'tait manifique.<br>
<br>
Le fis du Patron tait bein enbarras&egrave;t avec sa canne &agrave; traithe &agrave; servi l'b&egrave;the.<br>
<br>
La Missis fit pass&eacute; un moni&egrave;the de mousse dans l'appartement &agrave; c&ocirc;t&eacute; pour se cauffer au pid du feu parce qu'i disait qu'il avait frait.<br>
<br>
Mais le temps veint qu'il l'tait temps d'sorti. Pour fini bein l'concert, la band joui le "<a href="queen.html">King</a>&quot;, et tout l'monde sortirent sauf les siens qui restirent en d'dans.<br>
<br>
Le Pr&eacute;sident sors le preumi, mais &agrave; sa grande surprise, la banner n'avait pas peut rest&eacute; d'but toute seule, et tait bas dans l'put&eacute;, et s'mint &agrave; dithe : Ergard&egrave;z la ban&#173;ner, on peut pas se t'nait d'but.<br>
<br>
La pus b&eacute; du fanne, ch'tait en d'cendant la route. Philip, qu'avait fait l'carnaval ! voulait occuo qu'la fameuse bande jouise, mais Fred ne voulait pas. Philip lis dit, Marche tan si&egrave;z t&egrave;t, valet ; ch&eacute;s m&eacute; qu'a fait l'carnaval et t&egrave;t tu fais l'bruit.<br>
<br>
Mais tchiqu'uns prirent Philip et i' fut port&eacute; sus l'zespaules &agrave; deaux tchi taient un mio f&agrave;y&iuml;s sus lus gambes.<br>
<br>
I' pathai que John, qu'est sortit d'unne grand co'munne, fut r&egrave;sviyi par le combat des coups d'points en d'vant d'sa maison.<br>
<br>
Le carnaval a tait organis&egrave;t par Filip, pour gard&eacute; <a href="la_trinnete.html">la Trin't&egrave;t</a> &agrave; haout, et m&eacute;thite d'&ecirc;tes f&eacute;licit&eacute;s.<br>
<br>
&nbsp;<p>

<i><a href="gwdec.html">Cahouain</a> <br>
Chronique de Jersey <br>
13/11/1909 & 20/11/1909<br></i>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>

<li><a href="guyfawkes2.html">Entouor la s&eacute;th&eacute;e d'Guy Fawkes</a><p>
<li><a href="guyfawkes.html">La s&eacute;th&eacute;e d'Guy Fawkes</a><p>
<li><a href="guyfawkes3.html">Guy Fawkes</a><p>
<li><a href="guyfawkes4.html">Les traditions d'la S&eacute;th&eacute;e d'Guy Fawkes</a><p>
<li><a href="guyfawkes5.html">La S&eacute;th&eacute;e d'Guy Fawkes</a><p>
<li><a href="guyfawkes6.html">Guy Fawkes</a><p>
<li><a href="guyfox.html">Guy Fox</a><p>
<li><a href="fawkes_stouen.html">Guy-Fawkes &agrave; St.-Ouen</a><p>
<li><a href="gdfguyfawkes.html">'Guy Fawkes' l&eacute; temps pass&eacute;</a><p>
<li><a href="halloween3.html">Halloween et la S&eacute;thee d'Guy Fawkes</a><p>
<li><a href="gaifaxe.html">Ga&iuml; Faxe, Tondre-Baxe</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes</a><p>
<li><a href="firework.html">Les feux d'artifice</a><p>
<li><a href="cahouain_whew.html">Whew! Whew!</a><p>
<li><a href="cahouain_cracots.html">Puisque les mousses n'ont pas occuo peut m'aveughi avec les cracots</a><p>
<li><a href="cahouain_carnaval.html">La bord&egrave;e du carnaval</a><p>
<li><a href="guyfawkes40s.html">Les S&eacute;th&eacute;es d&eacute; Feux d'Jouaie, &agrave; la mode des Quarantaines</a><p>
<li><a href="5novembre.html">L&eacute; 5 d'Novembre auve la Section de la langue J&egrave;rriaise</a><p>
<li><a href="5novembre2019.html">L&eacute; ch&icirc;n d'Novembre</a><p>

<li><a href="gaifaxegj.html">Fliambe Ga&iuml; Faxe</a><p>

<li><a href="herichon.html">H&eacute;richon</a><p>
<li><a href="guyfawkes2014.html">Un p&eacute;n&icirc;n pouor l&eacute; bouonhoumme!</a><p>
<li> <a href="carnaval2.html">Blanche L&ecirc;caudey et san Costume de Carnaval</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
