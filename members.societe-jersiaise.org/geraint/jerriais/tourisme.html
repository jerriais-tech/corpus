<HTML>

<!-- Mirrored from members.societe-jersiaise.org/geraint/jerriais/tourisme.html by HTTrack Website Copier/3.x [XR&CO'2014], Tue, 15 Jul 2025 14:00:31 GMT -->
<HEAD>
<TITLE>L&eacute; Tourisme en vacanches</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Tourisme en vacanches</h2></font></center><p>
<br/>
L&eacute; changement, &agrave; chein qu'nou dit, fait du bein. Et ch'est seux qu'nou peut bein profiter des vacanches. Si ch'est nous, les gens d'J&egrave;rri, j'allons hors l'&Icirc;le pouor v&icirc;siter la Grand' T&egrave;rre, l&eacute; Rouoyaume Unni ou des pays bein pus exotiques, coumme par exempl'ye Dg&egrave;rn&eacute;sy, ou si ch'est ieux, les touristes tchi veinnent vaie les bieaut&eacute;s d'siez nous, y'en a du profit finnancyi et spirituel assez pouor touos les Va&ucirc;tchi&egrave;rs.<br/>
<br/>
Et si eune p'tite tou&ocirc;nn&eacute;e hors d'sa houle est d&eacute; cou&ocirc;teunme bouonne pouor l'&icirc;ndividu, tch'est qu'en s'sait pouor toute eune office? Car, &agrave; chein tchi patha&icirc;t, l'Office d&eacute; Tourisme d&eacute; J&egrave;rri s'en va b&eacute;t&ocirc;t &egrave;rv'n&icirc;n d'la p'tite vacanche qu'oulle a ieu &agrave; l'aut' bord d'la St&acirc;tion d'la Lib&eacute;th&acirc;tion. V&eacute;the, aupr&egrave;s eune pause &agrave; s'&egrave;rposer dans eune carre paisibl'ye o&ugrave;'est qu'ou n'a pon 't&eacute; disteurb&eacute;e par trop d'monde, l'office s'en va r'arriver d'&egrave;rtou dans la Pi&egrave;che d'la Lib&eacute;th&acirc;tion, rafra&icirc;chie et pr&ecirc;te &agrave; enfachi un fliotchet d'publyi.<br/>
<br/>
Nou s&eacute; d'mande s'i' y'a par chance d'aut's offices tchi profit'taient d'eune p'tite vacanche tchiquebord hors d'la vaie. L'Office d'la Taxe sus l'&Egrave;rv&eacute;nu s'sait mains rapinneuse aupr&egrave;s eune p&eacute;tite vacanche &agrave; s'ensoliyi, sans doute, mais i' n'faudrait pon qu'la Tr&eacute;sor'rie s'n'&acirc;ge aver eune bord&eacute;e d'fanne &agrave; Las Vegas.<br/>
<br/>
L&eacute; R&eacute;v&eacute;rend Sydney Smith d&ecirc;crivit l'Pavillon Rouoya d'Brighton coumme chennech&icirc;n: coumme si la coupole d'la cath&eacute;drale d'Saint Paul &agrave; Londres avait viagi &agrave; la gr&egrave;ve &agrave; seule f&icirc;n d'y catonner. Nou pou&ocirc;rrait dithe ainch&icirc;n qu'i' sembli&eacute;thait qu'tchiqu's'uns d'nos nouvieaux b&acirc;tisses avaient g&eacute;thi coumme chennech&icirc;n: coumme si iun des hauts b&acirc;tisses d&eacute; Canary Wharf &agrave; Londres avait croua&icirc;si l&eacute; Ch'na &agrave; seule f&icirc;n d'bo&ucirc;ser au Quartchi du H&acirc;vre.<br/>
<br/>
Mais, ch'est a&icirc;si d'crititchi l'architectuthe, et parfais ch'est pus qu'a&icirc;si, ch'est pus &agrave; co un grand plia&icirc;si. Assa, qu'la coupole du <a href="fort_regent.html">Fort R&eacute;gent</a> s'n'&acirc;ge v&icirc;siter san cou&ocirc;th&icirc;n, l'O2 &agrave; Londres (tchi soulait &ecirc;t' la coupole du Mill&eacute;naithe), et qu'la Ma&icirc;son Cyril L'M&egrave;rquand &acirc;ge s'faithe tch&icirc;nze autchun bord.<br/>
<br/>
Tout coumme, si les b&acirc;tisses pouvaient viagi, ch&eacute; s'sait bein d'&icirc;nviter de bieaux b&acirc;tisses en J&egrave;rri. J'aim'thais bein m'r&ecirc;v&icirc;lyi iun d'ches quat' mat&icirc;ns pouor vaie l'Mont Saint Mich&eacute; amath&eacute; dans la Baie d'la Ville acant&eacute; l'Ch&acirc;t&eacute; L&icirc;zab&eacute;. Tchil amas d'touristes qu&eacute; chenna attrioqu'thait, dgia! &Eacute;pis l'Office d&eacute; Tourisme d&eacute; J&egrave;rri n'&eacute;thait d'aut' d&eacute; vacanche, car ou s'sait bein trop embarr&acirc;ss&eacute;e toute l'ann&eacute;e.<br/>
<br/>
<i><a href="jerpoem.html">Geraint Jennings</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="invasion.html">L'&Icirc;nv&acirc;sion</a><p>
<li><a href="pmvisitors.html">Merrienne on the Visitors</a><p>
<li><a href="pmvisitor.html">A Visitor Calls at Portinfer</a><p>
<li><a href="pmvisite3.html">Merrienne a une visite</a><p>
<li><a href="pmvisiteurs.html">Les Visiteurs</a><p>
<li><a href="pmtouristes.html">Les touristes, les Villais et la campagne</a><p>
<li><a href="moto.html">Des courses &eacute;d moto</a><p>
<li><a href="golfcourse.html">Eun golf-course &egrave;s Creux</a><p>
<li><a href="pmholiday.html">Merrienne Wants a Holiday</a><p>
<li><a href="vacances.html">Les Vacances</a><p>
<li><a href="pmroyale.html">Merrienne et la Royale</a><p>
<li><a href="payingguests.html">Mrs. Pain discourses on &quot;paying guests&quot;</a><p>
<li><a href="cahouain_holiday.html">J'criyais d'av&egrave;r un holiday</a><p>
<li><a href="paquthie.html">La Paqu'thie d'Pouques</a><p>
<li><a href="assembliee/tourisme.html">Visite &agrave; l'office du Tourisme</a><p>
<li><a href="ioualler.html">Tch'est qu&eacute; j'pouvons faithe en J&egrave;rri?</a><p>
<li><a href="paysdcocangne.html">Au pays d'cocangne</a><p>
<li><A HREF="boutin.html">Boutin</A><p>
<li><a href="adlmrat.html">As-tu payi ton r&acirc;t?</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/tourisme.html by HTTrack Website Copier/3.x [XR&CO'2014], Tue, 15 Jul 2025 14:00:31 GMT -->
</HTML>
