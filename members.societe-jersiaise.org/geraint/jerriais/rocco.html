<HTML>

<!-- Mirrored from members.societe-jersiaise.org/geraint/jerriais/rocco.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
<HEAD>
<TITLE>La Ponceraisse d'la Rocco</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Ponceraisse d'la Rocco.</h2></font></center><br>

<center><img src="rocco.jpg" width="379" height="100" alt="La Tou d'la Rocque-Ho"></center><p>
<CENTER><TABLE><TR><TD>

De touos les malheurs qui veinnent pour faithe peux<br>
Es hommes ichin bas, n'ya rein d'pus affreux<br>
Qu&eacute; l'r&ecirc;ve &ecirc;nervant, &ecirc;treignant, g&ecirc;nant,<br>
Rempl'yi d'horreur, di&acirc;bl'yement effritant,<br>
Tchi veint vos faithe suer ou fremi sans cesse<br>
Et qu'est distindghi du nom d'la Ponceraisse!<br>
<p>
L'pus souvent, chu r&ecirc;ve est tout d&ecirc;slotchi<br>
Et prend la victime qui n'dort qu'&agrave; maintchi<br>
- Et quand nou s'r&ecirc;ville, ma f&egrave;, nou n'sait dgh&egrave;the<br>
Si chu fichu r&ecirc;ve est vision ou pli&egrave;the,<br>
Ch'fut l&agrave; l'cas d'trais hommes, tchi, sus la Rocco,<br>
Faillidrent mouothi d'peux - ils en trembl'yent oquo!<br>
<p>
Ch'tait un jour que l'temps n'tait pon trop b&eacute;;<br>
I' tchiyait d'la plyie et parfais i' ventait,<br>
J'taimes quatre &agrave; p&ecirc;tchi des louoches et des vras;<br>
La p&ecirc;que &eacute;tait p'tite, et ch'la n'mordait pas<br>
De si pi&egrave;tre happe &agrave; la fin j'menn'yi<br>
Et j'file sus l'rampart, laissant l'sautres au rotchi.<br>
<p>
J'resti l&agrave; tout seu' tant que j'pu y stenn&eacute;<br>
Mais j'y perdais man temps et j'gr&eacute;lottais d'fr&eacute;;<br>
J'd&eacute;cide de r'descendre et d'm'en aller vaie<br>
Tch'est qu'mes parchonniers, de lus bord, faisaient<br>
Mais j'fus &ecirc;tonn&eacute;, quand j'en apprechi<br>
D'les vaie tous ensembl'ye rouoll&eacute;s sus l'rotchi!<br>
<p>
Tch'est don' qui y'a yeu? tch'est qu'ches trais l&agrave; ont?<br>
Tch'est qu'est lus id&eacute;e et tch'est don' qui font<br>
D'm&ecirc;me, en rouelle de tchan, catinant la pierre,<br>
Faut-i' qui s'saient fos d'rester ventre &agrave; terre.<br>
Un jour comme anni&egrave;t et du temps qui fait?<br>
Mais i' faut qui r'dottent, faut lus faithe un brait!<br>
<p>
J'lu criyi lus noms, &agrave; l'un et &agrave; l'autre,<br>
I' lus l'vidrent douoch'ment; et, comme des ap&ocirc;tres,<br>
Lus mindrent &agrave; g'noux et qu'menchidrent &agrave; hicter<br>
A g&eacute;mir, &agrave; s'pliaindre, &agrave; suer, &agrave; trembl'yer!<br>
Lus faches 'talent hall&eacute;es et lus yeux, grands ouverts,<br>
Inditchaient combein qu'ils avaient souffert.<br>
<p>
Quand i' fudrent enfin assez r&ecirc;vill'yis<br>
Et que j'vi qu'ils 'taient un mio pus rassis,<br>
J'lus d'mandi la cause d'la peux qu'ils avaient<br>
Et d'tchi sorte d'r&ecirc;ve est-qu'i' s'&eacute;m&ocirc;tchaient?<br>
Ne f'chin la r&ecirc;ponse qu'i' m'fidrent touos les trais<br>
Et i juthent qu'oul 'tait absolument vraie.<br>
<p>
"Ammin Ph'lip, &ecirc;coute, je v'nons d'vaie un vra<br>
"Qu'est gros coumme une tonne et fort coumme un gh'va<br>
"Qu'a des dents d'dragon et un mus&eacute; d'boeu<br>
"D'z'&ecirc;calles coumme des pelles et des yiers de feu<br>
"Et jamais autr' paisson n'a yeu d'itelles d'ghinnes<br>
"Nou-z-en f'thait des velles pour une brigantine!<br>
<p>
"Le v'ra s'en est v'nu ichin tout pr&egrave;s d'nous.<br>
"A fait sen possibl'ye pour nous em'ner tous<br>
"Avec li, au large, jusqu'au fond d'la m&eacute;;<br>
"Et d'une seule bouochie - dans un seul mouoch&eacute; -<br>
"I' nos &eacute;thait tous, sans sifaiches, crotchis<br>
"Et pour san soup&eacute;, nos &eacute;thait mangis!"<br>
<p>
- Ches trais pouorres baloques, de m&ecirc;me effrit&eacute;s,<br>
Prenaient des r&ecirc;ves pour des r&eacute;alit&eacute;s!<br>
Chein qui pensaient &ecirc;tre vra grand et gros<br>
N'&eacute;tait qu'un mio d'vraic qui fliottait sus yeau...<br>
- S'i' n'avaient pon 't&eacute; &agrave; lus jougue sans cesse<br>
I' n'&eacute;thaient pon yeu - r&egrave;ve, peux ni Ponceraisse.<br>
<p>


<I><a href="pwluce.html">PH'LIP D'LA GOLARDE</a></I><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tourdico.html">Une Prom'nade &agrave; la Tour d'Ico</a><p>
<li><A HREF="corbiethe.html">Ervenu d'la Corbi&egrave;the</A><P>
<li><a href="bainis_aventuthes.html">Les Aventuthes des P&ecirc;tcheurs d&eacute; Ba&icirc;nis</a><p>
<li><a href="pmbaie.html">La Baie d'Saint-Ou</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/rocco.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
</HTML>
