<HTML>

<!-- Mirrored from members.societe-jersiaise.org/geraint/jerriais/pmboeu.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip et san boeu</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip et san boeu<br/></h2>
Y change d'id&eacute;e</font></center><p>

Moussieu l'Editeu,<br/>
<br/>
Hier matin, j'tiomes &agrave; d&ecirc;jeun&eacute;, la Merrienne et m&eacute;, quand ou dit comme chonna. J'ai tait &ecirc;pi&eacute; la bordeuse, Ph'lip, et les patates ne bouogent pas. Y sont comme &ecirc;tranglies, et j'voudrais sav&eacute; pourtchi. Ne v'la b&eacute;t&ocirc;t neuf s'maines tchi sont en t&ecirc;trre et y d&eacute;'vthaient &ecirc;tre au mains houett&eacute;es.&quot;<br/>
<br/>
&quot;V&egrave;the,&quot; j'l'y dit, &quot;et y n'sont pas ocquo grapin&eacute;es, et ch'n'est pas &ecirc;tonnant, car ils ont s&eacute;, et y n'veint pas une goutte d'iau. Y rest&eacute;thont &agrave; maintchi mortes en attendant une bouonne achie.&quot;<br/>
<br/>
&quot;Mais nous &eacute;thait creu quand-m&ecirc;me que y'&eacute;thait yeu ocquo un mio d'mouoilli&ecirc;tuthe dans la t&ecirc;rre,&quot; ou dit, &quot;et ne v'la p&ucirc;s d'tchinze jours que j'vais l's'arr&ocirc;s&eacute; avec les iaux que j'fais s&egrave;rvi pour lav&eacute; la vaisselle et les cannes &agrave; lait.&quot;<br/>
<br/>
J'eut &agrave; rithe, Moussieu, car j'trouvais la Merrienne bein dr&ocirc;le. &quot;Ma pou&ocirc;re fille,&quot; je l'y dit, &quot;ch'est comme si, quand tu veur une grande t&acirc;sse de tais, nous t'en donnait la maintchi d'une tchulli&eacute;e. N&acirc;nin, y faut attendre jusqu'&agrave; chein qu'la Providence nos envi&ecirc;tha un bouon jour ou une bouonne niet d'plyie.&quot;<br/>
<br/>
&quot;Nou m'a dit,&quot; ou s'fit, &quot;que si nou s'&eacute;tait &agrave; tith&eacute; des coups d'canon du haut du fort ou du Mont-&egrave;s-Pendus, v'la tchi pouorrait faithe du bein. Y pathait qu'chonna a r&eacute;ussi en Am&eacute;thique et en Australie. Pourtchi, qu'tu n'en p&acirc;sle pas &agrave; notre D&eacute;put&eacute;, l'y tch'a tait si longtemps soudard et tch'y sait chein qu'ch'est qu'un canon? Et sans doute le Conn&ecirc;tablye de <a href="st_pierre.html">Saint-Pi&ecirc;rre</a> ne dithait pas n&acirc;nin si nou l'y d'mandait d'pr&ecirc;t&eacute; chu canon &agrave; Biaumont.&quot;<br/>
<br/>
&quot;Tu r'dote, Merrienne,&quot; j'l'y dit. &quot;N'y'a pas un homme dans l'ouest tch'y n'&eacute;thait pas peux d'm&eacute;ttre chu vier canon-l&agrave; en action. Mais p&acirc;slons de tchiquechose d'importance. As-tu caltchul&eacute;, par exemplye, que ch'est l'show des boeus, Vendredi tchi veint?&quot;<br/>
<br/>
&quot;N&acirc;nin,&quot; ou dit, &quot;je n'y'ai pas seulement pens&eacute;. Mais j'pense bein que, comme de cou&ocirc;tume, tu s'sas &agrave; cou&ocirc;re ichin et l&agrave; pour deux ou trais s'maines pour vais chais sacc&eacute;tins shows, me laissant ichin toute-seule &agrave; faithe tout. Mais j'te dg&eacute;rnis que chutte fais j'ne f'thai pas un coup d'travas en d'hors. J'r&eacute;stethai dans ma tchu&icirc;sine, sinon pour all&eacute; soigni les poules et les lapins. Quant au r&eacute;stat tu peux trouv&eacute; du monde &agrave; l'faithe.&quot;<br/>
<br/>
&quot;Eh bein, si ch'est d'm&ecirc;me, Merrienne,&quot; j'l'y dit, &quot;et qu'tu'&egrave;s bein d&eacute;cid&eacute;e, y faudra qu'je m'graie de tchique mani&egrave;the, car nou n'peut pas laissi les b&eacute;stiaux crev&eacute; d'faim. Ach'teu, y faut qu'j'aille baillyi un coup d'&ecirc;cr&egrave;de &agrave; man p'tit boeu, car il a ocquo du vier p&eacute;, l'balloque, et je n'voudrais pas l'montr&eacute; d'm&ecirc;me.&quot;<br/>
<br/>
La bouonnefemme se r'dr&eacute;chit dans sa tchaise. &quot;Mais absol&ucirc;me nt, Ph'lip, tu n't'en vas pas montr&eacute; chutte qu&eacute;dolle-l&agrave;!&quot;<br/>
<br/>
&quot;Si-fait,&quot; j'l'y dit, &quot;j'm'en vais l'montr&eacute;. Si j'veur en faithe trais mille louis p&ucirc;s tard, il est temps qu'les gens l'vaient, et j's'y bein seux tch'une fais tch'y l'&eacute;thont veu y n'le r'oubliethont pas. Tch&egrave;squ'il a don chu boeu qu'tu l'ap&eacute;lle une qu&eacute;dolle.?&quot;<br/>
<br/>
&quot;A qu'menchi,&quot; ou dit, &quot;il est bein trop p'tit. Avec chonna il a l'm&ucirc;s&eacute; d'travers, la coue crotchie, le dos ran&ccedil;'l&eacute; et une t&ecirc;te de chameau, chein tchi l'y faut &agrave; ch't'anima-l&agrave;, ch'est un bouon coup d'maillot et un creux dans l'gardin &agrave; pommiers.&quot;<br/>
<br/>
J'me l'vit, Moussieu, car je n'voulais pas m'm&acirc;rri, mais en sortant j'freunmit la porte si raide que toute la maison en tremblyit. Ch'est une habitude que j'ai quand j'veur d&ecirc;montr&eacute; &agrave; la Merrienne qu'ou m'a hardi d&ecirc;pliut. Mais quand je m'trouvit dans l'&ecirc;tablye, et qu'j'&eacute;xaminit man boeu du haut en bas, comme nou dis, je m'grattit la t&ecirc;te, et j'rentrit pour t&eacute;l&eacute;ph&ocirc;n&eacute; au bouochi. La Merrienne sou&ocirc;rit et m'dit d'm'assi&egrave;the et qu'ou m'donn'nait un lermin de chein qu'une femme offre &agrave; s'n'homme quand il a tait un bouon gar&ccedil;on.<br/>
<br/>
Pour changi l'sujet, Moussieu, nou m'a dit qu'&agrave; Saint-Pi&ecirc;rre les gens sont ocquo &agrave; li&egrave;the le papi d'Sam'di p&acirc;ss&eacute;. Y pathait qu'y'avait tchiquechose tchi l's'int&eacute;rr&ecirc;sit hardi. Savous, par chance si ch'tait Ph'lip et Merrienne?<br/>
<br/>
<i><a href="lebrocq.html">Ph'lip</a><br/>
Les Chroniques de Jersey 23/4/1955</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="jerseycow.html">Les vaques d&eacute; J&egrave;rri</a><p>
<li><a href="vaque.html">La Compliainte d'une Vaque</a><p>
<li><a href="vaquevoc.html">Les parties d'eune vaque</a><p>
<li><a href="gdfvaque.html">Nouot' chi&eacute;the p&eacute;tite vaque</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="gniche.html">La g'niche &agrave; m'n oncle</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="boeux1914.html">Une nouvelle sorte d'Boeux</a><p>
<li><a href="bellevaque.html">La Belle Vaque &agrave; Charlie</a><p>
<li><a href="betesacones.html">Les B&ecirc;tes &agrave; C&ocirc;nes</a><p>
<li><a href="achocre.html">L'Achocre</a><p>
<li><a href="mithaclye.html">Un Mithacl'ye</a><p>
<li><a href="cahouain1923b.html">L&eacute; Caouain &egrave;s Shows d'Boeus</a><p>
<li><a href="lettre1912.html">Eune lettre d&eacute; 1912</a><p>
<li><a href="pm3000boeu.html">Trais mille louis pour un boeu!</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="pmheifer.html">Ph'lip shows his heifer in milk</a><p>
<li><a href="pmouting.html">Ph'lip wants an outing</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="painherdbook.html">Mister Pain Betrays Herd Book Secrets</a><p>
<li><a href="painnoble.html">All about Golden Fern's Noble</a><p>
<li><a href="painexpert.html">Rapport d'Expert?</a><p>
<li><a href="mavieillenancy.html">Ma vieille Nancy</a><p>
<li><a href="bullchinashop.html">Coumme un touauth&eacute; dans eune boutique &agrave; porc&eacute;laine</a><p>
<li><a href="joey.html">Joey</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmboeu.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>

