<HTML>
<HEAD>
<TITLE>Quand j'tchit'tai l'ecole</TITLE>
<META  name="keywords" content="Jèrriais, school, education, language, langue normande, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quand j'tchit'tai l'ecole</h2></font></center><p>
<CENTER><TABLE><TR><TD>
Les ann&eacute;es s'passent et l'temps s'envole,<br>
Et ch&acirc;que p'tit gar&ccedil;on grandi.<br>
Le moment vaint qu' i' tchitte l'&ecirc;colle<br>
Et va dans l'monde g&acirc;gni sa vie.<br>
Ch' s'en va &ecirc;tre de m&ecirc;me avec m&eacute;,<br>
I' faut que choua&icirc;sisse une carri&egrave;the<br>
Et mes pathents sont au m'sesp&eacute;<br>
Pour saver tch'est que j'm'en vais faithe.<p>

Pep&eacute;e li, tchiquefais m'encouothage<br>
A m'mettre fermi, mais j'n'y tchains pas;<br>
J'n'ai pas d'go&ucirc;t pour le labouothage<br>
Je crai qu' ch'est d'bain trop fort travas,<br>
Et pis chein qu'j' trouve qu'est bain &agrave; craindre,<br>
I n'y a pon grand'chose &agrave; y faithe;<br>
Nou ouai touos les fermiers lus pliaindre<br>
Que ch&acirc;que ann&eacute;e ch'est d'pi&eacute;the en pi&eacute;the.<p>

M'n onclye Ph'lippe, qu'est tcherpentchi,<br>
Dit qu'n'y a pas comme une vocation,<br>
I' voudrait m'prendre comme s'n apprenti,<br>
Et dit qu'j'n'ai qu'faithe d'autre &ecirc;ducation.<br>
Mais dame! Ch'n'est pas l&agrave; chein qu'i' m'faut,<br>
Je n'voudrais pas &ecirc;tre rencontr&eacute;<br>
Avec un pag&acirc;s sus man dos,<br>
Et man d&icirc;ner dans un mouotch&egrave;t!<p>

"Si ch'tait l'mein," dit ma tante M&ecirc;rienne,<br>
"J'l'encouotha'geais &agrave; navidgi;<br>
A vingt ans, m'n houmme &eacute;tait Capitaine,<br>
Et &agrave; quarante i' se r'tithi."<br>
Mais Memm&eacute;e dit, "Jamais d'la vie!<br>
J'ai tr&eacute;jous oui qu'ch'est une vie d'tchan,<br>
Et i m'faut aut'e chose pour man Fils<br>
Qu' du lard sal&eacute; et du h&eacute;than!"<p>

Ch'a tr&eacute;jous 't&eacute; m'n ambition,<br>
De m'rangi parmi les messieux,<br>
I' faut pour ch'la avec d'l'apliomb,<br>
De s'n appathence &ecirc;tre ordgilleux,<br>
De belles mani&egrave;thes j'en ai assez,<br>
Dieu merci, ch'n'est pas ch'la qui manque,<br>
Et ma carri&egrave;re est toute trac&eacute;e<br>
J' m'en vais &ecirc;tre clerque dans une banque!<p>
&nbsp;<p>
<i><a href="gwdec.html">G. W. de C.</a><p></i>
</TD></TR></TABLE></CENTER>

&nbsp;<p>
<FONT SIZE=2>
<ul>
<li><a href="ecolefmh.html">Quand j'tchittai l'&ecirc;cole</a><p>
<li><A HREF="jessai.html">Quand je s'sai grand</A><p>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><a href="decision.html">La D&eacute;cision</a><p>
<li><A HREF="ambition.html">M'n ambition</A><p>
<li><a href="eduvoc.html">L'&ecirc;duc&acirc;tion</a><p>
<li><a href="gdfcmin.html">En c'min p&acirc;ssant</a><p>
<li><a href="jourg.html">L&eacute; grand jour</a><p>
<li><A HREF="escollyi.html">Les pouchettes d'un escollyi</A><p>

<li><a href="savait.html">Tchest qu'en savait l'pus des deux?</a><p>
<li><a href="mannzafou.html">L'Inspecteu' et les Mannz-&agrave;-fou!</a><p>
<li><a href="camarade.html">Tchesque est dev'nu d'mes camarades d'&ecirc;cole</a><p>
<li><a href="progresfmh.html">L&eacute; Progr&egrave;s</a><p>
<li><a href="jumelage1.html">Charte d&eacute; Jumelage</a><p>
<li><a href="assembliee/collegevictoria.html">Visite au Coll&egrave;ge Victoria</a><p>
</ul>

</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
