<HTML>

<!-- Mirrored from members.societe-jersiaise.org/geraint/jerriais/reflexf.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
<HEAD>
<TITLE>REFLEXIONS D'UNE VIEILLE FILLE.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>REFLEXIONS D'UNE VIEILLE FILLE.<BR>
PAR UN VIER GAR&Ccedil;ON.</h2></font></CENTER><p>
<CENTER><TABLE><TR><TD>
<P>A men avis un vier gar&ccedil;on<BR>
N'a pas la valeur d'une freluque;<BR>
Il est comme un colimachon<BR>
Qui ne sort jamais de sa cruque.<p>
<P>A forche d'&ecirc;tre &agrave; sen tout seu,<BR>
De ses membres i' perd l'usage;<BR>
Ses facult&eacute;s, comme sen coeu,<BR>
Vieillissent bein vite avant l'&acirc;ge.<p>
<P>I' n'poss&egrave;de pour tout r'confort<BR>
Que la bouteille ou bein la tablle;<BR>
Ch'est de qui tristre que sen sort;<BR>
Il est, de vrai, bein minserablle.<p>
<P>Le pus et l'mux il est nerveux, <BR>
Et pour un rein le v'la au pllatre;<BR>
Et l'hiver le rend si frilleux,<BR>
Qu'il en dveint un propre cat d'atre.<p>
<P>I sont hardi particuliers, -<BR>
La moindre chose les d&ecirc;range,<BR>
Et pour pouver pllaire es pou&ocirc;rs viers<BR>
I faudrait quasi &ecirc;tre un ange.<p>
<P>I faut qu'ils aient ieu des chagrins,<BR>
Ou des affronts dans lus jeane age,<BR>
Autrement ils airaient 't&egrave; prins<BR>
D'envie de gouoter le mariage.<p>
<P>Comme est que lus temps peut s'passer,<BR>
A lli&egrave;re, &agrave; chiffrer, &agrave; &ecirc;crire,<BR>
Sans aver corps d'ame &agrave; dviser?<BR>
Ch'est pus que je ne sairais dire.<p>
<P>Ches pou&ocirc;rs viers corps me font pitqi,<BR>
Car i sont vraiment bein &agrave; pllaindre;<BR>
I n'sont pas souengnis &agrave; maintqi,<BR>
Nou dait les ouir bein souvent geindre;<p>
<P>Car ch'est en vain, jamais valet,<BR>
Quand i s'agit d'une itell' gamme,<BR>
F&ucirc;t-i de tous le pus au fait,<BR>
Ne pouorra rempllaichir la femme.<p>
<P>Si n'ont pon l'esprit vicecasi&egrave;,<BR>
Quand i pouorraient vivre &agrave; lus aise,<BR>
De rester touos seurs jours et gni&egrave;t,<BR>
I faut que je sais un' pou&ocirc;r' gniaise.<p>
<P>I n'ont que ieux-m&ecirc;me &agrave; bll&acirc;mer;<BR>
Comme m&eacute; il y-en &agrave; pus d'iune,<BR>
Qui, s'i voulaient, se fraient un dver<BR>
De souslagir lus infortune.<p>
<P>Mon doux, faut-i qu'i saient pervers,<BR>
Quand, s'i nouos donnaient la parole,<BR>
J'couarrions au scours de ches pou&ocirc;rs chiers;<BR>
Rein que d'y penser j'en affole.<p>
<P>Chu bouan vier gar&ccedil;on, l'juge....<BR>
(Mais i ne faut pas que je l'nomme,<BR>
Car je crains trop sa marisson),<BR>
Airait fait un divers bouan homme.<p>
<P>Aussi bein le juge....<BR>
Nou n'en peut faire trop de louange;<BR>
Ah! comme je l'airais ch&eacute;ri;<BR>
En me i trouverrait un ange.<p>
<P>Quand nouz a de qui bel et bon,<BR>
Doux, charmant, gracieux, et tendre,<BR>
A la main, et qu'nou n'le prend pon,<BR>
Ch'est de qui que je n'peux comprendre.<p>
<P>I semblle qu'ils ont prins serment<BR>
D'rester touos seurs, ches viers apotres;<BR>
Et pourtant il est &ecirc;vident<BR>
Que nouz est faits l's uns pour les autres.<p>
<P>Vere-dya, j'y-ai longuement r&eacute;fll&eacute;chi;<BR>
Quand je pense &agrave; chein que j'endure,<BR>
Je dis que ch'est un vrai p&eacute;chi,<BR>
Ch'est aller contre la nature.<p>
<P>I faut une lou&eacute;, j'l'ai dit chent fais,<BR>
Pour chonna i faut qu'nou s'entende,<BR>
Qui condamne touos ches pourpais<BR>
Au mariage ou bein &agrave; l'amende.<p>
&nbsp;<p>
<I><P><a href="langlois.html">UN ST. LUORENCHAIS.</a><BR>
</I>
</TD></TR></TABLE></CENTER>


&nbsp;<p>

<FONT SIZE=2>
Viyiz &eacute;tout:<p>
<ul>
<li><a href="mathiage.html">L'amour et l'mathiage en J&egrave;rriais</a><p>
<li><a href="vier_garcon.html">Le Vier Gar&ccedil;on</a><p>
<li><a href="viedvier.html">Vie d'Vier Gar&ccedil;on - Vie d'Vier Cuochon</a><p>
<li><a href="pensent.html">A tchesque les vieirs gar&ccedil;ons pensent?</a><p>
<li><a href="viersiez.html">L&eacute; Vi&egrave;r Siez-Nous</a><p>
<li><a href="gdfchance.html">Quand eune vielle fil'ye vait eune chance...</a><p>
<li><a href="tante.html">Les piaintes d'une vielle tante a mai</a><p>
<li><a href="regrets.html">La Vie Est Remply&iuml;ei De Regrets</a><p>
<li><A HREF="reflexg.html">Reflexions d'un Vi&egrave;r Gar&ccedil;on</A><p>
<li><a href="gainees.html">La Vielle Fille Gain&eacute;es.</a><p>
<li><A HREF="consolf.html">Les Consolations d'une Vieille Fille</A><p>
<li><a href="lamentvf.html">Les Lamentations d'une Vieille Fille</a><p>
<li><a href="lament2.html">Les lamentations d'eunne vieille fille</a><p>
<li><a href="ahnan.html">Ah, nan!</a><p>
<li><a href="charmes.html">Des charmes d'amour</a><p>
<li><a href="mathious.html">Mathi'-ous, Garcons, Mathi'-ous</a><p>
<li><A HREF="mathiet.html">Les Promesses d'Homme Mathiet</A><p>
<li><a href="3veuves.html">Tr&egrave;s veuves contre un veuvi</a><p>

<li><a href="nancy.html">Notre Nancy</a><p>
</ul></FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/reflexf.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
</HTML>
