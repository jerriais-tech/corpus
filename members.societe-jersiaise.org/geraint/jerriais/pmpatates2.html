<HTML>
<HEAD>
<TITLE>Ph'lip et Merrienne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip et Merrienne</h2></font></center><p>
<br/><img src="patates.jpg" width="117" height="100" alt="patates" title="" border="0" align="right" />
La preumi&eacute; chose que j'm'en vais vos dithe, ch'est qu'j'avons yeu du brit, la Merrienne et m&eacute;, et que, &agrave; cause de chonna j'fut en quarantaine hier la niet, ch'est-&agrave;-dithe la c&acirc;sse &agrave; tchan.<br/>
<br/>
Hier matin, la bouonnefemme me dit d'all&eacute; d&ecirc;fou&iuml; tchiques patates dans ma bordeuse, &quot;car,&quot; ou s'fit, &quot;j'en ai grand envie et y faut qu'j'en aie pour man d&icirc;n&eacute;!&quot;<br/>
<br/>
P&ucirc;s tard, Moussieu, j'print ma frouque, et j'en d&ecirc;fouit un bouon couplye d'livres et avec un mio d'lard d&ecirc;sall&eacute; et une caboche que la Merrienne avait sauv&eacute; des colimachons et des carp&eacute;lleuses, j'e&ucirc;mes un raide bouon r'pas. Mais quand, t&ocirc;t apr&egrave;s, ou m'dit qu'oulle en voudrait ocquo pour san tais, je crut tch'il 'tait temps d'entr&eacute; une r&eacute;montrance.<br/>
<br/>
&quot;&Ecirc;coute, Merrienne,&quot; j'l'y dit, &quot;en ville, dans l'marchi, les nouvelles patates sont &agrave; quarante sous la livre, chein tchi fait que entre nos deux j'en avons aval&eacute; &agrave; b&eacute;t&ocirc;t sept ch'lins. Chonna n'peut pas continu&eacute;, car ch'n'est pas en mangeant nos patates au lieu d'les vendre s&ucirc;s l'<a href="pmbridge.html">Bridge</a>, que j'paiethons nos d&eacute;ttes. Y faut qu't'attende une s'maine ou deux et dans l'entretemps j'pouvons nos graie avec les vieilles patates tchi restent.&quot;<br/>
<br/>
&quot;Oh,&quot; ou s'fit, &quot;ch'est d'm&ecirc;me, vier av&acirc;re que tu'&egrave;s, et bein, bouonhomme, j'&icirc;thai m&eacute;-m&ecirc;me en hall&eacute; tchiques vignes pour man tais, car j'm'en vais av&eacute; des <a href="patates_fricachies.html">patates fricachies</a>, et tu peux t'y fi&eacute;. Ch'ne s'sa pas la preumi&eacute; fais que j'ai mani&eacute; une frouque.&quot;<br/>
<br/>
Et Moussieu, dans l'mitan d'l'arlev&eacute;e, j'la vit dans l'gard&icirc;n avec sa frouque &agrave; d&ecirc;fou&iuml; mes patates. Et quand v&icirc;nt l'heuthe du tais, oule en avalit deux ou trais livres, tandis qu'm&eacute;, j'eut &agrave; m'graie avec un mio d'fromage et une tranche de pain. Je n'g&acirc;gnais rain d'l'y p&acirc;sl&eacute;, car ou n'me r&ecirc;pondait pas et ch'fut d'm&ecirc;me toute la s&eacute;th&eacute;e. Quand j'f&ucirc;mes nos couochi ou m'tou&ocirc;nit l'dos et s'ou dit ses pri&eacute;thes j'n'en entendit pas un mot.<br/>
<br/>
Dans les trais heuthes ou s'mint &agrave; gigott&eacute; et je n'doutais pas que s'n'estomac 'tait &agrave; l'y faithe des r'proches, mais je m'dis &agrave; m&eacute;-m&ecirc;me que chonna l'y servait bein et je n'bougit pas. Mais ch'tais pr&egrave;sque seux qu'ou ne d'mand'dait pas pour de nouvelles patates pour une p&ocirc;se et j'avais raison. Nos r'v'l&agrave; sus les vieilles, mais j'ai bouonne intention de cli&eacute;rgi ma bordeuse au p&ucirc;s vite et d'envi&eacute; man p'tit lot au Bridge.<br/>
<br/>
En d&ecirc;jeunant &agrave;-matin ou s'est r'm&icirc;nse &agrave; p&acirc;sl&eacute; comme de cou&ocirc;tume, et m&eacute;, bein content, j'ai print ma part dans la conv&eacute;rs&acirc;tion. Oulle a qu'menchi par me d'mand&eacute; un tas de tcheschon, puis oulle a dit: &quot;Mais Ph'lip j'en r'p&acirc;s'lons p&ucirc;s tard. Ach'teu y faut que j'qu'menche &agrave; pens&eacute; &agrave; notre d&icirc;n&eacute;. J'ai ocquo tchiques vieilles patates et un mio d'lard. Chonna pourra-t'y faithe?&quot;<br/>
<br/>
<i><a href="lebrocq.html">Ph'lip</a></i><br/>
<i>24/5/1958</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="patate.html">La Patate</a><p>
<li><a href="pmroyale.html">Merrienne et la Royale</a><p>
<li><a href="pmdigs.html">Ph'lip Digs His Early Patch</a><p>
<li><a href="patate2.html">Ch'est Fameuses Patates</a><p>
<li><a href="saison.html">La Saison des Patates</a><p>
<li><a href="patates2.html">Les patates et la politique</a><p>
<li><a href="laxton.html">Laxton's Early</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="patates.html">A Ses Patates</a><p>
<li><a href="patates3.html">L&eacute; Caouain et les patates</a><p>
<li><a href="pmpatates3.html">Nos patates et nos vaques</a><p>
<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates6.html">Mes patates, tchi en faithe?</a><p>
<li><a href="defouithie.html">La D&ecirc;fouithie</a><p>
<li><a href="painplianttie3.html">Les Pains et la pliant'tie</a><p>
<li><a href="pmpatates5.html">Ph'lip et les patates</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="painunsatisfactory.html">An unsatisfactory week's work</a><p>
<li><a href="piantetis.html">La piante tis siez not'e biau fr&egrave;the</a><p>
<li><a href="lettre1963.html">Eune lettre d&eacute; 1963</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>

<li><a href="pmpentecote.html">La Pentec&ocirc;te et les patates</a><p>
<li><a href="potatoeradicator.html">Snatcher and Peelem's Potato Eradicator</a><p>
<li><a href="tipperary.html">Dans Mes Poummes de Terre</a><p>
<li><a href="bananarepublic.html">Un bailliage &agrave; bananes?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

