<HTML>

<!-- Mirrored from members.societe-jersiaise.org/geraint/jerriais/cahouain_maquthe.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
<HEAD>
<TITLE>V'chin la saison que les gens prennent lus &quot;holidays,&quot;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>V'chin la saison que les gens prennent lus &quot;holidays,&quot;</h2></font></center><p>


V'chin la saison que les gens prennent lus &quot;holidays,&quot; et v'la tchique temps que je d'mande au Chef de m'laissi aller pour tchinze jours en <a href="ser.html">Sercq</a> ou &agrave; <a href="gdfparis.html">Paris</a> ou d'tchique carre par-l&agrave;.<br/>
<br/>
Mais i' n'y'a pas moyen d'aver permission, s'n extchuse &eacute;tant que je sommes trop embarrass&eacute;s &agrave; la boutique.<br/>
<br/>
Je crai ettou que Marie Hibou l'encouothage &agrave; me r'fuser.<br/>
<br/>
Oulle est devenue diversement avathicieuse &agrave; ches dernyi et n'veurt pas seulement me donner douze sous pour aller m'promener.<br/>
<br/>
Ch'tait pour chenna que je n'fus pas &egrave;s <a href="pmcourses.html">Courses</a> l'aut'e jour.<br/>
<br/>
J'aithais peu sans doute entrer sus l'terrain sans payi, mais tch'est chenna sert d'aller &egrave;s Courses si ch'est qu'nous n'a pas deustrais coppeurs pour mettre sus les gagnants.<br/>
<br/>
<img src="maquthe.jpg" width="282" height="100" alt="du maq'th&eacute;" title="" align="right" />
Mais j'&eacute;tais d&ecirc;termin&eacute; de n'pas rester en travas quand touos l's autres &eacute;taient &agrave; lus diverti, ch'est pourtchi je m'd&eacute;cidi d'aller faithe un viage en m&eacute; et aller p&ecirc;tchi au maqueth&eacute;.<br/>
<br/>
Sans dithe mot &agrave; personne je m'en fut trouver man vier amin le patron Joubeaud et li d'mandi s'il aithait la bont&eacute; de m'emmener avec li dans san bat&eacute;.<br/>
<br/>
I' m'ra&icirc;ponni que rain n'li f'thait pus grand plaisi et i'm'dit de m'trouver sus la cauchie &agrave; chinq heuthes le lendemain.<br/>
<br/>
Je r&eacute;ussi &agrave; m'faufiler hors de la maison sans r&ecirc;villyi Marie Hibou, et ponctuellement &agrave; l'heuthe convenue j'&eacute;tais sus l'bord du slip en d'sous du d&ecirc;barcad&eacute;the du Great Western.<br/>
<br/>
Le &quot;Caprice&quot; au Cap'taine Joubeaud &eacute;tait &agrave; fliot dans l'mitan d'la cauchie et un autre p&ecirc;tcheux qu'&eacute;tait le long d'la muthaille dans san canot, se souvenant comment que j'avais quasi 't&eacute; ni&eacute; l'ann&eacute;e pass&eacute;e dans l'traie &agrave; laver qui sert de canot au sieur Joubeaud, me dit comme chenna, &quot;I n'est pas n&eacute;cessaithe de prendre des risques, sautez dans man bat&eacute; et j'm'en vais vos mettre &agrave; bord du Caprice.&quot;<br/>
<br/>
Chein qui prouve comment que l'Caouain est bain veu par tout l'monde qui fr&eacute;quentent les cauchies.<br/>
<br/>
Le p&egrave;re Joubeaud nos vit bain v'nin et s'pr&eacute;pathi pour me prendre &agrave; bord.<br/>
<br/>
Mais, juste au moment que je grimpais &agrave; bord de san bat&eacute; je failli mouothi d'peux.<br/>
<br/>
Il a un <a href="tchians.html">tchan</a> qui s'appelle &quot;Loup-Loup&quot; qui jamais n'tchitte san ma&icirc;tre pour une minute et qui va touos les jours &agrave; la p&ecirc;que avec li.<br/>
<br/>
D&egrave;s qu'chute b&ecirc;te-l&agrave; vi la t&ecirc;te du Caouain &eacute;pier par sus l'bord du bat&eacute;, i' s'avolit sus m&eacute; en ouassant et montrant ses dents comme si i' voulait m'd&eacute;vorer.<br/>
<br/>
Le Cap'taine Joubeaud erprimandi san tchan et l'fit aller s'couochi, mais j'avais ieu si peux m&eacute; que j'trembliais comme une fielle.<br/>
<br/>
Loup-Loup et l'Caouain sont grands amins acheteu car je li donni la maintchi d'une sausiche que j'avais prins de dans l'armouaithe &agrave; Marie Hibou. Mais je fus obligi &agrave; peu pr&egrave;s de m'passer d'd&icirc;ner pour g&acirc;gni l'ami&ecirc;tchi de ch'tte affreuse b&ecirc;te-l&agrave;.<br/>
<br/>
Eh bain, oppr&egrave;s aver hiss&eacute; les vailes, j'&ecirc;prouv&icirc;mes &agrave; sorti d'la cauchi et l'Captaine Joubeaud me dit de souogni d'la barre tandis qu'i' fixait les vailes d'avant.<br/>
<br/>
I' m'dit tchiquechose concernant la barre, qu'i' fallait la mettre &agrave; babord et ainsi d'suite, mais comme l'Caouain n'est pas matelot et n'sait pas la diff&eacute;thence entre babord et tribord v'la tchi complitchi la navigation du bat&eacute;.<br/>
<br/>
Si ch'est qu'i' m'avait dit <a href="annipale.html">&quot;Wogue&quot; ou &quot;Bi&eacute;-da-Ouaie&quot; comme nou fait quand nous est &agrave; cachi les ch'vaux</a>, j'y aithais comprins tchiquechose, mais je fit d'man mus, m&eacute;, avec le r&ecirc;sultat que l'vent s'empoutchi dans les vailes et l'bat&eacute; r'vithi d'bord et je mantch&icirc;mes bain d'enfoncer not'e beaupr&eacute;e dans l'ventre du St. Brieuc.<br/>
<br/>
Le p&egrave;re Joubeaud vit bain tout-d'suite qu'i' n'fallait pas compter sus l'Caouain comme navigateur, ou bain qu'i' portait chance de subi tchique av&acirc;rie, ch'est pourtchi i' m'ordonni de m'assi&eacute;the dans l'fond du bat&eacute; et de n'touchi &agrave; rain.<br/>
<br/>
I' r&eacute;alisi qu'il 'tait dangereux d'aver patheil p&acirc;ssagi &agrave; san bord.<br/>
<br/>
Et pis che n'tait pas l&agrave; tout.<br/>
<br/>
Pus tard dans la journ&eacute;e il eut raison d'arriver &agrave; la conclusion qu'il aithait fait bain mus de laissi l'Caouain &agrave; terre.<br/>
<br/>
Ch'tait quand j&eacute; pass&icirc;mes dans une meule de maqueth&eacute; et que l'paisson se mins &agrave; mordre &agrave; tire-larigo.Je v'nais d'en haller un gros qu'avait mordu sus ma ligne mais quand i'vint &agrave; bord i' dj&eacute;thottait si bain que j'avais peux de l'd&ecirc;houtchi.<br/>
<br/>
Je laissi tout couorre, et l'malheutheux paisson sauticottait partout l'bat&eacute; comme un possed&eacute; et finit par m&ecirc;lachi les crins, les croc et les lignes que tout s'trouvi nouachi ensemblye d'une mani&egrave;the &agrave; n'pus s'y conna&icirc;tre, et i' fallit pus d'une d&eacute;mieuthe au patron &agrave; r'd&ecirc;m&ecirc;ler tout, chein qu'i' n'pu pas faithe sans copper tout avec sa brioche.<br/>
<br/>
Je n'sais pas si notre amin Joubeaud est dispos&eacute; de r'prendre des passagiers avec li quand il itha au maqueth&eacute;, mais i' y a une chose qu'est bain certain il est bain d&ecirc;termin&eacute; de ne jamais permettre &agrave; un Caouain de s'embertchi &agrave; bord de san bat&eacute;.<br/>
<br/>
<i><a href="gwdec.html">Caouain</a> </i><br/>
<i>Les Chroniques de Jersey 4/8/1928</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="pequeux.html">L&eacute; R'tou du P&ecirc;queux</A><p>
<li><a href="fishing.html">A Disastrous Fishing Expedition</a><p>
<li><a href="painfishing2.html">Why the Fishing Picnic Fell Through</a><p>
<li><a href="maquse_piclie.html">Du Maqu's&eacute; Picli&eacute;</a><p>

<li><a href="1000maquthe.html">J't'aime mille fais mus qu'man maqu'th&eacute;</a><p>
<li><a href="cahouain_lanchon.html">L&eacute; Caouain va au lanchon</a><p>
<li><a href="cahouain_lanchon2.html">L&eacute; Caouain au lanchon</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
<li><a href="cahouain_peque1910.html">La p&ecirc;que</a><p>
<li><a href="assembliee/pequthie.html">Eune s&eacute;th&eacute;e d'p&ecirc;qu'thie</a><p>
<li><a href="bassemathee.html">B&acirc;sse math&eacute;e, haute math&eacute;e</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="vra.html">Le Vra d'La Rocco</a><p>
<li><a href="vra2.html">Qui n'ouait qu'une clioche n'ouait qu'un son!</a><p>
<li><a href="pequethies.html">Les P&ecirc;quethies d'la C&ocirc;te</a><p>
<li><a href="mousseplm.html"> Quand J'tais Mousse</a><p>
<li><a href="pequejd.html">La p&ecirc;que quand j'tais janne</a><p>
<li><a href="peque.html">La Loi sus la P&ecirc;que</a><p>
<li><a href="peque2.html">Sus la P&ecirc;que</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
<li><a href="mevoc.html">La m&eacute; en J&egrave;rriais</a><p>
<li><a href="paissons.html">Les pa&icirc;ssons en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_maquthe.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
</HTML>

