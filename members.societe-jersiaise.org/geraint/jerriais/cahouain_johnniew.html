<HTML>

<!-- Mirrored from members.societe-jersiaise.org/geraint/jerriais/cahouain_johnniew.html by HTTrack Website Copier/3.x [XR&CO'2014], Tue, 15 Jul 2025 13:39:04 GMT -->
<HEAD>
<TITLE>L'buanhomme est comme un satan</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'buanhomme est comme un satan</h2></font></center><p>

L'buanhomme est comme un satan et ch'est m&eacute; qui s'y obligie d'arrachir ieunne de mes plieumes pour vos &eacute;crithes d'pis que l'Sieur Caouain n'veur pon entendre pasler de gazette, de Procureur, ni d'boss !<br/>
<br/>
Il alli en ville Samedi l'arlev&eacute;e et s'mucchi dans l'Coummittee room &agrave; Carl, l'sien qui f'ra ver &egrave;s Moussieux des Etats qu'il a l'filet bein coup&eacute;. Quant y vint &agrave; la tomb&eacute;e d'la ni&egrave;th, y s'fit : Marie, Jerri est f&#8230;ichu. Pas d'ber &egrave;s &eacute;lections et pus d'vouaies pour seur ! J'criyais t'rapporter tout pliain d'galettes pour rempli ta tine et tchiques nices cigares pour m&eacute;. Et j'aurons rein en tout. Man pouorre Jerri !<br/>
<br/>
J'li fy la r'merque que l'boss avait envi&egrave;th dithe qu'il l'y fallait de tchi pour mettre sus sa gazette. Qu'il aille s'faithe quatorze qui m'r&eacute;ponnit. Pour seur que nennin, ch'nest pon m&eacute; qui va m'mettre en travers d'pis qu'Johnnie Walker est en strike.<br/>
<br/>
<a href="lemasurier.html"><img src="lemasurier19.jpg" width="500" border="0" height="83" alt="" title="Johnnie Walker" align="right" /></a>
Touote la ni&egrave;th y ronnit comme un bourdon dans un potithon, avait l'trembliot et la br&eacute;lue car y n'pasli que de Johnnie Walker, <a href="maryann.html">Mary Ann</a>, Black et White, un tas de gens que j'connais pon.<br/>
<br/>
Pour Johnnie Walker et l's'autres n'v'la qui n'me fait rein, mais j'voudrais bein counnaitre chutte Mary Ann de tchi qu'il paslait du grand plaisi d'l'y carressi l'co ! Y en a t'y tchiques ieuns d'vos qui pouorrait m'dire iou que chutte hardelle &agrave; sa niche ?<br/>
<br/>
</div><div align="center">***<br/>
</div><div align="left"><br/>
B&eacute; seur, j'allis dans la paraisse &agrave; man biau cliochi pour la derni&egrave;the bord&eacute;e d'&eacute;lection et j'pouorrais vos dithe pourtchi que l'sien qu'est tr&eacute;jours dor&eacute; n'voulit pon d'la job pour un autre trais ans.<br/>
<br/>
J'y alli &egrave;ttout l's&eacute; d'la d&eacute;putation au Bouley, quand tchiques ieuns d'nos gens s'fitent : Tchi que j'gagnons d'y mettre Claude. Y n'y viendra pon ; il est trop moussot dans ses d'vis !<br/>
<br/>
Et tch&egrave;s que John du Hurel lus r&eacute;ponnit &agrave; nos gens quand au milieu d'la ni&egrave;th ils vinrent l'y d'mander de s'laissi mettre en avant ?<br/>
<br/>
Ch'nest pon d'm&ecirc;me qu'nou s'arrange avec li pour seur !<br/>
<br/>
Tch&egrave;s qu'en pense achteu Edgar ?<br/>
<br/>
Fouais de Marie Hibou, n'v'la qu'a chacqui fort La Godillerie.<br/>
<br/>
&#8230;&#8230;..<br/>
<br/>
<br/>
<br/>
<i><a href="gwdec.html">Marie Hibou</a></i><br/>
<i>17/7/1920</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="maryann.html">Mary Ann - tchiques annonces</a><p>
<li><a href="biancchva.html">Whisky ''Bianc Ch'va"</a><p>
<li><a href="whisky.html">I' faut qu'on preniez de l'ieau caude avec vot'e whisky</a><p>
<li><a href="cahouain_litcheu.html">Marie Hibou et l'litcheu</a><p>
<li><a href="cahouain_boutelles.html">L&eacute; Caouain &agrave; la Chambre des D&eacute;bats</a><p>
<li><a href="cahouain_nueuxpids.html">Nueux pids &agrave; marchi sus la terre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_johnniew.html by HTTrack Website Copier/3.x [XR&CO'2014], Tue, 15 Jul 2025 13:39:05 GMT -->
</HTML>

