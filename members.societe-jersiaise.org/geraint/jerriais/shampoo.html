<HTML>

<!-- Mirrored from members.societe-jersiaise.org/geraint/jerriais/shampoo.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
<HEAD>
<TITLE>&#147;Tu m'lav'thas et j&eacute; s'sai pus blianc qu'la n&eacute;&#148;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&#147;Tu m'lav'thas et j&eacute; s'sai pus blianc qu'la n&eacute;&#148;</h2></font></center><p><br>
<br>
Nou sait bein qu'l&eacute; vrai est bein utile pouor les f&egrave;rmi&egrave;rs - mais j'trouvis l'vrai bein utile, m&eacute; &eacute;tout, quand j'tais janne. N&eacute; v'ch&icirc;n pouortchi: y'a d's ann&eacute;es, quand j'tais &agrave; l'&ecirc;cole, nou n'trouvait pon touos les savons et tout chenna auve les extraits d'h&egrave;rbes et pliantes exotiques qu&eacute; nou vait sus l's ais des boutiques au jour d'aniet. <br>
<br>
Nou-fait, &agrave; chu temps-l&agrave;, pouor les gar&ccedil;ons, nou n'osait pon faithe s&egrave;rvi rein d'trop parfunm&eacute; d&eacute; peux d'&ecirc;t' atch&ucirc;s&eacute; d'&ecirc;t' eune manni&eacute;the d&eacute; col&icirc;n-feunmelle. Y'avait du &#147;Hai Karate&#148; ou d&eacute; l'&#148;Old Spice&#148; et vra&icirc;nment n&eacute; v'l&agrave; qu&acirc;siment tout.<br>
<br>
Mais &egrave;s alentours des a&ucirc;mathes &agrave; l'&ecirc;cole y'avait des probli&egrave;mes. La chose en 'tait qu&eacute; d's aut's gar&ccedil;ons soulaient &#147;emprunter&#148; les shampoos &agrave; lus parchonni&egrave;rs dans les douches. Tchil embarras d'trouver qu'san shampoo avait 't&eacute; &#147;emprunt&eacute;&#148; d'm&ecirc;me par les cheins &egrave;s d&eacute;s longs! Et &agrave; san tou, nou s'trouvit oblyigi d'&#147;emprunter&#148; du shampoo d&eacute; d'dans l'a&ucirc;mathe &agrave; san va&icirc;s&icirc;n.... et chenna continnuait d'm&ecirc;me.<br>
<br>
Pouor d&eacute; m&eacute;, j'ai tr&eacute;jous 't&eacute; &icirc;nt&eacute;r&ecirc;ssi dans les produits natuthels et j'avais acat&eacute; du shampoo &egrave;s extraits d'vrai. J'r&eacute;alisis b&eacute;t&ocirc;t qu'p&egrave;rsonne n&eacute; voulait janmais faithe s&egrave;rvi man shampoo - m&ecirc;me si j'en offrais, mes parchonni&egrave;rs n&eacute; voulaient pon en prendre, en dithant, &#147;Ah nou-fait m&egrave;rcie, ch'est trop bizarre.&#148; Et j&eacute; n'tais janmais forchi d'muchi man shampoo coumme les aut's garcons: l's &#147;emprunteurs&#148; l'laissaient en trantchillit&eacute;.<br>
<br>
Achteu, i' sembl'ye qu&eacute; tout l'monde - l's hoummes &eacute;tout - a plieine la salle d&eacute; bain d&eacute; boutillies d'shampoo et d'onguents et d'cr&ecirc;mes &egrave;s extraits d'vrai, d'ortchies, d'cannevi, d'bananes, d&eacute; fr&acirc;ses, d&eacute; cocombres, d&eacute; m'lon, et d'touos les frits et l&eacute;dgeunmes.<br>
<br>
Coumme tchi qu'l&eacute; monde a changi d'pis l'temps d'mes grands-pathents et lus savon &agrave; c&ocirc;let&egrave;rre!<br>
<br>
<br>
<i><a href="jerpoem.html">Geraint Jennings</a></i><br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="garconfmh.html">Les m&icirc;ns&eacute;thes d'un p'tit garcon</a><p>
<li><a href="lundilavage.html">Lundi l'lavage</a><p>
<li><a href="nettvoc.html">La nettithie en J&egrave;rriais</a><p>
<li><a href="alpha.html">L'Alpha et L'Om&eacute;ga</a><p>
<li><a href="bains.html">L&eacute; Caouain et les bains</a><p>

<li><a href="gdfsalledebain.html">La salle d&eacute; bain</a><p>
<li><a href="voleurs.html">Les Voleurs</a><p>
<li><a href="bestman.html">L&eacute; &#147;best man&#148; &egrave;s neuches</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/shampoo.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
</HTML>
