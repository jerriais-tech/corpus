<HTML>

<!-- Mirrored from members.societe-jersiaise.org/geraint/jerriais/gdfprogres.html by HTTrack Website Copier/3.x [XR&CO'2014], Tue, 15 Jul 2025 13:59:40 GMT -->
<HEAD>
<TITLE>L&eacute; progr&eacute;s</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2><P>L&eacute; progr&eacute;s</P></h2></font></center><p>

<font size="-1"> Trenton, Michigan, USA.<br>
L&eacute; 23 d'janvyi, 1982<p></font>

Moussieu l'R&eacute;dacteu, </P>
<P> "Nou-s-a danme tchiquefais cause &agrave; aver peux d&eacute; chein qu' nou-s-appelle l&eacute; progr&egrave;s," un f&egrave;rmyi disait &agrave; Papa dans la forge eune matinn&eacute;e quand j'tais mousse</P>

<P> "Eh bein." Papa l&icirc; dit. "ch'est comme dans toutes choses y' a l'trop et l'trop p'tit et l'trop &agrave; p&ecirc;tri. Par exempl'ye, j'sommes &agrave; faithe des tch&eacute;thues en f&eacute;, &agrave; ch't heu, &agrave; la pliaiche d&eacute; les faithe en bouais. Ch'est l'tch&egrave;rpentchi, don, tchi crait, dans chu cas l&acirc;, tch'i' y'a trop d'progr&egrave;s par les c'm&icirc;ns. Mais, &agrave; m'n id&eacute;e, nou n'peut pon l'arr&ecirc;ter.</P>

<P> "Ergarde tch'est tchi s'arrive dans nouos chantchi&egrave;rs d&eacute;pis tch'i' sont &agrave; b&acirc;ti des navithes en f&eacute; &agrave; la pliaiche d&eacute; bouais. I' dispatha&icirc;ssent &agrave; grands pas, les chantchi&egrave;rs. J&eacute; n'sai m&ecirc;me pon si y'en a d'restant, &agrave; mains qu' j'en s'sait iun ou deux p'tits tchi b&acirc;tissent des p'tits batchieaux pour aller &agrave; la p&ecirc;que l&eacute; tou d'nouos c&ocirc;tes.</P>

<P> "J'pense qu&eacute; l'drein navithe pour aller &agrave; <a href="gdfcote.html">La C&ocirc;te</a> et &agrave; T&egrave;rre Neuve d'valit d'ssus l'chantchi &agrave; Ma&icirc;t' Jean Picot &agrave; Gou&ocirc;rray y'a eune tch&icirc;nzaine d'ann&eacute;es. Si ma m&eacute;mouaithe n&eacute; m'trompe pon, ch'tait en mil hui chent huiptante-six. Y'a si longtemps qu' j'ai 't&eacute; trop embarrass&eacute; dans la forge pour aller &agrave; Gou&ocirc;rray que j&eacute; n'sai m&ecirc;me pon si y'en a iun d'restant l'long d'la c&ocirc;te tch'y m&ecirc;ne, &agrave; Gou&ocirc;rray."</P>

<P> "Mais o&ugrave;'est qu' les navithes en bouais sont r'graies quand il' ont b&eacute;soin d'&egrave;rpath&acirc;tions?", tchitchun d'mandit &agrave; Papa.</P>

<P> "Eh bein," i' s'f&icirc;t, "i' peuvent aver des r'path&agrave;tions ordinnaithes dans la cauchie en ville. Quand ch'est eune affaithe d&eacute; r'pather la bordaille du bord d&eacute; la c&ocirc;sse du navithe, et la tch&egrave;rl&icirc;ngue et l'oursas, v'l&agrave; tchi peut s'faithe par les tch&egrave;rpentchi&egrave;rs &acirc; m&eacute; b&acirc;sse. I' peuvent travailli dans la c&acirc;le et sus les ponts et les m&acirc;ts et autcheune partie en bouais dans l'navithe. Et nou peut tr&eacute;jous &egrave;rgraie l's agr&egrave;s des m&acirc;ts d'un navithe n'&icirc;mporte io&ugrave; tch'i' s'trouve si l'mat&eacute;riel n&eacute;cessaithe est d'amain. Mais quand i' faut travailli sus la tchelle, il est n&eacute;cessaithe d&eacute; car&eacute;ner l'navithe et v'l&agrave; tchi prend trop d'run pour l&eacute; faithe dans des p'tites cauchies.</P>

<P> "Eune fais, quand j'tais naviguant et qu' man navithe 'tait dans la M&eacute; des Cara&iuml;bes, j'allis vaie la gr&egrave;ve o&ugrave;'est qu&eacute; l'fanmeux Amitha Lord Nelson soulait car&eacute;ner ses grand' fr&eacute;gates quand i' fa&icirc;sait la dg&egrave;rre &egrave;s Fran&ccedil;ais dans l's &Icirc;les Indgiennes Occidentales. I' fallait du run dans ches cas-l&agrave;, car des grands navithes d&eacute; dg&egrave;rre 'taient formidabl'yes. Nou peut acouo en vaie iun, l&eacute; Victory &agrave; Nelson dans tchi tch'i' gangnit la Bat&acirc;le d&eacute; Trafalgar en mil huit chent ch&icirc;nq. Comme l&eacute; temps s'p&acirc;sse! Y'a d&eacute;j&agrave; n&eacute;nante-ch&icirc;nq ans d&eacute;pis tch'il y p&egrave;rdit la vie, l&eacute; fanmeux Nelson, &agrave; chutte bat&acirc;le L&eacute; Victory a 't&eacute; pr&ecirc;s&egrave;rv&eacute; comme monument national &agrave; <a href="porchemue.html">Porch&eacute;mue</a>, et nou peut aller &agrave; bord en payant tchique p&eacute;tite chose pour a&icirc;dgi &agrave; l'pr&ecirc;s&egrave;rver.</P>

<P> "A ch't heu, l&eacute; progr&egrave;s nouos a apport&eacute; des navithes en f&eacute; tchi veinnent en J&egrave;rri aussi souvent comme i' veulent d&eacute;pis tch'i' vont &agrave; la machinne et n'ont pon &agrave; lus fier sus un bou&acirc;n vent."</P>

<P>"A m'n id&eacute;e," s'f&icirc;t iun d's hommes dans la forge, "ch'est du progr&egrave;s &agrave; l'arbours. Pourtchi b&acirc;ti des navithes d&eacute; dg&egrave;rre en f&eacute; quand les grand' fr&eacute;gates en bouais g&acirc;ngnaient des bat&acirc;les comme &agrave; Trafalgar?"</P>

<P> "Eh bein," Papa' l&icirc; d&icirc;t, "comme j'vouos l'disais, nou n'peut pon l'arr&ecirc;ter, l'progr&egrave;s. Et il apporte souvent d'l'amendement. &Egrave;rgardez les machinnes &agrave; p&eacute;daller qu&eacute; l's Angliais appellent des "<a href="bike.html">bicycles</a>". All' ous m'dithe qu'&agrave; ch't heu, en l'ann&eacute;e mil neu chents, les machinnes qu&eacute; j'avons, auve deux reues d'la m&ecirc;me grandeu, n'sont pon miyeuthes qu&eacute; les cheinnes tch'avaient eune grand' rouelle et eune toute p&eacute;tite en dri&eacute;the les "penny farthing" du temps p&acirc;ss&eacute; tch'&eacute;taient si a&icirc;sies &agrave; s'rompre l'co d'ssus?"</P>

<P> "Et l's ardouaises tchi sont &agrave; faithe s&egrave;rvi pour couvri les ma&icirc;sons; v'l&agrave; tchi s'en va haler l'pain d'la bouoche des couvreurs. Est-ch' du progr&egrave;s?", s'f&icirc;t un autre homme.</P>

<P> "Quant &agrave; ch'l&agrave;," Papa l&icirc; d&icirc;t, "i' faut penser qu&eacute; l's ardouaises s'en vont duther pus longtemps qu&eacute; l'glyi, et les liefs &eacute;thont mains b&eacute;soin d'erpath&acirc;tions. Les couvreurs s'en vont aver &agrave; apprendre &agrave; les faithe s&egrave;rvi. Tout consid&eacute;th&eacute;, j'cr&eacute;thais qu&eacute; nou peut dithe qu&eacute; ch'est du progr&egrave;s. Par contre, j'crains qu' un tas d'chu progr&egrave;s s'en va boulev&egrave;rser la trantchillit&eacute; d'nouot' pa&icirc;sibl'ye vie du temps jadis, mais la f&icirc;n du temps f'tha tout vaie!"</P>
&nbsp;<p>
<I><P> <a href="lefeuvre.html">George d'La Forge</a></I><p><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="progres.html">Le Progr&egrave;s</a><p>
<li><a href="chiffres.html">Des chiffres du passer</a><p>

<li><a href="gdfjep75.html">L&eacute; Passage du temps</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="gdfme.html">La vie d'aut' fais en m&eacute;</a><p>
<li><A HREF="100ans.html">Y'a chent ans</A><p>

<li><a href="change100.html">Les changements q'ya yieu en Jerri</a><p>
<li><a href="gdfchange.html">Tchi changements!</a><p>
<li><a href="assembliee/tchians1975.html">J&egrave;rri s'en va &egrave;s tchians</a><p>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><A HREF="viertemp.html">Viers Temps</A><p>
<li><a href="vierstemps.html">Les bouans viers temps</a><p>
<li><a href="transport.html">L&eacute; transport en J&egrave;rriais</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
</BODY>

<!-- Mirrored from members.societe-jersiaise.org/geraint/jerriais/gdfprogres.html by HTTrack Website Copier/3.x [XR&CO'2014], Tue, 15 Jul 2025 13:59:40 GMT -->
</HTML>
