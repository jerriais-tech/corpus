<HTML>
<HEAD>
<TITLE>Les M&acirc;ts d'T&ocirc;t&egrave;mes</TITLE>
<META  name="keywords" content="Jèrriais, Jersey language, langue normande, Canada, totem poles, First Nation, British Columbia, jersiais, langue jersiaise, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les M&acirc;ts d'T&ocirc;t&egrave;mes</h2></font></center><p>
<CENTER><TABLE><TR><TD>

Au nor' de la C&ocirc;te Pacifique,<br>
Dans la Colombie Brittanique,<br>
Les sauvages, avec hache et mart&eacute;,<br>
Scie et rabot, tranche et cout&eacute;,<br>
Se sont donnez pour lus pliaisi,<br>
Une chose de t'ch'il ont grand ordgi.<br>
<br>
Chonna s'appelle des M&acirc;ts d'T&ocirc;t&egrave;mes;<br>
N'yen a pas d'deux qui sont les m&ecirc;me.<br>
De buoais d'sapin, en couleurs peints,<br>
Haut d'chinquante pids... sait pus ou mains...<br>
La, a l'entr&eacute;e du p'tit village<br>
Ils sert d'enseigne qui dit aux sages:<br>
<br>
&#147;L'chein qui m'a fait est homme de ben,<br>
Et ses anch&egrave;stres sont v'nus de yien.&#148;<br>
<br>
Ches dr&ocirc;les de m&acirc;ts sont d'simagrues<br>
Doeisiaux plieum&eacute;s et d'b&ecirc;tes p&eacute;lus,<br>
D'paissons qui nagent dans l'air et l'yau,<br>
Et des bourdons un p'tit mio gros.<br>
I y'a des r'nards et des h&eacute;thans,<br>
Des corbins niers et des rats bliancs;<br>
P't'&ecirc;tre un ca-ouan, ou une l&eacute;carde,<br>
Ov des grands yeux qu'tout l'monde r'garde.<br>
Un lion de m&eacute; avec des dents<br>
Assez affreuses pour tuonn&eacute; l'sang<br>
Des grosses baleines (resp&eacute; d'honneur)<br>
Qu'&eacute;copissent a immense hauteur,<br>
Des biches barbues, et des moutons<br>
Avec des cornes qui tuonne en ronds,<br>
Des ours, des loups et des crapauds<br>
(Qui n'sont pas Jerriais, ben s'en faut)<br>
Et un serpent qu'est l'djiable li-m&ecirc;me,<br>
Coll&eacute; autou du M&acirc;t T&ocirc;t&egrave;me!<br>
<br>
Et d'apr&egrave;s chein qu'l'viers Indiens cr&egrave;the,<br>
Ches fameuses b&ecirc;tes &eacute;taient lus p&egrave;thes,<br>
Ma&icirc;stres d'la plie, d'la n&eacute;, des vents...<br>
Mais y'a de ch'la ben, ben lontemps!<p>
&nbsp;<p>

<i><a href="pwluce.html">P.W. Luce</a><br>
1952<br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="cannada1911.html">Nuous Jersiais au Canada</a><p>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfcote2.html">Les J&egrave;rriais &agrave; La C&ocirc;te</a><p>
<li><a href="gdfcote3.html">Les J&egrave;rriais &agrave; La C&ocirc;te</a><p>
<li><a href="siezse.html">Nou-s-est oquo mus d' &ecirc;tre siez s&eacute;</a><p>
<li><a href="cannada1977.html">Portraits du Cannada</a><p>
<li><a href="gdfheutheuse.html">He&ucirc;theuse rencontre</a><p>
<li><a href="pequethies.html">Les P&ecirc;quethies d'la C&ocirc;te</a><p>
<li><a href="painnone.html">How Laiz&eacute; Would Have None Of It</a><p>

<li><a href="gaspe1896.html">A M. l'Editeu d'la &quot;Nouvelle Chronique&quot;</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>

<li><a href="ocannada.html">Oh Cannada</a><p>
<li><a href="gdfottawa.html">Ottawa - la belle capitale du Cannada!</a><p>
<li><a href="gdfottawa2.html">Ottawa</a><p>
<li><a href="gdfottawa3.html">Ottawa</a><p>
<li><a href="gdfottawa4.html">Ottawa</a><p>
<li><a href="gdfcannada.html">Au Cannada</a><p>
<li><a href="gdftchipays.html">Tchi pays!</a><p>
<li><a href="cannada.html">Les Prov&icirc;nces du Cannada</a><p>
<li><a href="cannada1937.html">L&eacute; J&egrave;rriais au Cannada</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
