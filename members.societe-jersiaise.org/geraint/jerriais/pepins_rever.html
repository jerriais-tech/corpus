<HTML>

<!-- Mirrored from members.societe-jersiaise.org/geraint/jerriais/pepins_rever.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
<HEAD>
<TITLE>P&eacute;p&icirc;ns sont pour r&ecirc;ver</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>P&eacute;p&icirc;ns sont pour r&ecirc;ver</h2></font></center><p><br>
<CENTER><TABLE><TR><TD>
Rouget, Binet ou Pigeonnet,<br>
Rom'thie, Caplyi ou M&acirc;suri,<br>
C&ocirc;tard, T&ecirc;tard ou Pain-sauc&eacute;,<br>
Pomme d&eacute; suthet chantait ainsi:<br>
<br>
J'&eacute;thais voulu d&egrave;s qu&eacute; j'f&ucirc;sses me&ucirc;the,<br>
faithe ma forteune aussi solide,<br>
&agrave; ma&icirc;ntchi d'or, &agrave; ma&icirc;ntchi duthe,<br>
comme mes cou&ocirc;s&icirc;ns des Hesp&eacute;rides.<br>
<br>
J'&eacute;thais voulu vivre en amour,<br>
&ecirc;t' pour Adam la D&eacute;fendue,<br>
pour un Berger la Belle d'un jour<br>
ou la V&eacute;nus &agrave; ma&icirc;ntchi nue.<br>
<br>
J'&eacute;thais voulu qu'eune arbal&egrave;te<br>
par l&eacute; mitan m'ait ad&egrave;rchie.<br>
J'&eacute;thais voulu sauver la t&ecirc;te<br>
du fis du p&eacute;the, du Saint Esprit.<br>
<br>
J'&eacute;thais voulu faithe la tchulbute<br>
un co qu'en d'ssous passe un Newton.<br>
Qu'&agrave; ma&icirc;ntchi brave il eusse dit: Boustre!<br>
et m&ecirc;me hou&acirc;l&eacute;: Y'a d'l'attrait don?<br>
<br>
...Mais n'en v'l&agrave; don qu'un gros preinseu<br>
la prend, la plie et la p&eacute;p'tonne.<br>
J'ou&iuml;yons les pas du j'va peineux,<br>
l&eacute; grain d'la reue tchi la ramonne.<br>
<br>
Mais n'en v'l&agrave; don qu'un fort amet<br>
l'&ecirc;teint, l'&ecirc;trangl'ye et la m&icirc;nchit.<br>
J'ou&iuml;yons les cris des p'tits rivets<br>
et les gr&icirc;nch'chies du vilain vis.<br>
<br>
L'cidre est s&egrave;rvi, san go&ucirc;t pitchet<br>
n'a pon pitchi des p'tites dg&egrave;rdgettes.<br>
I' coule ava comme un didget,<br>
i' n'est pon fait pour les chitchettes.<br>
<br>
Ch'est du tchoeuthu, ch'est du fou-bas,<br>
du doubl'ye m&ecirc;gue en doubl'ye p&icirc;nte.<br>
Ch'est du quatorze et ieune &agrave; Dgi&acirc;,<br>
comme tchi dithait d'la puthe abs&icirc;nthe.<br>
<br>
...Flieur si jolie du Paradis,<br>
drannet des songes et des s&eacute;menches,<br>
l&eacute; temps s'en va tchi tout d&ecirc;truit<br>
mais l'p&eacute;p&icirc;n reste et tout r'qu&eacute;menche;<br>
<br>
l'g&ocirc;syi d'acyi tchi bait si d&ucirc;<br>
n'a pon tchitt&eacute; les Hesp&eacute;rides:<br>
ta pr&ecirc;t'tie d'jouaie n'est pon p&egrave;rdue,<br>
dors-t&eacute; ma pomme au fond du cidre!<p>
<p>
<I>Mariane de Bondy<br>
10/10/2003<br></I>
</TD></TR></TABLE></CENTER>

<P>&nbsp;</P>
<CENTER><a href="pomme.html"><img src="pommes.jpg" width="150" height="200" border=0 alt="des pommes"></a></CENTER>
<P>&nbsp;</P>

<FONT SIZE=2>
<I>Viyiz &eacute;tout:</I><p>
<UL>
<li><A HREF="cidre2.html">Le Cidre</A><p>
<li><a href="cidre.html">L&eacute; cidre</a><p>
<li><a href="cidre4.html">L&eacute; cidre</a><p>
<li><a href="poumme.html">La mort de la Reine La Poumme</a><p>
<li><a href="pommiers.html">Les Pommi&egrave;rs</a><p>
<li><a href="baithe.html">Baithe en J&egrave;rriais</a><p>
<li><a href="daphne.html">Apollon et Daphn&eacute;</a><p>

<li><a href="versemeeunepinte.html">V&egrave;rse-m&eacute; eune p&icirc;nte</a><p>
<li><a href="cidre2016.html">La Fa&icirc;s'sie d'Cidre 2016</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pepins_rever.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
</HTML>
