<HTML>
<HEAD>
<TITLE>Victor Hugo et la Pieuvre</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: Victor Hugo en J&egrave;rri - Victor Hugo &agrave; Jersey - Victor Hugo in Jersey">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Victor Hugo et la Pieuvre</h2></font></center><p>

Victor Hugo donnit la pathole &#147;pieuvre&#148; &agrave; la langue Fran&ccedil;aise auve la grande populathit&eacute; d's&eacute;n histouaithe &#147;Les Travailleurs d'la M&eacute;&#148;. Et o&ugrave;'est qu'i' trouvit chutte pathole? Ich&icirc;n dans l's <a href="iles.html">&Icirc;les d'la Manche</a> dans les bouoches d&eacute; nos p&ecirc;tcheurs.<p>

Dans chu temps-l&agrave; en Fran&ccedil;ais nou dithait &#147;poulpe&#148; pouor pieuvre. Ches deux mots veinnent du Lat&icirc;n &#147;polypus&#148; tch'est d'originne Gr&egrave;cque - et don chu mot a viagi d'la Gr&egrave;ce &agrave; Rome et pis l'trav&egrave;rs d'la Gaule, changi en &#147;poulpe&#148; dans l'Sud et en &#147;pieuvre&#148; siez nous. Y'a d'aut's mots &eacute;tout en Nouormandie: &#147;satrou&#148; dans l'Cauchouais, &#147;chatrou&#148; dans l'Calvados, &#147;minar&#148; en Coutanchais, mais &#147;purve&#148; dans l'Hadgais et dans l'J&egrave;rriais, l'Dg&egrave;rn&eacute;siais et l'S&egrave;rtchais, j'ou&iuml;yons &#147;pieuvre&#148;.<p>
<table border="0" align="right"  width="105">
  <tr><!-- Row 1 -->
     <td><div align="center"><img src="jerriais291.jpg" width="100" height="100" alt="L&eacute; Rotchi &egrave;s Proscrits" title="" /><p>
<i><font size="-1">L&eacute; Rotchi &egrave;s Proscrits</font></i></div>
</td><!-- Col 1 -->
  </tr>
</table>

Nou dit qu'Victor Hugo appr&icirc;nt chu mot en p&acirc;lant auve les p&ecirc;tcheurs en J&egrave;rri et en Dg&egrave;rn&eacute;sy duthant s'n exil, et quand il &ecirc;crivait &#147;Les Travailleurs d'la M&eacute;&#148; i' d&ecirc;cidit d'faithe s&egrave;rvi chu mot exotique et local pouor d&ecirc;crithe l&eacute; t&egrave;rribl'ye monstre math&icirc;n auve tchi s'n h&eacute;ros d'vait litter.<p>

Chutte description d'la pieuvre d'v&icirc;nt eune pi&egrave;che litt&eacute;thaithe pouor &egrave;rcit&acirc;tion, et l'mot &#147;pieuvre&#148; d'v&icirc;nt bein connu - si bein connu qu'i' d'v&icirc;nt d'cou&ocirc;teunme l&eacute; mot en Fran&ccedil;ais pouor chutte manni&eacute;the d&eacute; b&ecirc;te-l&agrave;.<p>

N&eacute; v'ch&icirc;n un but tchi mouontre coumme tchi qu'Hugo la d&ecirc;crivit dans &#147;Les Travailleurs d'la M&eacute;&#148;: &#147;Chu monstre est l'chein qu'les navidgants appellent &#147;poulpe&#148;, qu'la scienche appelle c&eacute;phalopode, et qu'la l&eacute;gende appelle kraken. Les mat'lots Angliais l'appellent devil-fish, l&eacute; pa&icirc;sson-dgi&acirc;bl'ye. I' l'appellent &eacute;tout blood-sucker, chucheux d'sang. Dans l's &Icirc;les d'la Manche nou l'nomme la pieuvre. Oulle est bein rare &agrave; l'entou d'<a href="dgernesy.html">Dg&egrave;rn&eacute;sy</a>, bein p'tite &agrave; l'entou d'J&egrave;rri, bein gr&ocirc;sse et hardi commeune &agrave; l'entou d'S&egrave;r.&#148;<p>

J'pouvons-t-i' craithe qu'nos pieuvres 'taient bein pus grandes et bein pus enraigies quand l'grand auteu arrivit en J&egrave;rri y'a exact&eacute;ment chent ch&icirc;nquante ans, en 1851? Ou ch'est-i' qu'Victor Hugo f&icirc;t d's &ecirc;califias entouor chutte pou&ocirc;rre p'tite b&ecirc;te &agrave; huit gambes, fa&icirc;thant d'eune mo&ucirc;que un &ecirc;l&eacute;phant?<p>

Av'ous janmais 't&eacute; attatchi, vous, par eune pieuvre d&eacute; m&ecirc;me?<p>
&nbsp;<p>

<i><a href="jerpoem.html">Geraint Jennings</a></i><p>


<i>Auve l'a&icirc;gue d'eune articl'ye du &#147;Viquet&#148;</i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dghieaux.html">Les Rocques dg'Hieaux</a><p>
<li><a href="hugo.html">Salut d'un pouor Rimeux &agrave; un Po&egrave;te</a><p>
<li><a href="victorhugo.html">Serenade</a><p>
<li><a href="cahouain_hugo.html">Caouain et Victor Hugo</a><p>

<li><a href="hautevillehouse.html">Eune v&icirc;site &agrave; Hauteville House en 2012</a><p>
<li><a href="mevoc.html">La m&eacute; en J&egrave;rriais</a><p>

<li><a href="annima.html">Les annimaux en J&egrave;rriais</a><p>
<li><a href="paissons.html">Les pa&icirc;ssons en J&egrave;rriais</a><p>

</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
