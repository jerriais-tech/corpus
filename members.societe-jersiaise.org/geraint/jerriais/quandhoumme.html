<HTML>
<HEAD>
<TITLE>Quand j&eacute; s'rai unn' houmme</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quand j&eacute; s'rai unn' houmme</h2></font>
<i>R&eacute;cit&egrave; par chinq garcons - Ecole d&eacute; <a href="la_trinnete.html">la Trin'tai</a></i><br/>
<i>1909</i><br/></center><p>

<CENTER><TABLE><TR><TD>

Quand j&eacute; s'rai unn' houmme, jamais ou n&eacute; m'verr&egrave;z<br/>
Alentou d&eacute; man co', D&icirc;manche ou sus s'maine,<br/>
Unn' dji&egrave;ne haute coumme chounna, et tell'ment emp'z&egrave;e<br/>
Qu'ou s'ra stiff coumme l&eacute; bord d'un moyien saucepan.<br/>
Et ma moustache ni n'tout n'&eacute;ra pon les buts pointus,<br/>
Pour ersemblyier &agrave; unn' hat-pin &agrave; fille,<br/>
Ni j&eacute; n'p&acirc;ss'rai pon man temps &agrave; haller dessus,<br/>
Ou &agrave; la pli&acirc;trer of chire ou huile -<br/>
Chein qu&eacute; j'vos conte ch'est la pure v&eacute;rit&egrave;,<br/>
Quand j&eacute; s'rai un' houmme, j&eacute; n'frai pon dit&egrave;t!<br/>
<br/>
Quand j&eacute; s'rai un' houmme, j'm'habill'rai &agrave; man go&ucirc;t,<br/>
Ou v&egrave;rr&egrave;z coumme j&eacute; s'rai grais l&eacute; Samedi l'arl&eacute;v&egrave;e!<br/>
Ah ch'est qu&eacute; les filles a&icirc;ment &agrave; s'appr&eacute;chi d'vous,<br/>
Quand nou sort d&eacute; si&egrave;z Dubras ov' les qu'veux parfum&egrave;s!<br/>
Et j&eacute; s'rai &agrave; la mode, ov' gants d'Kid, un pince-n&egrave;z,<br/>
Des bottes en paytint, c&acirc;saque bein bringie,<br/>
Et en m'proumm'nant, si ou z'&ecirc;tes &agrave; ma vaie,<br/>
Ch&eacute; s'ra: &quot;Carr'ous qu&eacute; j'passe!&quot; j'vos l'garantie!<br/>
Voire dji&agrave;, criyiz-m&eacute;, j&eacute; m'habbill'rai bein,<br/>
Quand j&eacute; s'rai un' houmme - si jen ai l'moyien!<br/>
<br/>
Quand j&eacute; s'rai un' houmme, j'cr&eacute; bein dans tchiq' temps<br/>
L&eacute; malheur m&eacute; pouss'ra &agrave; m&eacute; faire marier,<br/>
Car ach't'eu, ou viyiz, (et j&eacute; n'ai qu&eacute; treize ans)<br/>
Les filles font tout chein qui veulent ov m&eacute;.<br/>
Eh bein, quand j&eacute; s'rai un' houmme ov' des sous d'c&ocirc;t&egrave;,<br/>
J&eacute; gage qu&eacute; tchiq' femme s'ra se&ucirc;re d&eacute; v'nin<br/>
Et d&eacute; m'entra&icirc;ner &agrave; l'Eglyise ou j&eacute; s'rai mari&egrave;<br/>
D&eacute;vant qu&eacute; j'piesse l'y dire un &quot;oui&quot; ou &quot;nennin&quot;!<br/>
Et i m' sra bein du, ch'est m&eacute; qui vos l'dit,<br/>
Quand j&eacute; s'rai un' houmme, d'&ecirc;tre d&eacute; ma&icirc;me servi!<br/>
<br/>
Quand j&eacute; s'rai un' houmme, j&eacute; s'rai vier gar&ccedil;on,<br/>
Pas d'femme &agrave; m'emb&ecirc;ter, &agrave; despenser man bein,<br/>
J&eacute; veurs rester trantchille, ma&icirc;tre dans ma maison,<br/>
Et j&eacute; vos asse&ucirc;re qui n'y manq'ra d&eacute; rein.<br/>
Quand tchiq' ammin veindra m&eacute; vais au sai,<br/>
J&eacute; rest&eacute;rons d&eacute;but, si l'fa&ucirc;t, jusqu'&agrave; minniet,<br/>
Sans entendre unn' vouaie aigre du ha&ucirc;t des d'gr&egrave;s criyer:<br/>
&quot;Tom, est-che qu&eacute; tu n'veindras pon t&eacute; ca&ocirc;chi anni&egrave;t?&quot;<br/>
Et ou viyiz, bouann's gens, qu&eacute; j'&eacute;rai raison,<br/>
Quand j&eacute; s'rai un' houmme, d'&ecirc;tre vier gar&ccedil;on!<br/>
<br/>
Quand j&eacute; s'rai un' houmme, m&eacute; dir'ous tch'est qu&eacute; j'frai?<br/>
Vra&icirc;ment j&eacute; n'ai pon fait d'plians pour l&eacute; temps &agrave; v'nin,<br/>
Tel qu&eacute; l'temps veindra, tel j&eacute; l'prendrai,<br/>
Et j&eacute; n'en mou&ocirc;rra j&acirc;mais, j&eacute; l'esp&ecirc;re, d&eacute; chagrin.<br/>
Yi&agrave; tr&eacute;jous dans la vie des d&eacute;sappoint'ments,<br/>
Mais fa&ucirc;t lus faire fache ov' bouann' minnes,<br/>
Et nou l's oublyiera b&eacute;t&ocirc;t, est-che pon, bouann's gens?<br/>
Faut mus en rire, qu&eacute; d'en faire des grinnes?<br/>
Eh bein, unn' vie pa&icirc;sible, pour m&eacute;, pour vous,<br/>
Esfant ou houmme, j&eacute; vos la souhaite &agrave; tous!<br/>
<br/>
<i><a href="picot.html">JP</a></i><br/>
<br/>


</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="tchittai.html">Quand j'tchit'tai l'ecole</A><p>
<li><a href="ecolefmh.html">Quand j'tchittai l'&ecirc;cole</a><p>
<li><a href="camarade.html">Tchesque est dev'nu d'mes camarades d'&ecirc;cole</a><p>
<li><a href="leconjp.html">La L&eacute;&ccedil;on</a><p>
<li><a href="gdfcmin.html">En c'min p&acirc;ssant</a><p>
<li><a href="habitsfemmes.html">Habits et... femmes</a><p>

<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdfelections1975.html">&Ecirc;lections et appointements</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

