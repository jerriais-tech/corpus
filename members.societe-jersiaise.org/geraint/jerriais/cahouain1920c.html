<HTML>

<!-- Mirrored from members.societe-jersiaise.org/geraint/jerriais/cahouain1920c.html by HTTrack Website Copier/3.x [XR&CO'2014], Tue, 15 Jul 2025 13:58:55 GMT -->
<HEAD>
<TITLE>M'v'chein encouore une fais &agrave; baillyr de ma becque</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M'v'chein encouore une fais &agrave; baillyr de ma becque</h2></font></center><p>


M'v'chein encouore une fais &agrave; baillyr de ma becque car y faut que j'vos raconte pourtchi qu'il n'y eut pas de fricot si&egrave;z la grande Mary Jane, l'autre s'maine.<br/>
<br/>
N'v'la qui s'passi l'Jeudi de la tchillette pour l'lecteur d'la paraisse de <a href="grouville.html">Grouville</a>.<br/>
<br/>
Charles avait command&eacute; l'fricot coumme d'amor pour les siens qui faisaient la collecte. L'arlev&eacute;e, l'grand Jack qui &eacute;tait boud&eacute; d'aver perdu s'n'&eacute;lection, quand il apprins que l'gros Philip allait au d&icirc;n&egrave;th y s'fit que pour seux y n'irait pon.<br/>
<br/>
Son parchionni Walter, viyant chounna s'fit: D'pis que ch'est d'm&ecirc;me et Jack n'veur pas y aller m&eacute; &egrave;ttout j'n'irai pon.<br/>
<br/>
L'pouorre Charles, tout paigneux, monti sus sa bike s'faisant: Tch&egrave;s que je vais faithe achteu m&eacute; qu'&agrave; command&eacute; l'frigot.<br/>
<br/>
Y s'n'alli bein vite trouv&eacute; Mary Jane, d'vant qu'oulle mins les banniths &agrave; tchuire et l'y raconti ses peines et coumme y s'fit: Faites chenqu'ou voulez mais pour seux j'n'vais pon payi de ma pouchette.<br/>
<br/>
N'v'la pourtchi que les collecteurs f&ucirc;tes obligis d's'passer de d&icirc;n&egrave;th.<br/>
<br/>
Chu pouorre Jack eut bein d'l'embarras pour san papi d'nomination et pour trouver un proposant. La Poupette n'voulut rein y faithe.<br/>
<br/>
Deux trais jours d'vant l'poll, nous avait clieutt&eacute; un poster sus ieun des bouais d'opr&egrave;s l'&egrave;scoles et sus chu poster il 'tait mins: &quot;Faut <a href="bachins.html">souonner la p&ecirc;le et les bachins</a>, Marie Hibou est tchique bord par ichin.<br/>
<br/>
L'bouanhomme Turmel li n'y comprenait mot et comme y s'fit a Ted, l'sien si&egrave;z qui la belle tchaise est rest&egrave;e: Tchi que ch'est que chounna veur dithe, ce n'est ni angliais ni fran&ccedil;ais.<br/>
<br/>
Le pus b&eacute; de l'histou&egrave;the c'est que l'bouanhomme n'sait pas li&egrave;the!<br/>
<br/>
<div align="center">***</div><br/>
<br/>
Dans la paraisse &agrave; man biau cliochi l'affaithe est tr&eacute;jous fort m&ecirc;l&egrave;e d'pis la s&eacute;th&egrave;e que la Godillerie ieut &agrave; s'abriter contre l'fraid un grand d'la paraisse fort lass&eacute;.<br/>
<br/>
 Y s'en va y aver du feu de satchi d'vant p'tit temps. J'en sais fort sur chein qui s'passi et pour soeur j'pourrais vos dithe pourtchi que l'jour d'l'&eacute;lection Tom, les deux Frainques et un autre parchionni allites  r'lever lus claviaux et qu'nou n'les vit pon au poll.<br/>
<br/>
J'rest &egrave;s &egrave;coutes dans chutte paraisse.<br/>
<br/>
<div align="center">***</div><br/>
<br/>
L'affaithe est dans la balance &agrave; <a href="st_jean.html">St.-Jean</a> et ma fingre p't'&ecirc;tre bein qu'opr&egrave;s tout d'&eacute;lection il n'y aura pon.<br/>
<br/>
Pour seux l'bouanhomme Charles en s'ra fort m&acirc;rri mais tchi qu'nou gagne d'eprouver. N'v'la qui s'rait d&eacute;penser des sous pour rein.<br/>
<br/>
J'en ai grand ergret &egrave;ttout car j'pensais douonner un raide buan tip &agrave; Raymond pour la pr&eacute;chaine bordaie d'&eacute;lection et ch'tait d'li pr&ecirc;ter la vouaithute &agrave; paraffine de Mess Bouch&eacute;r&eacute; pour porter l'ber. N'v'la qu'aurait &eacute;tait mus que l'kerre &agrave; Joe. Si ch'est d'm&ecirc;me J.P. pourra mettre sans motor dans l'bel du pavillon.<br/>
<br/>
Nou dit que ch'est Cl&eacute;ry qui converti l'Ministre l'sien qu'avait quassiment promins d'voter d'un bord et qui signi l'papi de l'autre!!<br/>
<br/>
<div align="center">***</div><br/>
<br/>
Achteu y faut que j'vos disse chein que nos <a href="st_ouen.html">St.-Ouennais</a> firent. &Agrave; St.-Jean y futes convi&eacute;s &agrave; &quot;La Bonde.&quot; Frainque de Lecq alli au Pavillon pour acater des clious car y voulait faithe une board pour jouer &agrave; nap mais coume s'fit l'boss du Pavillon: Ch'nest pon ichin une boutique &agrave; clious!<br/>
<br/>
Les v'la hors &agrave; <a href="la_trinnete.html">la Trinit&eacute;</a> iou que l'sien de la Godillerie lus offrit un sp&eacute;cial.<br/>
<br/>
&Agrave; <a href="st_martin.html">St.-Martin</a>, El Hassa d'mandi au foreman a Paul de les conduithe a la Crown.<br/>
<br/>
Nos gens e&ucirc;tes un buan lunch &agrave; l'E fine: soupe au louothi, stake, p&acirc;te de poummes crues sus un foss&egrave; a vacques, pudding, cafe-au-lait et un ptit lermin de tchique chose de pus fort pour les siens qu'&eacute;thaient faillis.<br/>
<br/>
Quand nos gens arrivites &agrave; Grouville le poll venait d'&ecirc;tre frum&eacute;. L'grand Jack lus dit d'aller b&eacute; vite &agrave; Cartert car d'lautre bord nou donnait que du th&eacute;e.<br/>
<br/>
&Agrave; <a href="st_pierre.html">St.-Pierre</a> l'Frainque qu'i v'nait d'&ecirc;tre &eacute;lu ermercia nos St-Ouennais d'lus f&eacute;licitation mais faut craithe qu'il est court de m&eacute;mouaithe ou qui criyait qu'nos gens &eacute;taient des teatotlers car y n'e&ucirc;t pas la civilit&eacute; d'les convi&egrave;th et y fallut qui paient pour lus b&egrave;the. Et tch&eacute;s qu'en fut fort marri. D'mandez &agrave; Charlot.<br/>
<br/>
Piteur l'chauffeur, viyant des taxis avec de bliancs rubans s'mit a cachi sao&ucirc;tre et n'v'la nos gens &agrave; la grande ferme de Vincheles iou qui y avait des neuches. Je n'sais chein que pensites les invit&eacute;s en viyant toute chutte djinque arriver mais Percy dit &agrave; un offici; happe ton sabre et coupe lus un miot de g&acirc;che de neuche.<br/>
<br/>
Nos gens n'avaient pas d'armes a tithait mais avec un cork-screw nou fit sauter... es bouchons.<br/>
<br/>
Ch'nest pas tous les jours qu'nou va a d's'elections et des neuches l'arlev&eacute;e.<br/>
<br/>
Pour seur nos braves St.-Ouennais s'rappeleront de chutte bord&eacute;e de sport.<br/>
<br/>
<i><a href="gwdec.html">Caouain</a><br/>
Les Chroniques de Jersey 10/1/1920</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain1920b.html">Chutte puorre Marie Hibou a une vilaine su&eacute;e de fraid</a><p>
<li><a href="politics.html">La Politique en J&egrave;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/cahouain1920c.html by HTTrack Website Copier/3.x [XR&CO'2014], Tue, 15 Jul 2025 13:58:55 GMT -->
</HTML>
