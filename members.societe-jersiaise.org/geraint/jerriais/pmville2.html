<HTML>
<HEAD>
<TITLE>Merrienne va en Ville</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne va en Ville</h2>
Ph'lip et les Patates</font></center><p>


Moussieu l'Editeu,<br/>
<br/>
Hier au s&eacute;, la Merrienne m'annoncit en b'vant l'tais, qu'ou voulait s'couochi d'bouonne heuthe, car ou s'n'allait en ville tout-d'suite apr&egrave;s d&ecirc;jeun&eacute;.<br/>
<br/>
&quot;Bon!&quot; j'l'y dit, &quot;et tch&egrave;sque tu t'en vas faithe, en ville? Tu y'&eacute;tais n'y'a pas p&ucirc;s d'tchinze jours, et j'qu'menche &agrave; m'en l&acirc;ss&eacute;. Si chonna continnue, tu f'thas m&ucirc;s d'all&eacute; y d'meuth&eacute;.&quot;<br/>
<br/>
&quot;Et tch&egrave;sque tu f'thais sans m&eacute;, pou&ocirc;re b&ucirc;zard, t&eacute; tch'y n'peut pas fricachi des patates sans les br&ucirc;l&eacute;, ou m&ecirc;me &eacute;scrobb&eacute; la tch&icirc;sine sans tremp&eacute; m&ecirc;me les tchaises et l'sofa? Si tu veur sav&eacute;, j'm'en vais en ville pour accat&eacute; des chucrins et du chocolat, ach'teu tch'ils ont aboli chais fichus points. Pour la preumi&eacute; fais pour bein longtemps, j'en &eacute;thai autant comme je voudrai. Y'a une boutique dans l'centre d'la Ville ou&egrave;sque nou trouve une bouonne J&ecirc;rriaise dri&egrave;the le conteux, et tch'est tr&eacute;jous contente de vos vais. Ch'est l&agrave; qu'j'&icirc;thai, et si tu t'comporte et lave la vaisselle tu pou&ocirc;rras av&eacute; une b&acirc;rre de chocolat.&quot;<br/>
<br/>
Et don, j'fut d'm&ecirc;me, et la Merrienne r'vint d'la Ville toute r&ecirc;jouie, avec sa pouque plienne. Mais, p&ucirc;s tard, quand j'l'y dit chein que l'S&eacute;nateur Collas avait rapport&eacute; &egrave;s <a href="etats.html">Etats</a> au sujet du service militaire s'n'&eacute;xpression changit bein vite, et ou n'eut qu'd'aval&eacute; un gros chucrin qu'ou v'nait d'mettre dans sa bouoche.&quot;<br/>
<br/>
&quot;Et tu veur me dithe,&quot; ou qu'menchit, &quot;tch'y s'proposent d'entrain&eacute; nos gar&ccedil;ons en Angli&eacute;terre &agrave; l'&acirc;ge de djais-huit ans, et d'les gard&eacute; l&agrave; pour un couplye d'ann&eacute;es. Mais absol&ucirc;ment, Ph'lip, jamais nos Etats s'accordethont &agrave; chonna. As-tu consid&eacute;th&eacute; que l'grand &agrave; Amice est de ch't'&acirc;ge-l&agrave; et qu'les jumiaux au Bram vont s&ucirc;s djais-sept?&quot;<br/>
<br/>
&quot;Oui,&quot; j'l'y dit, &quot;mais &ecirc;coute, Merrienne, j'avons d&ecirc;ja distchut&eacute; chonna p&ucirc;s d'une fais, et je n'sommes pas tout-&agrave;-fait d'la m&ecirc;me id&eacute;e. Alors, p&acirc;slons d'autre chose pour ne pas av&eacute; d'brit. As-tu ou&iuml; qu'nos fermiers tch'y veulent export&eacute; l&ucirc;s <a href="pmpatates2.html">patates</a> &agrave; commission l&ucirc;s trouvent emb&ecirc;t&eacute;s au moment, et n'savent pas trop bein tchi faithe?&quot;<br/>
<br/>
&quot;N&acirc;nin,&quot; ou d&icirc;t, &quot;tch&egrave;squ'y y'a? Y sont libres, absol&ucirc;ment de vendre l&ucirc;s patates comme y veulent.&quot;<br/>
<br/>
&quot;Ch'tait chein tch'y criyaient,&quot; j'l'y dit, &quot;mais l'Pr&eacute;sident du Comit&eacute; d'Agritchultuthe maintchain qu'nouff&eacute;, et l's'Officiers d'la Couronne le supportent. Y pathait que par la louai, comme oulle est ach'teu, ch'n'est pas p&eacute;rmint, et yun d'chais jours l's'Etats &eacute;thont &agrave; d&eacute;cid&eacute; si la louai r&eacute;stetha comme oulle est, ou si ou s'sa changie. Et dans m'n'id&eacute;e y'&eacute;tha hardi d'membres tch'y s'sont contre autchun changement.&quot;<br/>
<br/>
&quot;Et pourtchi?&quot; ou s'fit. &quot;Je dis bein que l'vier syst&egrave;me, &agrave; prendre yun dans l'autre, ne nos a pas s&eacute;rvi trop mal, mais tchi ma qu'y'a &agrave; &ecirc;prouv&eacute; tchiquechose de nouv&eacute;? Apr&egrave;s tout, comme d&icirc;sait la p'tite Bretonne que j'avions y'a tchiques ann&eacute;es, ou&ecirc;sque n'y'a pas d'risque n'y'a pas d'pliaisi.&quot;<br/>
<br/>
J'dis &agrave; Merrienne que j'tais de s'n'avis, mais qu'les marchands s&ucirc;s l'<a href="pmbridge.html">bridge</a> et bein d'autres voulaient continu&eacute; comme de cou&ocirc;tume.<br/>
<br/>
&quot;Ils ont yeu l&ucirc;s tou,&quot; ou dit, &quot;et il est temps tch'y baillent une chance &agrave; d'autres. Dans chu monde, si nou veur r'chev&eacute;, y faut &ecirc;tre pr&ecirc;t &agrave; donn&eacute; &eacute;tout. Mais t&eacute;, Ph'lip, tch&egrave;sque tu'as id&eacute;e d'faithe? Es-tu content d'continu&eacute; comme par le pass&eacute;?&quot;<br/>
<br/>
Je m'grattit la t&ecirc;te. &quot;Eh bein, Merrienne, pour dithe vrai, je n'sais pas, mais tch&egrave;sque est t'n'avis?&quot;<br/>
<br/>
Ou consid&eacute;thit pour tchiques instants, &eacute;pis, &quot;M'n'avis, Ph'lip, est d'attendre ocquo un mio, d'vant d&eacute;cid&eacute;. Y n'faut pas oubli&eacute;, &agrave; qu'menchi, qu'tu n'est pas tout-&agrave;-fait cliait des marchands.&quot;<br/>
<br/>
&quot;Nan, malheutheusement,&quot; j'l'y dit, &quot;mais ch'n'est rain d'nouv&eacute;. Y'a p&ucirc;s d'quarante ans que tchique marchand m'a yeu s&ucirc;s ses livres. Mais chein tchi m'console, ch'est d'sav&eacute; que je n's'y pas l'seul, d'un biau but. Comme touos l's'autres, j'&eacute;sp&egrave;the d'av&eacute; une bouonne saison, pour me cli&eacute;rgi, mais dans d'patheilles affaithes le p&ucirc;s savant peut s'tromp&eacute;. Donne-m&eacute; ocquo un mio d'chocolat, Merrienne.&quot;<br/>
<br/>
<i><a href="lebrocq.html">Ph'lip</a></i><br/>
<i>7/2/1953</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="boutvoc.html">La boutiqu'sie</a><p>
<li><a href="simon.html">Cecil E. Simon</a><p>
<li><a href="noue/chucrin.html">L&eacute; Chucr&icirc;n</a><p>
<li><a href="chucrins.html">Les chucrins d&eacute; Gu&egrave;rn&eacute;sy</a><p>
<li><a href="pmville.html">La Ville et les boutiques</a><p>
<li><a href="pmvoleurs.html">Merrienne et les voleurs en Ville</a><p>
<li><a href="samdi.html">L'Samdi d'Nou&eacute;</a><p>

<li><a href="paindemijour.html">Le demi-jour de cong&eacute;</a><p>

<li><a href="lepour.html">L&eacute; Pour</a><p>
<li><a href="servicenational.html">Le S&eacute;rvice National</a><p>
<li><a href="pmpatates6.html">Mes patates, tchi en faithe?</a><p>
<li><a href="2cats.html">Deux cats lus en f&ucirc;tent boutitchi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

