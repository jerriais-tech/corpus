<HTML>

<!-- Mirrored from members.societe-jersiaise.org/geraint/jerriais/cahouain1914b.html by HTTrack Website Copier/3.x [XR&CO'2014], Tue, 15 Jul 2025 13:51:57 GMT -->
<HEAD>
<TITLE>Le grand sabre au kaiser</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le grand sabre au kaiser</h2></font></center><p>

Le vier caouain, le sien qui vint dans chu monde de minz&egrave;the pour baillyi d'sa bec &agrave; tort et &agrave; travers, qui pitchait l'amour-propre de tchiqu'uns et qui souol'vait la col&egrave;the des court de p&eacute;, chu vier caouain s'en va et bein seux s'i peut picoter tchique saoucisses allemandes, i' f'tha un fricot comme i' n'en a jamais d'sa vie ieu. Si seulement il avait la forche de prendre le grand sabre au kaiser et de l'obligi &agrave; l'envier au mus&eacute;e de la Soci&eacute;t&eacute; Jersiaise, j'vos asseuthe que v'l&agrave; qui s'sait fait dans un clin dyi.<br/>
<br/>
Chu boustre de caouain, qu'&eacute;tait une bein vilaine b&ecirc;te pour tchiqu'uns, chu caouain-l&agrave; enviait ses &ecirc;crits au haut du Vier Marchi pour faithe rithe et amuser touos les siens qui li&egrave;sent san gniollin, mais tchiquefeis i' rapp'lait de chu vier dicton fran&ccedil;ais:<br/>
<br/>
&quot;Lou&eacute; par ceux-ci, bl&acirc;m&eacute; par ceux-l&agrave;, me moquant des sots, bravant les m&eacute;chants, je me presse de rire de tout... de peur d'&ecirc;tre oblig&eacute; d'en pleurer.&quot;<br/>
<br/>
S'en va-t-i' &ecirc;tre tith&eacute; chutte feis? Pas par des J&ecirc;rriais, bein seux, mais si nou l'i baille une chance de happer l'empereur d'Allemagne, i' n'y-a pas d'doute qu'il en rapportetha tchique br&eacute;delle comme souvenir pour J&ecirc;rri, pour le p'tit pays iou qui laisse Marie Hibou et sa cou&eacute;e et iou que l'vier caouain es'sa rempliaichi par l'a&icirc;n&egrave; de ses p'tits, car le bouanhomme hors, iun d'ses mousses se ch&egrave;rg&eacute;tha de raconter tout l'gniollin qui fait rithe et que tchiqu'uns n'voudraient pas veis sus la g&acirc;zette.<br/>
<br/>
Eh bein, gar&ccedil;ons, ch'est &agrave; b&eacute;t&ocirc;t... &agrave; meins que j'ne s'sais tith&eacute;!<br/>
<br/>
<div align="center">* * *</div><br/>
<br/>
Tch'est que l'Caouain nos dit chute semaine?<br/>
<br/>
V'l&agrave; la tchestion que tout l'monde se d'mande en ouvrant la Chronique tuuos les Samedis.<br/>
<br/>
Et combein qui y-en a parmi vous qui se sont jamais fidjuth&eacute;s tch'est qu'chenna veur dithe d'aver &agrave; remplyi chut colonne ichin toutes les s'maines avec des nouvelles pus ou meins int&eacute;r&ecirc;ssantes?<br/>
<br/>
Vaithe, je vos asseuthe que ch'n'est pas du gniollin d'aver &agrave; l'faithe.<br/>
<br/>
Souos les circonstances ordinaithes ch'n'est pas oquo trop difficile, car ch'est un pliaisi pour m&eacute; de voltigi de p&acirc;raisse en p&acirc;raisse pour vaie auchune chose qu'i peut y-aver en allant, ou bein de m'mettre &egrave;s &ecirc;coutes selon ma mauvaise habitudes pour entendre les conversations de gens qui palent trop.<br/>
<br/>
Mais dame! au temps qui va, nennin par exemplye!<br/>
<br/>
Tout l'monde est arm&eacute;, sapresti!<br/>
<br/>
Jusqu'&agrave;cheteu j'ai tr&eacute;jous fait un mio d'man vaillant en disant que je m'fichais d'touos vous avec vos armes mais chute feis je sis obligi de rentrer mes c&ocirc;nes un mio, et aussi bein vos l'admettre, je sis &ecirc;pouvant&eacute;. Je n'ose presque pas d&ecirc;haller d'ma mansarde sans aver tchiques-uns &agrave; m'garder compagnie, ch'n'est qu'soudards partout et tous arm&eacute;s jusqu'&egrave;s dents.<br/>
<br/>
Man syst&ecirc;me est entchi&egrave;thement &ecirc;branl&eacute; et je n'peux pas supporter le moindre brit. Si une porte a l'malheur de slammer je n'ai qu'd'en mouothi d'peux et ch'est l&agrave; iune des raisons pourtchi qu'ou n'ou&iuml;yiz pas l'coup d'canon &agrave; m&eacute;jeu et &agrave; neuf heuthes et d'mie, nos gens ayant suppli&eacute; les autorit&eacute;s d'aver un mio d'&ecirc;gard pour man &ecirc;tat d'sant&eacute; et de ne le tither pas pour tchique temps pour &ecirc;viter des cons&eacute;quences fatales.<br/>
<br/>
Alors, gar&ccedil;ons, souos les circonstances, je reste autant que p&ocirc;ssible &agrave; la maison, cons&eacute;quamment che que j'm'en vais vos raconter anni&egrave;t n'est que des ou&iuml;-dithes, des histouaithes, enfin, que les uns et l's autres ont racont&eacute; dans notre office, la v&eacute;racit&eacute; de tchi je n'peux pas garanti.<br/>
<br/>
<div align="center">* * *</div><br/>
<br/>
Iun d'nos miliciens l'aut'e jour entri en passant, et naturellement la conversation tou&acirc;nni sus la djerre et sus la mobilisation de la milice. Je le f&eacute;licit&icirc;mes de tchi que j'avions lus dans les g&acirc;zettes que touos l's hommes avaient ra&icirc;ndu joyeusement &agrave; l'appel, qu'i' n'y-avait pas d'mantchants, et que, malgr&eacute; qu'il's eussent &agrave; enduther bein des p'tits inconv&eacute;nients les miliciens ne se plaignaient pas, mais faisaient lus d'v&eacute; comme des hommes.<br/>
<br/>
L&agrave;-d'sus, i' s'mint &agrave; rithe et i' dit:<br/>
<br/>
- Criyous tout chein qu'ou viyiz sus les g&acirc;zettes, vous?<br/>
<br/>
Et je lis d&icirc;mes: Oui, pus ou meins, tr&eacute;jous.<br/>
<br/>
- Pas m&eacute;, don, et quant &agrave; dithe qu'i n'y a pas ieu d'grouneurs, je m'en vais vos en citer un cas, m&eacute;.<br/>
<br/>
Connaissous le p'tit Johnnie, qu'est sergent dans l'r&eacute;giment du Ouest?<br/>
<br/>
- Nennin, mais absolument tu ne t'en vas pas nos dithe que si i'y a ieu une exception &agrave; la belle conduite des miliciens, que ch'tte exception l&agrave; &eacute;tait un sergent, tr&eacute;jous, car selon nous, ch'est ieux qui dev'thaient montrer un exemplye &egrave;s autres.<br/>
<br/>
- Mais sans doute, mais enfin ch'a 'tai d'm&ecirc;me pourtant.<br/>
<br/>
Et i' s'mint &agrave; nos raconter l'histouaithe.<br/>
<br/>
I' patha&icirc;t que le p'tit Johnnie, haut coumme un p&ocirc;t d'cidre, et tout fin r&acirc;s&eacute; se rendit &agrave; l'Arsenal avec sa compagnie, mais qu'il avait un tas d'choses &agrave; dithe quant &agrave; l'utilit&eacute; de la mobilisation de la milice. I' savait li, t'chest qu'le gouvernement d&eacute;vthait fait, et p&acirc;lait avec un tel aplomb et une connaissance de cause, qu'il exciti tout-a-fait l'admithation d'une partie d'ses soudards, et i' se d'mandaient si che n'&eacute;thait pas 'tai bain mus que l'gouvernement l'&eacute;thait nomm&eacute; S&eacute;cr&eacute;taithe de la Djerre &agrave; la plaiaiche de Kitchener.<br/>
<br/>
Bon! tchique temps oppr&egrave;s Johnnie qu&eacute;menchit &agrave; aver faim, les r&acirc;tions n'avaient pas oquo 'tai servies &egrave;s hommes &agrave; cause de tout l'tripot de la mobilisation, il 'tait accou&ocirc;tum&eacute; li, &agrave; aver r'pas &agrave; d's heuthes r&eacute;dguli&eacute;thes, et l'creux qui s'fairait dans s'n'estoma patriotique le mint tout-&agrave;-fait d'mauvaise humeur.<br/>
<br/>
Mais quand i' ou&iuml; qu'il avait 'tai nomm&eacute; parmi d'autres pour faithe la garde i' qu'menchi &agrave; faithe un tintamarre ab&ocirc;minablye, et dit qu'i n'le f'thait pas pour personne!<br/>
<br/>
- Les officiers criyaient-i' qu'i' s'en allaient le garder l&agrave; tout l'jour? Un homme comme li? Oubliaient-i' qu'il avait djais mille <a href="tonmates.html">toumates</a> siez-li qu'&eacute;taient en perdition? Allons ichin &ecirc;ttout!!<br/>
<br/>
Et il &ecirc;paulit s'n arme et &ecirc;prouvit &agrave; fichi san camp siez-li.<br/>
<br/>
Les officiers ne voulirent pas l'puni comme i' m&eacute;thitait et ils &ecirc;prouvithent &agrave; l'induithe &agrave; rester &agrave; san poste, mais ils eurent les mille embarras &agrave; l'convaincre qu'il 'tait &agrave; faithe une grande b&ecirc;tise et couothait l'dangi d'&ecirc;tre s&eacute;v&eacute;thement puni.<br/>
<br/>
V'l&agrave; l'histouaithe comme ou nos a tai racont&eacute;e.<br/>
<br/>
<div align="center">* * *</div><br/>
<br/>
Ah &ccedil;a, g&acirc;r&ccedil;ons j'ai une assez triste nouvelle &agrave; vos apprendre.<br/>
<br/>
Le Chef sorti l'&icirc;le hier matin pour s'en aller &agrave; la djerre!<br/>
<br/>
Je n'veurs pas qu'ou pensiez que j'sis un hypocrite, et que j'sis &agrave; faithe la m&icirc;ne de m'lamenter &agrave; cause qu'il est hors, car je vos asseuthe que la peine que j'en &ecirc;prouve au moment actuel est bain r&eacute;ele.<br/>
<br/>
Je sais bain que j'n'avons pas 'tai tr&eacute;jous d'accord, et que dans chute colonne ichin je l'ai souvent crititchie et je vos ai fait part des disputes que j'avons ieu ensemblye, mais dans la situation grave dans tchu que j'nos trouvons, &eacute;tant en djerre contre un ennemin commun, touos les p'tits diff&eacute;thents personnels d&eacute;vent &ecirc;tre laissis d'c&ocirc;t&eacute;.<br/>
<br/>
Le Chef sait tch'est qu'sont mes sentiments envers li et i' sait ettou que de toutes les mains qu'ont serr&eacute; la sienne au moment d'au d&eacute;part, i' n'y en avait pas iunne de pus sinc&egrave;the que la patte du pouore caouain. Le moment de s&eacute;pathation dait &ecirc;tre bain cruel, pour li aussi bain que pour sa famile, et j'esp&egrave;the qu'i me s'sa permins d'offri ma pus profonde sympathie &agrave; Madame sa m&egrave;the, &agrave; sa charmante p'tite femme et &agrave; san chier p'tit g&acirc;r&ccedil;on, et de les prier de prendre couothage.<br/>
<br/>
La s'pathation ne s'sa pas longue et dans bain p'tit d'temps je verrons not'e Chef erv&eacute;nin, couvert d'honneur et glouaithe et dans l'heutheuse et ordgilleuse position d'un homme qu'a fait san d'v&eacute;.<br/>
<br/>
<i><a href="gwdec.html">Caouain</a></i><br/>
<i>Chronique de Jersey 8/8/1914</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain1914a.html">La djerre &eacute;tait d&ecirc;cliath&eacute;e</a><p>

<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouain1914c.html">Nouvelles de la djerre</a><p>
<li><a href="sympathie.html">Sympathie</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="prussien.html">Le Proc&egrave;s du Prussien</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="ladies1914.html">Both Ladies Offer their Services</a><p>
<li><a href="soudardes1916.html">Our Patois Letter</a><p>
<li><a href="pains_bill.html">The Pains discuss the Bill</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cahouain1914espions.html">Espions Allemands</a><p>
<li><a href="cahouain1914armes.html">Aux armes, citoyens!</a><p>
<li><a href="cahouain1914volontaithes.html">Ertroussez vos manches de qu'minse gar&ccedil;ons</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="cahouain1914bailli.html">L'&egrave;rtou du Bailli et la dg&egrave;rre</a><p>
<li><a href="greenfieldsoffrance.html">Les v&egrave;rts clios d'France</a><p>
<li><a href="1914gj.html">L&eacute; r&ecirc;sultat d&eacute; chutte dg&egrave;rre-ch&icirc;n</a><p>

<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>

<li><a href="saucedetonmates.html">D'la sauce d&eacute; tonmates</a><p>
<li><a href="dgerre.html">La dg&egrave;rre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain1914b.html by HTTrack Website Copier/3.x [XR&CO'2014], Tue, 15 Jul 2025 13:51:57 GMT -->
</HTML>

