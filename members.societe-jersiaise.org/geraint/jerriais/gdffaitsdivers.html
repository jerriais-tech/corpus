<HTML>

<!-- Mirrored from members.societe-jersiaise.org/geraint/jerriais/gdffaitsdivers.html by HTTrack Website Copier/3.x [XR&CO'2014], Tue, 15 Jul 2025 13:49:53 GMT -->
<HEAD>
<TITLE>Faits-div&egrave;rs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Faits-div&egrave;rs</h2></font></center><p>


<i><font size="2">Fort Lauderdale, </i></font><font size="2"><br/>
<i></font><font size="2">Florida,</i></font><font size="2"><br/>
<i></font><font size="2">USA,</i></font><font size="2"><br/>
<i></font><font size="2">L&eacute; 22 d'avri, 1972.</i></font>
<br/>
<br/>
Moussieu l'R&eacute;dacteu <br/>
<br/>
J'ai ieu la chance &agrave; ches drein - j'ai r'chu ch&icirc;n g&acirc;zettes d&eacute; J&egrave;rri dans l'couothant d'dgiex jours! Nou n'peut saver &agrave; tchi s'en t'n&icirc;n affaithe d&eacute; l'arriv&eacute;e d'chutte bouanne g&acirc;zette. Dans des temps nou n'en vait pon pour tchiques s&eacute;maines, et dans d'aut' temps il en arrive deux-s'trais &agrave; la fais!<br/>
<br/>
Comme d'habitude, la preunmi&eacute; chose est d'&egrave;rgarder les d&eacute;c&egrave;s, et comme d'habitude, j'en vai dans ches g&acirc;zettes qu&eacute; j'conna&icirc;ssais. Parmi l's anm&icirc;ns &agrave; St. Aubin quand j'tais janne, y'avait Mille. Kitty O'Neill, eune maitr&ecirc;sse d'&ecirc;cole tch'&eacute;tait bein populaithe auve les mousses. Dans san cas, l'&acirc;ge &eacute;tait-l&agrave;, mais j'ai ieu un choc en li&egrave;sant qu&eacute; l'R&eacute;v&eacute;rend Francis Turner avait pass&eacute; l'pas &agrave; 65 ans. I' m'patha&icirc;ssait en parfaite sant&eacute; l'&ecirc;t&eacute; pass&eacute;, et j&eacute; n'criyais m&egrave;me pon tch'il avait ch't &acirc;ge-l&agrave;. Un charmant corps. J&eacute; l'conna&icirc;ssais &icirc;nt&icirc;nmement viyant qu'sa danme 'tait la fille d&eacute; man vi&egrave;r anm&icirc;n Tom Duffet. M&egrave;me d&eacute;vant tch'i' f&ucirc;sse minnistre il avait d's id&eacute;es bein arr&ecirc;t&eacute;es au sujet du vraie catholicisme d&eacute; l'&Eacute;glyise Anglyicanne, et j'fus content d&eacute; l'vaie ordinn&eacute; Diacre et pus tard Pr&ecirc;tre dans l'&eacute;glyise tch'il aimait tant. Il 'tait bein aim&eacute; par les St Ou&euml;nnais &agrave; <a href="gdfstgeorges.html">St. George</a> o&ugrave;'est tch'i fut Lecteur pour tchiques ann&eacute;es, et ch'est eune bouanne garantie d'qualit&eacute; quand un homme peut pliaithe &egrave;s St. Ou&euml;nnais! <br/>
<br/>
Un aut' moussieu qu&eacute; j'&eacute;rgrettais d'vaie dans l's annonces des d&eacute;c&egrave;s 'tait l'Sieur John James Le M&egrave;rquand, l&eacute; p'p&egrave;e &agrave; l'avocat. J'eus l'plia&icirc;si d'aver eune longue conv&egrave;rs&acirc;tion auve li &egrave;s Landes &agrave; St. Ou&euml;n l'&ecirc;t&eacute; p&acirc;ss&eacute;, et i' m'ram&eacute;mouaithait qu&eacute; j'soulions jouer ensembl'ye dans les clios &agrave; l'entou d'la forge quand j'tions mousses. Il avait eune m&eacute;mouaithe &egrave;rm&egrave;rquabl'ye et eune &ecirc;n&egrave;rgie formidabl'ye qu'nou n'vait pon souvent dans un homme &agrave; s'n &acirc;ge. Auve un p&eacute;the d&eacute; m&egrave;me, ch'n'est pon ravissant qu'san fis du m&egrave;me nom a un tas d&eacute; p'tits boud&icirc;ns dans la t&ecirc;te, et la d&ecirc;t&egrave;rmination d'les faithe s&egrave;rvi pour l&eacute; bein du publyi. <br/>
<br/>
Y'avait acouo un aut' choc &agrave; m'attendre dans la colonne du tr&eacute;pas, l&eacute; Sieur Ph'lippe David Le Cornu. Quand j'l&eacute; mentionnis dans ma lettre du preunmyi d'avri, je n'savais dg&egrave;the tch'i' n'tait pon du rang des vivants. Ch'tait hi&egrave;r qu&eacute; j'vis san d&eacute;c&eacute;s dans la g&acirc;zette. La dreine fais qu&eacute; j'l&eacute; vis en vie 'tait au souper, dans la Salle Paroua&icirc;ssiale  d&eacute; St. Jean, tchi suivit l'ouv&egrave;rtuthe du neu consistouaithe d&eacute; l'&eacute;glyise, et j'eus la chance d&eacute; ch&acirc;tchi d'main et conv&egrave;rser auve li pour eune vol&eacute;e. J&eacute; n'm'attendais pon qu&eacute; ch'tait nouot' dreine rencontre sus chutte t&egrave;rre. Auve li et l'Sieur John James le M&egrave;rquand, nou peut dithe qu&eacute; n&eacute; v'la acouo deux vielles r&eacute;chinnes d&eacute; J&egrave;rri dispathues, car il' 'taient J&egrave;rriais jusqu'&agrave; la r&eacute;chinne des g'veux et la m&oelig;lle des os. <br/>
<br/>
En li&ecirc;sant les g&acirc;zettes d&eacute; J&egrave;rri, j'vai tant d'changements dans l's attitudes des gens d'&agrave; ch't heu qu&eacute; j'sis seux qu&eacute; si l's anciens pouvaient r'v&eacute;n&icirc;n i's n'les r'conna&icirc;traient pon comme &eacute;tant J&egrave;rriais. Par exampl'ye, quand eune douzaine d&eacute; p&egrave;rsonnes f&ucirc;drent m&icirc;ns bas viyant qu'la mouoill&ecirc;tuthe avait emp&ecirc;chi l'travas pour deux-s'trais jours, la p&acirc;raisse d&eacute; St. H&eacute;lyi 'tait suppos&eacute;e d'lus donner des sou pour vivre! La p&acirc;raisse est-alle suppos&eacute;e d'contr&ocirc;ler l'temps? L'affaithe est belle si ches gens-l&agrave; n'peuvent pon mettre deuxs'trais sou d'c&ocirc;t&eacute; sus les hauts gages d'ajourd'aniet pour en cas d'b&eacute;soin, &agrave; la pliaiche d&eacute; vivre au jour l&eacute; jour. Mais la chose tch'i' m'patha&icirc;t honteuse est qu' c&eacute;rtains craient qu&eacute; v'la tchi lus est deu par bouan drouait! O&ugrave;'est tch'est lus &icirc;nd&eacute;pendance?<br/>
<br/>
Et pis un membre du Parti D&eacute;mocratique d&eacute; J&egrave;rri, tch'est tellement contre l' &Ecirc;tablyissement, nouos explyique tch'est qu'la d&eacute;mocratie veurt dithe. Eh bein, i' m'sembl'ye qu&eacute; d'apr&egrave;s chu parti-l&agrave; ou veurt dithe chein tchi l&icirc; pliait. I' n'faut pon oublier qu&eacute; les gouv&egrave;rn&eacute;ments Russes et Chinnouais lus appellent des d&eacute;mocraties &eacute;tout. Vouot' articl'ye d'fond au sujet dans la g&acirc;zette du 9 mar est magnifique et tou-&agrave;-fait &agrave;point.<br/>
<br/>
La lettre d&eacute; Moussieu Anthony Hart dans la g&acirc;zette du 24 f&eacute;vri au sujet d'l'&Eacute;glyise d&eacute; St. Simon m'f&icirc;t penser tch'i' y'avait dangi qu'ou f&ucirc;sse freunm&eacute;e. J'sis absol&ucirc;ment d&eacute; s'n avis tch'i' y'a un atmosph&eacute;the d&eacute; d&eacute;votion et d'pri&egrave;the dans ch't &eacute;glyise-l&agrave;, et j'&ecirc;prouve &agrave; trouver l'temps d'p&acirc;sser un p'tit quart d'heuthe d&eacute; r'pos d'dans quand j'sis en J&egrave;rri et qu&eacute; j'vais en ville. Comme j'l'ai p't &ecirc;t' mentionn&eacute; d'vant, quand j'tais janne l'&eacute;glyise avait eune magnifique congr&eacute;g&acirc;tion et l'miyeu chant dans l'&icirc;le. Ch'tait-l&agrave; qu&eacute; j'fus mathi&eacute;, et Reginald, Seigneu d'R&ocirc;z&eacute; et Vicomte d&eacute; J&egrave;rri, m'f&icirc;t l'honneu d'&ecirc;t' pr&eacute;sent dans l'&eacute;glyise pour l'occ&acirc;sion. L&eacute; Canon L'Mathinn&eacute; aimait hardi St. Simon &eacute;tout. J'tais un mio rasse&ucirc;th&eacute; d'vaie, dans ieune des pr&eacute;chaines g&acirc;zettes, qu&eacute; Moussieu l'Douoyen est d'avis qu'l'&eacute;glyise n&eacute; s'sa pon freunm&eacute;e aupr&egrave;s tout.<br/>
<br/>
<i><a href="lefeuvre.html">George d'La Forge</a></i><p/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgaz3.html">La Bouanne g&acirc;zette d&eacute; J&egrave;rri</a><p>
<li><a href="gdfgaz4.html">Dans la G&acirc;zette...</a><p>
<li><a href="gdfgaz5.html">Dans la g&acirc;zette</a><p>
<li><a href="gdfgaz6.html">Dans la G&acirc;zette</a><p>
<li><a href="gdfgaz7.html">Dans la g&acirc;zette...</a><p>
<li><a href="gdfvielles.html">Vielles nouvelles</a><p>
<li><a href="gdfnouvelles2.html">Des nouvelles de J&egrave;rri</a><p>
<li><a href="gdfnouvelles1968.html">Des nouvelles d&eacute; Jerri!</a><p>
<li><a href="gdfnouvelles3.html">Des Nouvelles d&eacute; J&egrave;rri</a><p>
<li><a href="gdfnouvelles1968b.html">Les nouvelles d&eacute; J&egrave;rri sont tr&eacute;jous les beinv'nues!</a><p>
<li><a href="gdfintethet.html">Nouvelles d'&icirc;nt&eacute;th&ecirc;t</a><p>
<li><a href="assembliee/gazette1978.html">Visite &agrave; la g&acirc;zette</a><p>
<li><a href="gdfthee.html">L&eacute; Th&eacute;e d&eacute; l'&Eacute;glyise</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdffaitsdivers.html by HTTrack Website Copier/3.x [XR&CO'2014], Tue, 15 Jul 2025 13:49:53 GMT -->
</HTML>

