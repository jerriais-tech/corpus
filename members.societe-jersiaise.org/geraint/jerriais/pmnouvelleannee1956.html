<HTML>
<HEAD>
<TITLE>La Nouvelle Ann&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Nouvelle Ann&eacute;e</h2>
Si nou pouvait sav&eacute;</font></center><p>

Moussieu l'Editeu,<br/>
<br/>
&quot;Eh bein, man Ph'lip,&quot; s'fit la Merrienne hier au s&eacute;, &quot;Ne v'l&agrave; Nou&euml; p&acirc;ss&eacute;. Ach'teu y faut pens&eacute; &agrave; la Nouvelle Ann&eacute;e. J'avons yeu un raide bouon Nou&euml;, et y faut &eacute;speth&eacute; que j'&eacute;thons &eacute;tout une bouonne ann&eacute;e.&quot;<br/>
<br/>
&quot;Quant au Jour de Nou&euml;,&quot; j'l'y dit, &quot;il est vrai que tout fut bein et m&ecirc;me p&ucirc;s qu'bein. Mais si j'n'avais pas mangi tant d'picot et mains d'pod&icirc;n d'Nou&euml;, j'&eacute;thais p't&ecirc;tre yeu une miyeu niet.&quot;<br/>
<br/>
&quot;Ch'est vrai ass&eacute;z,&quot; ou s'accordit, &quot;car m&eacute; &eacute;tout je n'pouvais pas dormi, et si tu n'tais pas l'v&eacute; dans les trais heuthes pour me faithe une t&acirc;sse de tais, je n'sais vraiement pas si j'&eacute;thais peut combattre le ma que j'avais dans l'estomac. Mais enfin, tout chonna est p&acirc;ss&eacute;, et ach'teu y faut pens&eacute; &agrave; chein tchi nos arriv'tha en chinquante-sept. Tchi dommage, s&ucirc;s un sens, que nou n'peut sav&eacute; ach'teu&quot; -<br/>
<br/>
&quot;Nouff&eacute;, nouff&eacute;, Merrienne,&quot; j'l'y dit, &quot;car si les gens savaient tch&egrave;squ'y l&ucirc;s attend dans la Nouvelle Ann&eacute;e, y y'&eacute;thait tant d'suicides que l's'entrepreneurs ne pouorraient jamais faithe l&ucirc;s djobbe comme-y-faut. Nou dais &ecirc;tre bein contents qu'nou n'peut pas sav&eacute;. Par exemplye, j'ai dans l'id&eacute;e d'pliant&eacute; un bouon b&eacute;tchet d'patates, et d'faithe tchiquechose &egrave;s shows des Trais P&acirc;raisses, mais il est pus qu'probablye que si j'pouvais sav&eacute; tout ach'teu je f'thais man testament en temps et nou m'trouv'thai &agrave; l'aub&eacute;rge le long des jours.&quot;<br/>
<br/>
&quot;J'voudrais t'y vais,&quot; ou dit, &quot;et tu d&eacute;v'thais av&eacute; honte de p&acirc;sl&eacute; d'm&ecirc;me.&quot;<br/>
<br/>
&quot;P't'&ecirc;tre bein,&quot; j'l'y dit, &quot;mais &ecirc;stche-que tu n'm'avais pas racont&eacute; une bord&eacute;e que tu'avais consult&eacute; une diseuse de chance en ville?&quot;<br/>
<br/>
La Merrienne rouogit un mio. &quot;Oui, ch'est vrai,&quot; ou dit. &quot;J'avais djais-huit ans dans l'temps, et tout l'monde sais qu'&agrave; ch't'&acirc;ge-l&agrave;, une fille est pr&egrave;sque aussi b&ecirc;te comme un gar&ccedil;on. Yunne de mes camathades m'avait dit que chutte femme ich&icirc;n avait un don, et pour une pi&eacute;che d'&ecirc;tchu vos d&icirc;sait toutes sortes d'choses. Et quant &agrave; chonna, ch'tait vrai ass&eacute;z, et j'&eacute;thais yeu bouonne valeu pour mes sous si seulement ou m'avait dit la v&eacute;thit&eacute;.<br/>
<br/>
&quot;Par exemplye,&quot; ou continuait, &quot;ou savait qu'&agrave; djais-huit ans une fille ne pense qu'&agrave; une chose. Oulle &eacute;xaminit ma main gauche, &eacute;pis ma main drouaite, epis ou r'gardit dans un esp&eacute;ce de globe en v&ecirc;rre pour tchiques minutes.&quot;<br/>
<br/>
&quot;Epis apr&egrave;s?&quot; j'l'y d'mandit.<br/>
<br/>
&quot;Ou m'dit que j'm'en allais av&eacute; bein d'la chance. J'm'en allais rencontr&eacute; b&eacute;t&ocirc;t, un jeune homme, siez pids d'haut, avec un longue n&eacute;the moustache et tout-plien d'sous. Y me d'mand'dait de l'mathi&eacute;, et apr&egrave;s chonna je d'meuth'thais dans une belle maison, avec des servantes, et j'n'&eacute;thais jamais &agrave; faithe un coup d'tr&acirc;vas. J'&eacute;thais des bagues en or, avec des diamants, et des br&acirc;celets en as-tu-en veur tu, et j'&icirc;thais m'prom'n&eacute; dans une v&eacute;tuthe &agrave; quatre chevaux.&quot;<br/>
<br/>
&quot;Et tu criyais chonna?&quot;<br/>
<br/>
&quot;Je n'savais pas tchi craithe,&quot; ou dit, &quot;mais quand j'eut la nouv&eacute;lle que j'&eacute;thais b&eacute;t&ocirc;t une vingtaine de mousses, et trais lots d'jumiaux je qu'menchit &agrave; pens&eacute; que man moussieu avec sa longue n&egrave;the moustache n'&eacute;tait pas tout-&agrave;-fait l'g&acirc;s pour m&eacute;.&quot;<br/>
<br/>
&quot;Et don,&quot; je m'fit, &quot;tu l'abandonnit pour un fils d'fermyi tch'y n'avait pas d'belle maison, et tch'y n'avait pas un sou dans la banque. Comme tu dais av&eacute; r'gr&eacute;tt&eacute; la longue n&eacute;the moustache, ma Merrienne.&quot;<br/>
<br/>
Ou souorit: &quot;Pas pour une seule minute, man Ph'lip, et t&eacute; as-tu tait satisf&eacute; de tan bardgin?&quot;<br/>
<br/>
Ma raiponse, Moussieu, ch'n'est pas d'vos affaithes.<br/>
<br/>
Mais ch'n'est pas pour dithe que, la Merrienne et m&eacute;, je n'vos souhaitons pas une bouonne et heutheuse ann&eacute;e!&quot;<br/>
<br/>
<i><a href="lebrocq.html">Ph'lip</a></i><br/>
<i>29/12/1956</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmnoue1953a.html">Un Bouon Nou&euml;</a><p>
<li><a href="pmbouonnoue.html">Un Bouon Nou&eacute; &agrave; Portinf&eacute;</a><p>
<li><a href="pmresolutions.html">Bouonnes r&eacute;solutions</a><p>
<li><a href="pman1951.html">L&eacute; Jour d&eacute; l'An</a><p>
<li><a href="pman1960.html">Une Bouonne Ann&eacute;e</a><p>
<li><a href="pmchristmas1948.html">Christmas at Portinfer</a><p>
<li><a href="pmcouothage1955.html">Du Couothage pour 1955</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="gdfnouvelan.html">L&eacute; Nouvel An</a><p>
<li><a href="gdfnouvelleannee.html">La Nouvelle Ann&eacute;e</a><p>
<li><a href="gdfnouvelleannee2.html">La Nouvelle Ann&eacute;e</a><p>
<li><a href="gdfnouvelleannee1972.html">La nouvelle ann&eacute;e</a><p>
<li><a href="pmnewyear.html">New Year Resolutions at Portinfer</a><p>

<li><a href="gdfnouvelan1947.html">Les d'vis du Bouan'homme George</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="pmannee1955.html">Une Bouonne Ann&eacute;e</a><p>
<li><a href="tchudlan.html">L&eacute; Tchu d&eacute; l'An</a><p>
<li><a href="perfectyear.html">Eune Bouonne Ann&eacute;e</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

