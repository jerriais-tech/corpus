<HTML>

<!-- Mirrored from members.societe-jersiaise.org/geraint/jerriais/juges1905.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>Membres des Estats</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>A M. l'Editeur.</h2></font></center><br><p>
<img src="cour2012.jpg" width="257" height="500" alt="" title="" border="0" align="right" />

Mousieu, - Eh bein veth d'ghia ma f&eacute;, ou zavais yeu d&ecirc;ja "deux Viers" pour Correspondants; eh bein n'en v'chein un tra&icirc;zi&egrave;me, tchi coumme yieueux est vi aitou, et bein vi par sus l'marchi, yia pus de trente ans
tchil tait dans l's'<a href="etats.html">Etats</a>; dans chu temps l&agrave; yiavait du pliaizi oquo, mais achteu, d&eacute; chein qu'man fis man dit, chest de tchi bein triste. Y patheais qu&eacute; yia un' houmme tchi voudrait changhi tout, pour le seul pliaizi de tout changhi; l'aut' jour yieun d'ses "Coll&egrave;gues" l'y d'mandit:- "When are you going to be good"? Mais dam' chest tchi r&ecirc;ponnit bein set, et bein rupaiement:- "When you do as I tell you." N&eacute; v'l&agrave; justement l'houmme, faut faithe coumme y vos dit, ou bein carrous ou sen Moter-kerre passe par sus vous.<br>

<p>

Le travas a doublet depis veingt ans, dans chu temps l&agrave; yiavait oquo un mio de camarad'die entre les Membres des Estats, et surtout entre les Juges. Mais achteu, &agrave; chein qu'nou m'dit, y sont &agrave; s'entre ghettai
coumme des cats &agrave; guett&eacute; une suouthis, pour vais si n'peuvent pon en trouv&eacute; tchiqu'un avec lus pain dans l'sa. Y sembl&eacute;theait qu&eacute; tchicq'uns craient qu&eacute; l's'autres s'enrichissent et sont fortunne sus l's'Etats.<br>

<p>

Yia unne chose assais bein certainne, chest qu'les Juges ne font pon fortunne achteu, le temps de tchi j'paulle, y faisaient unne veingtaine de louis par an, v'la tchi lus payait lus lunch quand y v'naient en ville. (En <a href="dgernesy.html">Ghern&eacute;zi</a> les Juges erch&egrave;vent devieirs &#163;80 par an), les siens d&eacute; Jerri en ont d&eacute; &#163;6 &agrave; &#163;7. Le temps passai y'l avaient l'avantage d'av&eacute; lus contrats passais sans frais, y n'avaient qu'&agrave; payi l'enregistrement. Achteu les Estats les font payi pour la signatuthe du Bailli, et n'ou s'attend qu'au pust&ocirc;t y faudra tchi paient pour lus propre signatuthe. Mais pour les cou' d'pids y n'en manque' pon, y sont traitaies d'unne manniethe tout &agrave; fait lib&eacute;rale quand y s'agit des cou'd'pids.<br>

<p>

Tout l'teintamarre dans l's'Estats n'est fait qu&eacute; pour t&acirc;chi d&eacute; d&ecirc;gou&ocirc;t&eacute; les hoummes de v'nin en avant servi lus p'tit pays. Yien &agrave; tchi n'cherchent qu'&agrave; rendre l'Administration impossible, et y s'y'en trouvent tchi sont tuous pr&ecirc;t &agrave; lus aidghi; mais "wait a bit," quand y faudra payi les "pots
cassais," la musique chang'gea, nou n'en voudra pus, mais j's'sa trop tard, nou puourra faithe des greinnes, mais faudra payi!!<br>

<p>

Et pis les Conn&ecirc;tables, tchil embarras qu&eacute; tchicq'uns d'yieux ont yieu. Ergardais combein qu&eacute; l'sien d'<a href="grouville.html">Grouville</a> fut eslourdai, et l'sien de <a href="st_sauveux.html">St.-Sauveux</a>, houmme d&ecirc;ja &acirc;gi et paisible coumme tout, tchi n'voulait pon av&eacute; les Assembi&egrave;es la gnaigt, et tchi cherchait &agrave; pi&egrave;the &agrave; quatre, v&eacute;thitabli&eacute;ment il a fallu changhi la Loi&eacute; pour l'emp&ecirc;chi d'&ecirc;tre emb&ecirc;tai pus longtemps. Toutes ches choses l&agrave; ne font autchun bein &agrave; l'Ile, et b&eacute;t&ocirc;t persounne ne voudra servi sa P&acirc;raisse, pour &ecirc;tre tintamaraies coumme chounna. Yia unne buonne chose, chest qu'les Counn&ecirc;tables puourront achteu av&eacute; lus Assembi&egrave;s quand y voudront, sait le matein ou l's&eacute;, sans s'gea&icirc;n&eacute; si Mousieu tel ou tel, est otchupai par ailleurs; m&ecirc;me quand y s'c'ait un Juge et m&ecirc;me otchupai &agrave; la Cour. N&eacute; v'l&agrave; qu'chest qu&eacute; d&ecirc;tibotchi "le Cat tchi dormait": il est si facile tchique faies d'all&eacute; se ruoull&eacute; sus unne v&ecirc;pri&egrave;the, et s'y faithe pitchi sans l'voul&eacute;. Les Anghiais appellent chounna: "The irony of fate."<br>

<p>

<i>Yieun Tchest D&ecirc;ja Agi.</i><br>
<i><a href="st_helyi.html">St.-H&eacute;lier</a>, 12 Mai, 1905</i><br>

<i>&nbsp;</i><br>

<i>Nouvelle Chronique de Jersey 17/5/1905</i><br>



&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="etats.html">Les &Ecirc;tats d' J&egrave;rri</a><p>

<li><a href="politics.html">La Politique en J&egrave;rri</a><p>
<li><a href="crinme.html">L&eacute; cr&icirc;nme et la louai</a><p>
<li><a href="visite1878.html">Une visite entre deux vaizins opr&egrave;s la derni&egrave;ze &eacute;lection de Juge</a><p>
<li><a href="piteurjury.html">How Piteur convinced the Jury</a><p>
<li><a href="mancrime.html">Man Crime</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/juges1905.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
