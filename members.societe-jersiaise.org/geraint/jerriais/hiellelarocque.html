<HTML>

<!-- Mirrored from members.societe-jersiaise.org/geraint/jerriais/hiellelarocque.html by HTTrack Website Copier/3.x [XR&CO'2014], Tue, 15 Jul 2025 13:59:42 GMT -->
<HEAD>
<TITLE>Quand nou bouoillait l'hielle &agrave; La Rocque aut'fais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quand nou bouoillait l'hielle &agrave; La Rocque aut'fais</h2></font></center><p>

&Agrave; la f&icirc;n du stembre, eune fais l'temps 'tait d&eacute;v'nu trop rude pouor aller au bat&eacute;, les p&ecirc;tcheurs d&eacute; La Rocque aut'fais mettaient un jour &agrave; part pouor faithe d&eacute; l'hielle ou, comme nou disait, bouoilli l'hielle. Tout l'&ecirc;t&eacute;, d'pis l'&egrave;rnouv&eacute;, touos les p&ecirc;tcheurs avaient m&icirc;ns d'c&ocirc;t&eacute; l&eacute; faie d'ch&acirc;que ha&ucirc; (ou tchian d'm&eacute;) tch'il' avaient pr&icirc;ns, et of&ucirc;che &eacute;tout du faie d'autre tchians d'm&eacute;, etc. Quand don v'nait l'jour pouor d&ecirc;haler toute chutte pile d&eacute; faies pou&ocirc;rris - l&eacute; jour d&eacute; l'hielle - faut d'mander s'i' y'en avait, d'l'odeu! Assez, comme dit la vielle expression, pouor &icirc;nfecter les sept b&eacute;lettes!<br/>
<br/>
Tout 'tait m&icirc;ns dans eune grand' cha&ucirc;dgi&eacute;the sus un grand tr&eacute;pid, &agrave; l'abri dans la carre au haut d'la mont&eacute;e d'La Rocque. tout l'monde allaient et v'naient tout l'jour, et y'avait souvent deux cha&ucirc;dgi&eacute;thes sus l'feu, ou m&ecirc;me trais. Ch'tait un jour tout partitchulyi. Les avi&egrave;rs s'amenaient l&agrave; l'tou, bein seux, et prannaient part dans l'&ecirc;brouha. Nou-s-alleunmait les feux d'bouonne heuthe, d&eacute; bouais et d'vrai sans doute, et pis la bouoill&ecirc;tuthe s&eacute; fa&icirc;sait tout l'jour, jusqu'&agrave; qu'les faies f&ucirc;ssent en chitchettes, comme les vi&egrave;rs disaient. Dans l'couothant du jour, eune fais l'affaithe bein en allant et les feux bein Apres - mes bouonnes gens, tchi r't&ucirc;nf&icirc;n! Tout l'va&icirc;sinn&eacute; en' 'tait remplyi, d&eacute; ch't' &icirc;nfection tchi couochait! Mais p&egrave;rsonne n&eacute; lus pliaignaient, car ch'tait eune vielle cou&ocirc;teunme et pis, bein n&eacute;cessaithe. &Agrave; l'appraiche d&eacute; l'hiv&eacute; ch&acirc;tchun savait tch'i' faudrait tout pliein dg'hielle pouor les longues s&eacute;th&eacute;es, &agrave; br&ucirc;ler dans la cr&acirc;ssets. I' n'y'en restait bein seux dg&eacute;the fort d&eacute; l'hiv&eacute; d&eacute; d'vant.<br/>
<br/>
Mais chein qu'les avi&egrave;rs du va&icirc;sinn&eacute; aimaient l'mus, ieux (l'odeu n'les g&ecirc;nait pon!). Ch'tait d'pouver cou&ocirc;rre &agrave; trav&egrave;rs la feunm&eacute;e, aller et v'n&icirc;n sans c&ecirc;sse. Car la bouoill'lie d&eacute; l'hielle fa&icirc;sait eune forte n&eacute;the feunm&eacute;e, et bein &ecirc;pa&icirc;sse, comme un tch&egrave;rbonnyi!<br/>
<br/>
&Agrave; la f&icirc;n du jeu nou m'ttait l'hielle et boutelles pr&ecirc;te pouor l'hiv&eacute;. Et j&eacute; m'rappelle qu&eacute; quand j'tais mousse man p&eacute;the avait acouothe eune boutilyie d&eacute; ch't' hielle tch'il avait gard&eacute; d'san janne temps, du temps tch'il avait couothu l&icirc;-m&ecirc;me en plieine odeu l&eacute; trav&egrave;rs d&eacute; la feunm&eacute;e.<br/>
<br/>
<i> G.W. Bertram</i> <br/>
<i> V&egrave;rsion J&egrave;rriaise d'<a href="lemaistre.html">FLM</a></i> <br/>
<br/>
<i>Commentaithe d&eacute; FLM: Ch'la s'fa&icirc;sait &agrave; chutte saison ailleurs dans l'&Icirc;le &eacute;tout. Mais, sans doute, bein du monde bouoillaient lus hielle ieux-m&ecirc;mes siez ieux. Eune vielle expression entouor deux p&egrave;rsonnes ou fanmil'yes, ou pus, tch'accordent bein ensembl'ye est: &quot;<i> I' bouoillent d&eacute; l'hielle ensembl'ye</i> &quot;. Et nou dit &eacute;tout des gens tchi n'accordent pon du tout auve c&egrave;rtaines aut' gens: &quot;<i> I' n'peuvent pon bouoilli d'l'hielle ensembl'ye</i> &quot;. Vielles expressions tchi sont acouothe en usage ouaithe qu&eacute; chutte cou&ocirc;teunme sait p&egrave;rdue d'pis longtemps. Disons qu'la bouoill'lie dg'hielle s&eacute; fa&icirc;sait probabli&eacute;ment jusqu'&agrave; 1870 ou 1880. Nou s'en s&egrave;rvait sustout, d&eacute; ch't' hielle, pouor les cr&acirc;ssets tchi donnaient la seule leunmi&eacute;the qu&eacute; nouos anch&ecirc;tres connaissaient.<br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="hielle.html">Entouor d&eacute; l'hielle</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/hiellelarocque.html by HTTrack Website Copier/3.x [XR&CO'2014], Tue, 15 Jul 2025 13:59:42 GMT -->
</HTML>

