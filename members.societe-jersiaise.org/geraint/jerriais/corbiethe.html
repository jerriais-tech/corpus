<HTML>

<!-- Mirrored from members.societe-jersiaise.org/geraint/jerriais/corbiethe.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>Ervenu d'la Corbi&eacute;the</TITLE>
<META  name="keywords" content="Jerriais,poetry, CorbiÃ¨re">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>Ervenu d'la Corbi&eacute;the</h2></font></CENTER>

&nbsp;<p>
<CENTER><IMG SRC="corbiethe.jpg"  ALT="la veue d'la Corbi&egrave;the"  WIDTH=331 HEIGHT=111></CENTER><p>
&nbsp;<p>
<CENTER><TABLE><TR><TD>
J'en avons-ti lu de pus d'une sorte<BR>
Dans la Gazette de M&ecirc;rcredi pass&egrave;!<BR>
<a href="bisson.html">Mess Bisson</a> passant, dame! par la grand' porte<BR>
A 't&eacute; huit jours &agrave; d'meuther dans l'Ch&acirc;let,<BR>
Et l'bouan Cap'tain, une h&ocirc;te par excellence,<BR>
N'a pas mantchi d'lis faithe un tas d'bieau-bieaux<BR>
Pour lis prouver qu'un homme qu'est en vacances<BR>
Dait oublier ses minz&eacute;thes et ses maux,<BR>
Pour vingt-chinq ans, Mess Bisson dans l'Office,<BR>
A chin&egrave; du pour vendre &agrave; san compteux,<BR>
Ecrithe dans sa gazette - et tr&eacute;jous sans malice -<BR>
Sus des sujets divers, amusants ou s&eacute;rieux.<BR>
Un quart de si&egrave;cle, il est rest&egrave;, l'pouorre homme,<BR>
A lus p&acirc;ler des patates et des pommes,<BR>
Et &agrave; lus dithe chein qui pensait du temps.<BR>
Mais &agrave; la fin, il a saisi la chance;<BR>
Ayant 't&eacute; pris un jour d'un &ecirc;vr&eacute;din<BR>
Pour faithe un viage, pas si liain comme en France!<BR>
I' craignait trop le fichi souos-marin...<BR>
Nou l'y'avait r'quemand&egrave; comme une bouanne pli&egrave;che<BR>
Le bieau Ch&acirc;let du Cap'tain Le Sauteux<BR>
Yo&ugrave; nou'-z'est bein, sans trop d'teurs ni d'sifaiches,<BR>
Le long d'la mer et parmi des moussieux.<BR>
Et Mess Bisson, acati sa valise,<BR>
Y mins des cauches, des bottes et de bieaux bliancs collets<BR>
Une qu'minse de r'change (si' permet que j'vos l'dise)<BR>
Un parapluie et d'vi&egrave;r vingt-deux mouochets.<BR>
I' n'm'a pon dit s'il y mins une bouteille,<BR>
Pour r&ecirc;cauffer ses pi'ds, et y'un d'ches bonn&egrave;ts d'ni&egrave;t<BR>
Qu'ont des tasselles qui vos r'tchaient sus l'ouoth&egrave;lle.<BR>
Mais en tout cas sa valise 'taient bein plienne<BR>
Quand i' s'nallit, marchant drait comme un I<BR>
A la Corbi&eacute;the pour d'meuther siez l'Cap'taine,<BR>
R'poser san corps et r'dr&eacute;chi ses esprits.<BR>
Parmi les mauves, en s'prom'nant sur la gr&egrave;ve,<BR>
A math&eacute;e haute, i' respithait l'air frais,<BR>
Il oubliait combein qu'la vie est br&egrave;ve<BR>
Et dans les mathes, il &ecirc;cliaitchait ses braies,<BR>
Dans l'li&egrave;t, au ser, i' s'endormait trantchille,<BR>
En &ecirc;coutant les louaimes se d'battre un p'tit pus bas,<BR>
Et r&ecirc;vait p't'&ecirc;tre entouor de belles jannes filles<BR>
Qu'il avait veu, pol&acirc;tres, s'prom'ner ov lus... papas.<BR>
Le <a href="viermarchi.html">Vier Marchi</a>, h&eacute;las! n'est pas grand'chose<BR>
Quand nou l'compathe es rotch&egrave;rs et au vraic,<BR>
A la Corbi&eacute;the, yo&ugrave; qu'tout reste couleur de rose<BR>
Une heuthe apr&egrave;s le couochi du solei!<BR>
Le matin, l'v&egrave;, au prumi&eacute; chant d'l'alouette,<BR>
I' s'en allait marchi sus les galos<BR>
Nueue T&ecirc;te, le nez au vent, les mains dans ses pouchettes,<BR>
En admithant les velles des p'tits batcheaux.<BR>
Quand i' r'venait et qu'i' s'mettait &agrave; tabl'ye,<BR>
I' d'vait avair un fameux app&eacute;tit<BR>
Et l'bouan Cap'taine, de sa mani&egrave;the affabl'ye,<BR>
Disait: "Allons, pren&egrave;z, occouothe un p'tit."<BR>
Bein rassassi&egrave;, i s'n allait sus les <a href="gdfmielles.html">mielles</a><BR>
A san tout seu, visiter ses viers coins,<BR>
Marchi d'longs bu's, &ecirc;coutant l'bri des fielles,<BR>
Bein &agrave; l'abri des soucis et des soins.<BR>
Huit heutheux jours, pass&egrave;s &agrave; la Corbi&eacute;the:<BR>
O! Mess Bisson! Ch'n'est pas un viage banal...<BR>
Vive les Vacances! Hourah, Corps-Bi&eacute;the!!<BR>
Vraiment, Corps-Bi&eacute;the? J'l'&ecirc;pelle-t-i' bein ou mal?<P>
&nbsp;<p>

<I><a href="ejluce.html">Elie</a><BR>
1915</I><p><p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="st_brelade.html">St Br&eacute;lade</A><p>

<li><a href="lacorbiethe.html">La Corbi&eacute;the</a><p>
<li><a href="corbiethe1937.html">L&eacute; C'm&icirc;n pour la Corbi&eacute;the</a><p>
<li><a href="painpicnic.html">How the Picnic Came Off</a><p>
<li><a href="cahouain_cos.html">Les c&ocirc;'s d'la Mouaie</a><p>
<li><a href="bisson.html">Mess Bisson!</a><p>
<li><a href="bisson_large.html">Mess Bisson au large!</a><p>
<li><a href="bisson_collette.html">Mess Bisson &agrave; la Collette</a><p>
<li><a href="bissonca.html">Mess Bisson et san ca!</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/corbiethe.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>
