<HTML>
<HEAD>
<TITLE>Chanson Jersiaise</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Chanson Jersiaise</h2></font>
<br/>
<i>Air, au clair de la lune</i><br/></center><p>
<CENTER><TABLE><TR><TD>
Y-a quiq' chose qui troublle<br/>
Notre anmin Henri;<br/>
I' c'menche &agrave; v&eacute;e doublle,<br/>
Est comme &ecirc;b&eacute;soui:<br/>
I' n'sait pus que faire,<br/>
Est tout &ecirc;bahi;<br/>
Car la chose empiere<br/>
Et ch'est pour Mardi.<br/>
<br/>
Quand i' nouos accoste<br/>
I' ritonne un mio,<br/>
Mais vla qui li cou&ocirc;te,<br/>
Nou n'le veit que trop:<br/>
I' suppe s'n haleine,<br/>
I' nouos prend la main,<br/>
Faut qu'il ait d'la peine<br/>
Car i' n'fait pas l'feint.<br/>
<br/>
Aupr&egrave;s du chimetiere,<br/>
Siez Missis Vauqui,<br/>
I' donnit &agrave; bere<br/>
L'aut' jour et mangi.<br/>
Au but de la tablle<br/>
Nou viyait l'anmin<br/>
Endrait l'conn&ecirc;tablle<br/>
Bafrant un gobin<br/>
<br/>
Il y-avait une rouelle<br/>
Etou un cou&ocirc;ron,<br/>
Qu'&eacute;tait du comme smelle,<br/>
Et un biau jambon<br/>
Mais je fus d&ecirc;mins,<br/>
J'n'y vis pon l'picot<br/>
Qu'nouz avait promins<br/>
Pour faire le fricot<br/>
<br/>
Je b&ucirc;mes quiq' laches<br/>
En mangeant un brin,<br/>
Sans faire de morgaches<br/>
A not chier anmin<br/>
Cari' faut vouos l'dire<br/>
I' n'tait pas bein fi<br/>
Et nou n'peut pas rire<br/>
Auv la lerme &agrave; l'yi.<br/>
<br/>
Quand je lis consille<br/>
D'd&ecirc;jeuner hardi,<br/>
Aussit&ocirc;t l'nez s'quille<br/>
A chu pouor Henri:<br/>
I' faut qu'i' t'en cou&ocirc;te<br/>
Si tu veurs gangni;<br/>
N'ai pon d'peux d'ta p&ocirc;te<br/>
Mon chier doux Henri.<br/>
<br/>
<i>11/12/1871 - 4/1/1872</i><br/>
<br/>
<i>(<a href="langlois.html">P.L.</a>)?</i><br/>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="dialogue1871.html">Dialogue entre deux St Louorenchais</a><p>

</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
