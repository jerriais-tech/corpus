<HTML>
<HEAD>
<TITLE>Tout s'en va &agrave; la d'rive!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tout s'en va &agrave; la d'rive!</h2></font></center><p>


<font size="-1"><i>Fort Lauderdale, Florida,</i><br/>
<i>U.S.A.</i><br/>
<br/>
<i>L&eacute; 14 d&eacute; mar, 1970.</i><br/></font>
<br/>
Moussieu l'R&eacute;dacteu,<br/>
<br/>
J'veins d'&egrave;rch&eacute;ver la g&acirc;zette d&eacute; J&egrave;rri di 22 d'janvyi d&eacute; ch't ann&eacute;e, et en la li&ecirc;sant j'm&eacute; d'mande tch'est tchi s'en va d&eacute;v'ni&icirc;n d'J&egrave;rri! La seule bouanne nouvelle qu&eacute; j'vai est qu' l'&eacute;pid&eacute;mie d'peste (il' appellent ch'la l' influenza ich&icirc;n), est finnie. Par contre, la g&acirc;zette est plieine d&eacute; nouvelles d&eacute; vol'lie, d'accidents en moto, et m&egrave;me d&eacute; m'niches d&eacute; gr&egrave;ves parmi l's ouvri&egrave;rs. Mais la pi&eacute;the nouvelle d&eacute; toutes est l'id&eacute;e d'touanner Les Landes d&eacute; St. Ou&euml;n en clobe d&eacute; golfe! S&acirc;bre d&eacute; bouais et pistolet d'p&acirc;nnais! Quand tchi qu&eacute; l'tourisme s'en va finni d'&ecirc;prouver &agrave; &icirc;nmaginner d's estch&ucirc;ses pour g&acirc;ter, et m&egrave;me aboli, l&eacute; p'tit mio d'campangne tchi nouos rest&eacute; &agrave; l'ouv&egrave;rt? Ch'est sou&ocirc;-disant pour attriotchi pus d'touristes, mais j&eacute; n'crai pon qu'ch'est pour jouer au jeu d'golfe tch'i' veinnent en J&egrave;rri!<br/>
<br/>
L'&Icirc;le est d&eacute;j&agrave; si g&acirc;t&eacute;e tch'i' n'y a presque pon d'campangne d&eacute; restant, et l'f&egrave;rmage, tch'est la vocation naturelle d&eacute; l'homme, dispatha&icirc;t p'tit &agrave; p'tit. J'esp&eacute;the qu&eacute; touos les St. Ou&euml;nnais s'en vont lis r'b&icirc;nfrer et faithe &agrave; saver &egrave;s cheins tch'ont chu d&ecirc;testabl'ye projet-l&agrave; dans l'id&eacute;e qu&eacute; la t&egrave;rre et la belle bru&eacute;the des Landes lus appartcheint, et tch'i' n'ont pon l'&icirc;ntention d'la vaie viol&eacute;e par un tas d'&icirc;ndividus &agrave; taper sus des p'tites blianches balles auve un b&acirc;ton comme des mousses! Et pis v'la tchi veurt dithe des b&acirc;tisses, pus d'baithie, pus d'motos dans les p'tites routes tch'y m&egrave;nent, pus d't&icirc;ntam&acirc;rre et pus d'empouaisonnement d'l'air par l'odeu d'l'&ecirc;cappe d&eacute; gaz d&eacute; p&ecirc;trole brul&eacute;e. &Eacute;s Landes nou peut respither l'air puthe. &Agrave; vous, St. Ou&euml;nnais, d'faithe en sorte qu'oulle y reste!<br/>
<br/>
Mais la trantchilit&eacute; et la jouaie d'vivre sont disteurb&eacute;es un mio partout l'monde. L's anciens disaient qu&eacute; quand P&acirc;ques marsinne ch'est s&icirc;ngne d&eacute; dg&egrave;rre, peste ou fanminne. Eh bein, l's affaithes sont si boulev&egrave;rs&eacute;es ich&icirc;n en Am&eacute;thique qu&eacute; nou pouorrait qu&acirc;si penser qu&eacute; ch'est viyant qu' P&acirc;ques est dans l'mais d'mar ch't ann&eacute;e! La dg&egrave;rre continnue au <a href="vietnam.html">Vietnam</a>, et &agrave; ch't heu ou s'&ecirc;tend dans l'pays d'Laos. Les jannes gar&ccedil;ons d'ich&icirc;n n'ont pon l'amour d&eacute; lus pays &agrave; tchoeu comme j'l'avions en J&egrave;rri et un Angli&eacute;t&egrave;rre en 1914, et un tas d'ieux lis r'b&icirc;nfrent contre la conscription. L'&Ecirc;tat-M&acirc;jeur d&eacute; nouos arm&eacute;es d'l'air et d't&egrave;rre voudrait en finni eune fais pour toutes en bombardant Hanoi, capitale du Vietcong, et Haiphong - l&eacute; port o&ugrave;'est qu' les Russes et aut' n&acirc;tions d&ecirc;ch&egrave;rgent l's armes et canons tchi sont faits s&egrave;rvi contre nous - mais l'autorit&eacute; civile n&eacute; l'p&egrave;rmet pon, probabli&eacute;ment d'peux qu'les Russes ou les Chinnouais lus en m&ecirc;lent, chein tchi pouorrait d&ecirc;clientchi eune traisi&eacute;me dg&egrave;rre mondiale.<br/>
<br/>
Les s&#375;ndicats travaillistes continnuent &agrave; faithe l's ouvi&egrave;rs lus mett' en gr&egrave;ve pour aver lus gages hauchis, et j&eacute; c'menchons &agrave; aver d'la peine &agrave; vendre &agrave; l'&ecirc;trangi viyant qu' nouos prix sont trop hauts. J&eacute; v'nons d'mett' l&eacute; grand st&icirc;nme United States en r'traite viyant qu'les gages d&eacute; s'n &ecirc;tchipe sont si hauts tch'il en cou&ocirc;te trop pour continnuer &agrave; l'faithe s&egrave;rvi. Nouos boutiques sont plieines d'objets m&egrave;rtchis Fabritchi au Japon. Les gens ont peux d'env'yer pour un plionmyi quand y'en a b&eacute;soin dans la ma&icirc;son. Eune p&eacute;tite affaithe d&eacute; r'graie un coq dans la tchuisinne peut cou&ocirc;ter v&icirc;ngt fais la valeu du coq. Les plionmi&egrave;rs gangnent huit dollars d&eacute; l'heuthe, et j'li&ecirc;sais dans la g&acirc;zette avant hi&egrave;r tch'i' s'en vont aller en gr&egrave;ve pour aver lus gages ha&ucirc;chis &agrave; douze dollars par heuthe! Et ch'est la m&egrave;me turlutte dans touos les m&ecirc;tchi&egrave;rs. L&eacute; cou&ocirc;tage d&eacute; la vie augmente &agrave; grands pas, et l's ouvri&egrave;rs ieux-m&egrave;mes n'en sont pon pus d'l'avant.<br/>
<br/>
Les n&egrave;gres ont combattu - auve justice d&eacute; lus c&ocirc;t&eacute; - pour &egrave;t' p&egrave;rm&icirc;ns d'aller &egrave;s univ&eacute;rsit&eacute;s auve les bliancs, mais &agrave; ch't heu tch'il' y sont i' veulent &ecirc;t' gard&eacute;s &agrave; part et aver des ma&icirc;tres et maitr&ecirc;sses d&eacute; lus couleu, et quand i' n'peuvent pon passer l's examens i' heurlent qu&eacute; ch'est viyant qu'les ma&icirc;tres sont contre ieux!<br/>
<br/>
Les Hippies, barbus comme des marmo&ucirc;sets et habilyis comme des &ecirc;pe&ucirc;thas, font eune moqu'thie d'la vie respectabl'ye et vivent comme des cliapards. I' sont contre tout chein tch'est d'bouanne &egrave;rnomm&eacute;e, et i' n'veulent pon travailli pour gangni lus vie. La ma&icirc;ntchi d'ieux sont continnuellement &ecirc;b&eacute;d&eacute;s par des drogues et d'veinnent voleurs pour aver des sou pour en acater.<br/>
<br/>
Dans la m&acirc;jorit&eacute; d'nouos grand' villes eune femme n'est pon en se&ucirc;thet&eacute; d'sa vie dans les rues au s&eacute; toute seule, et nouos g&acirc;zettes sont plieines d'accomptes d&eacute; vol, d&eacute; viol et d'meurtres. I' patha&icirc;t qu&eacute; l's&#375;ndicat Cosa Nostra (l&eacute; Mafia en Italie) est hardi la cause du cr&icirc;nme tchi d'sahonte l&eacute; pays, et qu' les Communistes sont responsabl'yes pour un tas d'la d&ecirc;route tch'est &agrave; vengi l's univ&egrave;rsit&eacute;s, et l's &ecirc;meutes dans les rues.<br/>
<br/>
&Agrave; tchi qu'tout chu tripot-l&agrave; s'en va nouos m'ner? V'la tchi m'fait penser qu' l'histouaithe nouos dit qu&eacute; ch'tait trop d'aise et d'prosp&eacute;thit&eacute; tch'abattit l' empire d&eacute; Rome dans les vi&egrave;rs temps. J'sommes-t'i' en c'm&icirc;n pour la m&egrave;me catastrophe en Am&eacute;thique? Bou&acirc;n Dgi vielle qu&eacute; nann&icirc;n!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a HREF="gdfprogres.html">L&eacute; progr&eacute;s</a><p>
<li><a href="gdfpolitique.html">La politique en Am&eacute;thique</a><p>
<li><a href="gdfnier.html">Ni&egrave;r et blianc</a><p>
<li><a href="gdfconservateur.html">J'sis cons&egrave;rvateur!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

