<HTML>

<!-- Mirrored from members.societe-jersiaise.org/geraint/jerriais/flmtrousseau.html by HTTrack Website Copier/3.x [XR&CO'2014], Tue, 15 Jul 2025 13:47:11 GMT -->
<HEAD>
<TITLE>Les d'vis d'eune pie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les d'vis d'eune pie</h2></font>


&quot;Ki-ri-ki-ki, <br />Ka-ra-ka-ka!&quot; <p/></center><p>


Eh bein, j&eacute; n'sai pon trop bein tchi vouos chanter. Car, quand ch'est tch'i' y'a eune d&icirc;thette d&eacute; nouvelles - nou n'peut pon bein en &icirc;nventer. Ch'est &agrave; dithe, ch'n'est pon tch'i' sait exact&eacute;ment &icirc;mp&egrave;rm&icirc;ns, car j'm'en vais vouos dithe net et cliai, y'a tant d'gens par les c'm&icirc;ns tchi prannent lus plia&icirc;thi &agrave; &icirc;nventer des choses et, tout d'siette, un co pathelles &quot;nouvelles c'menchies et &agrave; banon, ch'est comme l'alleunmette au feu. Pouor d&eacute; m&eacute;, j&eacute; m'sis tr&eacute;jous compt&eacute;e trop respectabl'ye pouor m&eacute; mett' du rang d'ches &ecirc;cliandreurs-l&agrave;. Il est bouon d'faithe du fliann&eacute; d&eacute; temps en temps mais, comme toutes choses, en raison. Et j&eacute; sis bein se&ucirc;the et c&egrave;rtaine qu&eacute; mes lecteurs m&eacute; comprendront si j'dis qu&eacute; quand j'ai tchiquefais cont&eacute; des bliues ch&eacute; n'tait qu'en vouaix d'badinner ou, au s&eacute;rieux, j'vouos vendez si'en tout cas chein qu' j'avais acat&eacute; - l&agrave;, don! J'p&acirc;lais just&eacute;ment &agrave; ch't heu d&eacute; d&icirc;thette d&eacute; nouvelles, mais y'a eune chose qu&eacute; j'sai bouistr&eacute;ment bein et eune chose tchi pou&ocirc;rrait &ecirc;t' dgi&acirc;tre&ucirc;thement pus s&eacute;thieuse iun d'ches bouons jours et ch'est - l&eacute; manque d&eacute; vivres. Y'a d&ecirc;j&agrave; longtemps qu' nou n'a pon tout ch'qu&eacute; nou voudrait bein et, quouaiqu' j&eacute; n'm&eacute; pliaingne danme pon, j&eacute; peux vouos asse&ucirc;ther qu&eacute; si l'affaithe continnue, et il est tout probabl'ye qu&eacute; oui, j'm'en vais d&eacute;v'n&icirc;n dans un agr&eacute; d'sant&eacute; abominnabl'ye. D&ecirc;j&agrave; m&eacute; v'l&agrave; maigre comme un ha&ucirc; et j'ai p&egrave;rdu eune m&acirc;sse d&eacute; plieunmes, sans p&acirc;ler d'ma veue tch'a cailli hardi &agrave; ches drein. D&eacute;vant longtemps j'n'&eacute;thai pus qu&eacute; l'tch&ecirc;rpent. Ah &ccedil;a, souos pathelles circonstances, comme tchi trouver l'couothage et la bouanne heunmeu tchi sont n&eacute;cessaithe &agrave; la vie? Atout les r&acirc;tions qu' nou-s-a &agrave; ch't heu, d&eacute;vrai, nou &quot;va un but en allant douochement. Un p'tit p&eacute;ton d'beurre, un d'mi&eacute;-nodg&icirc;n d'lait, du chucre pliein un d&eacute;e et du s&eacute; &agrave; peine assez pouor couvri un douze-sou. N&eacute; v'l&agrave; &eacute;tout tch'i' m'nichent d&eacute; nouos r&eacute;duithe acouo sus l'pain, et pas d'graisse point fricachi. Ah, s&acirc;presti d'm&ecirc;tchi, s'en va-t-i' don faller &ecirc;copi dans la c&acirc;ssetrole pouor faithe s&egrave;rvi d'graisse? Et si la viande d&eacute;v'nait acouo pus &ecirc;carse qu'ou n'est, eh bein, danme, j 'nouos vai &agrave; cou&ocirc;rre souotre les p'tits mouossons l&eacute; long des r'li&eacute;s! Ah boustre, mais, valet, l'affaithe pou&ocirc;rrait v&eacute;thitabli&eacute;ment d&eacute;v'n&icirc;n critique. J'ai ou&iuml; qu&eacute; &agrave; des bords d&ecirc;j&agrave; nou-s-a mantchi eune racachie d'cats. Eh bein mou&ocirc;n Doue, la viande d&eacute; cat n'est p't-&ecirc;t' pon si mauvaise comme tout ch'la - pouor d&eacute; m&eacute; j'n'en ai janmais gou&ocirc;t&eacute; partitchuli&eacute;thement si ch'est qu' nou n'sait dg&eacute;the qu&eacute; ch'en est qu' nou-s-est &agrave; mangi. J'n'ai janmais peu supporter les cats, m&eacute;-m&ecirc;me, car du moment qu' j'y pens'sais l'mains chu fichu annima-l&agrave; m'sa&ucirc;t'tait sus la fripe et dans deux fis d'coton m'craqu'thait l'h&eacute;th&egrave;que du dos. Et ch'la, par exempl'ye, ch'est d'tchi qu' j'avons tr&eacute;jous seu, dans la fanmil'ye des oua&icirc;thieaux; &agrave; nous d'nouos en m&ecirc;fier, boufl'ye! <p/>
Allons, o&ugrave;'est qu' j'&eacute;tchions? Ah v&eacute;the, j'tchions &agrave; dithe comme tchi qu' nou-s-est &egrave;s p'tites r&acirc;tions. Les aut's s&eacute;maines j'ai ieu eune t&egrave;rribl'ye su&eacute;e d'fraid et, pouor combl'ye d'malheu, eune attaque d&eacute; rhonmatisses dans l's ort&eacute;s d&eacute; d'houors et un malaise dans l'gros boudin - ah, qu&eacute; j'ai souff&egrave;rt, n'y'a qu' m&eacute; tchi l'sait! Eh bein, aut'fais quand nou s'trouvait mal pr&icirc;ns nou filait d&ecirc;li&ecirc;ment qu'si eune p&eacute;tite boutilyie d'tchiquechose et nou s'fa&icirc;thait bein confortabli&eacute;ment un p'tit v&egrave;rre caud, ou m&ecirc;me deux si ch'est qu' nou 'tait d'heunmeu. Et pouor l&eacute; ma la gorge, deux p'tits d'gouts d'sitho' - v'l&agrave; tchi vouos sou&ocirc;lageait &agrave; m&egrave;rvelle, Mais, tout ch'la au jour d'aniet nou n'l&eacute; trouve pon dans les creux d'taupes! La vie est triste assez sans aver &agrave; nouos priver - ah bah, mais tch'est qu&eacute; j'sis don &agrave; vouos chanter? J&eacute; m'pliains ma&ucirc;gr&eacute; m&eacute; et, ai-je raison? Pas pus qu'autchun d'vous, bouonnes gens; nan-dgia, ma f&eacute;. J&eacute; sommes tous &agrave; bord du m&ecirc;me bat&eacute; et chu grand bat&eacute;, i' faut l'dithe, est acouo gentiment confortabl'ye pouor &agrave; ch't heu et n'navigue pon 'couo trop mal, tout consid&eacute;th&eacute;. L&eacute; cap'taine tch'est en ch&egrave;rge et touos ses contre-maitres sont &agrave; faithe d&eacute; lus mus pouor nous et y'a toute appathence qu&eacute; les choses n&eacute; s'sont pon p't'&ecirc;t' si mal comme nou voudrait bein vouos faithe accraithe. Nan, nan, nan, l&eacute; hal&eacute; n'est pan 'couo en allant &agrave; fond, Dgieu m&egrave;rci. Mais, y'a eune chose, et ch'est Marie tchi vouos l'dis, i' faut t&acirc;chi d's'entr'a&icirc;dgi &agrave; ch't heu pus qu' janmais d'vant, &agrave; seul fin tch'i' n'y'ait pon trop d'&egrave;rproches. L&eacute; chein tchi reste offrun au temps tchi va, et malvoulu, ch'ti-l&agrave; n'est danme pon d&icirc;ngne d &ecirc;t' appel&eacute; un homme. J&eacute; sommes &agrave; p&acirc;sser l'trav&egrave;rs d'un temps critique, mais j'pou&ocirc;rr&eacute;thions &ecirc;t' bein pi&eacute;thes, et si j'nouos pliaingnons ch'est bein seux &agrave; tort, car i' dait y'en aver des chents mille pi&eacute;thes qu&eacute; nous ichin en J&egrave;rri, et il est bouon d&eacute; l'r&ecirc;aliser. Un bou&ocirc;n jour les choses &egrave;r&icirc;thont mus, et j'n'en s'sons pon d'pi&eacute;the d'aver rencontr&eacute; tchitch'eunes des &ecirc;preuves du moment, Faut vivre en esp&eacute;thance et faithe d&eacute; san mus, comme l&eacute; vieau tchi s'&ecirc;trangl'ye! Quant &egrave;s habits, ch'est diff&eacute;thent. Nou n'peut pon mettre grand'chose d&eacute; c&ocirc;t&eacute;, parmi les provisions tchi sont absolument essentielles, mais l's habits - eh bein, j 'vouos garantis qu' j'ai emplyi mes titheurs, et touos les cros d'mes armouaithes sont otchup&eacute;s! Ous &ecirc;tes p't-&ecirc;t' tchuthieurs d&eacute; saver tch'est qu' j'ai m&icirc;ns d'c&ocirc;t&eacute;. Eh bein, n'en v'ch&icirc;n deux'trais, d's articl'yes. S'ou n'avez pon fait la m&ecirc;me chose, j'vouos pliains bein, car ou r's&eacute;thez p't-&ecirc;t' longtemps d'vant en r'vaie la couleu, d&eacute; tout ch'la. J'ai eune douzaine d&eacute; pathes d&eacute; cotillons, d&eacute;mi&eacute;-douzaine en tr&egrave;me et d&eacute;mi&eacute;-douzaine d&eacute; rouoge fliann&eacute; - car j&eacute; sis acouo du vi&egrave;r temps, m&eacute;, sans doute - j'ai fait faithe six or sept ch&acirc;les et neuf ou dgiex b&eacute;dg&ocirc;nes et eune pile d&eacute; d'vantchieaux d'b&ecirc;l&icirc;nge, et j'ai acat&eacute; sept douzaines d&eacute; c'm&icirc;nses et trente-ch&icirc;nq c'm&icirc;nsoles, deux b&icirc;ndgies d'cauches, seize ou dgiex-sept cors et douze douzaines d&eacute; baleines d'extra, et v&icirc;ngt-ch&icirc;nq pathes d&eacute; dr&acirc;ses ouv&egrave;rtes, brod&eacute;es! Et bein d'aut's choses... Si j'meurs d&eacute;vant man temps et d'vant pouver user tout chenna, j'ai donn&eacute; m's ordres - d&eacute; m'enfoui habilyie dans tout man &quot;trousseau&quot;. Ch'est m&eacute; tch'a payi pouor et j'veurs l'emporter auve m&eacute;!<p/>
 J'n'ai pon grand aut' chose &agrave; vouos dithe, &agrave; mains qu' ch'n&eacute; s'sait qu'les gens d'par siez nous sont &agrave; tchithier d'l'&ecirc;pu et qu' nou sent ch'la au pliein du nez n&eacute; v'l&agrave;, eune s&eacute;maine, et qu&eacute; nouot' Chent'nyi s'est fait raser et coper les g'veux &agrave; la f&icirc;n - en avait-i' eune toua&icirc;son! - et qu&eacute; la belle-fil'ye du cou&ocirc;thin &agrave; La&iuml;esse L&eacute; Doux en attend un autre bein vite. N&eacute; v'l&agrave; tout. &Agrave; la pr&eacute;chaine! <p/>
<br/>
<i><a href="lemaistre.html">Marie la Pie</a><br/>
</i>


&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="dgerre.html">La dg&egrave;rre</a><p>
<li><a href="cahouainnoue1939.html">Ch'a tr&eacute;jous 't&eacute; l'habitude du Caouain le Samedi d'Nou&eacute;</a><p>

<li> <a href="otchupation.html">M&eacute;mouaithes d'l'Otchup&acirc;tion</a><p>

<li><a href="lettre_otchupation.html">Lettre du temps d'l'Otchup&acirc;tion</a><p>
<li><a href="otchmv.html">M'n Otchup&acirc;tion</a><p>
<li><a href="otchup.html">L'Otchup&acirc;tion</a><p>
<li><a href="hitleur.html">La chanson Hitleur</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="pepee.html">P&eacute;p&eacute;e s'ra t'i longtemps?</a><p>
<li><a href="otch_annimaux.html">L'Otchupation et l's annimaux</a><p>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/flmtrousseau.html by HTTrack Website Copier/3.x [XR&CO'2014], Tue, 15 Jul 2025 13:47:11 GMT -->
</HTML>
