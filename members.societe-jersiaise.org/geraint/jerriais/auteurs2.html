<HTML>

<!-- Mirrored from members.societe-jersiaise.org/geraint/jerriais/auteurs2.html by HTTrack Website Copier/3.x [XR&CO'2014], Tue, 15 Jul 2025 13:42:11 GMT -->
<HEAD>
<TITLE>Chein tch'est &Ecirc;crit n'peut &ecirc;tre &ocirc;t&eacute;...</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Chein tch'est &Ecirc;crit n'peut &ecirc;tre &ocirc;t&eacute;...</h2></font></center><p>

<div align="right"><table width="105" align="right" border="0" cellpadding="2" cellspacing="2" bgcolor="#ffffff">
<tr valign="top">
<td>
<a href="wace.html"><img src="wace.jpg" border="0" width="100" alt="" title="" /></a><p>
<a href="marett.html"><img src="marett.gif" border="0" width="100" alt="" title="" /></a><p>
<a href="ejluce.html"><img src="ejluce.jpg" border="0" width="100" alt="" title="" /></a><p>
<a href="gwdec.html"><img src="gwdecarteret.jpg" border="0" width="100" alt="" title="" /></a><p>
<a href="lebrocq.html"><img src="lebrocq.jpg" border="0" width="100" alt="" title="" /></a><p>
<a href="lefeuvre.html"><img src="lefeuvre.jpg" border="0" width="100" alt="" title="" /></a><p>
</td>
</tr>
</table></div>


<p>Pouor les cheins tch'aiment la litt&eacute;thatuthe J&egrave;rriaise, ch'fut eune surpr&icirc;nse d&eacute; li&eacute;the dans la G&acirc;zette du 21 d&eacute; D&eacute;zembre l'articl'ye d&eacute; Rob Shipley. Bein seu qu'not' <a href="wace.html">Wace</a> fut mentionn&eacute; mais o&ugrave;'est qu'i' 'taient les grands auteurs d'la langue J&egrave;rriaise d&eacute;pis? &Agrave; chein tch'i' patha&icirc;t Mess Shipley l's avait oubli&eacute;.</p>

<p>Viyant qu'nos auteurs (acant&eacute; les cheins d&eacute; Dg&egrave;rn&eacute;sy) avaient &icirc;nspith&eacute; la r'na&icirc;ssance litt&eacute;thaithe du dgi&ecirc;x-neuvi&egrave;me si&egrave;cl'ye dans la Grand' T&egrave;rre, ch'fut ravissant d'n'aver pon veu deux-trais mots entouor Messire <a href="marett.html">Rob&egrave;rt Pipon Mathet</a>. Messire Rob&egrave;rt, tchi fa&icirc;sait s&egrave;rvi l'nom-d'plieunme Laelius et tchi d'v&icirc;nt Conn&ecirc;tabl'y&eacute; d&eacute; St. H&eacute;lyi et Bailli d'J&egrave;rri, 'tait admith&eacute; ich&icirc;n, en Dg&egrave;rn&eacute;sy et en France. Nou-s'a sugg&eacute;th&eacute; qu'ieune d'ses po&eacute;sies &icirc;nspithit Victor Hugo - ch'est c&egrave;rtain qu'Fran&ccedil;ois-Victor Hugo r'publyit sa ''Fille Malade'' dans "La Normandie inconnue". D'aut's auteurs J&egrave;rriais tchi f&ucirc;tent patronn&eacute;s par l&eacute; grand Victor 'taient <a href="flip.html">Ph'lippe Asplet</a> (L'Anm&icirc;n Flip) et <a href="sullivan.html">Jean Sullivan</a>. Sullivan, tch'&ecirc;crivait dans les trais langues, conna&icirc;ssait l'Lord Tennyson, tchi v'nait en J&egrave;rri v&icirc;siter san fr&eacute;the, et fit des v&egrave;rsions d'ses po&eacute;sies. San Victoriennisme entch&eacute;thinn&eacute; n'est pon of&ucirc;che au go&ucirc;t d'tout l'monde, mais i' voulait &ecirc;l'ver la litt&eacute;thatuthe J&egrave;rriaise au pus haut niv&eacute;. Et nou peut dithe qu'<a href="manuel.html">Henri Luce Manuel</a>, l'Juge <a href="legros.html">A.A. Le Gros</a>, l'Juge <a href="langlois.html">Ph'lippe Langliais</a> l'avaient fait duthant l'si&egrave;cl'ye.</p>

<p>L&eacute; caract&eacute;the d&eacute; Bram Bilo &icirc;nvent&eacute; par <a href="brambilo.html">Ph'lippe L'Sueux Mouothant</a> d'vi&egrave;rs la f&icirc;n du dgi&ecirc;x-neuvieme si&egrave;cl'ye d'v&icirc;nt d'siette un cliassique - les histouaithes d&eacute; Bram Bilo &agrave; la vendue et la v&icirc;site &agrave; Paris restaient populaithes m&ecirc;me quand l'auteu fit coumme Conan Doyle en tuant s'n h&eacute;ros. Les histouaithes d'la fanmil'ye Pain tch'appatha&icirc;ssaient dans les g&acirc;zettes pouor la Preunmi&eacute; Dg&egrave;rre Mondiale n'avaient pon l'm&ecirc;me succ&egrave;s.</p>

<p>L&eacute; <a href="gwdec.html">Cahouain</a> (George W. d&eacute; Cart'ret) tch'&ecirc;crivait d's histouaithes et des commentaithes ch&acirc;que s&eacute;maine dans les g&acirc;zettes fut iun des preunmi&egrave;rs &agrave; &ecirc;crithe du J&egrave;rriais pouor l'Eisteddfod, mais ch'fut <a href="ejluce.html">Elie</a> (E.J. Luce) tch'encouothagit l'&ecirc;crithie en J&egrave;rriais l'pus. Y'a-t-i' ieu eune S&eacute;th&eacute;e J&egrave;rriaise d&eacute; l'Eisteddfod sans eune &egrave;rcit&acirc;tion d'sa plieunme? S'i' n'avait pon mouothi duthant l'&eacute;pid&eacute;mie d'1918, il &eacute;thait continnu&eacute; sans doute l'&ecirc;crithie d'pi&egrave;ches d&eacute; thi&acirc;tre. D'pis chu temps-l&agrave; j'avons liu chein tch'ont &ecirc;crit <a href="lemaistre.html">Fra&icirc;nque Le Maistre</a>, <a href="lefeuvre.html">George d'la Forge</a> (George F. Le Feuvre), tchi g&acirc;ngnit l'Prix Litt&eacute;thaithe du Cotent&icirc;n en 1974, <a href="lebrocq.html">Douard L&eacute; Bro</a> (Edward Le Brocq) auve ses <a href="pmindex.html">Ph'lip et Merrienne</a> et d'aut's auteurs tch'ont &ecirc;crit dans les mag&acirc;s&icirc;ns et les g&acirc;zettes. </p>

<p>Si j'n'avons pon acouo d'grand roman en J&egrave;rriais, j'avons un amas d'po&eacute;sies et d'histouaithes en J&egrave;rriais entouor J&egrave;rri et les J&egrave;rriais. Bouonne li&eacute;thie!</p>

<i><a href="jerpoem.html">Geraint Jennings</a></i></p>


&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="auteurs.html">L's auteurs en langue J&egrave;rriaise</a><p>
<li><a href="aaalg.html">&Ecirc;pitre &agrave; m&eacute;n anm&icirc;n A.A.L.G.</a><p>
<li><P><A HREF="rimeurs.html">Rimeurs J&egrave;rriais</A></P>
<li><a href="hugo.html">Salut d'un pouor Rimeux &agrave; un Po&egrave;te</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="900e.html">En J&egrave;rriais</a><p>
<li><a href="lettre1943.html">Eune lettre d&eacute; 1943</a><p>

<li><a href="slindgheuze.html">Oquo une slindgheuze pour les Russes</a><p>
<li><a href="maislock.html">Mais!</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/auteurs2.html by HTTrack Website Copier/3.x [XR&CO'2014], Tue, 15 Jul 2025 13:42:11 GMT -->
</HTML>
