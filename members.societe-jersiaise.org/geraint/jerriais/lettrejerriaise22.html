<HTML>
<HEAD>
<TITLE>La Lettre J&egrave;rriaise &#8211; 23 F&eacute;vri 2014</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Lettre J&egrave;rriaise &#8211; 23 F&eacute;vri 2014</h2></font></center><p>

N&eacute; v'ch&icirc;n la lettre J&egrave;rriaise pouor D&icirc;nmanche, l&eacute; v&icirc;ngt-trais d&eacute; F&eacute;vri et ch&#8217;est Jill Bartholomew tchi vos p&acirc;le.<br/>
<br/>
Ma f&icirc;ngre, tchi temps qu'j'avons ieu dreinement!! J&eacute; sai qu'en Angliais <a href="fevri_mais.html">F&eacute;vri</a> est d&ecirc;crit coumme &laquo;l&eacute; mais d&eacute; la digue remplyie&raquo;, mais la plyie dans les s&#8217;maines p&acirc;ss&eacute;es r'a c&egrave;rtainement 't&eacute; extr&ecirc;me! Et la m&eacute; est trop &icirc;ncriyabl&#8217;ye!! Tr&eacute;jous d&eacute;pis l'&ecirc;fanche, j'ai 't&eacute; fascinn&eacute;e par l&eacute; mouvement des math&eacute;es, mais j&#8217;n'ai janmais veu autcheune chose si spectatchulaithe d&eacute;pis ch&icirc;nquante ans! Man point d'veue habituel est du H&acirc;vre des Pas, et j&eacute; d'valis l&agrave; un mat&icirc;n y'a dans les tch&icirc;nze jours pouor vaie chein tchi s'p&acirc;ssait. &Agrave; l'appr&eacute;che du bas d'la V&egrave;rte Rue, j'av&icirc;ns jusqu&#8217;&agrave; l'Hotel du Fort d'Auv&egrave;rgne d&#8217;vant &ecirc;t' arrou&eacute;e! Les lou&ecirc;mes v'naient par-dessus la bangn&eacute;r&ecirc;sse et s'&eacute;cr&acirc;saient l&eacute; trav&egrave;rs d'la route, tchiqu's'eunes &agrave; la hauteu d&eacute; l'Hotel Ommaroo. Aupr&egrave;s aver r'gard&eacute; pouor un p&#8217;tit brin, j'd&eacute;cidis d'aller pus liain av&acirc;u, chenna va sans dithe qu&eacute; j'n'allis pon av&acirc;u la route de la c&ocirc;te. J'fis man c&#8217;min &agrave; travers la Rue Mathet (Marett Road) jusqu'au Long Bou&euml;t (Roseville Street), mais coumme j&#8217;tais pouor tou&ocirc;nner &agrave; drouaite dans Roseville Street, je m'ap&egrave;rchus b&eacute;t&ocirc;t l'ieau d&#8217;m&eacute; tchi lappait alentou d'mes pids, auvec du lanfrais et d&eacute; p&#8217;tits morcieaux des vrai &agrave; m'taper raide &agrave; la fache&nbsp;: absolument &icirc;ncriyabl&#8217;ye!! Toutefais en d&ecirc;pit des avis de &laquo; route freunm&eacute;e &raquo;, l'&icirc;nnond&acirc;tion et les mouochieaux d'vrai couochi sus la route, tchique cacheurs avaient d&eacute;cid&eacute; d&eacute; n'pas &ecirc;tre enchabot&eacute; par ches&#8217;-chin et d'proc&eacute;der comme d'habitude, v'l&agrave; tch'&icirc;ncliut eune femme auvec un p&#8217;tchiot strap&eacute; dans l'dri&eacute;the d&eacute; sa vaituthe! J&eacute; n'comprends pas la mentalit&eacute; d&eacute; tchiques gens!<br/>
<br/>
Assez de mes gr&eacute;mul&#8217;lies, ch'est l'temps d'p&acirc;sser &agrave; des choses pus positives: n'est-i' pas m&egrave;rveilleux d'r'aver des longues journ&eacute;es d'&egrave;rtou! J'fus &ecirc;tonn&eacute;e d'noter D&icirc;nmanche p&acirc;ss&eacute; qu&eacute; l&eacute; sol&eacute; s'couoche d&eacute;j&agrave; pus tard qu&eacute; ch&icirc;ntch'heuthes et d&#8217;mie, et il est raide excitant d'vaie les preunmi&eacute; s&icirc;ngnes du r&#8217;nouv&eacute; tchi s&#8217;d&ecirc;t&acirc;ne. I&#8217; sembl'ye y'aver d'&ecirc;normes mouochieaux de p&#8217;tite-nues partout la campangne, les pars et tapis d&#8217;v&egrave;rduthe sont remplyis d'belles jaunes et pourpres g&ecirc;nottes et, achteu qu'l&eacute; vent a molli un mio, d&eacute; pus en pus d&eacute; g&#8217;zettes sembl'yent appatha&icirc;tre. Ajou&ocirc;tez &agrave; chenna qu&eacute; j'allons avanchi l&#8217;heuthe en seulement ch&icirc;n s'maines, alors j'esp&eacute;thee que l'&egrave;rnouv&eacute; s'en va b&eacute;t&ocirc;t nos tchaie sus l'co; pouor bein qu&#8217; l'hiv&eacute; sait d'avis d'nos pr&eacute;pather du r'ta [d'aver un drein pitchet &agrave; sa coue], coumme j&eacute; l'v&icirc;nmes l'ann&eacute;e p&acirc;ss&eacute;e &#8211; s'i&#8217; plia&icirc;t &agrave; Dgieu, chenna n's'en va pas arriver acouo eune fais ch't' ann&eacute;e!!<br/>
<br/>
Au sujet d'l'abat d&#8217;n&eacute; du mais d'Mar d'l'ann&eacute;e p&acirc;ss&eacute;e (tch'avr&ocirc;nit dranmatiquement nos pr&eacute;path&acirc;tis) j&#8217;peux-t-i&#8217; saisi ch't' opporteunit&eacute;, souos iun de mes chapieaux parmi bein d'aut's &#8211; l&eacute; chein d'la Pr&eacute;sidente d'la section d'&Ecirc;crituthe d&eacute; l'Eisteddfod d&eacute; J&egrave;rri &#8211; pouor ram&eacute;mouaither &egrave;s &ecirc;couteux qu&#8217;l&eacute; Festival d&#8217;&Egrave;rnouv&eacute; d's Arts Cr&eacute;atifs s'en va prendre pliaiche place &agrave; la Soci&ecirc;t&eacute; Rouoyale Agricole (RJA&amp;HS) l&eacute; mais tchi veint. L'exhibition s'sa ouv&egrave;rte du Jeudi, le treize &agrave; D&icirc;nmanche, l&eacute; seize d&eacute; Mar, les heuthes d'ouv&egrave;rtuthe sont d&eacute; dgi&ecirc;x heuthes &agrave; si&ecirc;x heuthes du Jeudi au Sanm'di et d&eacute; dgi&ecirc;x heuthes &agrave; quatre heuthes l&eacute; D&icirc;nmanche. Eune cl&acirc;sse 't&eacute; &icirc;ntroduite pour les entr&eacute;es d'&ecirc;crituthe &icirc;ndividuelles des adultes &eacute;tout, et quouaiqu'i sait trop tard pouor entrer ch&#8217;t&#8217; ann&eacute;e, s'i&#8217; vouos plia&icirc;t consid&eacute;thez-l&eacute; pouor deux mille tch&icirc;nze.<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tempsvoc.html">L&eacute; temps en J&egrave;rriais</a><p>
<li><a href="pmtempete.html">La Temp&ecirc;te</a><p>
<li><a href="pmouragan.html">L'Ouragan &agrave; Portinf&eacute;</a><p>
<li><a href="hurrican.html">Des d'gats d'la derni&eacute;the temp&ecirc;te</a><p>
<li><a href="vent.html">L&eacute; Vent</a><p>
<li><a href="ventvoc.html">L&eacute; vent</a><p>
<li><a href="vouest.html">Le Vou&ecirc;stume</a><p>
<li><a href="pmmouoillituthe.html">D'la mouoillituthe au Portinf&eacute;</a><p>
<li><a href="painstorm.html">Piteur Pain Reports on the Storm</a><p>
<li><a href="lettrejerriaise16.html">Lettre J&egrave;rriaise, Mar 2008</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

