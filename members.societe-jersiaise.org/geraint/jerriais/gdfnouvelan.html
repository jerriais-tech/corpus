<HTML>
<HEAD>
<TITLE>L&eacute; Nouvel An</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Nouvel An</h2></font></center><p>

<font size="-1">San Antonio, Texas,<br/>
U.S.A.<br/></font>
<br/>
Moussieu l'R&eacute;dacteu,<br/>
<br/>
N&eacute; v'ch&icirc;n la Nouvelle Ann&eacute;e et des vi&egrave;rs comme m&eacute; sont r'conna&icirc;ssants qu&eacute; l'Bouan Dgieu lus p&egrave;rmet d'en r'vaie acouo ieune. La vie est eune aventuthe si &icirc;nt&eacute;r&ecirc;ssante qu&eacute; nou vit tr&eacute;jous en esp&eacute;thance. Quand nou-s-est d'la s&eacute;th&eacute;e nou-s-appr&eacute;cyit d'autant pus la pr&eacute;chaine qu&eacute; nou-s-a la chance d&eacute; vaie, sachant tch'i' sont n&eacute;cessaithement l&icirc;nmit&eacute;es &agrave; l'av'n&icirc;n.<br/>
<br/>
J'm'&egrave;rsouveins qu&eacute; quand j'tais mousse l's anciens nouos d&icirc;saient qu&eacute; quand nou-s-avait tchiquechose d&eacute; neu, comme habit, ch'tait bouanne chance d&eacute; l'mettre pour la preunmi&eacute; fais l&eacute; Jour d&eacute; l'An. eune dr&ocirc;le d&eacute; crianche d&eacute; chu temps-l&agrave;, &eacute;tout, 'tait qu&eacute; ch'tait mauvaise chance si eune femme 'tait la preunmi&eacute;the &agrave; entrer dans vouot' ma&icirc;son l'preunmier Jour d&eacute; l'An. Dgieu m&egrave;rci qu&eacute; ches vielles crianches-l&agrave; ont dispathu auve l&eacute; p&acirc;ssage du temps.<br/>
<br/>
Eune chose tchi n'a pon dispathu dans l'couothant d's ann&eacute;es est la mauva&icirc;tchi. Les dg&egrave;rres continnuent. L'ann&eacute;e p&acirc;ss&eacute; ch'tait la cheinne du <a href="vietnam.html">Viet-Nam</a>. Nou la criyait finnie, mais i' patha&icirc;t tch'i' y'a dangi qu'ou r'qu&eacute;menche. l&eacute; c&ecirc;sse-feu entre Isra&euml;l et l'&Ecirc;gypte n'est pon trop se&ucirc;thetabl'ye. Les malfa&icirc;teurs sont nombreux dans les grand' villes ich&icirc;n en Am&eacute;thique. Y'a ieu sept chents meurtres dans la cheinne d&eacute; Detroit dans l'Michigan ch't' ann&eacute;e, et ch'n'est ieune d'un tas d'villes tch'ont pus d'un million d'habitants.<br/>
<br/>
I' y'a un manque d&eacute; disciplinne dans l's &ecirc;coles, et ma&icirc;tres et maitr&ecirc;sses sont souvent en gr&egrave;ve pour pus d'gages. Nouot' gouv&egrave;rn&eacute;ment, &ecirc;prouvant &agrave; asse&ucirc;ther l'f&egrave;rre-pliaie &egrave;s diff&eacute;thentes races tchi constituent l'peuple Am&eacute;thitchain, forche l's univ&egrave;rsit&eacute;s subventionn&eacute;s par l'&Ecirc;tat d'appointer eune proportion d'femmes, n&eacute;thes et blianches, comme professeurs, et eune proportion d'hommes d&eacute; race Latine (d'scendants du peupl'ye Mexitchain) dans c&egrave;rtains &Ecirc;tats comme l&eacute; Texas, l&eacute; Nouvieau Mexique et l'Arizona, et d'race Afritchaine dans touos l's &Ecirc;tats, chein tchi d&icirc;nminnue souvent la qualit&eacute; d'&icirc;nstruction car il est tchiquefais n&eacute;cessaithe d&eacute; mett' bas des bouans professeurs d&eacute; grande capacit&eacute; et d'exp&eacute;thience pour s&eacute; conformer &agrave; la louai appel&eacute;e &quot;Human Rights&quot; engendr&eacute;e par l&eacute; cri des minnorit&eacute;s ches dreinnes ann&eacute;es.<br/>
<br/>
Quand j'pense au manque d&eacute; disciplinne dans l's &ecirc;coles ich&icirc;n, j'sis r'conna&icirc;ssant d'aver subi la disciplinne dans l'&Ecirc;cole Wesleyenne &agrave; <a href="st_ouen.html">St. Ou&euml;n</a> quand j'y &eacute;tais. Dans chu temps-l&agrave;, les pathents cou&ocirc;t'naient l'ma&icirc;tre d'&ecirc;cole, et si un mousse s&eacute; pliaingnait &agrave; ses pathents d'aver ieu la badgette quand i' r'v&eacute;nait d'l'&ecirc;cole, y'avait des chances qu&eacute; san p'p&egrave;e l&icirc; donnIsse eune su&eacute;e pour aver 't&eacute; m&ecirc;chant assez pour en m&eacute;thiter ieune &agrave; l'&ecirc;cole! Mais nou n'pensait pon &agrave; s'pliaindre. Ouaithe qu&eacute; nou criyait qu&eacute; l'ma&icirc;tre 'tait p't-&ecirc;t' trop au-fait atout la badgette, nou savait en s&eacute;-m&ecirc;me qu&eacute; ch'tait juste d'&ecirc;t' peunnis s'nou l'm&eacute;thitait.<br/>
<br/>
J'm&eacute; d'mande tch'est tchi s'p&acirc;sse en J&egrave;rri ches jours. ch'est la preunmi&eacute; chose tchi m'veint &agrave; l'id&eacute;e en m&eacute; l'vant touos les mat&icirc;ns et en m'couochant l's&eacute;. Les g&acirc;zettes prannent si longtemps &agrave; v'n&icirc;n d'pis qu&eacute; l'grand bat&eacute; Queen Elizabeth n'est pus, qu&eacute; les nouvelles d&eacute; l'&Icirc;lesont tr&eacute;jous un mais ou pus en r'tard quand il' arrivent. Enf&icirc;n, en J&egrave;rri comme ich&icirc;n, n&eacute; v'ch&icirc;n l'temps d'faithe des r&ecirc;solutions. Nou sait bein qu'les r&ecirc;solutions du s&eacute; n&eacute; sont pon les cheinnes du mat&icirc;n, mais ch'est l'habitude d'en faithe, &agrave; chutte sa&icirc;son ich&icirc;n, pour toute la Nouvelle Ann&eacute;e tchi nouos attend. Combein d'fais qu'j'ai pens&eacute;, en r'v&eacute;nant d'la ville quand j'sis en J&egrave;rri, qu&eacute; si touos les cheins qu&eacute; j'vai &agrave; flia&ucirc;ner lus temps et lus sou, jour aupr&egrave;s jour, dans l's aub&egrave;rges, allaient &agrave; l'&eacute;glyise ou &agrave; la chapelle aussi souvent comem i' vont l&agrave;, nouos lieux d'tchulte n'&eacute;thaient janmais d'bancs vi&egrave;des et s'saient riches en sou. Mais ch'est seux qu'nou n'peut pon forchi ches b'veurs-l&agrave; d'faithe eune r&ecirc;solution d'changi l'aub&egrave;rge pour l'&eacute;glyise!<br/>
<br/>
Ch'est 'ch&icirc;n l'temps d'faithe tout ch'tch'est possibl'ye pour encouothagi les bouannes oeuvres, en montrant l'exempl'ye s&eacute;-m&egrave;me en fr&eacute;quentant l's &eacute;glyises pus souvent, et faithe les jannes aller &agrave; l'&ecirc;cole du D&icirc;nmanche &agrave; la pliaiche d'&ecirc;t' &agrave; couorre les c'm&icirc;ns et criailli dans les rues duthant l's heuthes du tchulte, car un vi&egrave;r diton nouos dit qu&eacute; chein qu'nou-s-apprend janne nou n'oublyie pon vyi, et ch'est bein vrai. I' sont fanmeux, nouos vi&egrave;rs ditons.<br/>
<br/>
Et j'ai eune r&ecirc;solution toute sp&eacute;ciale &agrave; consilyi &agrave; touos les J&egrave;rriais. J'l'ai mentionn&eacute;e d'vant et j'esp&eacute;the la r'nouveler touos l's ans tchi m'restent, car j'la consid&eacute;the d&eacute; grande &icirc;mportance: Ch'est d'faithe lus mousses p&acirc;ler l'J&egrave;rriais d&egrave;s lus p'tits jours. Autr&eacute;ment, nouot' bouanne vielle langue s'en &icirc;tha d'pus en pus dans les fonds p&egrave;rdus, et ou s'en va dispatha&icirc;tre &agrave; tout janmais si les jannes n&eacute; r'tcheinnent pon l'privil&egrave;ge et l'honneu d'pouver s'entre souhaiter eune bouonne et heutheuse Nouvelle Ann&eacute;e dans la langue d&eacute; lus anch&ecirc;tres.<br/>

<br/>
J'vouos la souhaite &agrave; tous!<br/>
<br/>
<i><a href="lefeuvre.html">George d'La Forge</a>.<br/>
1974</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfnouvelleannee.html">La Nouvelle Ann&eacute;e</a><p>
<li><a href="gdfnouvelleannee1972.html">La nouvelle ann&eacute;e</a><p>
<li><a href="pmnewyear.html">New Year Resolutions at Portinfer</a><p>
<li><a href="nouvelan.html">L&eacute; Caouain au Nouvel An</a><p>
<li><a href="nouvanpl.html">La Nouvelle Ann&egrave;e</a><p>
<li><a href="nouvan2.html">Le Nouvel An</a><p>
<li><a href="nouvan3.html">La Nouvelle Ann&eacute;e</a><p>
<li><a href="findannee.html">Fin d'ann&egrave;e</a><p>
<li><a href="nouvan4.html">La Nouvelle Ann&eacute;e</a><p>
<li><a href="pourlenouvelan.html">Pour le Nouvel An</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="resol.html">R&ecirc;solutions</a><p>
<li><a href="pman1951.html">L&eacute; Jour d&eacute; l'An</a><p>
<li><a href="pman1960.html">Une Bouonne Ann&eacute;e</a><p>
<li><a href="pmnouvelleannee1956.html">La Nouvelle Ann&eacute;e</a><p>
<li><a href="gdfnouvelleannee1967.html">La Nouvelle Ann&eacute;e</a><p>
<li><a href="pmannee1955.html">Une Bouonne Ann&eacute;e</a><p>

<li><a href="jftu.html">J.F.(T.)U. Ltd.</a><p>
<li><a href="perfectyear.html">Eune Bouonne Ann&eacute;e</a><p>
<li><a href="tchudlan.html">L&eacute; Tchu d&eacute; l'An</a><p>
<li><a href="nouvelan2023gj.html">&Agrave; chu Nouvel An qu&eacute; j'n'&eacute;thais pon veu</a><p>

<li><a href="samuelannee1913.html">J'vos souhait' eunne Bouanne Ann&eacute;e</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
