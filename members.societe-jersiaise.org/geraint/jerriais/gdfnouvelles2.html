<HTML>

<!-- Mirrored from members.societe-jersiaise.org/geraint/jerriais/gdfnouvelles2.html by HTTrack Website Copier/3.x [XR&CO'2014], Tue, 15 Jul 2025 13:59:13 GMT -->
<HEAD>
<TITLE>Des nouvelles de J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des nouvelles de J&egrave;rri</h2></font></center><p>


<font size="-1"><i>Trenton,</i><br/>
<i>Michigan, USA.</i><br/>
<br/>
<i>L&eacute; 3 d'novembre, 1979.</i><br/></font>
<br/>
Moussieu l'R&eacute;dacteu,<br/>
<br/>
La dreine g&acirc;zette &egrave;rchue d'J&egrave;rri est la cheinne du 30 d'ao&ucirc;t mais d's anmis d'Califournie m'en ont env'y&eacute; deux, les cheinnes du 20 et du 27 d&eacute; septembre. J'vouos asse&ucirc;the, bouannes gens, qu&eacute; ch'est grand' f&ecirc;te pour un J&egrave;rriais &agrave; l'etrangi d'&ecirc;rch&eacute;ver des nouvelles d&eacute; J&egrave;rri tchi n'sont qu'un mais en r'tard.<br/>
<br/>
D&eacute;pis qu&eacute; l's&egrave;rvice postal va en r'tchulant au jour d'aniet &agrave; la pliaiche d&eacute; prendre d&eacute; l'avo, i' n'faut pon s'attendre &agrave; r'ch&eacute;ver rein en vitesse par poste. Et ch'n'est pon seulement J&egrave;rri et l'Angli&eacute;t&egrave;rre tch'en souffre.<br/>
<br/>
Eune lettre env'y&eacute;e &agrave; man n'veu &agrave; Ottawa au Cannada, rein qu' 500 milles d'ich&icirc;n, pr&icirc;ns tch&icirc;nze jours en c'm&icirc;n, et j'peux cachi la distance en, moto dans dgiex heuthes! N&eacute; v'l&agrave; la sorte d's&egrave;rvice &agrave; tchi nou peut s'attendre d&eacute;pis qu' ch'est l's unions tchi gouv&egrave;rnent.<br/>
<br/>
Tant pus qu&eacute; l'temps s'p&acirc;sse, tant pus nou vait par la g&acirc;zette qu&eacute; J&egrave;rri n'est pus l'pays des J&egrave;rriais. Sus v&icirc;ngt-huit na&icirc;ssances annonc&eacute;es dans les deux du 20 et 27 d&eacute; septembre, i' n'y'a qu&eacute; quatre vrais noms J&egrave;rriais!<br/>
<br/>
Dans les d&eacute;c&egrave;s, j'ai r'gret d'vaie l'nom d'eune cou&ocirc;sinne, Dorothy Mabel Larbal&ecirc;tchi, n&eacute;e de Gruchy. Sa m'm&egrave;e et man p'p&egrave;e 'taient cou&ocirc;sins g&egrave;rmains. J'eus l'pliaisi d'la vaie et d'l&icirc; p&acirc;ler dans l'restaurant Marina &agrave; L'Eta, o&ugrave;'est qu' oulle 'tait en compangnie d'san fr&eacute;the Harold et d'sa belle-soeur. L&eacute; drein D&icirc;nmanche qu&eacute; j'tais en J&egrave;rri, v&egrave;rs la f&icirc;n du mais d'ao&ucirc;t, d&eacute;vant m'en v'n&icirc;n en Am&eacute;thique. Mes condol&eacute;ances &agrave; ses fr&eacute;thes et soeurs.<br/>
<br/>
Sus la g&acirc;zette du 27 d&eacute; septembre j'vai, auve grand plia&icirc;si, la plia&icirc;sante fache du Sieur Percy L'Masuthi, d'La Pointe, &agrave; St. Ou&euml;n, un va&icirc;s&icirc;n et anm&icirc;n sus tchi nou peut tr&eacute;jous s'fier, et j'esp&eacute;the qu&eacute; un va&icirc;s&icirc;n et anm&icirc;n sus tchi nou peut tr&eacute;jous s'fier, et j'esp&eacute;the qu&eacute; les J&egrave;rriais n&eacute; sont pon &agrave; l'bliaumer pour la renchi&eacute;the du lait. Sans en saver pus long, &eacute;tant liain d'J&egrave;rri &agrave; ch't heu, j'sis seux tch'il est &agrave; faithe d&eacute; san mus pour garder l'prix du lait &agrave; bas. Et comme il a un bouan troupe d'vaques li-m&ecirc;me i' sait bein tch'il en cou&ocirc;te tant pour les maint'n&icirc;n qu&eacute; l'f&egrave;rmyi tch'en garde a d'la peine &agrave; s'y r'faithe.<br/>
<br/>
Ch'est r'm&egrave;rquabl'ye qu&eacute; les Dg&egrave;rn&eacute;sais peuvent vendre l&eacute; lait &agrave; miyeu marchi qu' les J&egrave;rriais. Tch'est tchi sait, i' sont p't-&ecirc;t' &agrave; traithe les &acirc;nes, et i' daivent saver qu&eacute; nou n'peut pon traithe les crapauds! Mais, badinnage &agrave; part, i' vaudrait p't-&ecirc;t' la peine d&eacute; les consulter au sujet - comme il en est sugg&eacute;th&eacute; dans l'mangnifique articl'ye d'fond dans le g&acirc;zette.<br/>
<br/>
I' faut f&eacute;liciter l&eacute; Sieur Job, ma&icirc;tre d'&ecirc;cole d&eacute; St. George, pour aver travailli si d&ucirc; pour &ecirc;t' pr&ecirc;t pour l'ouv&egrave;rtuthe d&eacute; s'n &ecirc;cole en temps voulu. Mais j'ai r'gret d'vaie l'magnifique Mangni d'La Hague sans un seigneu &agrave; l'garder en &ucirc;sage comme mangni, pr&icirc;ncipalement un seigneu J&egrave;rriais d&icirc;ngne d'&ecirc;t' l&eacute; successeur du Colonel C.P. Le Cornu, d&eacute; m&eacute;mouaithe respect&eacute;e. Dans l'portrait du mangni dans la g&acirc;zette, j'vai les mousses &agrave; codp&icirc;ser lus balle sus l'herbe en d'vant. J'm&eacute; d'mande combein longtemps qu' la p'louse s'en va duther souos des circonstances d&eacute; m&ecirc;me. Ch'est eune bouanne chose qu&eacute; l'vi&egrave;r Coronel n'est pus l&agrave; &agrave; vaie san mangni p&egrave;rdre s&eacute;n ancienne d&icirc;ngnit&eacute;.<br/>
<br/>
J'vai qu&eacute; l's autorit&eacute;s sont acouo &agrave; autoriser l'agrandissement d'h&ocirc;tels et l'&ecirc;tablissement d'bangn&eacute;r&ecirc;sses ouaithe tch'i' y'a supposition d'un manque dg'ieau dans l'&Icirc;le en &ecirc;t&eacute; pour acc'moder tout l'monde et les touristes. Et telle autoris&acirc;tion pour eune h&ocirc;tel au Havre des Pas - auve la gr&egrave;ve &agrave; c&ocirc;t&eacute; pour pouver s'bangner, et la bangn&egrave;r&ecirc;sse du Jersey Swimming Club &agrave; deux-s'trais pas - m&eacute; patha&icirc;t dr&ocirc;le. Et nou s&eacute; d'mande s'i' y'a r&ecirc;ellment b&eacute;soin d'un deuxi&egrave;me &#8220;comptoir de cabaret&#8221; (&#8220;bar&#8221; en Angliais) pour les b'veurs quand i' y'en a d&ecirc;j&agrave; iun dans l'h&ocirc;tel m&ecirc;me.<br/>
<br/>
Eune chose qu&eacute; j'vais dans les g&acirc;zettes est qu&eacute; l's accidents en moto continnuent comme d&eacute; pus b&eacute; dans l'Ile. C&egrave;rtainement la baithie est encouothagie &agrave; la pliaiche d'&ecirc;t' condamn&eacute;e, et pourtant j'vai acouo bein trop d'motoristes pr&eacute;sent&eacute;s d'vant Justice pour aver bu trop.<br/>
<br/>
Mais y'a eune chose tch'i' patha&icirc;t y'aver en abondance en J&egrave;rri - ch'est des sou! Quand nou vait eune affaithe d&eacute; deux millions d'louis vot&eacute;s par Les Etats pour couvri &#8220;Supply Day requests&#8221; nou s&eacute; d'mande d&eacute; o&ugrave;'est qu' touos ches sou-l&agrave; s'en vont v'n&icirc;n. I' patha&icirc;t qu&eacute; j'sommes &agrave; court d&eacute; sou ich&icirc;n en Am&eacute;thique. J'esp&eacute;the qu&eacute; l'Pr&eacute;sident Carter n'avait pon les g&acirc;zettes d&eacute; J&egrave;rri. &#8220;V'la tchi l&icirc; donn'nait p't-&ecirc;t' l'id&eacute;e d'en empreunter d'l'Ile pour renforchi nouot' dollar!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgaz4.html">Dans la G&acirc;zette...</a><p>
<li><a href="gdfgaz5.html">Dans la g&acirc;zette</a><p>
<li><a href="gdfgaz6.html">Dans la G&acirc;zette</a><p>
<li><a href="gdfgaz7.html">Dans la g&acirc;zette...</a><p>
<li><a href="gdfgaz8.html">Dans la g&acirc;zette</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfnouvelles2.html by HTTrack Website Copier/3.x [XR&CO'2014], Tue, 15 Jul 2025 13:59:13 GMT -->
</HTML>

