<HTML>

<!-- Mirrored from members.societe-jersiaise.org/geraint/jerriais/peoplespark.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Nou geint et pargeint pouor not' par</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nou geint et pargeint pouor not' par</h2></font></center><p>

<CENTER><TABLE><TR><TD>



Nou geint et pargeint pouor not' par,<br/>
not' paradis<br/>
pouor tout l'publyi.<br/>
<br/>
Ch'est not' b&eacute;tchet b&eacute;n&icirc;n, not' carre:<br/>
ses bouais et bli&ecirc;te<br/>
ont veu tant d'f&ecirc;tes.<br/>
<br/>
Eune pliaiche &agrave; prix, eune pliaiche &agrave; part<br/>
tch'a ou&iuml;, tch'a veu<br/>
nos ris au tchoeu.<br/>
<br/>
La m'niche veint tchaie coumme un &ecirc;part:<br/>
nou-s'est ravi<br/>
de l'vaie m'nichi.<br/>
<br/>
Si tchique b&ucirc;sard, si tchique bachouard<br/>
&ocirc;se l'avra&ucirc;ner<br/>
v'l&agrave; du m&ecirc;ch&eacute;.<br/>
<br/>
Ch'est don d'vilyi et d'garder quart<br/>
pouor prot&eacute;gi<br/>
not' endrait d'ji.<br/>
<br/>
Des hauts jutchis cop'thaient un liard<br/>
en quat' (ou ch&icirc;n)<br/>
pouor faithe st&eacute;gr&icirc;n.<br/>
<br/>
Fiche des st&eacute;gr&icirc;ns, fiche des gronnards!<br/>
L&eacute; peupl'ye d'ich&icirc;n<br/>
garde san gard&icirc;n.<br/>
<br/>
Qu&eacute; nou sait sobre, qu&eacute; nou sait souard:<br/>
&agrave; la sant&eacute;<br/>
d'not' pi&egrave;che &agrave; jouer.<br/>
<br/>
L&egrave;v'-ous, l'publyi, n's&eacute;yiz pon couards:<br/>
draits coumme des bouais,<br/>
d'fendons nos drouaits.<br/>
<br/>
<i><a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gjpar.html">Par l'par</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/peoplespark.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>

