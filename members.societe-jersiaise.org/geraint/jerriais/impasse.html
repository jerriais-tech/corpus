<HTML>
<HEAD>
<TITLE>L'Impasse</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Impasse</h2></font></center><br><p>
<CENTER><TABLE><TR><TD>
Je gronne et j'ai gronnai<br>
Et je gron'nait oquo<br>
Et tout l'monde font comme m&eacute;,<br>
Nou n'peu pas gronn&eacute; trop,<br>
Y'un crie contre chun-chin<br>
Et l'autre contre chonna,<br>
I faut biaum&eacute; ch't'ichin<br>
Pasl&eacute; contre ch't'ina,<br>
I sont seux d'&ecirc;tre dans l'tort<br>
Car ch&egrave;s l&agrave; l'habitude,<br>
Faut qui subissent lus sort<br>
Les ruaux d'la multitude.<br>
<p>
Les gronneux sont comme m&eacute;<br>
Et j'sis comme les gronneux,<br>
Je m'y'pyais bin a biaum&eacute;<br>
J'pasle q'pour le fun (comme yeux)<br>
D'oui ma voix r&ecirc;sonn&eacute;<br>
N'ya pas d'soin t'chesque j'disons<br>
J'aimons beins bagoul&eacute;<br>
Sait gnolin ou raison.<br>
Et pis, ch&egrave;s d'jay Pee. Pee.<br>
Groupe compos&eacute; d'b&eacute;gauds<br>
I d'visent, et heurlent, et crient<br>
Font des projets d'idj'hots.<br>
<p>

En ville les gros marchands<br>
Voudraient q'tou ch'ques chucr&eacute;<br>
Es-sait tout en m&ecirc;me temps<br>
Par les Etats tax&eacute;<br>
Un ch'lin d'pus par tonn&eacute;;<br>
Le t'cherbon 's'sa trop chi,<br>
Et bouanne raison j'&eacute;thai<br>
D'faithe du brit d'vant l'payi.<br>
J'objecte es Droits d'entr&eacute;e<br>
"Comit&eacute; des Cauchies."<br>
Et comme la prumi&eacute; fais<br>
Piesse 't'ils r'&ecirc;tre bein d&ecirc;truits.<br>
<p>

S'ou voulais tax&eacute; d't'chi<br>
Et p'yiaithe &egrave;s honn&ecirc;tes gens<br>
Chein qui faut tax&eacute; CHI<br>
Et tax&eacute; CHI tous l's'ans:<br>
"Un ch'lin par t&ecirc;te les CATS<br>
Deux ch'lins tous L'S'ORNEMENTS,<br>
Chinq ch'lins chaque ESFANT D'BRAS<br>
Et chinq ch'lins les pus grands<br>
Les PER-AM-T'CHUL-BU-TEURS<br>
(Et autres t'ch&eacute;thibots)<br>
Au mains toute lus valeur."<br>
Le total en s'sait gros.<br>

&nbsp;<p>
<i><a href="pwluce.html">Ph'lip D'la Golarde</a></i><br>

<i>Nouvelle Chronique de Jersey 14/5/1902</i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="taxecats.html">Une taxe sus les cats</a><p>
<li><a href="taxe.html">La Taxe sus notr' Bi&eacute;the</a><p>
<li><a href="ponto.html">"Ponto" fait des r'merques</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
