<HTML>
<HEAD>
<TITLE>Les Docteurs et l'Auditeu'</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Docteurs et l'Auditeu'</h2></font></center><br>
<CENTER><TABLE><TR><TD>
Y'a justement tchinze jours anni&egrave;t<br>
J'avais &ecirc;crit sus un suj&egrave;t<br>
De la derni&eacute;the actualit&eacute;.<br>
Nos vi&egrave;rs lecteurs de la "Nouvelle,"<br>
Je sis bein certain s'en rappellent:<br>
Les Auditeurs et les Docteurs!<br>
<p>
Les deux Auditeurs des <a href="etats.html">Etats</a><br>
Faisaient un divers embarras<br>
Disant qu'i' n'pas'saient vraiment pas<br>
Tout chein qu'les Docteurs de Milice<br>
Ercliamaient pour bein p'tit d'service; - <br>
Disaient l's'Auditeurs des Docteurs!<br>
<p>
Pour mai, j'en avais fait des vers,<br>
Sans, j'esp&eacute;the, rimer trop d'travers,<br>
Et sans offenser jannes ou vi&egrave;rs,<br>
Mais j'vos avoue qu'je pensais dg&eacute;the<br>
Erp&acirc;ler si vite de l'affaithe<br>
Des Auditeurs et des Docteurs!<br>
<p>
Mais ach'teu ch'est une autre chanson<br>
Que nou-z'entend par la maison...<br>
Nou dit souvent,avec raison,<br>
Qu'i n'ya si bouan tcheth'tchi qui n'verse,<br>
- Tout d&ecirc;pend du c'min qu'i' traverse.<br>
T&eacute;moin l's'Auditeurs et Docteurs!<br>
<p>
Les Etats ont deux Auditeurs,<br>
Lus noms sont connus des lecteurs,<br>
Ch'est Larbalestchi et Hellyer,<br>
Hellyer est l'Auditeur-Comptabl'ye, -<br>
Ses additions sont erm&egrave;quabl'yes!<br>
Oh! Ches Docteurs et Auditeurs!<br>
<p>
Faut auditer, touos les quart-d'ans,<br>
Et, qu'i' faiche b&eacute; ou mauvais temps,<br>
Moussieu Hellyer qu'a, je comprends,<br>
Son domicile en Angleterre,<br>
Veint toutes les fais, m&ecirc;me en temps d'gh&egrave;rre.<br>
Ou l'savez bein, &ecirc;che pon, Docteurs?<br>
<p>
Ls Auditeurs, pour lus travas,<br>
Erchevent chaque ann&egrave;e des Etats,<br>
- Que nou' dit pauvres commes des rats,<br>
Mais qui puchent bein dans nos pouchettes! -<br>
Une belle miquelotte! -Tch'est qu'ous en faites?<br>
Touos vous Docteurs et Auditeurs.<br>
<p>
Nou craithait qu&acirc;si qu'm&ecirc;me des Jui's<br>
N'se trouv'thaient pas trop mal payis<br>
En r'chevant par an trais chents louis<br>
Pour vaie dans l'bureau d'Moussieu d'Veulle,<br>
Touos les comptes et livres qu'i' veulent,<br>
Et m&ecirc;me les papiers &egrave;s Docteurs!<br>
<p>
Mais les Docteurs, qu'ont yeu lus tou',<br>
Et qui d'mandaient, sans droit in'tou,<br>
D'erchever une bouanne paut&egrave;e d'sous,<br>
Ouvrent l's'yiers ach'teu', j'imagine<br>
Et sans doute rient das lus babines<br>
D'l'aventuthe de y'un d's'Auditeurs!<br>
<p>
Car Mess Hellyer veurt trente louis d'pus -<br>
Parce qu'i' y'avait tchic comptes e r'chus<br>
De pus pour li &agrave; r'garder d'sus!<br>
"L'app&eacute;tit veint &agrave; m'suthe qu'nou mange -"<br>
Mais chutte fais ch'est assez &ecirc;trange:<br>
Apr&egrave;s la bord&egrave;e des Docteurs!<br>
<p>
L'Comit&eacute; des Finances 'tait <I>pour </I>-<br>
Mais l'<a href="politics.html#bailiff">Bailli</a> et l's'Etats, l'autr' jour,<br>
L'ont r'fus&egrave; bein vite et tout court. -<br>
Ils ont veu l'dangi quand nou laisse<br>
Des ca'ts &agrave; pautrindgi d'la graisse,<br>
Qu'che s'sait Docteurs ou Auditeurs!!<br>
<p>
<I><a href="ejluce.html">Elie</a><br>

</I>
</TD></TR></TABLE></CENTER>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmfinances.html">Les finances en embarras</a><p>
<li><a href="pmdesastres.html">Les D&eacute;sastres</a><p>
<li><a href="29septembre.html">Le 29 Septembre</a><p>
<li><a href="cashbox.html">L&eacute; Caouain et la &#147;cash-box&#148;</a><p>

</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
