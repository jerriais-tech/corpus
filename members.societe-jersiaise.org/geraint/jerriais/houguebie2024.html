<HTML>

<!-- Mirrored from members.societe-jersiaise.org/geraint/jerriais/houguebie2024.html by HTTrack Website Copier/3.x [XR&CO'2014], Tue, 15 Jul 2025 13:53:16 GMT -->
<HEAD>
<TITLE>La Hougue Bie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Hougue Bie</h2></font></center><p>
<img src="houguebie.jpg" width="405" height="207" alt="" title="" align="right" />
La Hougue Bie, en la P&acirc;raisse d&eacute; Grouville en J&egrave;rri, a 't&eacute; un centre d'activit&eacute; humaine d&eacute;pis pus d'si&ecirc;x mille ans. La hougue fut b&acirc;tie pouor couvri eune pouquelaye N&eacute;olithique y'a dans les si&ecirc;x mille ans. Aupr&egrave;s l'arriv&eacute;e d'la Chr&ecirc;tchienn't&eacute; eune chapelle fut b&acirc;tie sus l'cop&eacute; d'la hougue. <br/>
<br/>
La hougue a dans les 12m d&eacute; haut et 58m d&eacute; dgiam&egrave;tre.<br/>
<br/>
</div><div align="center"><b>La pouquelaye</b><br/>
</div><div align="left"><br/>
La pouquelaye (ou all&eacute;e couv&egrave;rte) fut b&acirc;tie y'a dans les si&ecirc;x mille ans, sans doute preunmi&eacute;thement coumme eune s&eacute;pultuthe pouor y'ent&egrave;rrer des morts. Of&ucirc;che des chefs ou des gens &icirc;mportantes? L'all&eacute;e a neu m&egrave;tres d&eacute; long et nou-s'a &agrave; s'ba&icirc;ssi pouor marchi jusqu'&agrave; la chambre. Ch'tait un endrait partitchulyi et i' patha&icirc;t qu'ch'tait &icirc;mportant d'emp&ecirc;chi un acc&egrave;s trop libre au d'dans du monument. La d&ecirc;fouithie d'1924/25 trouvit des buts d'os d'au mains huit p&egrave;rsonnes (d&eacute; tchi deux-trais 'taient des femmes et quat' ou ch&icirc;nq 'taient d's hoummes. N'y'avait pon hardi d'os pouor un si grande structuthe, et la parf&egrave;n'nie d'os sugg&eacute;the qu&eacute; l'endrait d'ent&egrave;rrement avait 't&eacute; d&ecirc;consacr&eacute; quand la tombe fut freunm&eacute;e.<br/>
<br/>
Eune &ecirc;norme mouaie &agrave; d'gr&eacute;s fut b&acirc;tie sus la pouquelaye.<br/>
<br/>
Y'a dans les quat' mille ch&icirc;n chents ans, pouor tchique ra&icirc;son, la tombe changit d'fonction. L'entr&eacute;e fut bliotchie par eune muth&acirc;le en pi&egrave;rre secque. Si ch'tait un changement d'pratique &egrave;rligie&ucirc;the ou sociale tch'avait p&egrave;rsuad&eacute; les gens d'bliotchi d'm&ecirc;me l&eacute; tomb&eacute;, nou n'sait pon. Si ch'tait l'abandon du site ou eune freunm'thie rituelle est eune tchestchion tch'est hardi distchut&eacute;e parmi l's exp&egrave;rts.<br/>
<br/>
Aupr&egrave;s chenna, toute la structuthe fut couv&egrave;rte d&eacute; t&egrave;rre, et l'h&egrave;rbe couvrit la hougue. I' sembl'ye qu&eacute; pouor des milles ans la hougue fut la&icirc;ssie.<br/>
<br/>
&Egrave;s ann&eacute;e 1920s ch'tait la tombe tchi 'tait l'centre d'&icirc;nt&eacute;thet arch&eacute;ologique, mais pouor la f&icirc;n du v&icirc;ngtchi&egrave;me si&egrave;cl'ye les exp&egrave;rts avaient r'consid&eacute;th&eacute; l'r&ocirc;le d&eacute; structuthes N&eacute;olithiques dans l'paysage, et nou c'menchit &agrave; s'&icirc;nt&eacute;r&ecirc;ssi dans la structuthe d'la hougue entre la pouquelaye en d'ssous et la chapelle sus l'haut.<br/>
<br/>
</div><div align="center"><b>La chapelle</b><br/>
</div><div align="left"><br/>
La chapelle qu&eacute; nou vait achteu est eune &egrave;rconstruction d'un b&acirc;tisse Nouormand, sans doute, mais i' n'y'a pon d'mention d'vant la f&icirc;n du tch&icirc;nzi&egrave;me si&egrave;cl'ye. Dans les preunmi&eacute; ann&eacute;es du seizi&egrave;me si&egrave;cl'ye la chapelle est mentionn&eacute;e coumme &quot;la Chapelle de Notre Dame de la Clart&eacute;&quot;. L&eacute; Douoyen d'J&egrave;rri, R'chard Mabon, tch'avait fait un p&egrave;l'rinnage &agrave; J&eacute;thusalem dans les 1520, d&eacute;cidit d'&egrave;rgraie la chapelle coumme un endrait d'p&egrave;l'rinnage. En d'ssous d'la chapelle i' creusit eune &quot;tombe d&eacute; J&eacute;s&ucirc;-Chri&quot; et l'a&icirc;tre d&eacute; l'&Ecirc;st d&eacute; la chapelle d'v&icirc;nt eune chapelle d&eacute; J&eacute;thusalem. S'lon des r'cits, l'Sieur Mabon tricachonnait des &quot;mithacl'yes&quot; dans la chapelle &agrave; seule f&icirc;n d'g&acirc;ngni des sou des p&egrave;l'r&icirc;ns tch'y'affliotchaient &egrave;s jours d&eacute; f&ecirc;te &egrave;rligie&ucirc;the. J'd&icirc;thons tr&eacute;jous en J&egrave;rriais: &quot;Ah, ch'est mithacl'ye &agrave; La Hougue!&quot; pouor tchiquechose qu&eacute; nou n'peut pon craithe. Tout coumme, y'en a tchi d&icirc;thent qu&eacute; ch'est d'la propagande Protestante contre les Catholiques. <br/>
<br/>
Iun des r'&ecirc;ffets p&ocirc;ssibl'yes d'la &quot;tombe&quot; et la f'n&ecirc;t' tch'est tchuthie&ucirc;thement pliaichie. Au R'nouv&eacute; et au Stembre l&eacute; sol&eacute; pouvait entrer dans la tombe, pus &agrave; co d'la m&ecirc;me manni&eacute;the d&eacute; l'&ecirc;cliaith'thie des solstices pouor tchi qu'la pouquelaye (&agrave; chu temps-l&agrave; acouo muchie souos la hougue et &icirc;nconnue - ou ch'tait-i'?) avait 't&eacute; gr&eacute;e dans les touos vi&egrave;rs temps. D'aut' &ecirc;vidence p&ocirc;ssibl'ye du cont'nu d'la &quot;tombe&quot; est l&eacute; &quot;p'tchiot p&eacute;trifi&eacute;&quot; tchi 'tait exhib&eacute; dans la Tou du Pr&icirc;nce jusqu'au tout c'menchement du v&icirc;ngtchi&egrave;me si&egrave;cl'ye. &Agrave; chein tchi patha&icirc;t, chutte stchulptuthe (tchi n'tait pon contre la l&eacute;gende racont&eacute;e un mousse tch'avait 't&eacute; tou&ocirc;nn&eacute; en pi&egrave;rre, mais eune s&eacute;pultuthe of&ucirc;che du seizi&egrave;me si&egrave;cl'ye) avait 't&eacute; d&ecirc;muchie duthant des travaux &eacute;pis exhib&eacute;e auve tout l'restant des vieill&acirc;qu'thies ajou&ocirc;t&eacute;es &agrave; la d&eacute;coth&acirc;thion d'la d'meuthe n&eacute;o-Gothique.<br/>
<br/>
&Agrave; la R'form&acirc;tion au seizi&egrave;me si&egrave;cl'ye, les chapelles f&ucirc;tent abandonn&eacute;es et La Hougue Bie d'v&icirc;nt d'la propri&ecirc;t&eacute; priv&eacute;e.<br/>
<br/>
B&eacute;t&ocirc;t aupr&egrave;s la mort d&eacute; R'chard Mabon en 1543, la Couronne &egrave;rvendit la chapelle &agrave; des propri&ecirc;taithes tch'&eacute;thaient peu la faithe s&egrave;rvi coumme d&eacute;meuthe. Au dgi&ecirc;x-huitchi&egrave;me si&egrave;cl'ye nou proposait d'd&ecirc;moli la chapelle mais la Cour Rouoyale n&eacute; l'allouait pon. Nou dit qu'en 1728 l&eacute; cliochi fut passecrit par un &ecirc;part d&eacute; feu.<br/>
<br/>
</div><div align="center"><b>La tou</b><br/>
</div><div align="left"><br/>
En 1759 James d'Auv&egrave;rgne acatit La Hougue Bie et qu&eacute;menchit la b&acirc;tithie d'eune tou n&eacute;o-Gothique sus la chapelle au cop&eacute; d'la hougue et en 1792 baillit la propri&ecirc;t&eacute; &agrave; san n'veu, Ph'lippe, tchi d'meuthait &agrave; la siette dans la tou. Ph'lippe d'Auv&egrave;rgne d'v&icirc;nt un Pr&icirc;nce, d&eacute; Bouoillon, eune p'tite pr&icirc;ncipa&ucirc;t&eacute; en &Ucirc;rope, et la tou v&icirc;nt connue coumme la Tou du Pr&icirc;nce. L&eacute; Pr&icirc;nce fa&icirc;sait s&egrave;rvi sa tou coumme des s&icirc;ngnaux et un centre d'espionnage duthant les dg&egrave;rres Napol&eacute;oniennes. Mais aupr&egrave;s la paix, i' n'put pon r'g&acirc;ngni sa pr&icirc;ncipa&ucirc;t&eacute; tchi fut &icirc;ncorpouoth&eacute;e dans un pus grand &ecirc;tat, et i' fut souos l'fou et mouothit en 1816.<br/>
<br/>
</div><div align="center"><b>L'h&ocirc;tel</b><br/>
</div><div align="left"><br/>
La Hougue Bie fut acat&eacute; en 1817 par l&eacute; Lieut'nant-Gouv&egrave;rneux d'J&egrave;rri, Hugh Mackay Gordon, tch'&eacute;thait peu bein faithe s&egrave;rvie la tou coumme eune r&eacute;sidence. Mais aupr&egrave;s 1821 ch'tait d'l'&egrave;rcri&acirc;tion et du la&icirc;si tch'y r&eacute;gnait au run coumme nou d&ecirc;v'loppait des gard&icirc;ns d'plia&icirc;si<br/>
<br/>
Dans les 1830, eune h&ocirc;tel fut b&acirc;tie auve des gard&icirc;ns, eune boul'lie et d's attractions. Auve l&eacute; d&ecirc;v'loppement du tourisme la Tou du Pr&icirc;nce d&eacute;v&icirc;nt eune pliaiche qu&eacute; les v&icirc;siteurs aimaient vaie, sustout &agrave; seule f&icirc;n d'monter au haut d'la tou pouor aver eune belle veue panoranmique d&eacute; l'&icirc;le.<br/>
<br/>
Mais pouor la f&icirc;n du dgi&ecirc;x-neuvi&egrave;me si&egrave;cl'ye, la tou tou&ocirc;nnait en d'lacres, endg&egrave;rru&eacute;e et n&eacute;glyigie.<br/>
<br/>
En 1912, y'eut eune proposition qu'les &Ecirc;tats d'J&egrave;rri acat&icirc;ssent La Hougue Bie mais l'&ecirc;ffort mantchit.<br/>
<br/>
</div><div align="center"><b>La d&ecirc;fouithie 1924/25</b><br/>
</div><div align="left"><br/>
En 1919, l&eacute; site fut acat&eacute; par La Soci&eacute;t&eacute; Jersiaise pouor &pound;750, et quand la b&acirc;le fut ag'v&eacute;e en 1925, la Soci&eacute;t&eacute; d&ecirc;molit la tou. La tou avait acouo eune forte structuthe mais l'architectuthe n&eacute;o-Gothique 'tait horte d&eacute; faichon et la Soci&ecirc;t&eacute; aimait mus s'd&ecirc;b&acirc;ter d'la tou qu&eacute; d'la restaurer, v'l&agrave; tchi t&egrave;rg&eacute;thait les d&ecirc;fouithies souos la hougue. Les arch&eacute;ologistes d&eacute; la Soci&eacute;t&eacute; Jersiaise voulaient d&ecirc;foui la hougue, et duthant les d&ecirc;fouithies i' d&ecirc;much&icirc;tent la pouquelaye tch'avait 't&eacute; ent&egrave;rr&eacute;e souos la hougue y'a des mille ans. En ouvrant eune tonnelle souos la hougue, les arch&eacute;ologistes n'avaient pon trouv&eacute; exact&eacute;ment l'al&icirc;ngn'ment tch'allou&ecirc;thait au sol&eacute; d'entrer dans la tombe &egrave;s &ecirc;tchinnoxes. I' griy&icirc;tent eune tonnelle en ch&icirc;nment (et brique d&eacute; la Tou du Pr&icirc;nce d&ecirc;molie) et v'l&agrave; tchi restait l'entr&eacute;e qu&acirc;siment jusqu'&agrave; la f&icirc;n du si&egrave;cl'ye.<br/>
<br/>
L&eacute; site fut ou&egrave;rt au publyi coumme un m&ucirc;s&eacute;e arch&eacute;ologique pouor la preunmi&eacute; fais. Au mais d'Avri 1925 nou ch&egrave;rgeait les v&icirc;siteurs douze sou pouor entrer dans la tombe.<br/>
<br/>
Chein tchi restait d'la chapelle tch'avait s&egrave;rvi d'bas d'la tou, 'tait pouor &ecirc;t' restaur&eacute;, mais l'&egrave;rgraiethie d'la chapelle a pus d'&icirc;nmaginn&acirc;tion qu&eacute; d'r&ecirc;alit&eacute;. Nou peut admith&eacute; la peindrie d'muth&acirc;les du Mouoyen &Acirc;ge tchi fut d&ecirc;muchie en 1924 souos eune couoche d&eacute; lait d'caux et du pit&eacute;. Jusqu'en 1973 quand la peindrie fut nettie, nou criyait qu'ch'est eune sc&egrave;ne d&eacute; l'Annonch'chie, mais i' s'adonnit qu'ch'est eune pathe d'archanges. Ch'est p&ocirc;ssibl'ye qu'i' 'taient peints l&agrave; pouor adouother eune statuette d'l'Assomption d'la Vi&egrave;rge Mathie. N'y'a pon hardi d'peindrie d'muth&acirc;les tchi restent en J&egrave;rri du Mouoyen &Acirc;ge: les aut' exempl'yes sont dans la Chapelle &egrave;s P&ecirc;tcheurs &agrave; Saint Br&eacute;lade, et l'&Eacute;glyise P&acirc;roua&icirc;ssiale d&eacute; Saint Cli&eacute;ment. La chapelle fut r'd&ecirc;di&eacute;e par l'&Ecirc;v&ecirc;que d&eacute; Ou&icirc;nch&ecirc;tre en 1931.<br/>
<br/>
L'h&ocirc;tel n&eacute;o-Gothique fut d&ecirc;molie &eacute;tout, acouo eune p&egrave;rte d'architectuthe qu&eacute; nou peut r'gretter. N'y'a qu&acirc;siment rein tchi reste au jour d'aniet d'l'h&ocirc;tel et ses offices. L&eacute; caf&eacute; (la vielle salle d&eacute; th&eacute;e) et la louoge (tchi 'tait la cheinne du gardgien) f&ucirc;tent b&acirc;tis 1925-1926, en r'fa&icirc;thant s&egrave;rvi des buts d'architectuthe d'la tou et d'l'h&ocirc;tel.<br/>
<br/>
</div><div align="center"><b>L'Otchup&acirc;tion</b><br/>
</div><div align="left"><br/>
Duthant l'Otchup&acirc;tion 1940-1945, un bunk&egrave;r Allemand fut b&acirc;ti sus les t&egrave;rrains du site, un abri dans un bord d'la hougue m&ecirc;me, et eune tou d'dget au ras d'la chapelle. <br/>
<br/>
L&eacute; 10 d'Mar 1942 l&eacute; gardgien du site rapportit qu'les Allemands avaient c'menchi d'apporter d's &ocirc;tis et des mat&eacute;thiaux pouor la b&acirc;tithie d'fortific&acirc;tions. Des gens d'la Soci&eacute;t&eacute; Jersiaise lus en f&ucirc;tent p&acirc;ler au p&egrave;rsonnel du c'mandant Allemand pouor explyitchi l'&icirc;mportance historique du site. L's Allemands la&icirc;ss&icirc;tent la chapelle (s&eacute;non pouor la tou d'dget en bouais sus l'haut d'la hougue) et la tombe, mais b&acirc;t&icirc;tent lus bunk&egrave;r, creus&icirc;tent des tranchies, pliaich&icirc;tent des f&ucirc;si-machinnes et du fi d'f&eacute; barb&eacute; l'tou du site. L&eacute; gardgien d'la Soci&eacute;t&eacute; Jersiaise fut la&icirc;ssi dans sa ma&icirc;son, et les soudards Allemands otchup&icirc;tent la grande ma&icirc;son Broadlands entrait l'site.<br/>
<br/>
</div><div align="center"><b>Les m&ucirc;s&eacute;es</b><br/>
</div><div align="left"><br/>
En 1948 l&eacute; bunk&egrave;r fut ou&egrave;rt au publyi coumme un m&ucirc;s&eacute;e d'l'Otchup&acirc;tion, et en 1955 La Tch&egrave;rqu&eacute;thie, un m&ucirc;s&eacute;e d'l'agritchultuthe, fut &ecirc;tablyie &agrave; La Hougue Bie, sus l'site d'la vielle boul'lie d'l'h&ocirc;tel conv&egrave;rtie en garage. &Eacute;pis des nouvelles gal'lies f&ucirc;tent ou&egrave;rtes en 1977 (sus l'site d&eacute; la vielle h&ocirc;tel) pouor explyitchi l'arch&eacute;ologie et la g&eacute;ologie d'l'&Icirc;le.<br/>
<br/>
Quand L'H&eacute;thitage d'J&egrave;rri fut &ecirc;tablyi dans l's ann&eacute;es 1980s i' pr&icirc;nt la responsabilit&eacute; d'adminnistrer les m&ucirc;s&eacute;es d'La Soci&eacute;t&eacute; Jersiaise.<br/>
<br/>
</div><div align="center"><b>La restaur&acirc;tion et l'd&ecirc;v'loppement d'&agrave; ches drein</b><br/>
</div><div align="left"><br/>
En 1991-1995 l'entr&eacute;e &agrave; la pouquelaye fut r'gr&eacute;e et restaur&eacute;e et pouor la preunmi&eacute; fais dans des mille ans, l'sol&eacute; d'la solstice du R'nouv&eacute; s&eacute; s&icirc;lyit jusqu'au fond d'la chambre, l&eacute; 20 d'Mar 1996.<br/>
<br/>
En 2000 la mouontr&eacute;thie militaithe d&eacute; l'Otchup&acirc;tion dans l'bunk&egrave;r fut rempliaichie par la ram&eacute;mouaith'thie d's ouvri&egrave;rs forchis tch'avaient 't&eacute; transport&eacute;s en J&egrave;rri par l's Allemands d&eacute; partoute l'&Ucirc;rope &agrave; seule f&icirc;n d'travailli sus l's &icirc;nstall&acirc;tions militaithes.<br/>
<br/>
Dreinement, l'&egrave;rconstruction d'eune longue ma&icirc;son N&eacute;olithique &agrave; 't&eacute; b&acirc;tie dans l't&egrave;rrain d'la hougue &agrave; seule f&icirc;n d'explyitchi &egrave;s gens coumme tchi qu'l&eacute; monde N&eacute;olithique vivaient. Entre 2017-2019 eune &ecirc;tchipe d&eacute; volantaithes travaillaient atout d's &ocirc;tis et des mat&eacute;thiaux comme les gens N&eacute;olithiques &eacute;thaient fait s&egrave;rvi y'a des mille ans. Dgid&eacute;s par d's exp&egrave;rts, ches volantaithes griy&icirc;tent un centre tchi s&egrave;rt &egrave;rsource &egrave;s v&icirc;siteurs, des &ecirc;coli&egrave;rs et des grandes p&egrave;rsonnes, entouor la vie d'ches preunmi&eacute; f&egrave;rmi&egrave;rs tch'avaient b&acirc;ti la hougue. La longue ma&icirc;son a v&icirc;ngt m&egrave;tres d&eacute; long.<br/>
<br/>
D'aut' bord dans un clios dans la P&acirc;raisse d&eacute; Grouville, eune anichette d&eacute; pi&egrave;ches d&eacute; sou fut d&ecirc;muchie par des d&eacute;tecteurs d&eacute; m&eacute;ta en 2012. I' rapport&icirc;tent lus d&ecirc;couv&egrave;rte &egrave;s autorit&eacute;s et l'travas d'&egrave;rch&egrave;rche et d'nettithie fut entanm&eacute; par l'H&eacute;thitage d&eacute; J&egrave;rri. Ch'tait la pus grande anichette d&eacute; pi&egrave;ches janmais trouv&eacute;e dans toute l'&Ucirc;rope: dans les septante mille pi&egrave;ches Celtiques, des teurques en or, des paqu'n&ocirc;tes en v&egrave;rre, et d'aut' choses. L'anichette fut acat&eacute;e par l&eacute; Gouv&egrave;rn&eacute;ment d'J&egrave;rri et est achteu exhib&eacute;e dans eune mouontr&eacute;thie &agrave; La Hougue Bie.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="hougbie.html">La L&eacute;gende de la Hougue Bie</a><p>
<li><a href="hougue.html">L&eacute;gende de la Hougue Bie</a><p>
<li><A HREF="phlippe_dauvergne.html">Ph'lippe D'Auvergne</A><p>
<li><a href="pouquelaye.html">Les Pouquelayes</a><p>
<li><a href="histvoc.html">L'Histouaithe</a><p>
<li><a href="chapelleespetcheurs.html">La Chapelle &egrave;s P&ecirc;tcheurs</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/houguebie2024.html by HTTrack Website Copier/3.x [XR&CO'2014], Tue, 15 Jul 2025 13:53:16 GMT -->
</HTML>

