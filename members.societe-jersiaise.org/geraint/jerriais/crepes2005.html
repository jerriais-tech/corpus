<HTML>
<HEAD>
<TITLE>Chutte femme-l&agrave; est pus b&ecirc;te qu&eacute; poule!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Chutte femme-l&agrave; est pus b&ecirc;te qu&eacute; poule!</h2></font></center><p><br>
<br>
J&eacute; n'sis pon eune raide bouanne couque. La tchuituthe, pour d&eacute; m&eacute;, n'est pon a&icirc;sie ou eune forme d&eacute; d&ecirc;l&acirc;ssement. D'pis longtemps nou-s'a t&acirc;chi d&eacute; m'amender. Pour man v&icirc;ngt-tch'ieuni&egrave;me anniv&egrave;rsaithe grand'manman Hamon m'donnit un livre d'&egrave;rchettes d&eacute; Marguerite Patten.<br>
<br>
Mais quand j'fis des cr&ecirc;pes l&eacute; Mardi Gras y'a tchiques ann&eacute;es, tch'est qui s'adonnit? J'donnis, comme d&eacute; cou&ocirc;teunme, la preunmi&eacute; cr&ecirc;pe d&eacute; d'dans la c&acirc;ssetrole &agrave; man tchian Sweep. Mais chutte fais-l&agrave; i' l'&ecirc;copit en d&ecirc;go&ucirc;t ouaithe qu'il e&ucirc;sse faim. H&eacute;, n'y'a pon d'tchi rithe, valet!<br>
<br>
J'pensais bein qu'j'avais un p'tit probli&egrave;me. Comme tchi qu&eacute; j'pou&ocirc;rrais l'faithe pus a&icirc;siement? Bein seux qu'i' y'avait l&eacute; livre &agrave; grand'manman! <br>
<br>
Mais pourtchi dgi&acirc;tre qu'les &egrave;rchettes dithent iun ou deux oeufs? Tchi diff&eacute;thence qu&eacute; v'l&agrave; tchi fait? J&eacute; n'comprends pas du tout. Mais s'lon la Missis Patten, i' faut ches &icirc;ngr&eacute;dgiens: quatre onches d'flieu, deux oeufs, eune d'mi&eacute;-t&acirc;ss&eacute;e d'lait et dg'ieau, eune d'mi&eacute;-p&icirc;nchie d's&eacute;, du beurre, des l&icirc;nmons et du blianc chucre.<br>
<br>
Preunmi&eacute;thement j'm&icirc;ns d'la flieu dans eune bolle. J'crutchis deux oeufs et d&ecirc;m&ecirc;lis la flieu auve l's oeufs. &Eacute;pis j'ajou&ocirc;tis l'lait et l'ieau, et l's&eacute;. Et j'la&icirc;ssis tout pouor un p'tit br&icirc;n avant d'fricachi mes cr&ecirc;pes dans eune c&acirc;ssetrole beurr&eacute;e.<br>
<br>
Auve du chucre et du jus d'l&icirc;nmon, les cr&ecirc;pes avaient l'go&ucirc;t d'&egrave;rva-s-y!<br>
<br>
Ch'est la f&icirc;n tchi couronne l'oeuvre et l&eacute; lend'main au s&eacute; Sweep pointait san nez au frigo, excit&eacute; comme eune pannel&eacute;e d'souothis. &agrave; seule f&icirc;n d&eacute;  m'ram&eacute;mouaither qu'i' y'avait acouo d'la farce d&eacute; restant.<br>
<br>
<I>Angela Le Pavoux<br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="crepes.html">Comment faithe des cr&ecirc;pes</a><p>
<li><A HREF="crepes_jerriaises.html">Les Cr&ecirc;pes J&egrave;rriaises</A><p>
<li><a href="mardi.html">La Chanson du Mardi Gras</a><p>
<li><a href="mardi_gras.html">Mardi Gras</a><p>
<li><a href="pmfiottes.html">Les cr&ecirc;pes et les fiottes</a><p>
<li><a href="pmcrepes.html">Ph'lip a des cr&ecirc;pes</a><p>
<li><a href="pmcrepes2.html">Ph'lip et les cr&ecirc;pes</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><a href="crepcl.html">Comment faithe des cr&ecirc;pes</a> - un quiz<p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
