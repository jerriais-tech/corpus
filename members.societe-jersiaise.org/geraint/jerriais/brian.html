<HTML>
<HEAD>
<TITLE>&Egrave;rmerciements d&eacute; Brian</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Egrave;rmerciements d&eacute; Brian</h2></font></center><p>

<CENTER><TABLE><TR><TD>

M&ecirc;credi et Vendredi dans la tchuisinne <br/>
J'lave les vaissiaux avec grise mine - <br/>
Du th&eacute;e et caf&eacute; pour les cl&acirc;sses <br/>
Je m'met &agrave; laver toutes les t&acirc;sses!! <br/>
La bouonnefemme est horte a la Banque <br/>
Et, mat&eacute; chin, j'ai ma &agrave; la hanque. <br/>
Pourtchi qui faut que je lave tant <br/>
D' vaissiaux pour les buigres d'&eacute;tudiants? <br/>
<br/>
La v'la 'rvenue d'la classe de Nou&euml; <br/>
Ou m'dit &quot;J'ai un pr&eacute;sent pour t&eacute;!<br/>
Et l&agrave; sus l'env'loppe que j'ouvrit <br/>
Je vis man nom si bein ecrit, <br/>
La carte dit: Mercie des gar&ccedil;ons et filyes - <br/>
Depense ches sous-chin &agrave; Longueville! ! <br/>
<br/>
Surprins, je m'trouvi hardi b&ecirc;te <br/>
Et je mins &agrave; m'gratter la t&ecirc;te <br/>
Janmais j'n avais ieu tant d'herpins <br/>
Pour d&ecirc;penser dans mes gardins! <br/>
Je m'grattis p't&ecirc;tre eune heuthe ou deux <br/>
Et l'lendemain en m'rasant au mitheux <br/>
J'laisse couorre un cri et j'mins la veue - <br/>
Sus l'haut d'ma t&ecirc;te, j'n'avais pas d' ch'veux!!! <br/>
<br/>
J' m'en fus toute suite les deux-trais milles <br/>
Jusqu'&agrave; la boutique de Longueville <br/>
Et l'vant ma castchette, j'dis a l'houmme: <br/>
&quot;Si vos donne eune petite soumme, <br/>
A-vous de tchi pour me faithe cra&icirc;tre <br/>
Les ch'veux qu'j'ai gratt&eacute; d'sus ma t&ecirc;te?&quot;<br/>
 <br/>
I' dit: &quot;J'avons du gouaino, d' l'os et d' sang <br/>
Et d'autres bout&egrave;lles l&agrave; dans des rangs. <br/>
A travers du bel, des toutes fraiches bi&egrave;tes, <br/>
Ieune vos couvrerai la t&ecirc;te!! <br/>
Mais Moussieu - ne n'vos faites pas la bile - <br/>
Un houmme sans ch'veux est pus virile!!&quot; <br/>
Excit&eacute; j'dis: &quot;Mercie man gar&ccedil;on&quot; - <br/>
Et dans sa main, j'mins touos mes sous! <br/>
<br/>
Achteu, j'vos dis en verit&eacute;<br/>
Que j'ai trouv&eacute; ma virilit&eacute;, <br/>
J' lave les vaissiaux dans bein mains d' temps, <br/>
Mercie! les charmants etudiants!! <br/>
<br/>
<i><a href="joantapley.html">JT</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="ermerciments.html">Erm&egrave;rc&icirc;ments</a><p>

<li><a href="ermerciments2.html">Ermerc&icirc;ments</a><p>

<li><a href="rmerciment.html">L&eacute; Rmerciment</a><p>
<li><a href="laxton.html">Laxton's Early</a><p>
<li><a href="paisson.html">Le Paisson!</a><p>
<li><a href="amintm.html">A M'n'amin T.M.</a><p>
<li><a href="gradilles.html">Deux brantchies d'gradilles et une caboche</a><p>
<li><a href="chestchein.html">Ch'est chein que j'n'avons pas...</a><p>
<li><a href="bureau.html">Au bureau de la "Nouvelle Chronique"</a><p>

<li><a href="vrai.html">Mais Est-che Vrai?</a><p>
<li><a href="gveux.html">Les g'veux</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

