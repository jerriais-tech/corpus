<HTML>

<!-- Mirrored from members.societe-jersiaise.org/geraint/jerriais/manchva.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
<HEAD>
<TITLE>Man Ch'va est Mort</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Man Ch'va est Mort</h2></font></center><p>
<CENTER><TABLE><TR><TD>
Man pou&ocirc;re vier bianc bidet n'est p&ucirc;s.<br>
Il a crev&eacute; - les blinds sont bas.<br>
Toute la famillye en est &ecirc;mue,<br>
D'pens&eacute; que nou n'le r'verra pas.<br>
<br>
Y'&agrave; vingt-ching ans que j'l'accatit,<br>
Y v'nait tout drait d'la Normandie,<br>
La Merrienne en eut la peppie.<br>
Comme ou s'faisait: &quot;Tu perds la t&ecirc;te!<br>
Des trente-deux louis pour une telle b&ecirc;te.&quot;<br>
<br>
Mais ou s'trompait, car de ma vie<br>
J'n'ai jamais fait un miyeu jour,<br>
Pour d's'ann&eacute;es 'l'Joe nos a servis,<br>
Sans autchune pli&acirc;inte ou cri d'au s'cours.<br>
Trantchille, honn&ecirc;te et tr&eacute;jous pr&ecirc;t,<br>
Et bouan d'collyi dans autchune graie.<br>
<br>
Dans l'querre y 'tait si remplyi d'feu,<br>
Qu'&agrave; hall&eacute; d'sus j'suais comme un boeu,<br>
Et dans l'hernais fallait marchi,<br>
Pour se gard&eacute; &agrave; c&ocirc;t&eacute; d'ly.<br>
Dans la saison chent-vingt cabots,<br>
Ch'tait rain pour un bidet comme Joe.<br>
<br>
Quand m&eacute; et l'y j'allions au vraic,<br>
Le Joe y s'sait r'venu tout seu.<br>
A ramont&eacute; y'avait du trait,<br>
Mais y 'tait tr&eacute;jous d'si bouon tcheu,<br>
Dans les tchethi&egrave;thes y n'se trompait<br>
Jamais, et pourtant j'l'ai fait m&eacute;.<br>
<br>
Y 'tait docile comme un &ecirc;fant,<br>
Mais n'se laissait pas capuchi.<br>
Le fouet l'faisait grinchi les dents,<br>
Y v'nait comme un tchan enragi.<br>
<br>
S&ucirc;s la route nou pouvait &ecirc;tre se&ucirc;x<br>
Que n'y'&eacute;thait rain tchi l'y f'thait peux:<br>
Ni train, ni m&ocirc;teur, ni mathes d'l'iau,<br>
Rain n'le d&ecirc;rangeait, not' vier Joe.<br>
<br>
Nul n'a yeu miyeu serviteur,<br>
Nul n'a yeu p&ucirc;s fid&egrave;le amin.<br>
Quand l'brit couothit - &quot;Le Joe se meurt&quot;!<br>
Siez nous tout l'monde plieuthait d'chagrin.<br>
<br>
Ch'tait une colique tchi l'emportit.<br>
Dans mains d'deux heuthes y' 'tait fini.<br>
Le jour d'apr&egrave;s nou l'enterrit<br>
L'inscription liet: &quot;Joe dors ici.&quot;<br>
<br>
A b&eacute;t&ocirc;t, Joe, de l'autre c&ocirc;t&eacute;<br>
J'te r'conna&icirc;trait, fait-t'en bain se&ucirc;x,<br>
Attend un mio, et n'ait pas d'peux,<br>
Ensemblyes j'&icirc;thons nos prom'n&eacute;.<br>

&nbsp;<p>

<i>Ph'lip d&eacute; Portinf&eacute;</i><p>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><A HREF="jvavoc.html">Les parties d'un j'va en J&egrave;rriais</A><p>
<li><a href="manchva2.html">Man Ch'va</a><p>
<li><A HREF="cheva.html">La Vie d'un Vier Cheva</A><P>
<li><a href="couljva.html">Les couleurs des j'vaux en J&egrave;rriais</a><p>
<li><A HREF="ponin.html">Man pon&icirc;n</A><p>
<li><a href="jvapriethe.html">La pri&eacute;the d'un ch'va</a><p>
<li><a href="cahouain_jva1936.html">I'y a des gens qu'ont une telle confiance</a><p>
<li><a href="gdfjva.html">L&eacute; j'va</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/manchva.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
</HTML>
