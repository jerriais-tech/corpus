<HTML>

<!-- Mirrored from members.societe-jersiaise.org/geraint/jerriais/gdfrpos.html by HTTrack Website Copier/3.x [XR&CO'2014], Tue, 15 Jul 2025 13:59:53 GMT -->
<HEAD>
<TITLE>L&eacute; r'pos &ecirc;t&egrave;rnel</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; r'pos &ecirc;t&egrave;rnel</h2></font></center><p>


<i><font size="-1">  San Antonio, Texas,<br/>
  U.S.A<br/>
  Le 14 f&eacute;vri, 1970.<br/></font></i>
  <br/>
  Moussieu l'R&eacute;dacteu,<br/>
  <br/>
        Dans ma lettre du trais d'janvyi, j'disais qu'la fin d'l'ann&eacute;e 1969 avait 't&eacute; la fin pour un tas, d'mes anm&icirc;ns &eacute;tout. La preunmi&eacute; chose qu&eacute; j'avais fait en arrivant en J&egrave;rri (l&eacute; 22 d'mai) 'tait d'aller &agrave; l'ent&egrave;rrement d'un vier anm&icirc;n, l&eacute; Juge Francis Le Boutilyi, et j'avais finni par aller &agrave; huit ou neuf ent&egrave;rrements d'vant m'en r'v&eacute;n&icirc;n en Am&eacute;thique l&eacute; preunmyi d'novembre! Et n&eacute; v'la la veuve du Juge Francis L&eacute;  Boutilyi - n&eacute;e Eunice Collas de Ca&euml;n - au r'pos &ecirc;t&egrave;rnel sept mais aupr&egrave;s l'd&eacute;c&egrave;s d&eacute; s'n homme. J&eacute; n'pouvais pon en r'v&eacute;n&icirc;n quand j'ai veu san d&eacute;c&egrave;s dans la g&acirc;zette du 24 d&eacute;zembre, tchi veint d'arriver !<br/>
  <br/>
         Ou n'tait pon des pus robustes l'&ecirc;t&eacute; pass&eacute; mais ch'la n'tait pon dr&ocirc;le quand nou pense qu'oulle avait subi eune op&eacute;th&acirc;tion et qu'oulle 'tait acouo &agrave; l'h&ocirc;pita au moment qu&eacute; s'n homme tait au suaithe, mais je n'attendais dg&eacute;the qu&eacute; ch'tait la dreine fais qu'j'allais la vaie quand j'all&icirc;nmes l&icirc; dithe &#8220;&Agrave; la pr&eacute;chaine&#8221;, man fr&eacute;the Fra&icirc;nque et m&eacute;, d'vant nouos en r'v&eacute;n&icirc;n en Am&eacute;thique. <br/>
  <br/>
        Madanme Eunice L&eacute; Boutilyi 'tait eune charmante danme. Eune vielle J&egrave;rriaise dans l'&acirc;me. oulle avait eune sup&egrave;rbe m&eacute;mouaithe et ch'tait un plia&icirc;si d'l&icirc; p&acirc;ler du temps pass&eacute;. Oulle avait 't&eacute; un pilyi d'appias pour s&eacute;n homme tout l'trav&egrave;rs d&eacute; sa dist&icirc;ndgie carri&eacute;the politique, mais ou n'avait pon un br&icirc;n d'ordgi - et ou n'&eacute;thait seu faithe d&eacute; san tchian ouaithe qu'oulle avait ieu l'honneu d'p&acirc;ler &agrave; Sa Majest&eacute; la Reine pus d'eune fais quand l'Juge 'tait pr&eacute;sident du Conmit&eacute; des Havres et Chauss&eacute;es et d'La Soci&ecirc;t&eacute; Rouoyale. J'tais &agrave; li'en p&acirc;ler un jour l'&ecirc;t&eacute; pass&eacute;, d'ses conv&egrave;rs&acirc;tions auve La Reine, et ou m'dit: &#8220;Eh bein, un tas d'monde &eacute;thaient probabli&eacute;ment aim&eacute; &ecirc;tre &agrave; ma pliaiche quand j'tais &agrave; l&icirc; p&acirc;ler, a La Reine, mais pour m&eacute; ch'tait eune t&acirc;che. J'tais n&egrave;rveuse comme tout et j'avais peux d'faithe un faux pas car nou n'est pon suppos&eacute;s d'entanmer ni tchestchion ni conv&egrave;rs&acirc;tion s&eacute;-m&ecirc;me en pr&eacute;sence d&eacute; la rouoyaut&eacute;. Mais j'peux dithe qu&eacute; La Reine est charmante, et l'souori sus sa fache est si doux qu'nou s'trouve un mio &agrave; s'n aise quand ou vouos p&acirc;le qu&eacute; j'n'&eacute;thais &ocirc;s&eacute; penser. J'tais quand-m&egrave;me contente quand ch'tait tout finni et qu'nou pouver s'en r'aller trantchilement siez s&eacute;!&#8221; <br/>
  <br/>
        Acouo un aut' mio du vraie J&egrave;rri d'aut' fais a dispathu auve l&eacute; d&eacute;c&egrave;s d'Madanme Eunice L&eacute; Boutilyi, et i' donne la f&icirc;n au chapitre d'beinv'nue, d'hospitalit&eacute; et d'r&eacute;vilyon tchi vous attendait tr&eacute;jous &agrave; Highfield &agrave; V&icirc;nchelez quand l'Juge 'tait Conn&ecirc;tabl'ye d'St Ou&euml;n et tch'il taient dans lus pr&icirc;nme, li et sa danme, duthant la tch&icirc;nzaine et tchiques ann&eacute;es tchi suiv&icirc;drent la f&icirc;n d'l'otchup&acirc;tion.<br/>
  <br/>
        Ou-s-allez p't &ecirc;t' penser qu&eacute; j'saute du coq &agrave; l'&acirc;ne, mais i' n'faut pon qu&eacute; j'p&acirc;le tr&eacute;jous des morts, et y'a d'aut'choses qu&eacute; les d&eacute;c&egrave;s dans la g&acirc;zette. J'tais content d'vaie qu&eacute; L's &Ecirc;tats ont nomm&eacute; les pr&eacute;sidents des conmit&eacute;s et qu'iun d'ieux est l'D&eacute;put&eacute; P. M. de Veulle - un moussieu qu'j'admithe hardi pour s&eacute;n &icirc;ntelligence, ses viages partout l'monde quand i' travaillait en Angli&eacute;t&egrave;rre et sa capacit&eacute; pour l&eacute; travas, mais par-dessus tout viyant tch'il est vi&egrave;r J&egrave;rriais dans l'&acirc;me et tch 'i' n'a pon oublyiy&eacute; la langue d&eacute; ses anch&ecirc;tres!<br/>
  <br/>
       En li&ecirc;sant les montants des sou vot&eacute;s dans L's &Ecirc;tats pour choses et autres, j&eacute; n'peux pon s&eacute;non &ecirc;t' &ecirc;tonn&eacute; d'vaie la diff&eacute;thence entre les vi&egrave;rs temps et &agrave; ch't heu, et v'la tchi m'c&egrave;rtifie qu&eacute; l'temps pass&eacute; est mort &eacute;tout! Par exempl'ye, aver &agrave; payi un louage d&eacute; siex chent ch&icirc;nquante louis par an pour eune office pour l&eacute; deuxi&egrave;me Juge d&eacute; La P'tite Cour! V'la tchi m'ram&eacute;mouaithe l&eacute; temps du Juge Vaudin tchi pr&eacute;sidait chutte cour-l&agrave; quand j'tais Commis-Vicomte. J'sis seux tch'i' n'&egrave;rchevait pon chu montant-l&agrave; comme Juge salari&eacute;, sans p&acirc;ler d'aver eune office &agrave; li-m&egrave;me et d's offices pour un &#8220;staff&#8221;. Les r'cords d&eacute; la cour 'taient gard&eacute;s par l&eacute; Commis-Greffyi et i' fa&icirc;sait l'travas tout seu. L&eacute; Juge Vaudin n'avait pon d'office &agrave; part du p'tit apparteinement dri&eacute;the la cour, o&ugrave;'est tch'i' gardait sa rouoge robe. Dans chu temps-l&agrave;, les Commis-Vicomte et Commis-D&eacute;nonciateur n'&egrave;rch&eacute;vaient pon d'salaithes fixe. Il' avaient drouait &agrave; eune commission d&eacute; ch&icirc;nq ou dgix du chent (j&eacute; n'm'ersouveins pon l&eacute;tch&eacute; des deux) sus l's amendes &icirc;mpos&eacute;es par l&eacute; Juge d&eacute; La Cour d&eacute; Police Correctionnelle. <br/>
  <br/>
  Si ch'tait &agrave; cht heu, dgix du chent sus l's amendes qu&eacute; les Juges donnent dans chutte cour-l&agrave; vaudrait la peine d'&egrave;rch&eacute;ver, mais dans l'temps du Juge Vaudin ch&eacute; n'tait pon grand' chose. I' n'y avait pon l'quart du vol et du cr&icirc;nme dans chu temps-l&agrave; qu'nou vait d'nouos jours, et les cr&icirc;nminnels n'&eacute;taient pon poulot&eacute;s comme i' l'sont &agrave; ch't heu. I' n'y avait pon telle chose comme d&eacute; payi eune amende au taux d&eacute; tant par s&eacute;maine. Ch'tait paiement d'l'amende sus l'coup ou aller en prison!<br/>
  <br/>
  J'allons-t-i' janmais r'vaie la trantchillit&eacute; d'la vie et la discipline d&eacute; chu temps-l&agrave;?<br/>
  <br/>
  <i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfphlippe.html">Hommage &agrave; la m&eacute;mouaithe d&eacute; Ph'lippe d&eacute; Port&icirc;nf&eacute;</a><p>

<li><a href="gdfenterrement.html">Un ent&egrave;rrement l'temps pass&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfrpos.html by HTTrack Website Copier/3.x [XR&CO'2014], Tue, 15 Jul 2025 13:59:53 GMT -->
</HTML>

