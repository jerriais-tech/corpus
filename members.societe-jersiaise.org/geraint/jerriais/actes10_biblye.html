<HTML>

<!-- Mirrored from members.societe-jersiaise.org/geraint/jerriais/actes10_biblye.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>Actes des Ap&ocirc;tres: 10</TITLE>
<META  name="keywords" content="Jerriais, jersiais, language, langue, Bible, religion">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Actes des Ap&ocirc;tres: 10</h2></font></center>

<center><font color="#215e21"><h3>V&egrave;rsets 1-8</h3></font></center>

Y'avait un homme &agrave; C&eacute;sath&eacute;e tch'avait nom Corn&eacute;lyi, un chent'nyi d'la compangnie qu'nou-s'app'lait la compangnie Italienne. I' 'tait bein pieux, et avait la crainte du Bo&ucirc;on Dgieu acant&eacute; tout san m&ecirc;nage; un homme tchi baillait un tas d'charit&eacute; au monde, et priait tr&eacute;jous au Bou&ocirc;n Dgieu.<P>

Dans eune v&icirc;sion dans la neuvi&egrave;me heuthe d'la journ&eacute;e, i' vit un m'sagi du Bou&ocirc;n Dgieu tchi v'nait &agrave; li et l&icirc; dit. &quot;Corn&eacute;lyi!&quot;<P>

Et quand i' l'&egrave;rgardit, il fut &ecirc;ffrit&eacute; et dit, &quot;Tch'est qu'i' y'a, Seigneu?&quot;<P>

Et i' l&icirc; dit, &quot;Tes pri&eacute;thes et tes dons d'charit&eacute; ont 't&eacute; r'connus par l'Bou&ocirc;n Dgieu. Achteu envyez d's hommes &agrave; Joppa &agrave; seule f&icirc;n d'aller qu'si chu Simon tch'est m&ecirc;nomm&eacute; l'Rotchi. Il est louogi siez un tangneux tch'a nom Simon, tchi d'meuthe au bord d'la m&eacute;. I' t'ditha chein qu'tu'&eacute;thas &agrave; faithe.&quot;<P>

Un co qu'l&eacute; m'sagi tch'avait p&acirc;l&eacute; &agrave; Corn&eacute;lyi avait tchitt&eacute;, il app'lit deux d'ses valets, et un soudard pieux d'entre les cheins tchi l's&egrave;rvaient tout chu temps-l&agrave;. Mais qu'i' lus e&ucirc;sse explyitchi tout chennech&icirc;n, i' l's envyit &agrave; Joppa.<P>

<P>&nbsp;</P>
<center><font color="#215e21"><h3>V&egrave;rsets 9-16</h3></font></center>
L&eacute; lend'main d'vi&egrave;rs m&eacute;jeu coumme i' 'taient &agrave; viagi et &agrave; lus appr&eacute;chi d'la ville, Pi&egrave;rre montit au haut d'la ma&icirc;son &agrave; seule f&icirc;n d'prier. Il avait grande faim, mais coumme nou griyait du mangi, i' fut trans'm&eacute;. Et i' vit l'ciel &agrave; s'ouvri et un ballot tchi d'valait coumme si ch'tait un grand drap amath&eacute; &egrave;s quat' carres, et y'avait l&agrave;-d'dans toutes les manni&eacute;thes d&eacute; b&ecirc;tes &agrave; quat' dg&eacute;thets, et d'b&ecirc;tes sauvages et des cheins tchi grappinnent dans l'aithe, et du oua&icirc;th'l&icirc;n du ciel. Et n&eacute; v'l&agrave; eune vouaix tchi l&icirc; dit, &quot;V&eacute;-t-en Pi&egrave;rre! Tue et mange-en!&quot; Mais Pi&egrave;rre dit, &quot;N&acirc;nn&icirc;n-dgia, Seigneu, car j'n'en ai janmais mangi d'enteuth&eacute; et d'&icirc;mpur.&quot; Et la vouaix l&icirc; r'p&acirc;lit d&egrave;rch&eacute;, &quot;Chein qu'l&eacute; Bou&ocirc;n Dgieu a puthifi&eacute;, n'di pon qu'chenna est enteuth&eacute;.&quot; Et chennech&icirc;n s'adonnit eune tra&icirc;si&egrave;me fais et l'ballot fut r'hal&eacute; au ciel.<br/>

<P>&nbsp;</P>
<center><font color="#215e21"><h3>V&egrave;rsets 17-48</h3></font></center>

Comme l&eacute; Rotchi l&icirc;-m&ecirc;me 'tait au six, quat', deux pouor chein qu'chutte v&icirc;sion voulait dithe, &Ecirc;v'chin l's hommes, envy&eacute;s par Corn&eacute;lyi, avaient entch&ecirc;t&eacute; pouor la ma&icirc;son &agrave; Simon, et les v'l&agrave; m&acirc;t&eacute;s l'avait &agrave; l'us. Il' app'l&icirc;drent, et d'mand&icirc;drent si Simon m&ecirc;nomm&eacute; l'Rotchi, 'tait louogi l&agrave;.<P>

Quandi qu'l&eacute; Rotchi reunminnait entouor la v&icirc;sion, l'Esprit l&icirc; dit, &quot;&Ecirc;v'ch&icirc;n trais hommes v&eacute;nus t&eacute; qu'si. M&acirc;te-t&eacute; don, et d'vale, et va acant&eacute; ieux. Ch'est en tchi ch'est m&eacute; tchi l's ai envy&eacute;.&quot;<P>

L&eacute; Rotchi d'valit &egrave;s hommes envy&eacute; l&eacute; qu'si par Corn&eacute;lyi et lus dit, &quot;M&eacute; v'ch&icirc;n, l'chein qu'ous &ecirc;tes v'nus qu'si. Pouortchi qu'ous y'&ecirc;tes v'nus?&quot;<P>

Et i' l&icirc; d&icirc;drent, &quot;Corn&eacute;lyi l'Chent'nyi, un homme juste tch'a la crainte du Bou&ocirc;n Dgieu, et avanteugeusement connu parmi touos les Juis, fut avis&eacute; par un saint m'sagi du Bou&ocirc;n Dgieu d'envyer t&eacute; qu'si, d&eacute; t'ram'ner siez li, et d'&ecirc;couter chein qu'tu l&icirc; dithas.<P>

L&agrave;-d'ssus i' l's &icirc;nvitit d'entrer, et l's-y louogit. Et l'lend'main l'Rotchi s'en fut acant&eacute; ieux, et tchiques fr&eacute;thes d&eacute; Joppa l'accompangn&icirc;drent. Et l'pr&eacute;chain jour il' entr&icirc;drent &agrave; C&eacute;sath&eacute;e. Et Corn&eacute;lyi 'tait l&agrave; &agrave; l's esp&eacute;ther, et avait rassembli&eacute; touos ses pathents et bou&ocirc;ns anm&icirc;ns. <P>

Quand l'Rotchi entrit, Corn&eacute;lyi l'atchilyit, s''prost&egrave;rnit &agrave; ses pids, et l'louangit. Mais l'Rotchi l'&egrave;rl&eacute;vit en disant, &quot;M&acirc;t&eacute;-t&eacute;, j'sis un homme comme tu'l'es, t&eacute;!&quot;<P>

Comme i' p&acirc;lait auve li, il entrit dans la ma&icirc;son, et il y trouvit un amas d'monde d'assembli&eacute;s. Et i' lus dit, &quot;Ou savez, touos vous, qu'ch'n'est n&eacute;ment allou&eacute; &agrave; un Juis d'va&icirc;sinner, ni m&ecirc;me v&icirc;siter, tchitch'un d'eune diff&eacute;thent n&acirc;tion. Tout comme l&eacute; Bou&ocirc;n Dgieu m'a mouontr&eacute; qu&eacute; j&eacute; n'd&eacute;vthais pon app'ler un aut' homme &quot;bas&quot; ou &quot;enteuth&eacute;&quot;. Et n&eacute; v'l&agrave; pouortchi qu&eacute; j'y sis v'nu siez vous sans &acirc;nionner, mais qu'j'e&ucirc;sse app'l&eacute;. Achteu pouortchi qu'ous avez envy&eacute; m&eacute; qu'si?&quot;<P>

Corn&eacute;lyi l&icirc; dit, &quot;Y'a trais jours, dans les neuf heuthes j'tais &agrave; prier dans ma ma&icirc;son, quand un homme en habits lithants geuthit l'avant &agrave; m&eacute; et m'dit. 'Corn&eacute;lyi, ta pri&eacute;the a 't&eacute; ou&iuml;e, et tes dons charitabl'yes ont 't&eacute; r'connus du Bou&ocirc;n Dgieu. Envyie qu'si don &agrave; Joppa pouor y'&icirc;nviter chu Simon m&ecirc;nomm&eacute; l'Rotchi. Il est louogi siez Simon l'tangneux au bord d'la m&eacute;, et i' t'p&acirc;l'la.&quot;<P>

D&ecirc;li&ecirc;ment j'envyis t&eacute; qu'si, et j't'&egrave;rm&egrave;rcyie d'&ecirc;t' v&eacute;nu. Achteu don j'sommes touos nous ich&icirc;n l'avant au Bou&ocirc;n Dgieu &agrave; seule f&icirc;n d'&ecirc;couter tout chein qu'l&eacute; Bou&ocirc;n Dgieu t'a c'mand&eacute; d'nos dithe.&quot;<P>

L&eacute; Rotchi pr&icirc;nt la pathole: &quot;D&eacute; vrai, j'app&egrave;rchai qu'l&eacute; Bou&ocirc;n Dgieu n&eacute; spartit les gens l's iuns d'auve les aut's. Ch'est en tchi dans ch&acirc;que n&acirc;tion, l&eacute; chien tchi l'louange et tchi fait du bein li' est atchilyi! Il a envy&eacute; sa pathole &egrave;s &ecirc;fants d'Isra&euml;l, en nos baillant la bouonne nouvelle par J&eacute;s&ucirc;-Chri - tch'est l'Seigneu d'touos nous. Ou conna&icirc;ssiz la bouonne nouvelle tch'a 't&eacute; divuldg&eacute; partoute la Jud&eacute;e, &agrave; c'menchi d'Galil&eacute;e aupr&egrave;s l'b&acirc;pt&ecirc;me qu&eacute; Jean avait pr&ecirc;chi: coumme tchi qu'l&eacute; Bou&ocirc;n Dgieu onguennit J&eacute;s&ucirc; d'Nazareth atout l'Saint Esprit et du pouver; coumme tchi qu'il allait ch&icirc;n et l&agrave; en fa&icirc;thant du bein et dg&eacute;thithant touos les cheins tchi 'taient oppr&ecirc;ssis par l&eacute; dgi&acirc;bl'ye, ch'est en tchi l'Bou&ocirc;n Dgieu 'tait acant&eacute; li. J'sommes des t&ecirc;mouains d&eacute; tout chein qu'i' fit en Jud&eacute;e et &agrave; J&eacute;thusalem. Nou l'machacrit en l'pendant sus un bouais; mais l'Bou&ocirc;n dgieu l'sou&ocirc;l'vit au tra&icirc;si&egrave;me jour et l'allouit d'patha&icirc;tre, pon &agrave; tout l'monde mais &agrave; nous tch'av&ecirc;mes 't&eacute; choua&icirc;sis par l&eacute; Bou&ocirc;n Dgieu coumme des t&ecirc;mouains, et tchi mangit et but acant&eacute; li aupr&egrave;s qu'i' f&ucirc;sse sou&ocirc;l'v&eacute; des morts. I' nos c'mandit d'pr&ecirc;chi au peupl'ye et t&ecirc;mouongni qu'il est l'chein appouaint&eacute; par l&eacute; Bou&ocirc;n Dgieu coumme juge des vivants et des morts. Touos les proph&egrave;tes en t&ecirc;mouongnent qu&eacute; touos les cheins tchi craient en li &egrave;rch&egrave;vent l&eacute; pardon d'lus p&eacute;ch&eacute;s par san nom.&quot;<P>

Quandi qu'l&eacute; Rotchi 'tait acouo &agrave; p&acirc;ler, l'Saint Esprit d'valit sus touos les cheins tchi ou&iuml;yaient la pathole. Les cheins tchi criyaient et tch'avaient la p&eacute; cop&eacute;e et tchi 'taient v'nus  acant&eacute; l'Rotchi f&ucirc;drent &ecirc;m&egrave;rvilyis qi'l&eacute; don du Saint Esprit avait 't&eacute; v&egrave;rs&eacute; m&ecirc;me sus les pa&iuml;ens, ch'est en tchi i' les ou&iuml;yaient p&acirc;ler toutes les langues et louangi l'Bou&ocirc;n Dgieu.<P>

&Eacute;pis l'Rotchi dit, &quot;Nou peut-i' d&ecirc;nier l'ieau d'b&acirc;pt&ecirc;me &agrave; ches gens-ch&icirc;n tch'ont r'chu l'Saint Esprit just&eacute;ment coumme j'l'avons r'chu, nous?&quot; I' c'mandit don qu'i' f&ucirc;ssent b&acirc;pt&icirc;sis au nom d'J&eacute;s&ucirc;-Chri. &Eacute;pis i' l'&icirc;nvit&icirc;drent d&eacute; rester tchiques jours.<P>


<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="actes_biblye.html">L's Actes des Ap&ocirc;tres</a><p>
<li><a href="actesi.html">L's Actes: chapitre 1</a><p>
<li><a href="actes2_biblye.html">L's Actes des Ap&ocirc;tres: 2</a><p>
<li><a href="actes2b.html">Actes, Chapitre 2, v&egrave;rsets 1-14</a><p>
<li><a href="actes2a.html">Actes, Chapitre 2, v&egrave;rsets 36-42</a><p>
<li><a href="actesiii.html">Actes 3</a><p>
<li><a href="actesiv.html">L's Actes des Ap&ocirc;tres, Chap&icirc;tre 4</a><p>
<li><a href="actes5_biblye.html">L's Actes des Ap&ocirc;tres: 5</a><p>
<li><a href="actes9.html">L's Actes des Ap&ocirc;tres, chapitre 9, v&egrave;rsets 1-20</a><p>
<li><a href="actesix.html">L's Actes des Ap&ocirc;tres, chapitre neuf, v&egrave;rsets v&icirc;ngt-six &agrave; trente</a><p>
<li><a href="actesixa.html">L's Actes des Ap&ocirc;tres, Chapitre neuf, v&egrave;rsets v&icirc;ngt-six &agrave; trente'tch'ieune</a><p>
<li><a href="actesixb.html">L's Actes des Ap&ocirc;t's, Chapitre 9, v&egrave;rsets 36 &agrave; 43</a><p>
<li><a href="actes11_biblye.html">L's Actes des Ap&ocirc;tres: 11</a><p>
<li><a href="actes15_biblye.html">L's Actes des Ap&ocirc;tres: Chapitre 15</a><p>
<li><a href="actes16_biblye.html">L's Actes des Ap&ocirc;tres: 16</a><p>
<li><a href="actes20_biblye.html">L's Actes des Ap&ocirc;tres: 20</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/actes10_biblye.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>
