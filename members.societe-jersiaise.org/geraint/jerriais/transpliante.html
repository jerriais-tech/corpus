<HTML>

<!-- Mirrored from members.societe-jersiaise.org/geraint/jerriais/transpliante.html by HTTrack Website Copier/3.x [XR&CO'2014], Tue, 15 Jul 2025 13:55:43 GMT -->
<HEAD>
<TITLE>Un J&egrave;rriais transpliant&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un J&egrave;rriais transpliant&eacute;</h2></font></center><p>

<div align="left">L&eacute; 6 d'd&eacute;zembre, 1985.<br/>
<br/>
Chi&egrave;r Moussieu l'R&eacute;dacteu,<br/>
<br/>
Dans nouot' preunmi&eacute; lettre &agrave; vous j'mentionn&icirc;nmes nouot' bou&ocirc;n vi&egrave;r anm&icirc;n, l&eacute; d&eacute;funt Ma&icirc;t' <a href="lefeuvre.html">George Francis L&eacute; Feuvre</a>. Souvent, ch'tait li tchi p&acirc;lait entouor ses fr&eacute;th&egrave;s, d&eacute; tchi qu'i' 'tait hardi en peine. Iun d'ieux 'tait Sidney George, n&eacute; &agrave; St Ou&euml;n mais qu'en 1901, &agrave; l'&acirc;ge d&eacute; hui tans et d'mi, &ecirc;migrit auve ses pathents au Cannada, emm'nant &eacute;tout un fr&eacute;the, John Giffard (Jack), tchi n'avait qu' dgi&ecirc;x-huit mais dans l'temps. La&icirc;ssis dri&eacute;the auve Papa et Manman L'Feuvre &eacute;taient les deux autres fr&eacute;thes n&eacute;s en J&egrave;rri, George et Frank.<br/>
<br/>
Sidney George mouothit en Ottawa, au Cannada, l&eacute; 28 d'ao&ucirc;t, 1978, ayant finni d'&ecirc;crithe un accompte d'sa vie dans les trais ans d'vant. J'avons pens&eacute; qu&eacute; l'histouaithe d&eacute; ses p'tits jours en J&egrave;rri &icirc;nt&eacute;r&ecirc;ss'sait vos lecteurs, ch'est en tchi, auve la p&egrave;rmission d'sa fanmil'ye, j'allons donner tchiques extraits d&eacute; <i>&#8220;La vie et l's amours d'un J&egrave;rriais transpliant&eacute;.&#8221;</i><br/>
<br/>
Dans l'avant-propos ses &ecirc;fants survivants &ecirc;criv&icirc;drent:-<br/>
<br/>
&#8220;P'p&egrave;e s'&eacute;tait p&ucirc;t&ocirc;t &ecirc;dutchi li-m&ecirc;me, car i' y'avait bein p'tit d'monde d&eacute; s'n epoque tch'avaient la chance d'aller &agrave; un unniv&egrave;rsit&eacute;, ou m&ecirc;me quant &agrave; ch'la d&eacute; compli&eacute;ter lus &ecirc;duc&acirc;tion &agrave; eune &ecirc;cole s'gondaithe. T&egrave;rribli&eacute;ment louoya, sentimental et complia&icirc;sant, P'p&egrave;e avait d'forts principes, i' tait t&ecirc;tu et il avait raide bouonne m&eacute;mouaithe. Un rouoyaliste d&eacute; travers, il avait conscience d&eacute; rang et d'l'ordre etablyi.<br/>
<br/>
&#8220;Duthant ses quatre-v&icirc;ngt-ch&icirc;n-s ans la vie a P'p&egrave;e fut dominnee par trais louoyaut&eacute;s, ch'est &agrave; dithe san patrimoine J&egrave;rriais Britannique, sa fanmil'ye, s'n &eacute;glyise &#8230; Dans chutte autobiographie &#8230; i' fournit pour post&eacute;rit&eacute; d'fanmil'ye pas seulement eune connexion importante auve ses r&eacute;chinnes mais un souv'n&icirc;n p&egrave;rmanent d'eune p&egrave;rsonne profondement sentimentale et aimabl'ye, un homme d&eacute; fouai ent&ecirc;tee et d'tout pliein bouanne volante env&egrave;rs tout l'monde.<br/>
<br/>
&#8220;Nous, ses &ecirc;fants, j'mantchons nos gens, tchi mouoth&icirc;tent touos les deux en 1978, mais j'sommes &egrave;rconna&icirc;ssants d'aver ches chroniques si p&eacute;nibli&eacute;ment tap&eacute;es par P'p&egrave;e sus sa machinne &agrave; &ecirc;crithe duthant les deux ou trais dreines ann&eacute;es d'sa vie. Duthant la pus grand' partie d'chu temps-l&agrave; il enduthit des souffrances et i' souongnit sa femme &icirc;nvalide du mus tch'i' p&ucirc;sse.<br/>
<br/>
Auve chu portrait d'un bou&ocirc;n J&egrave;rriais, p&eacute;the d&ecirc;vou&eacute; et craignant l'Bou&ocirc;n Dgieu, j'allons continnuer auve un r'cit d'sa jannesse dans l'&Icirc;le. Sidney George L&eacute; Feuvre &ecirc;crivit:-<br/>
<br/>
&#8220;Man preunmi&eacute; souv'n&icirc;n fut quand, &agrave; l'&acirc;ge d'entre deux et trais ans, habilyi dans un p'tit fro, &eacute;tant un mio janne pour des braies, mes pathents m'emm'n&icirc;drent auve ieux pour aller d&ecirc;foui des l&eacute;dgeunmes. J'c'menchis &agrave; plieuther pa'ce qu'i' marchaient trop vite pour m&eacute;, ch'est en tchi i' d&eacute;cid&icirc;drent d&eacute; m'&egrave;rm&eacute;ner siez nous, tout en m'consolant sus l&eacute; c'm&icirc;n. Bieau qu'j'e&uacute;sse l&eacute; tchoeu rompu, j'fus bein vite au liet et endormi.<br/>
<br/>
&#8220;Nouot' ma&icirc;son en pi&egrave;rre, auve sa forge en dri&eacute;the (auve acc&egrave;s &agrave; la tchu&icirc;sinne), fut b&acirc;tie par Papa et P'p&egrave;e. Pa'ce qu'i' y'avait tant d&eacute; j'vaux dans chu temps-l&agrave;, nos gens 'taient tr&eacute;jous bein otchup&eacute;s, et quand nou 'tait voulus, eune tape &agrave; la b'sante porte d&eacute; tchu&icirc;sinne portait tr&eacute;jous r&eacute;ponse. Chutte ma&icirc;son-ch&icirc;n, l&eacute; lieu d'ma na&icirc;ssance, 'tait dans la p&acirc;raisse d&eacute; St Ou&euml;n, dans l'ouest d&eacute; l'&Icirc;le d&eacute; J&egrave;rri, &Icirc;les Britanniques d&eacute; la Manche.<br/>
<br/>
&#8220;Comme fanmil'ye y'avait Papa et Manman, P'p&egrave;e, M'm&egrave;e, mes fr&eacute;thes George, Fra&icirc;nque et m&eacute;. Papa d&icirc;thait tr&eacute;jous la pri&eacute;the d&eacute;vant les r'pas et nou n'&ocirc;sait pon c'menchi &agrave; mangi d'vant chutte c&eacute;r&eacute;monie-l&agrave;. J'm'&egrave;rsouveins d&eacute; ch'la et des pri&eacute;thes &agrave; haute vouaix d'vant s'couochi. &Agrave; chu moment-l&agrave; j'c'menchis &agrave; m&eacute; r'souv'n&icirc;n d'choses pus cliaithement. I' n'fallait pon touchi rein tchi n'nouos appartenait pas, i' fallait tr&eacute;jous dithe la v&eacute;thit&eacute;, &ecirc;tre propre, et souongni d'nouos affaithes. J'soulais r'garder avec envie &egrave;s jouettes, violon, etc, &agrave; man grand fr&eacute;the George, mais j'n'&eacute;thais pas &ocirc;s&eacute; touchi chein tchi n'm'appartenait pas &#8211; bouonne disciplinne pour autchun &ecirc;fant. Man p'tit fr&eacute;the Fra&icirc;nque, tch'&eacute;tait acouo dans l'b&egrave;r dans chu temps-l&agrave;, n&eacute; nouos conc&egrave;rnait pas du tout, George et m&eacute;.<br/>
<br/>
&#8220;L'&acirc;tre m&eacute; patha&icirc;ssait &eacute;norme; j'pouvais marchi tout en d'dans et r'garder amont la cheunm'n&eacute;e sans qu' aver &agrave; m'ba&icirc;ssi. Papa, tchi r'sembliait &agrave; Jean Nou&eacute; auve sa blianche moustache, avait eune m&egrave;rque horizontale sus san front. Par tchuthi&ocirc;sit&eacute;, j'&ecirc;prouvis &agrave; la touchi un jour quand i' m'avait sus ses g'nouors. Tout douochement i' m'&egrave;rm&icirc;ns la main bas et m'dis d&eacute; janmais n'y r'touchi ou d'n'en r'p&acirc;ler. (Bein d's ann&eacute;es aupr&egrave;s, j'd&ecirc;couvris qu&eacute; ch'tait l'lis d&eacute; d'vant d'eune p&eacute;rruque.)<br/>
<br/>
J'm&eacute; plia&icirc;sais hardi &agrave; r'garder l's activit&eacute;s &agrave; la forge, &agrave; vaie l's &ecirc;t&icirc;nchelles sorti des rouoges fi&egrave;rs tch'&eacute;taient &agrave; &ecirc;tre frapp&eacute;s sus l'enclieunme, les chabots des j'vaux &agrave; &ecirc;tre f&eacute;th&eacute;s, etc.<br/>
<br/>
&#8220;Quand j'avions entre quatre et ch&icirc;nq ans j'nos en fe&ucirc;nmes d'meuther auve Manman Giffard (la belle-m&eacute;the &agrave; M'm&egrave;e) dans la Vall&eacute;e d'St Pi&egrave;rre. Oulle 'tait toute seule et pon trop diguante &#8211; la ra&icirc;son pour les nouvieaux arrangements. La Vall&eacute;e d'St Pi&egrave;rre 'tait pittoresque et j'tais he&ucirc;theux dans mes nouvieaux alentours, mais ch'tait un temps enn'yant pour George tch'avait rest&eacute; auve Papa L'Feuvre &agrave; St Ou&euml;n. Fra&icirc;nque 'tait acti par &agrave; ch't heu et &icirc;nt&eacute;r&ecirc;ssi d&eacute; ch' tchi s'p&acirc;ssait. &Agrave; bein pr&egrave;s dans chu temps-l&agrave; j&eacute; m'rappelle d'aver fait tchique chose d'&acirc;ffreux. Touos les jours, Manman soulait fitchi sa biche &agrave; pa&icirc;tre. Ou r'v&eacute;nait au trot auve la biche halant d&ucirc; et j'm&eacute; d'mandis tch'est tchi'i' s'arriv'thait si j'donnais l'gambet &agrave; Manman en p&acirc;ssant, et autant j'en fis. Manman s'&ecirc;travelit p&ecirc;samment et ou fut mauvaisement s&eacute;cou&eacute;e. V'l&agrave; tchi m'fit hardi d'peine et M'm&egrave;e c'menchit &agrave; m'talmo&ucirc;ser en as-tu en veurs-tu. Bieau qu' Manman f&ucirc;sse acouo jobelinnante, ou s'&egrave;rbutit d&ecirc;li&ecirc;ment pour m&eacute; prot&eacute;gi d&eacute; M'm&egrave;e, explyitchant qu&eacute; j'tais trop janne pour r&eacute;aliser chein qu' j'avais fait. J'eus des r'mords d'aver 't&eacute; si m&eacute;chant et j'prannais tr&eacute;jous garde d&eacute; n'&egrave;r-faithe janmais d'peine &agrave; ma chi&eacute;the Manman tchi j'aimais si bein.<br/>
<br/>
</div><div align="right"><b>GRIS VENTRES</b><br/>
<br/>
<br/>
<br/>
</div><div align="left"><br/>
</div><div align="center"><b>Un J&egrave;rriais transpliant&eacute; (continuation)</b><br/>
<br/>
</div><div align="left">L&eacute; 22 d'f&eacute;vri, 1986.<br/>
<br/>
Chi&egrave;r Moussieu l'R&eacute;dacteu,<br/>
<br/>
Dans l'preunmi&eacute; extrait d&eacute; &#8220;La vie et l's amours d'un J&egrave;rriais transpliant&eacute;&#8221;, un accompte d&eacute; la vie du d&eacute;funt Ma&icirc;t' Sidney George L&eacute; Feuvre, iun des p'tits fr&eacute;thes &agrave; &#8220;George d'la Forge&#8221;, i' dit comment tchi'i' r'muit d'St Ou&euml;n pour aller d'meuther auve Manman Giffard dans La Vall&eacute;e d'St Pi&egrave;rre et comment qu'eune fais, en jouardant, i' l&icirc; donnit l'gambet quand ou s'en r'v&eacute;nait &agrave; la ma&icirc;son auve sa biche. I' continue: -<br/>
<br/>
&#8220;J'allais &agrave; l'&Eacute;glyise d&eacute; Ste. Mathie, tch'&eacute;tait pus pr&egrave;s d'siez nous qu'la cheinne d&eacute; St. Pi&egrave;rre, o&ugrave;'est qu&eacute; j'g&acirc;ngnis l'preunmi&eacute; prix &agrave; l'&ecirc;cole du d&icirc;nmanche en 1899. L&eacute; R&eacute;v&eacute;rend Gruchy 'tait Recteu l&agrave; dans l'temps&#8221;. (La m&eacute;mouaithe au Sieur L&eacute; Feuvre a p't-&ecirc;tre failli ich&icirc;n, car l&eacute; R&eacute;v&eacute;rend d'Gruchy, l&eacute; p&eacute;the au M&acirc;jeur F. A. L. d&eacute; Gruchy, eune fais D&eacute;put&eacute; d'St. Ou&euml;n, 'tait Recteu d'St. Pi&egrave;rre.) &#8220;Pour un p'tit d'temps j'pr&icirc;ns des l&eacute;&ccedil;ons dans une ma&icirc;son priv&eacute;e tout pr&egrave;s d'Ste Mathie. Un jour, en r'v&eacute;nant siez nous, j'tchis sus eune v&ecirc;pri&eacute;the; les &ecirc;ssaims et la bourdonn'nie m&eacute; remply&icirc;tent d&eacute; tchuthi&ocirc;sit&eacute;. En examinnant par fourgonner auve un b&acirc;ton, les &ecirc;ssaims m'attatch&icirc;tent et, sans doute, j'couothis siez nous heurlant, auve bein des pitche&ucirc;thes et grand ma. M'm&egrave;e m&eacute; frottit partout l'corps auve du bliu. Mes habits m'avaient sauv&eacute; d&eacute; ch' tch'&eacute;thait peut &ecirc;tre eune position s&eacute;thieuse. (J'n'ai janmais r'p&eacute;t&eacute; chutte foutaise-l&agrave;.)<br/>
<br/>
&#8220;&Agrave; l'&acirc;ge d&eacute; ch&icirc;nq ans nou m'env'yit &agrave; eune &ecirc;cole catholique tch'&eacute;tait tout pr&egrave;s et o&ugrave;'es tchi'i' y'avait, naturellement tout pliein d'enseignement r'ligieuse. Ieune des l&eacute;&ccedil;ons montrait un dess&icirc;n d'un p&eacute;cheux mouothant, et l'Dgi&acirc;bl'ye auve des cornes, eune coue, etc. tra&icirc;nant l'p&eacute;cheux auve li, en'velopp&eacute; dans un l&icirc;ncheu. Les nonnes nos d&icirc;thaient qu&eacute; si j'n'&eacute;tions pas bou&ocirc;ns Catholiques, ch'tait ch'la tchi nouos arriv'thait. Ch'la m'&ecirc;pouvantais et j'en eu des ponser&ecirc;sses. Quand mes pathents d&ecirc;couvr&icirc;tent la ra&icirc;son pour m&eacute;n &ecirc;ffrite i' m'&egrave;rtith&icirc;tent d&eacute; ch't' &ecirc;cole-l&agrave;. J'avais 't&eacute; l&agrave; pour &agrave; bein pr&egrave;s d'siez mais.<br/>
<br/>
&#8220;&Agrave; ch't heu j'tais grand assez pour marchi pus liain &agrave; l'&Ecirc;cole d&eacute; l'&Eacute;glyise d&eacute; St. Pi&egrave;rre. J'tais content &agrave; ch't heu d'&ecirc;tre dans ma propre &ecirc;cole p&acirc;roua&icirc;ssiale mais abasourdi par la rigueur d'la disciplinne. (Nou 'tait r&ecirc;compens&eacute;s pour du bou&ocirc;n travas, mais c&egrave;rtains d'&ecirc;tre peunnis pour la moindre viol&acirc;tion des r&egrave;gl'yes.) Ma preunmi&eacute; frandgie 'tait quand j&eacute; m'grattis l'nez quand j'tions en l&icirc;ngne aupr&egrave;s qu&eacute; l'ma&icirc;tre avait donn&eacute; l'ordre 'Ne bouogiz pas!'. J'bouogis, et d'm&ecirc;me j'avais d'sob&eacute;i, et bieau qu&eacute; j'n'e&ucirc;sse qu&eacute; ch&icirc;nq ans et d'mi, j&eacute; r'chus la badgette pour la preunmi&eacute; fais.<br/>
<br/>
&#8220;Duthant ch't' &ecirc;poque la Dg&egrave;rre des Bo&egrave;rs &ecirc;cliatit. Les soudards d&eacute; la Reine, auve lus rouoges c&acirc;saques, lus armes et lus musiques, m'&ecirc;m&egrave;rvilyaient, m&eacute; remplyissant d'jouaie toutes les fais qu&eacute; j'les viyais.<br/>
<br/>
&#8220;La bicyclette &agrave; P'p&egrave;e ('penny farthing', auve eune grand' reue en d'vant et eune p&eacute;tite rouelle en dri&eacute;the) m'attithait. Eune s&eacute;th&eacute;e, en d'valant un mont rapide &agrave; la niet, i' heurtit eune pi&egrave;rre et i' s'tr&eacute;butchit p&eacute;samment. &Egrave;rlatant sa tchbulbute &agrave; M'm&egrave;e (qu&eacute; j'&ecirc;coutais d&eacute; dri&eacute;the eune tchaise pa'ce qu&eacute; sa fache et ses mains 'taient &ecirc;gr&icirc;nfli&eacute;es et sangnantes, et sa rage auve la bicyclette et la s&acirc;cree pi&egrave;rre pour aver 't&eacute; &agrave; la vaie 'tait au d'la d'description), i' n'y'avait pas d'doute tch'il avait tch&eacute;e assez p&eacute;samment.<br/>
<br/>
&#8220;M'n &icirc;nstruction r'ligieuse, siez nous et &agrave; l'&eacute;glyise, fa&icirc;thait du progr&egrave;s. J'appr&icirc;ns qu'les bou&ocirc;ns allaient au ciel, pour vivre en jouaie &ecirc;t&egrave;rnellement auve notre Sauveur aupr&egrave;s aver p&acirc;sser l'pas. Les m&ecirc;chants 'taient j't&eacute;s dans l'feu d'l'enf&eacute; &agrave; janmais. J'&ecirc;prouvais tr&eacute;jous d'&ecirc;tre correct et d&eacute; m'comporter, m&ecirc;me quand j'grandissais. J'd'mandais tr&eacute;jous au Bou&ocirc;n Dgieu, dans mes pri&eacute;thes, qu&eacute; duthant toute ma vie I' n'm&eacute; la&icirc;ss'sait janmais &ecirc;tre mauvais. J'crai qu'ches preunmi&eacute; pri&eacute;thes-l&agrave; m'ont prot&eacute;gi bein des fais pus tard et l'trav&egrave;rs d&eacute; bein des dangi&egrave;rs.<br/>
<br/>
&#8220;&Agrave; un pique-nique des p&acirc;raisses (Ste. Mathie, St Pi&egrave;rre et St. Ou&euml;n) j'tais auve Ste. Mathie. J'&eacute;tions arriv&eacute;s &agrave; l'empliaichement du pique-nique en vainnes. Man fr&eacute;the George, tch'&eacute;tait auve les St. Ou&euml;nais, m'sou&ocirc;rit en p&acirc;ssant. J'c'menchions &agrave; nos entr&eacute;-vaie, George et m&eacute;, et pour la preunmi&eacute; fais j'vis des machinnes faites pour s&eacute; div&egrave;rti. D&eacute;pis qu' George et m&eacute; d'meuthaient &agrave; part, ch'fut tr&eacute;jous un grand plia&icirc;si pour nous d'&ecirc;tre ensembl'yes, m&ecirc;me qu&eacute; ch'n'f&ucirc;sse &agrave; un pique-nique d'&ecirc;cole du d&icirc;nmanche. J'eus eune mangnifique journ&eacute;e.<br/>
<br/>
&#8220;La vie dans La Vall&eacute;e d'St Pi&egrave;rre 'tait plia&icirc;sante, en s'amusant parmi les pommi&egrave;rs et les paithi&egrave;rs. I' y'avait des v&icirc;sites d&eacute; George tchi, eune bord&eacute;e qu&eacute; j'm'&egrave;rsouveins, m&eacute; d'mandit d&eacute; t'n&icirc;n ieune des filles (tchi r&ecirc;sistit vigouotheusement) tandis qu' i' l'embraich&icirc;sse! J'aimais bein v&icirc;siter l'moul&icirc;n &agrave; flieu &agrave; Charlton tout pr&egrave;s, auve sa grand' reue &agrave; ieau au c&ocirc;t&eacute; du b&acirc;tisse. I' y'avait eune &ecirc;cliuse par en dri&eacute;the tchi m'nait au haut d'la reue. L'ieau v&egrave;rsait un mio d'l'avant sus la reue, la fa&icirc;thant tou&ocirc;nner et fournissant l'pouver n&eacute;cessaithe pour tou&ocirc;nner la meule du moul&icirc;n, tchi d'm&ecirc;me moulait l'fronment en flieu. Mess Charlton, un bou&ocirc;n vi&egrave;r corps auve eune barbe tchi grisait, m&eacute; fa&icirc;thait tr&eacute;jous la beinv'nue et m'p&egrave;rmettait d&eacute; r'garder l'moul&icirc;n en allant.<br/>
<br/>
&#8220;D'l'autre bord d&eacute; la route j&eacute; m'plia&icirc;thais &agrave; r'garder l&eacute; j'va &agrave; &ecirc;tre cachi &agrave; l'entou du preinseu, eune auge cirtchulaithe en pi&egrave;rre d&eacute; huit ou dgiex pids en travers et d'eune ha&ucirc;teu d&eacute; p't-&ecirc;t' deux pids. Eune barre horizontale s'&ecirc;tendait d'l'&ecirc;tamp&ecirc;tre et s'avanchait l'trav&egrave;rs d'eune grand' reue en pi&egrave;rre, la meule, dans l'tou, tchi 'tait remplyie d'pommes. L&eacute; j'va, li&eacute; au but d'la barre horizontale aupr&egrave;s du d'hors du tou, cachi l'tou d'l'auge, tou&ocirc;nnant la meule continnuellement jusqu'&agrave; qu' tout l'jus sort&icirc;sse des pommes. Enf&icirc;n, l'jus fut fait s&egrave;rvi &agrave; faithe l&eacute; fanmeux cidre d&eacute; J&egrave;rri, tch'&eacute;tait assez fort eune fais finni d'bouoilli. Chu preinseu-ch&icirc;n 'tait &agrave; la belle et propre f&egrave;rme &agrave; Mess du Feu, o&ugrave;'est tch'i' y'avait &eacute;tout un bieau troupe d'la fanmeuse vaque J&egrave;rriaise&#8221;.<br/>
<br/>
</div><div align="right"><b>Gris Ventres</b><br/>
<br/>
</div><div align="center"><br/>
<br/>
<br/>
<b>Un J&egrave;rriais transpliant&eacute; (cont.)</b><br/>
<br/></div>
<br/>
L&eacute; 28 d'novembre, 1986.<br/>
<br/>
Chi&egrave;r Moussieu d'R&eacute;dacteu,<br/>
<br/>
Dans l'traisi&egrave;me extrait d&eacute; &#8220;La vie et l's amours d'un J&egrave;rriais transpliant&eacute;&#8221;, un accompte d&eacute; la vie du d&eacute;funt Ma&icirc;t' Sidney George L&eacute; Feuvre, iun des p'tits fr&eacute;thes &agrave; &#8220;George d'la Forge&#8221;, l'auteur racontit comment tch'i' r'muit d'la Vall&eacute;e d'St. Pi&egrave;rre au Havre des Pas dans l's envithons du mais d'janvyi, 1900. Des membres d'la fanmil'ye &agrave; sa m'm&egrave;e, les Giffards, d'meuthaient tout pr&egrave;s. I' continnue s'n histouaithe:-<br/>
<br/>
&#8220;Ma conna&icirc;ssance d&eacute; Papa Giffard n'est qu&eacute; chein qu' M'm&egrave;e m'racontit, car j'n'avais qu' tch&icirc;nze jours quand i' mouothit. L&eacute; Cap'taine Giffard 'tait machon et stchulpteux. Il ouvrageait des poupettes en bouais pour les d'vants des batchieaux &agrave; vaile. I' fit &eacute;tout des lions en pi&egrave;rre, d'la grandeu d'l'annima m&ecirc;me, tchi f&ucirc;drent pliaichis dans l'bel en d'vant d'la Prison. Ma femme, la chi&eacute;the May, et m&eacute; les v&icirc;tent quand j'visit&icirc;nmes J&egrave;rri duthant la preunmi&eacute; dg&egrave;rre. Papa Giffard avait 't&eacute; chef gardgien l&agrave; pour des ann&eacute;es.<br/>
<br/>
&#8220;D'autres de ses stchulptuthes comprannaient un Venus d&eacute; Milo en pi&egrave;rre, exp&eacute;di&eacute;e &agrave; Londres, eune statue du Dgi&acirc;bl'ye, en bouais, pliaiche &agrave; La Touothaille, en J&egrave;rri, o&ugrave;'est qu'ou restit jusqu'&agrave; 1930 ou d'm&ecirc;me, et des stchulptuthes sus l&eacute; d'vant d'eune storre dans la Rue Mulcaster. Sa dreine oeuvre 'tait eune statue en pi&egrave;rre en grand, d&eacute; deux anges auves des ailes, jouant la trompette. Il avait id&eacute;e d'aver chutte statue-ch&icirc;n pliaiche sus sa s&eacute;pultuthe dans l'ch&icirc;nm'tchi&eacute;the d&eacute; l'&Eacute;glyise d&eacute; St. Pi&egrave;rre mais, duthant l'transport, la reue du tch&eacute;thiot rompit et la statue tchit et d'pichit. M'm&egrave;e dit tch'il avait pr&icirc;ns longtemps &agrave; finni chutte t&acirc;che-l&agrave; et 'tait si d&ecirc;sol&eacute; entouor sa p&egrave;rte qu'i' tchittit d'stchulpter.<br/>
<br/>
&#8220;Un jour, just&eacute;ment d'vant tchitter St. Pi&egrave;rre, deux messieurs en c&acirc;saques &agrave; pannieaux v&icirc;ndrent en c&acirc;rrosse et p&acirc;l&icirc;drent &agrave; M'm&egrave;e pour eune vol&eacute;e. En sortant i' s'&ecirc;ssuyaient les l&egrave;rmes des i&egrave;rs. M'm&egrave;e m'dit tch'i' 'taient les deux p'tits fr&eacute;thes &agrave; Papa tchi v'naient just&eacute;ment d'arriver d'Londres et n'savaient pon qu&eacute; Papa 'tait mort. N&eacute; v'l&agrave; la dreine fais qu&eacute; j'les v&icirc;sse ou qu' j'en ou&icirc;sse p&acirc;ler. S'lon M'm&egrave;e, san grand-grand-p&eacute;the pat&egrave;rnel 'tait architecte &agrave; Londres et avait mathi&eacute; la Comt&ecirc;sse d&eacute; la Motte (eune seule &ecirc;fant) d'eune fanmil'ye d'aristocratie Nouormand&eacute;. I' la d&ecirc;conn&ucirc;tent pour aver mathi&eacute; parmi l&eacute; m'nu peupl'ye et la forteune d&eacute; la fanmil'ye &ecirc;tchit au Gouv&egrave;rn&eacute;ment Fran&ccedil;ais.<br/>
<br/>
&#8220;Papa Giffard avait 't&eacute; mathi&eacute; auve Mary Susan L&eacute; Boutilyi dans l'&Eacute;glyise d&eacute; St. Sauveux, en J&egrave;rri, par l&eacute; Douoyen L'Br&eacute;ton (l&eacute; p&eacute;the &agrave; la fanmeuse Lillie Langtry). Enfin, M'm&egrave;e n'avait qu' deux ans quand sa m'm&egrave;e Susan mouothit, et la deuxi&egrave;me femme &agrave; Papa, n&eacute;e L&eacute; Cli&egrave;r, 'tait la manman qu&eacute; j'connaissais et aimais comme mousse quand j&eacute; d'meuthions dans la belle blianche ca&ucirc;minne dans la Vall&eacute;e d'St. Pi&egrave;rre. Les gens &agrave; Papa L'Feuvre d'meuthaient tous dans l'ou&ecirc;st d&eacute; l'&Icirc;le et, comme d&eacute;j&agrave; mentionn&eacute;, v'naient nos vaie par train. P'p&egrave;e avait deux fr&eacute;thes, mes oncl'yes Winter et 'Dolphus, et deux soeurs, mes tantes Annie et Ada. Ch'est rare qu&eacute; j'les v&icirc;sse mais ch'tait tr&eacute;jous un grand plia&icirc;si pour me quand i' v'naient nos vaie. La chi&eacute;the Tante Ada, tchi soulait m'poupoter, pathaissait douoche et d'licate et ou mouothit janne femme mathi&eacute;e.<br/>
<br/>
&#8220;La f&eacute;th'thie d&eacute; j'vaux 'tait la pr&icirc;ncipale tr&icirc;nmouss'sie dans la forge &agrave; St. H&eacute;lyi o&ugrave;'est qu P'p&egrave;e travaillait. &Agrave; ch't' &ecirc;poque-l&agrave; nous fa&icirc;sait s&egrave;rvi les j'vaux pour tch&eacute;thier la sorte d&eacute; boulant &agrave; propos du travas ou transport d'mand&eacute;, sait en Ville sait sus la f&egrave;rme. I' n'y'avait autcheune boul'lie tchi n'tait pon hal&eacute;e par des j'vaux dans chu temps-l&agrave; sinon les bicyclettes 'penny-farthing' et tchiques autres &agrave; deux reues. J'appr&icirc;ns qu&eacute; P'p&egrave;e 'tait l'tout miyeu quand i' v'nait &agrave; la f&eacute;th'thie d&eacute; j'vaux tch'&eacute;taient catouoilleurs. Il avait bein p'tit d'&icirc;nclyinn&acirc;tion pour autcheune autre sorte d&eacute; travas duthant les trais ans tch'i' travaillit pour chutte compangnie-l&agrave;. Dans l'entr&eacute;temps les deux fr&eacute;thes &agrave; P'p&egrave;e 'taient acouo &agrave; travailli dans la forge &agrave; Papa.<br/>
<br/>
&#8220;Siez-nous, Fra&icirc;nque avait l'habitude d&eacute; jouer auve des &ecirc;fants d&eacute; s'n &acirc;ge mais dans des temps j'avions des tas d'fanne ensembl'ye, ch'est &agrave; dithe jusqu'&agrave; tchi'i' calengi ma s&eacute;niorit&eacute; (un d'saccord d&eacute; courte duth&eacute;e). Fra&icirc;nque 'tait bouon p'tit joueux et j'aimions touos les deux &agrave; amuser nouot' p&eacute;tit fr&eacute;the Jack, qu'au moment n'avait pas fort pus d'un an mais tch'&eacute;tait bein d'apliomb sus ses p'tites gambes.<br/>
<br/>
&#8220;Comme j&eacute; d'meuthions sus l'bord d&eacute; la Ville j&eacute; m'plia&icirc;thais &agrave; aller dans l'canton du comm&egrave;rce et j'm'&ecirc;m&egrave;rvilyais d's &ecirc;talages dans les div&egrave;rses boutiques. J'aimais &eacute;tout &agrave; obs&egrave;rver l&eacute; p'tit train d&eacute; J&egrave;rri d'allant et d&eacute; v'nant &agrave; la st&acirc;tion du 'Jersey Eastern Railway'.<br/>
<br/>
&#8220;Quouaiqu' j'aie p'tite m&eacute;mouaithe des p'tits maux d'avi&egrave;rs tchi m'arrivaient, i' patha&icirc;t qu&eacute; j&eacute; n'tais pas un &ecirc;fant fort ou robuste et j'attrapais la pus grand' partie des p'tites maladies d'&ecirc;fanche tchi couothaient. Mes gens en 'taient g&ecirc;n&eacute;s et l'docteu avisit un changement d'cly&icirc;nmat pouor m&eacute;. Ch'est pourtchi man p'p&egrave;e sinnit un contrat pour travailli pour l'entr&eacute;pr&icirc;nse Charles Robin, Collas et Compangnie &agrave; La C&ocirc;te dans la Prov&icirc;nce d&eacute; Tchubec, au Cannada, pour dgi&ecirc;x-huit mais, trav&egrave;rs&eacute;e payie d'allant et d&eacute; v'nant&#8221;.<br/>
<br/>
<br/>
</div><b>GRIS VENTRES</b><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="greve_de_lecq.html">La Gr&egrave;ve d&eacute; L&eacute; du temps pass&eacute;</a><p>
<li><a href="assembliee/drcarre.html">Discours par l&eacute; Dr. A.L. Carr&eacute;</a><p>
<li><a href="gdf60ans.html">En J&egrave;rri y'a souoxante ans</a><p>
<li><a href="gdf80ans.html">Y'a huiptante ans</a><p>
<li><a href="pmgoodold.html">The Good Old Days</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="gdfautfais.html">Aut'fais...</a><p>

<li><a href="gdf800.html">Ma jann&egrave;che m&eacute;morabl'ye</a><p>
<li><A HREF="100ans.html">Y'a chent ans</A><p>
<li><a href="gdfchange.html">Tchi changements!</a><p>
<li><a href="jourdaniet.html">J&egrave;rri au jour d'aniet</a><p>
<li><a href="jannesse.html">J&egrave;rri comme j'l&eacute; connaissais dans ma jannesse</a><p>
<li><a href="vierjerri.html">Que penses-tu, l'anmin, du vier J&egrave;rri?</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="gdfrsouvnous.html">Vouos en r'souv'n'-ous?</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/transpliante.html by HTTrack Website Copier/3.x [XR&CO'2014], Tue, 15 Jul 2025 13:55:43 GMT -->
</HTML>

