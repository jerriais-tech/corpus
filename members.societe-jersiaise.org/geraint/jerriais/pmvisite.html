<HTML>

<!-- Mirrored from members.societe-jersiaise.org/geraint/jerriais/pmvisite.html by HTTrack Website Copier/3.x [XR&CO'2014], Tue, 15 Jul 2025 13:38:11 GMT -->
<HEAD>
<TITLE>Une Bein Agr&eacute;ablye Visite</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Une Bein Agr&eacute;ablye Visite</h2></font></center><p>

<font size="-1"><i>&agrave;Portinf&eacute;, Saint Ou<br>
Jeudi au s&eacute;.<br></i></font>
<br>

Moussieu l'Editeu<br>
<br>
Le grand sujet chutte semaine, accordant &agrave; la Merrienne, est la tchestchion du tunnel souos l'<a href="fort_regent.html">Fort R&eacute;gent</a>. Ou n'peut pas comprendre l'action d's <a href="etats.html">Etats</a> en sanctionnant chu projet-l&agrave;.<br>
<br>
&#147;Et&#148; ou s'fit, hier au s&eacute;, &#147;I'n'y avait qu'une majorit&eacute; de deux vouaix pour une djobbe tchi s'en va cou&ocirc;ter pas mains d'un d'mi&eacute;-million. A qu'menchi, tch&egrave;squ'i'peut dithe tch&egrave;squ'i' s'en vont trouver en faisant chu gros creux-l&agrave;? Craient-i' d'y trouver une mine d'or, ou des diamants, des rubis et d'autres joyaux tch'i'pou&ocirc;rraient vendre pour lus r&ecirc;compenser?&#148;<br>
<br>
J'me mins &agrave; rithe. &#147;Je n'craithais pas ma vielle,&#148; j'li dis,&#148;tch'ils ont la t&ecirc;te si cratchie comme tout chenna. Oublie patheil gniolin, bouonnefemme, et pense &agrave; tchique moyen d'nos garder caud de niet. Sus ses vi&egrave;rs jours le Rouai David fut forchi d'eprouver un r'mi&egrave;de contre la fraid, mais, par chein qu'nou-s-a liut, i' n'r&eacute;ussit pas, et j'crains hardi que dans ma cas &eacute;tout, le r'mi&egrave;de ne s'sait pas &eacute;fficace.&#148;<br>
<br>
&#147;Tu d&eacute;v'thais aver honte de pasler d'm&eacute;me,&#148; ou dit. &#147;Tu &egrave;s comme le Rouai David, tchi n'amendait pas en vieillissant.&#148;<br>
<br>
&#147;Ch'tait pas d'sa faute, l&eacute; pou&ocirc;rre vi&egrave;r balloque,&#148; j'li dis. &#147;Comme m&eacute;, il avait de bouonnes intentions.&#148;<br>
<br>
&#147;L'enf&eacute; en est pav&eacute; de bouonnes intentions&#148; ou dit. &#147;As-tu id&eacute;e d'aller l&agrave; pour vaie si ch'est vrai?&#148;<br>
<br>
&#147;Oh, grand doux, nennin, Merrienne,&#148; j'li dis. &#147;Je n'si pas si tchuthieux comme chenna.&#148;<br>
<br>
A ch'teu, Moussieu, i'faut que j'vos diche que lundi matin, j'eus une bein agr&eacute;ablye visite. Ch'tait man vi&egrave;r amin, Jack Rond&eacute;, des P'tits Canons aut'fais, mais &agrave; ch'teu' du Haut d'l'Orme, tch'est tout pr&egrave;s. Ch'est san fils tch'est &egrave;s P'tits Canons &agrave; ch'teu.' Ch'est un gar&ccedil;on bein intelligent, un vrai fermyi et le Jack est bein chanceux d'aver un patheil h&eacute;thitchi. L&eacute; Sieur Spann, tchi n'a pas amaigri d&eacute;pis la derni&eacute; fais que j'l'avais veu, a accat&eacute; une quarantaine ou d'm&ecirc;me de b&ecirc;tes, et tout tchiquechose du miyeu. <br>
<br>
 Mais i'craint hardi qu'i'n'pou&ocirc;rra pas r'v&eacute;nin si J&eacute;rri n'accepte pas l&eacute; syst&eacute;me de vacciner les vieaux. En Am&eacute;thique, i'dit, y'a des milles et des milles <a href="jerseycow.html">j&ecirc;rriaises</a>, mais chein tchi faudrait &agrave; ch'teu p&ucirc;s qu'jamais ch'est des b&ecirc;tes n&eacute;es en J&ecirc;rri, et i' sont pr&ecirc;ts &agrave; en prendre un grand nombre, pourvu que J&ecirc;rri aie introduit la vaccination des vieaux. Au moment, et nou n'sait pas trop pourtchi, les v&eacute;t&eacute;rinaithes ich&icirc;n sont contre, et s'i' continuent &agrave; opp&ocirc;ser, dans p'tit temps le commerce entre l'Am&eacute;thique et J&ecirc;rri n'exist&eacute;tha pas. Moussieu Spann vint en J&ecirc;rri avec san p&egrave;the &agrave; l'&acirc;ge de seize ans, et comme il est r'v&eacute;nu bein des fais d'pis, i'd&eacute;v'thait saver chein tch'i'dit. Nou voudrait saver tch&egrave;sque la m&acirc;jorit&eacute; d'nos fermiers en pensent.<br>
<br>
Ch't'ann&eacute;e y'&eacute;tha une &eacute;lection g&eacute;n&eacute;rale pour quatre <a href="pmsenators.html">S&eacute;nateurs</a> et j'ai ou&iuml; dithe que l'Fred Dorey, qu'a d&eacute;j&agrave; d'l'&acirc;ge, ne s'sa pas yun des candidats et que l'Tom Le Mathin&eacute; n'est pas ocqou d&eacute;cid&eacute;. Le seul tchi pathait certain ch'est l'Bill Perchard, mais y'a ocquo l'temps pour d'autres candidats a s'presenter, et j'ai d&ecirc;ja ou&iuml; des rumeurs concernant deux Conn&eacute;tabyles d'la Campagne, tchi pou&ocirc;rraient aver hardi d'support dans l&ucirc;s p&acirc;raisses et ailleurs.<br>
<br>
J'n'ai rein d'autre a vos dithe agniet, Moussieu, sinon qu'la Merrienne m'a asse&ucirc;th&eacute; que quand i' y'&eacute;thait un pid d'n&eacute; ou n's'en va r'd&eacute;shaller avec sa pelle et sa bringe pour cliergi un passage du h&eacute;chot jusqu'&agrave; la porte.<br>
<br>
A b&eacute;tot, Moussieu, et t&acirc;chis d'nos donner d'miyeu temps.<br>
<br>
<i><a href="lebrocq.html">Ph'lip</a></i><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="fort_regent.html">L&eacute; Fort R&eacute;gent</a><p>
<li><a href="pmbudget.html">Le Budget et l'fameux tunnel</a><p>
<li><a href="pmdeputebailli.html">Merrienne n'a pas d'aide</a><p>

<li><a href="pmvaccination.html">La Vaccination</a><p>


<li><a href="pmsenbetes.html">Les S&eacute;nateurs et les B&ecirc;tes</a><p>
<li><a href="pmsendep.html">Senator Or Deputy?</a><p>
<li><a href="pmsenateur.html">Des S&eacute;nateurs Batilleux</a><p>


<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmvisite.html by HTTrack Website Copier/3.x [XR&CO'2014], Tue, 15 Jul 2025 13:38:11 GMT -->
</HTML>
