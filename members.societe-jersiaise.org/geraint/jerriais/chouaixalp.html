<HTML>
<HEAD>
<TITLE>Pas par chouaix</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pas par chouaix</h2></font></center><p>


<b>Par <a href="perchard.html">A.L.P.</a></b><br/>
</div><div align="left"><br/>
</div><div align="center"><br/>
<br/>
<b>Charact&eacute;thes.</b><br/>
<br/>
<br/>
</div><div align="left">Lily Tourgis<br/>
Nancy Tourgis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sa soeur<br/>
Margot Tourgis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;lus nieche<br/>
Wilfred Willnot&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;un houmme qui veint erchever l'asseuthence.<br/>
<br/>
</div><div align="center"><b>Sc&egrave;ne </b><br/>
<br/>
</div><div align="left">La tchuisine siez les Tourgis, duthant la matinee.<br/>
Lily est au telephone.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vethe ... vethe, justement ... ah mais ... ch'est pas vrai ... et a s'n age dit ... i' n'est janmais trop tard pour erdotter ... se robe ... j'en crevi quasiment d'rithe quand j'la vit, tu n'sais pas d'ouest qu'ou' vint don ... ou l'accatti a la Jumble Sale la s'maine passee ... si si ... tu n'la r'connu pas, ch'tait la robe a Missis Piton ... vethe, la sienne qu'oulle eut pour les neuches a sa fille y'a ... oh ... douze ans trejous ... Eh bein j'l'craithais, les vers l'y ont 'te, enfin oulle etha d'l'air ... La j'm'en doutais ... quand tchi ... ha ha ha ... oh oui ... justement en temps pour nous ...<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Nancy entre).</i><br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'veurs pas m'dithe que tu-es occouo la! Es-che ravissant qui n'y'a janmais d'travas d'fait dans chutte maison ichin.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(A Nancy)</i> Tais-te! <i>(Dans l'telephone) </i>Nennin, nennin pas te, ch'est la Nancy qu'est a bavarder ichin ... J'm'en vais lis dithe.<i> (A Nancy)</i> Ada dit qu'les bourdellots qu'tu fis pour le Bezarre, 'taient tout pate et pas d'pomme.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, a tchi qu'ou s'attende. Y'a eune ecarcite d'poummes ch't annee, et j'avais mins rein qu'a maintchi d'eune poumme dans chaque bourde. J'espethe qu'oulle eut ma a l'estoma pardessus la gourmande.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi, tch'est qu'tu-as dit ... ah l'marchand d'paisson, ecoute, s'il a du rouoge hethan, dit li de crier par ichin ... oui, et si tu-entends d'autres nouvelles telephone me ... oui oui justement ... va la vaie ... eh bein a betot ... oui ... nannin, n'te gene pas ... tu peux bein t'fier sus me. A betot.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j'espethe qu'ous en avez ieut a vos 4 sou.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre cha qu'j'ai oui valait pus qu'chonna. Oulle 'tait a m'dith entouorre ...<br/>
<br/>
Nancy &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'veurs pas oui tout chu' scandal la mercie. J'm'en vais a la boutique ramasser du thee, as tu besoin de tchique chose d'autre?<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;R'apporte de gallettes si en cas, i' n'y'en reste pas fort.<br/>
<br/>
Nancy &nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che la tout?<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui ... As tu ramasse tan livre d'asseuthance et les sou, en cas que Wilfred arriv'thait tantchi qu'tu-es horte.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah je n'm'en vais pas etre longtemps.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pas qu'faithe de t'pressi.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je s'rai revenue devant qu'il arrive.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'peux bein lyi payi t'n asseuthance.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je s'rai revenue t'en fait pas. N'ou dithait qu'il est ta propriete a te, la manniethe que tu t'toupinne a-len'tou d'li.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est le meinne autant coumme la tchienne.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement, de meme n'oublie pas que jusqu'a qu'il ait fait s'n idee la tchelle de nous qui veurs mathier, j'ai tout autant l'drouait coumme te de tachi de l'happer. Ch'est un cas d'au pus fort la pouque.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;J't'en prie en grace n'ercemenche pas. Va t'en a la boutique.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein, mais je n'm'en vais pas etre longtemps va. La, ne v'la la mousse Margot qui veint. Te v'la bein jouee valet. Tu n't'en vas pas pouver etre a faithe les doux yiers a Wilfred auvec lyi la.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Margot entre).</i><br/>
<br/>
Nancy &nbsp;&nbsp;&nbsp;&nbsp;&nbsp;&nbsp;&nbsp;&nbsp;Te v'la te Margot ma poule. <i>(ou l'embrache).</i> Coumment qu'te-as?<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Magnifique mercie.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;En as tui un pour me etout?  <i>(Ou l'ambrache)</i>. Es-che qui n'y'a pas d'ecole anniet qu'tu-es a t'promner.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nannin, j'avons deux jours de vacances.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous avez la chance valet. Enfin, y faut qu'j'alle a la boutique. A betot pour a-ch'teu. Garde t'n yi sus ta tante Margot.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi qu'tu n'vais pas a la boutique etout Margot?<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nennin, i' fait trop fraid.<br/>
<br/>
Nancy &nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, reste la ma fille. J'm'en vais etre revenue en temps pour vaie Wilfred. A betot.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Nancy s'en va)</i>.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qu'est Wilfred?<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est l'houmme qui veint toutes les s'maines pour erchever l'asseuthance.<br/>
<br/>
Margot &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah j'sais bein. J'l'aime bein me, et te?<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ooh oui ... er ... er ... Je n'sais pas.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est drole chonna.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'est drole?<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cha qu'tu-as dit la, oui er er je n'sais pas. <i>(a la f'netre)</i>. La ne v'chin Mess Wilfred qui veint.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais vethe. Ergarde Margot, va jouer dans l'gardin, tantchi qu'il est ichin, coumme eune bouanne fille.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ... j'voudrais bein aver des chucrins me.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma pie va! Le ne v'la douze sous, couorre a en acatter.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Douze sous, ooh mercie.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marche don.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Lily suit Margot a la porte, et Wilfred entre).</i><br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonjour, entrez.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie, i' fait eune fraid d'tchian a matin.  J'ai grand' envie d'etre fini d'ma touannee.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vethe i' fait fraid. Appreche du feu don, tu-es de bouanne heuthe anniet.<br/>
<br/>
Wilf &nbsp;&nbsp;&nbsp;&nbsp;&nbsp;&nbsp;&nbsp;&nbsp;Un mio pus qu'd'amors, mais j'sis pressi tu vait.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as bein l'temps pour eune tassee de cafe d'ga. Il est tout prets.<br/>
<br/>
Wilf &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie bein des fais, mais j'n'ai vraiment pas l'temps de rester. Si ch'la n'te f'thai pas d'rein de m'payi a-ch'teu ...<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nennin, je n'm'en vais pas t'payi. J'insiste que tu-as eune tasse de cafe. Ch'la t'recauff'tha du temps qui fait.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ch'est t'dounner un tas d'embarras.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah bah bah, ch'est pas d'embarras quand ch'est pour te, ch'est un pliaisi.<br/>
<br/>
Wilf &nbsp;&nbsp;&nbsp;&nbsp;&nbsp;&nbsp;&nbsp;&nbsp;Est tu toute seule anniet?<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, Nancy est horte a la boutique ... La pale du dgaibl et nou vait ses cones. La v'chin qui ramonte l'allee du gardin.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(de cote)</i>. Dgieu merci. J'm' trouve pus ensieste auvec les deux d'yieux la. I' n'sont pas l'arriethe a lus avanchi.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tu dit la?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Wilfred la regarde etonne).</i><br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pensais qu't'avais dit tchiquechose.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffe, j'n'ai pas dit rein.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Nancy entre).</i><br/>
<br/>
Nancy &nbsp;&nbsp;&nbsp;&nbsp;&nbsp;&nbsp;&nbsp;&nbsp;Me r'vechin. Ah bonjour Wilfred. J'ai ti fait bein de m'en r'venin.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi? I' n'y'a pas rein d'ma y'a ti.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, pas a-ch'teu que j'sis ervenue.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as ieut l'temps d'aller jusqu'a la boutique. Pourtchi qu't'est ervenue?<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour vaie Wilfred bein seux.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu n'savais pas qu'il 'tait arrive.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon doue si! La Margot s'est env'nue a la course souotre me, et ma dit qu'si j'lis dounnais douze sous qu'ou m'dithait tchique chose.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et tu-as 'tait bete assez d'l'y en donner.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vethe d'ga. Sus ch'la ou m'a dit que Wilfred tait arrive.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;La garce! J'l'y'en avais deja donne douze me.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ha! Pour t'en cliergi j'crai bein. Eh bein oulle a tait aussi maline coumme te, et d'meme me r'vechin.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'avais pas grosse idee. T'en r'venin d'meme sans saver s'oulle 'tait a t'dithe la vethite. Sus autchun sens, j'tais bein capablye de soignyi de Wilfred.<br/>
<br/>
Wilf &nbsp;&nbsp;&nbsp;&nbsp;&nbsp;&nbsp;&nbsp;&nbsp;Extchusez me, mais i' s'en va etre temps que j'm'en alle.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Au nouffe. Absolument tu peux bein nos epagnyi deux ou trais minutes.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'vos ai di ten arrivant que j'tais pressi.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu n'as pas ieut ta tasse de cafe. <br/>
<br/>
Wilfred&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie, mais ...<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas d'mais. Le cafe est prets.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou verse du cafe).</i><br/>
<br/>
Nancy &nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Auvec le chucre)</i>. J'm'en vais t'mettre du chucre Wilfred.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie. Eune tchullee pour me.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-es coumme me Wilfred, deja doux assez.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi niolin. J'm'en vais t'en mettre deux tchullees, ieune pour te et ieune pour tes ners. Ch'est d'meme que j'fais me, ch'est ch'la qui m'garde en allant. La tchein bon.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou lis passe la tasse de cafe).</i><br/>
<br/>
Wilfred&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uum, i' sent a bouan votre cafe.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man cafe. Ch'est me qui l'fait. Pourtchi qu'tu n'veins pas nos vais tchique dethee, et tu pouorrais en aver pour tan souper.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y'a pas qu'te qui peux faithe de tchi, n'oublie pas mes bourdellots a me.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y'a pas d'dangi, j'ai trejous ma a l'estoma quand j'en mange.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ch'est d'ta faute! A tchi d'autre que tu peux t'attendre quand tu-en mange chinq ou six d'siette.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis seux qu'ous etes toutes les deux de raide bouannes couques et au-tch'un houmme es'sait raide bein auvec n'importe la tchelle de vous pour sa femme.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(toute contente). </i>Ah mais Wilfred, est tu un chier tout d'meme, de dithe d'ite.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;La tchelle de nous qu'tu chouaisi'thais si tu 'tais en prennant eune femme d'ga?<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ... er ... vraiment je n'sais pas.<i> (mal a s'n aise).</i><br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pas janmais pense de t'mathier don?<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh si fait bein des fais.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas eune vie pour un houmme d'etre sans femme.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais nan. Ergarde tch'est qu'tu-es a mantchi, tu dev'thais t'mathier tu sais.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais vethe. Un be houmme coumme te. J'sis sieuse que y'a bein des femmes qui s'saient rein qu'trop pretes a t'mathier.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sans doute, mais j'n'ai pas dit que je n'veurs pas m'athier. Ch'est bein a l'arbour, j'ai idee de prendre eune femme devant longtemps.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou oui!<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh j'sis ti contente! As tu fait t'n idee sus eune femme occouo?<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Etha talle la chance chette la. J'voudrais bein etre a sa pliaiche me. Tchi qu'ch'est don, dit-nous.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nennin, pas occouo, ch'est man segret a me.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu nos dithas quand l'temps veindra d'ga.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein sieux j'vos dithai. Mus qu'chonna j'veindrai ichin specialement quand je s'sai prets a vos l'dithe, et meme j'resterai a souper auvec vous coumme celebration.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh vethe, tchi bouanne idee! Ch'est eune promesse chonna.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vethe, vethe. Ch's'ra p'tetre occouo pus vite qu'ou n'pensez etout. A-ch'teu, faut que j'm'en alle. Mercie pour le cafe, et j'vos verrai. Vendredi tchi veint, si pas d'vant.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;A betot, et j'allons pas oublier la promesse valet.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Damme nan! Ch'est les pus bouannes nouvelles que j'avons oui pour d's annees.<br/>
<br/>
Wilf&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie, eh bein a la prechaine.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Wilf s'en va).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Les deux femmes disent a betot chantchun a sa manniethe).</i><br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;A la fin j'l'avons crochte! <br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou happe Nancy et i' dancent a-len'tou d'la tchuisine en riant).</i><br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Heh! Justement eune minute.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qu'tu-as?<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;La tchelle de nous qu'i' veurs d'ga? Si parchance ch'est me, tu n'rithas pas si bein quand tu t'trouv'thas sus l'ais.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon doue i' n'y'a pas d'dangi d'chonna. J'sis sieuse que ch'est me. Es-tche que tu n'as pas veut coumment qu'il 'tait a m'ergarder.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;N't'en fait pas trop, sieuse ma fille. Tu n'l'as pas veut m'faithe un clyin d'vant s'n aller.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni te n'tout, ch'tait t'n imagination.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est damme pas vrai! Tu-es jalouse coumme eune bellette d'ga.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jalouse de tchi j'voudrais saver.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;De me bein sieux.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hah! eh bein n'en r'vela. Jalouse d'eune manniethe de p'tite echervelee coumme te. Tchi houmme dans ses bouans sens s'en va t'ergarder eune deuxieme fais quand j'sis la, dit-me.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sis pas genee d'la deuxieme fais, ch'est la preunmie fais qu'un houmme vos r'garde qui conte.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne pale pas si achocrement.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis te, ch'n'est pas parceque qu'tu-es un an pus vielle que me que tu-as pus d'idee. Tu n'as pas pus d'cherve qu'eune puche, trejous a cherchi des nouvelles et du scandal.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Veurs tu bein 't'taithe. J'm'en vais ...<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Margot entre d'un embront).</i><br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein tchique chose me. Faut ti vos l'dithe?<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est tu en train de nos erachi un autre douze sou?<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu peux m'en dounner iun si tu veurs.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Damme nouffe! Tu-en as pas ieut mal a matin.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les nouvelles que j'ai entendu valent bein douze sou.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qu'tu-as oui?<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mess Wilfred est engagi.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi!<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;C'est vrai.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi niolin, i' veint d'sorti d'ichin y'a deux ou trais minutes.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein, j'l'ai rencontre avau la route, et sa jeune fille tait a arretter pour li.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tchi qui ta dit qu'il est engagi.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;La jeune fille a dit a Missis Le Brun a la boutique que Mess Wilfred et l'yi s'engagites hier au se.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein minse!<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as mal comprins Margot.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffe, j'si veut sa bague. <br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Miss Le Sueur, tu sais bein, san nom est Ada.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Du Coin.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vethe, mais n'faut pas dithe a personne. Oulle a dit que ch'est un segret jusqu'a san jour de naissance la s'maine tchi veint.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chutte manniethe de souol'vee la. A tchi qu'ou pense, Wilfred est bein pus vyi qu'yi.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas la hardelle sus j'bliamme. Mais ou'est qu'est l'idee a Wilfred, peut tu m'dithe.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle est belle d'ga, dit.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peut etre, mais ch'est la tout cha qu'oulle a a la r'commander. Mais ch'est Wilfred, tchi doublye fache tout d'meme. Le sang m'en bouorre quand j'y pense.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et me etout. Mais ch'est la l's hoummes, tu n'peux janmais t'y fier.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fe nan. N'm'en pale pas! I' sont touos la meme chose. Auvec yieux ch'est l'appathence qui conte, pas la qualite.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'peuvent pas vaie pus llian que l'but d'lis nez. J'en avons t'i ecappe d'eune belle.<br/>
<br/>
Nancy&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu peux l'dithe. Ch'est pas me qui voudrai m'mathier a d'ite. J'sis bein et j'y reste.<br/>
<br/>
Lily&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et me etout. Et te Margot, chonchin pouorrai bein etre eune lecon pour te. Ne va pas t'mathier, reste vielle fille si tu veurs etre heutheuse.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh je n'sais pas, j'aime bein les garcons me<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Lily va au telephone).</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

