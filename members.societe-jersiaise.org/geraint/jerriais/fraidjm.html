<HTML>

<!-- Mirrored from members.societe-jersiaise.org/geraint/jerriais/fraidjm.html by HTTrack Website Copier/3.x [XR&CO'2014], Tue, 15 Jul 2025 13:59:47 GMT -->
<HEAD>
<TITLE>Eun r'miede qui peu &ecirc;tre esprouvai quand y fait grand fraid</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eun r'miede qui peu &ecirc;tre esprouvai quand y fait grand fraid</h2></font></center><p>

Maitre Jacques Fr&eacute;do avait eune p'tite ferme, y faisait trais ou quatre vraigies d'patates. Les offices n'taient pas rein d'trop ciotiches : et d'm&ecirc;me quand y v'nait a gl&eacute; y mettait eune bouctais d'yeau au pi d'chaque rangie d'patates pour emp&ecirc;chi les patates d&eacute; gl&eacute;.  <br/>
<br/>
San r'miede prouvi assez bein, et comme ya du monde qui s'en serve occuo.  <br/>
<br/>
Il avait eun gar&ccedil;on d'seize ans. Il avait eune p'tite chambre au nord d&eacute; la maison, y couochai tout seu. Quand y vint a gl&eacute; bein du, eune niet il eut grand fraid, et y pensi eun pians, mais in n'l&eacute; dits pas &agrave; ses gens.  <br/>
<br/>
L&eacute; s&eacute; d'vant allai s'couochi, il allit port&eacute; eune bouctais d'yeau pour qu&eacute; toute la fraid s'nallisse dans l'boutchet: coumme y faisais &agrave; lus patates.  <br/>
<br/>
La premi&eacute; niet in s'aperchu pas d'autchun amendement, il eut grand fraid.  <br/>
<br/>
Le lendemain, y pensit, j'men vais faire mus assaiss&eacute;, et il en mins eune bouctais a la t&ecirc;te et ieune est pis d'sen yiet, mais y trouvit occuo grand fraid; mais y n'se descouoragi pas, et la prechaine s&eacute;th&eacute;e il en mins quatre bouctais : yeune &agrave; la t&ecirc;te, l'autre est pis, et yeune d'chaque c&ocirc;tai d'sen yiet ; mais la fraid l'gagni d'pus en pus. Dans la niet y fut amaintchi gl&eacute;, y fut obyigi dserl&eacute;vai et il envyit touos ses habits sus san yiet, mais la chaleur ne v'nait pas.  <br/>
<br/>
Y'avait eune armoithe iou q'sa memm&eacute;e gardait d'shabits. Y l'ouvrit et trouvit l'bouan fa et eune grande casaque a san p&eacute;p&eacute;e qui mettait dans les grands bordais : et la robe de neuche a sa m&eacute;mm&eacute;e qu'ou gardait pour des occasions speciales, et il envyit tout sus l'yiet et occuo la chaleur ne v'nait pas.  <br/>
<br/>
Dans l'fond d'l'armoithe y trouvit deux pathes d&eacute; blankets et l'senvyi etout sus l'yiet. Mais l'heuthe d&eacute; s&eacute; l'v&eacute; vint bein vite, a faithe tout san tripot l'temps s'&eacute;tait passai.  <br/>
<br/>
Sa memm&eacute;e n'allait pas souvent dans sa chambre sinon par necessitai, autrement touos les Vendr&eacute;dis ou nettissait la chambre, et oulle avait apprins &agrave; san garcon &agrave; faithe san yiet.  <br/>
<br/>
Le lendemain au s&eacute; fut l'courounnement d'l'affaithe. Il emportit occuo eune autre bouctais d'yeau, eun tarp&acirc;slin, et la couverture du ch-va ; il envyit tout sus l'yiet et mins la bouctais d'yeau souos l'mitan du yiet.  <br/>
<br/>
Y pensit j'en f'rai eune job chutte fais ichin. Il envyit toutes les tchaises de d'dans sa chambre et eun grand fauteuil sus l'yiet, pour aistreindre bein toute ensembye.  <br/>
<br/>
A la fin il escauffit et dormit coumme eun pourpais.  Mais quand y se l'vit y vit la casaque au bouonhoumme avait drissait dans yeune des bouctais d'yeau, y l'espurit du mus qui pu, la twisti coumme il avait veu sa memm&eacute;e faithe es blankets quand ou les lavait ; et y l'estendit sus eune tchaise a sitchi. Y vit q'j'tait eun succ&egrave;s.  <br/>
<br/>
Le lendemain en desjunant l'bouonhoumme dits : J'n sai pon iou q'touos mes boutchets ont disparu, j'ai bieau cherchi, j 'n peux pas mettre la main d'sus. L'gar&ccedil;on lis dits : j'men vais ergard&eacute; pour b&eacute;t&ocirc;t.  <br/>
<br/>
B&eacute;t&ocirc;t l'gar&ccedil;on dits : Memm&eacute;e! as-tu jammais veu des souoris dans l'armaithe dans ma chambre?  <br/>
<br/>
Nennin, jammais! et bein ni me n'in tout s'fit-y en bas! Ah ! la bouonnfemme dits: faut bander eune trappe. L'gar&ccedil;on dits : j'ai eun autre pians, j'mettrai eune bouctais d'yeau dans l'armouethe et faudra la gardai freumais, pour deux ou trais jours ; la souoris erra s&eacute;, oulle esprouvra a b&egrave;the dans l'boutchet et ou s'ra n'yiez.  <br/>
<br/>
Yeun d'ses vaisins y'avait dit: qui tais piens d'souoris siez-li, et q'touos les jours y n'attrappais. Y lis dits : Gardais-m'en yeune. Y y'en dounnit yeune qu'avait tait n'yiez. Et l'gar&ccedil;on la mins dans l'boutchet dans sa chambre.  <br/>
<br/>
Apres disn&eacute; l's'anciens s'en furent en ville.  <br/>
<br/>
L'garcon viedzit touos les boutchets et les r'mins &agrave; lus piaiches, et la grande casaque au bouonhoumme y la mins dans l'boutchet avec la souris q'san vaisin y-avait dounnait.  <br/>
<br/>
Quand l's'anciens ervinrent d'la ville l'gar&ccedil;on mautri les boutchets au bouonhoumme et lit dits: L&agrave; p&eacute;p&eacute;e ; tu t'es aveugle. L&eacute; bouonhoumme dits :  <br/>
<br/>
Tu'es chorchi-t&eacute;, iou q'jammais tuas peu les trouvai.  <br/>
<br/>
L&eacute; gar&ccedil;on emmnit la bouonnefemme dans sa chambre, et d'vant ouvri l'armoithe y lis dits : Tu t'en vas vais ! La souoris est morte, oulle est n'yiez j'sis seuz.  <br/>
<br/>
Pourtant n'ou dit : Q'nou n'peut pas ma&ucirc;trai a eun vier marmouset a faithe des grinnes: mais tu vai bein ch'est l'janne qui ma&ucirc;tre est viers.  <br/>
<br/>
V&egrave;the, man chier! Tout est changi, tan pians tait l'miyeu.  <br/>
<br/>
Et pis! quand l'garcon ouvrit l'armaithe.  <br/>
<br/>
Ah! Ah! s'fit la bouonnefemme, j'ten prie de gr&acirc;ce, ergarde la toute bouonne casaque a tan p&egrave;the : tchi putai; tchi d's'ordre! Jammais j'nairais creu qu'eune minzerable souoris airait peu faithe eun tai d'sordre.  <br/>
<br/>
L&eacute; gar&ccedil;on dits : Acheteu tu vai bein pour t&eacute;-m&ecirc;me!  <br/>
<br/>
Y criyirent au bouonhoumme de v'nin vais. La bouonnefemme lis dis : Gas, j'ten prie, tchi comm&eacute;die! Ma bouonne robe a pus l'air d'eun chiffon q'd'eune robe de neuches ; pour d&eacute; m&eacute;, j'en sis toute capsizais d'la vais dans eun' telle estat, jammais n'en r'veindra  <br/>
<br/>
L'bouonhomme dits: L'sestrangiers m'l&eacute; dirais, jammais j'n le crairais.  <br/>
<br/>
Le gar&ccedil;on pensit, j'en ai erparai d'eune belle: &quot;es grands maux les grands r'mi&egrave;des,&quot; enfin tout est bein tchi finis bein.  <br/>
<br/>
<i><a href="maugi.html">J. M.</a> </i><br/>
<i>1934 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tempethatuthe.html">La Temp&eacute;thatuthe</a><p>
<li><a href="pmrmiede.html">Un mauvais r'mi&egrave;de pour s&eacute; garder caud</a><p>
<li><a href="pmchaleu.html">Merrienne et la chaleu</a><p>
<li><a href="pmchaleu2.html">D'la chaleu &agrave; Saint-Ou</a><p>
<li><a href="pmcaud.html">Y fait trop caud</a><p>
<li><a href="caleu.html">La Caleu</a><p>
<li><a href="sole.html">L&eacute; Sol&eacute;</a><p>
<li><a href="etvous.html">Et vous?</a><p>
<li><a href="change.html">Changement d'habits, changement d'opinions</a><p>
<li><a href="pmfraid.html">Pus fraid que Jamais?</a><p>
<li><a href="pmgrandhive2.html">L&eacute; Grand Hiv&eacute;</a><p>
<li><a href="pmgrandhive.html">M&eacute;mouaithes du Grand Hiv&eacute;</a><p>
<li><a href="pmfraid2.html">Merrienne et l'temps fraid</a><p>
<li><a href="pmminsethe.html">D'la m&icirc;ns&egrave;the &agrave; Port&icirc;nf&eacute;</a><p>
<li><a href="pmliet.html">Ph'lip aime san liet</a><p>
<li><a href="fre.html">La Fr&eacute;</a><p>
<li><a href="fraid.html">Ah! Fait i' fraid!</a><p>
<li><a href="gdffraid2.html">I' fait fraid!</a><p>
<li><A HREF="rfraid.html">Les R'fraide&ucirc;res</A><p>
<li><a href="fre.html">La Fr&eacute;</a><p>
<li><a href="pmcold.html">Merrienne complains of the cold</a><p>
<li><a href="enfliubous.html">Enfliub'-ous!</a><p>
<li><a href="fraidcaud.html">Fraid et Caud</a><p>
<li><a href="complyiments.html">Les comply&icirc;ments d'la sa&icirc;son</a><p>
<li><a href="tomjp.html">La Complyi&egrave;nte d&eacute; l'oncle Tom</a><p>
<li><a href="lovewarm.html">J'ai m&eacute;n amour &agrave; m'&egrave;rca&ucirc;ffer</a><p>
<li><a href="gdfrmiedes3.html">R'mi&egrave;des d&eacute; nouos vielles gens</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/fraidjm.html by HTTrack Website Copier/3.x [XR&CO'2014], Tue, 15 Jul 2025 13:59:47 GMT -->
</HTML>

