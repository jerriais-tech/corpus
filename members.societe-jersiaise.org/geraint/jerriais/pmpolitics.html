<HTML>
<HEAD>
<TITLE>Merrienne on Politics</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne on Politics</h2>
Have Things Improved?</font></center><p>


Moussieu l'Editeu,<br/>
<br/>
En b'vant l'tais, hier, j'dis &agrave; la Merrienne comme chonna, &quot;As-tu veu s&ucirc;s la g&acirc;zette que nou ne r'v&ecirc;rra pon les Recteurs dans l's'Etats?&quot;<br/>
<br/>
&quot;Ah, n'me p&acirc;sle pas d'la politique,&quot; ou s'fit, &quot;car j'en s'y l&acirc;ss&eacute;e. A touos les r'pas ch'est la m&ecirc;me histou&eacute;the. Est-che que tu n'as qu'une id&eacute;e dans la t&ecirc;te? P&acirc;sse-m&eacute; ue beurr&eacute;e et le pot de g'l&eacute;e.&quot;<br/>
<br/>
Je l'fit, mais j'avais ocquo tchiquechose &agrave; dithe. &quot;As-tu consid&eacute;th&eacute;,&quot; j'l'y dit, &quot;tch&ecirc;sque-y peut d'arriv&eacute; ach'teu que l'Doyen est l'seul Ministre dans la Chambre?&quot;<br/>
<br/>
&quot;N&acirc;nin,&quot; ou raiponnit,&quot; je n'y'ai pas seulement pens&eacute;, mais sans doute il est l&agrave; pour li&egrave;the les pri&egrave;thes, et par chen qu'j'en vait, y'&eacute;tha grand besoin d'chonna dans nos Etats &agrave; l'av'nin. Nou m'a dit qu'la maintchi d'chais candidats en ville ne vont ni &agrave; &eacute;glyise ni chapelle. Tch&ecirc;sque je d&eacute;v'nons, man pou&ocirc;re Ph'lip?&quot;<br/>
<br/>
&quot;Quant &agrave; chona je n'sais pas,&quot; j'l'y dit, &quot;mais j'ai d'la peine &agrave; craithe que les trais femmes tch'y sont s&ucirc;s les rangs ne savent pas l&ucirc;s d'v&eacute; m&ucirc;s qu'tu voudras dithe.&quot;<br/>
<br/>
&quot;N'm'en p&acirc;sle pas d'chais femmes-l&agrave;,&quot; ou dit. &quot;J'admets qu'pour un temps j'm'&eacute;tais mint dans la t&ecirc;te de prendre pour S&eacute;nateur mais j'vint &agrave; vais qu'une femme tait m&ucirc;s siez-lyi &agrave; faithe san travas. Et jamais tu n'm&eacute; f'thas craithe que l's'&ecirc;lecteurs d'la ville s'sont b&ecirc;tes assez d'en mettre m&ecirc;me yunne parmi touos chais hommes-l&agrave;. Pour dithe vrai m'n'opinion d's'Etats ch'est tch'uls n'valent pas grand'chose comme y sont, mais qu'che s'sait chent fais pi&egrave;the si y'avait des femmes. actuellement, si n'y'avait qu'm&eacute;, j'envi&ecirc;thais tout chonna &agrave; s'couochi.&quot;<br/>
<br/>
&quot;Mais &ecirc;coute, Merrienne,&quot; j'l'y dit, &quot;tu vint ben avec m&eacute; avant-hier au s&eacute; &ecirc;cout&eacute; l'Douar Vautchi et l'Jack Le Merquand tch'y prennent pour D&eacute;put&eacute;.&quot;<br/>
<br/>
&quot;V&egrave;the,&quot; ou dit, &quot;j'fut mais ch'tait par tchusi&ocirc;sit&eacute;. et, ma fingre, j'&eacute;thais fait aussi ben d'rest&eacute; siez-nous. N'y'avait pas seulement une t&acirc;sse de tais. Y faut dithe quandm&ecirc;me que chu Jack le Merquand a la langue bein pendue. S'il y veint, il est capablye de faithe mal &agrave; t&ecirc;te au Baillyi. Entre t&eacute; et m&eacute;, Ph'lip, ch'est deux bouons gar&ccedil;ons, nos candidats, et ch'est grand dommage d'les vais yun contre l'autre.<br/>
<br/>
&quot;J's'y d'&ocirc;v t&eacute; l&agrave;,&quot; j'l'y dit, &quot;mais nous a tr&eacute;jous veu chonna &agrave; Saint-Ou. Ch'tait ben pi&egrave;the dans les viers temps quand le Louothi et la Rose taient tr&eacute;jous &agrave; s'entre battre. Y n'y'a pas tant d'anim&ocirc;sit&eacute; au jour d'agniet.&quot;<br/>
<br/>
&quot;Man,&quot; ou dit, &quot;ni pas tant d'b&eacute;thie, ni pas tans d'sous d&ecirc;pens&eacute;s follement. P't'&ecirc;tre, apr&egrave;s tout qu'j'amendons s&ucirc;s chu sens-l&agrave;. Tch&ecirc;sque tu'en crai?&quot;<br/>
<br/>
&quot;Y s'pou&ocirc;rrait,&quot; j'raiponnit, &quot;mais avec chonna y'avait p&ucirc;s d'fun &agrave; une &ecirc;lection le temps p&acirc;ss&eacute;.&quot;<br/>
<br/>
<i><a href="lebrocq.html">Ph'lip</a></i><br/>
<i>1948</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pminterressie.html">Merrienne est ocquo &icirc;nt&eacute;rr&ecirc;ssie dans la politique</a><p>
<li><a href="pm2candidates.html">Merrienne sees two Candidates and promises both</a><p>
<li><a href="pmsoaking.html">Merrienne gets a soaking</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

