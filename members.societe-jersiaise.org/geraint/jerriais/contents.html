<HTML>
<HEAD>
<TITLE>Yien a qui n'sont jamais contents d'lus sort.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Yien a qui n'sont jamais contents d'lus sort.</h2></font></center><p>
<CENTER><TABLE><TR><TD>
Yiavet eunne fais un homme qui tr&eacute;jous gronnait<br>
Sa femme ne pouvet pas l'pi&egrave;the y'n tet jamais satisfait,<br>
Y'n'criy&iuml;et pas qu'sa femme travaillet asseais<br>
Quoique du matein au s&eacute; ou'l tet tr&eacute;jous otchupeaie,<p>

Y qu'menchet &agrave; grondre au matein et continuet jusqu'au s&eacute;,<br>
Sa femme &ecirc;sprouvet &agrave; l'content&eacute; et n'savet t'chi en pens&eacute;,<br>
Enfein un jour o&ugrave; l'y d&icirc;s de prendre le soin de la maison<br>
Et qu'o&ugrave; prendret sa piaieche dehors pour la saison.<p>

Ne v'la le jour qu'arrive : san bouan homme reste &agrave; la maison<br>
Et qu'menche a netti la t'chu&icirc;zeine et ramass&eacute; du pa&icirc;sson,<br>
Il allume le feu pour pr&eacute;path&eacute; le d&icirc;n&eacute;<br>
Car &agrave; tout instant y crait qu'sa femme va arriv&eacute;.<p>

Ne v'la qui prend la barrette et s'met &agrave; battre la cr&ecirc;me<br>
Pour faithe t'chique livres de beurre pour vendre &agrave; la fein d'la s'maine,<br>
Quand me v'la yieun des animaoux qu'entre &agrave; toute vitesse<br>
Le bouan homme se baisse pour l'attrap&eacute; et toute la cr&ecirc;me y renverse.<p>

Et pis quand y se da&icirc;stouonni y vit le cidre qui coulet<br>
Et ch'tait chut animal l&agrave; qui la chante-pi&eacute;uthe avet allet,<br>
Y n'savet pas t'chi faithe pour le cidre arr&ecirc;t&eacute;<br>
Y pense ; et rapense ; et dans la barrique met san d&eacute;,
<p>
Mais achteu t'chi faithe y n'pouvet pas bouogi<br>
Fallet rest&eacute; l&agrave; ; car y n'pouvet pas aller cherchi -<br>
- Aoutchuenne chose pour mettre au lieu d'san poauchi<br>
Tout d'suite y pense au d&icirc;n&eacute; ; et s'&eacute;crie "il est midi,"
<p>
Y laisse le cidre coul&eacute; jusqu'ace qui trouve un bouchon<br>
A la fein il en trouve yieun apr&egrave;s av&eacute; touonet la maison,<br>
Ne v'la qui pense &agrave; la vaque qu'avet besoin d'&ecirc;tre ermu&eacute;aie,<br>
Y couort aussi vite qui peut ; et passe la corde par la chimneaie.
<p>
Il amathe la corde &agrave; sa gambe pour savai ou&egrave;que la vaque &eacute;tet<br>
O&ugrave; rouole du haout du c&ocirc;til au bas et le bouan homme est entra&icirc;net -<br>
- Jusqu'au haout d'la chimneaie, les pids en haout ; la t&ecirc;te en bas,<br>
Sa femme arrive pour d&icirc;n&eacute; et trouve la vaque qui tet bas.
<p>
Tout d'suite o&ugrave; coppe la corde; et l'bouan homme tombe dans la marmite,<br>
Quand sa femme entre, n'ia pas de d&icirc;n&eacute; ; o&ugrave; s'met &agrave; l'pr&eacute;path&eacute; bein vite,<br>
Le bouan homme vit bein que sa pi&ecirc;stche &eacute;tait dans les kios<br>
Et sa femme &agrave; pr&eacute;path&eacute; les r'pas et soigni les ptiots,
<p>
Chest l&agrave; eunne bouanne le&ccedil;on que j'd&eacute;vtha&icirc;mes tous apprendre<br>
D'&egrave;tre tr&eacute;jous contents de notre sort ; et d'nos r&eacute;sign&eacute; &agrave; prendre -<br>
Tout chein qu'l&agrave; Providence nos d&eacute;signe ichein bas<br>
Puisque tout est pour notre bein quoique j'ein le criyons pas
<p>
La ma&icirc;ntchi des hommes ne savent pas<br>
Combein qu'lus femmes ont d'embarras<br>
A gard&eacute; tout en ordre ; et pr&eacute;pathai les r'pas,<br>
Pour en dithe vrai ; chest pouore femmes n'en finissent pas.<p>

J'esp&egrave;the bein qu'les hommes qui yi&eacute;thont chonchein<br>
Ethont d'la compassion, et pouoront pens&eacute; -<br>
- Que lus femme ne peut pas pus qu'yeieux &eacute;tre parfaite<br>
"L'unit&eacute; fait la force," Pensez y jeunes hommes et faites -
<p>
- Tout en votre pouv&eacute; ; pour que votre femme sait -<br>
- He&ucirc;theuse et contente o&ugrave; s'&ccedil;eais vous m&ecirc;me satisfait,<br>
Tout va mus &agrave; la maison ; quand tous sont contents,<br>
Si votre femme est en gronnant ; alleais la rencontr&eacute; en souoriant.<br>
<p>
<p>
<I><a href="georgie.html">Georgie.</a></I><p>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="philosophes.html">S&eacute;yis Philosophes!</A><p>
<li><A HREF="grouneux.html">L'Grouneux</A><p>
<li><a href="grounn.html">L&eacute; Grounneux</a><p>
<li><a href="renfrouangniy.html">Le Renfrouangniy</a><p>
<li><a href="ouvrier.html">La Pliainte de l'ouvrier de la Ville Et l'vier Querpentiy</a><p>
<li><a href="pliaingnant.html">L&eacute; Pliaingnant</a><p>
<li><a href="candidat.html">Pllainttes d'un Candidat</a><p>
<li><a href="esjerriais.html">&Egrave;s Jerriais</a><p>
<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><a href="craqthie.html">La Craqthie d'Fouet</a><p>
<li><a href="reverie.html">R&ecirc;verie</a><p>

<li><a href="seur.html">I'n'ya rein qui sait seur' dans chutt' vie</a><p>
</ul>
</font>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
