<HTML>

<!-- Mirrored from members.societe-jersiaise.org/geraint/jerriais/gdfcote2.html by HTTrack Website Copier/3.x [XR&CO'2014], Tue, 15 Jul 2025 13:55:23 GMT -->
<HEAD>
<TITLE>Les J&egrave;rriais &agrave; La C&ocirc;te</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les J&egrave;rriais &agrave; La C&ocirc;te</h2></font></center><p>

<br/>
<br/>
<font size="-1"><i>San Antonio, Texas, U.S.A.</i><br/>
<i>L&eacute; 27 janvyi, 1968</i><br/></font>
<br/>
Moussieu l'R&eacute;dacteu,<br/>
<br/>
J'veins d'&egrave;rch&eacute;ver ma copie d' &#8220;La Revue d'Histoire&#8221; de La Societ&eacute; Historique de La Gasp&eacute;sie, d&eacute; tchi l'R&eacute;v&eacute;rend Michel Le Moignan, d'scendant d'la fanmile Le Moignan d'St. Jean, est l'Pr&eacute;sident. Ouaithe qu&eacute; la &#8220;Revue&#8221; est p&ucirc;tot un r'cit des faits des Canadgiens-Fran&ccedil;ais qu&eacute; des J&egrave;rriais &agrave; La C&ocirc;te, j'y trouve tr&eacute;jous tchiquechose d'int&eacute;r&ecirc;ssant.<br/>
<br/>
L'Abb&eacute; Le Moignan est l'pasteur d&eacute; la p&acirc;raisse Catholique-Romaine d&eacute; St. Patrick &agrave; Douglastown, pas liain d'Gasp&eacute;, et il a &ecirc;crit eune mangnifique articl'ye donnant l'histouaithe du d&ecirc;veloppement d&eacute; chu village-l&agrave;, nomm&eacute; d'm&ecirc;me viyant qu&eacute; ch'tait un &Ecirc;c&ocirc;ssais du nom d' Douglas tchi fit les plians et l'arpentage pour s&eacute;n empliaichement en 1775.<br/>
<br/>
L'Abb&eacute; nouos dit dans s'n articl'ye qu&eacute; ch't ann&eacute;e-l&agrave; eune trentaine d&eacute; fanmiles d'originne J&egrave;rriaise et Dg&egrave;rn&eacute;siaise 'taient &ecirc;tablyies en Gasp&eacute;sie et qu&eacute; deux chents fanmiles Loyalistes (d&eacute; Boston et d'La Nouvelle Angli&eacute;t&egrave;rre g&eacute;n&eacute;ralement) 'taient &ecirc;tablyies &agrave; New Richmond, New Carlisle, Gasp&eacute; et Douglastown, et qu&eacute; pour eune &ecirc;poque d&eacute; v&icirc;ngt-ch&icirc;nq ans l's Anglo-Saxons constituaient la m&acirc;jorit&eacute; en Gasp&eacute;sie. Mais la chose &icirc;nt&eacute;r&ecirc;ssante est qu'au jour d'aniet i' r'pr&eacute;sentent seulement tch&icirc;nze pour chent d'la population totale!<br/>
<br/>
Ieune des choses tchi m'frappe l&eacute; pus est comment qu'les langues sont sujettes &agrave; na&icirc;tre &#8211; et dispatha&icirc;tre - dans les r&eacute;gions. Dans les groupements o&ugrave;'est tch'i' y'avait eune m&acirc;jorit&eacute; d'Angliais ou d'J&egrave;rriais, ch'tait la langue Anglia&icirc;che tch'en gangnait, et les Fran&ccedil;ais parmi ieu d&eacute;v'naient vite anglyicis&eacute;s affaithe d&eacute; langue, et L'Abb&eacute; nouos dit qu'la population d'Gasp&eacute; et d's envithons est rest&eacute;e fid&egrave;le &agrave; la langue Anglia&icirc;che jusqu'au jour d'aniet. V'la tchi m'ram&eacute;mouaithe qu&eacute; quand j'tais en J&egrave;rri j&eacute; r'm&egrave;rtchis la m&egrave;me chose. Touos les gens d'souche Fran&ccedil;aise ou Br&eacute;tonne p&acirc;lent l'Angliais et patha&icirc;ssent aver oubli&eacute; l'Fran&ccedil;ais!<br/>
<br/>
La Soci&eacute;t&eacute; Historique de La Gasp&eacute;sie a un d'scendant d'J&egrave;rriais comme Pr&eacute;sident, et iun des directeurs en est iun &eacute;tout &#8211; l&eacute; Sieur Aphone L&eacute; Boutilyi. J'&egrave;rgarde tr&eacute;jous pour les noms J&egrave;rriais quand j'li&eacute; autcheune chose entouor La Gasp&eacute;sie, mais nou n'en vait pon fort dans l'histouaithe d&eacute; Douglastown. Ch'tait p&ucirc;t&ocirc;t d's Irlandais tchi f&ucirc;drent les vrais fondateurs du village. Sus huit fanmiles tch'&eacute;taient l&agrave; en 1800, ch&icirc;nq 'taient Irlandaises, ieune d'originne Fran&ccedil;aise, ieune d&eacute; J&egrave;rri, et l'autre &#8211; un Nicholas Samson &#8211; 'tait d'scendant d'sauvage (&#8220;Peaux-Rouges&#8221;), mais ch'est r'm&egrave;rquabl'ye tch'il 'tait mathi&eacute; &agrave; &#8220;Josephte Cody&#8221;. Y'a deux choses &icirc;nt&eacute;r&ecirc;ssantes au sujet d'chu nom-l&agrave;. Ieune est qu&eacute; l'nom d'Joseph a 't&eacute; f&eacute;min&icirc;s&eacute; &agrave; &#8220;Josephte&#8221;. La f&eacute;min&icirc;s&acirc;tion d'noms s'fa&icirc;sait en J&egrave;rri &eacute;tout l'temps pass&eacute; - Carteret &agrave; Carterette, Jean &agrave; Jeannette, Pi&egrave;rre &agrave; Pi&egrave;rette, etc. Les noms d'fanmile &eacute;tout. L'Acad&eacute;micien L'Maistre peut vouos en r'citer eune douzaine dans la m&egrave;me haleine!<br/>
<br/>
Mais pour &egrave;rv&eacute;n&icirc;n &agrave; la femme &agrave; Nicholas Samson. San nom d'fanmile-Cody-pou&ocirc;rrait bein &ecirc;t' prov'nu d&eacute; L'Escaud&eacute;. Dans eune articl'ye entouor les J&egrave;rriais &agrave; La C&ocirc;te y'a tchiques ann&eacute;es. Mlle. Marguerite Syvret mentionnit l'nom d' L'Escaud&eacute; en connexion du nom Cody, chein tchi s'sait assez probabl'ye d&eacute;pis qu'ch'est bein &ecirc;tablyi qu&eacute; l'Coronel &#8220;Buffalo Bill&#8221; Cody 'tait d'scendant d'Ph'lippe L'Escaud&eacute;, n&eacute; &agrave; St. Pi&egrave;rre d&eacute; fanmille St. Ou&euml;nnaise en 1668, tchi s'en fut en Am&eacute;thique. Dans l'temps qu'Mlle. Syvret &ecirc;crivit s'n articl'ye, y'avait eune fanmile Cody tchi d'meuthait dans l'&icirc;le d&eacute; Bouanaventhuthe aupr&eacute;s d'P&egrave;rc&eacute;. J'ai &ecirc;prouv&eacute; &agrave; tracer la fanmile d&eacute;pis mais oulle avait dispathu. I' patha&icirc;t qu'oulle est p&eacute;th&icirc;nm&eacute;e.<br/>
<br/>
L&eacute; nom du J&egrave;rriais tch'&eacute;tait &agrave; Douglastown en 1800 nouos est donn&eacute; comme &eacute;tant &#8220;James Le Rhe, natif de l'ile de Jersey et &eacute;poux de Catherine Samson&#8221;. J'n'ai janmais veu un nom d'm&egrave;me dans les r'gistres en J&egrave;rri. I' s'pou&ocirc;rrait bein qu&eacute; ch'tait un Le Ray. L's anciens tchi n'avaient pon 't&eacute; fort &agrave; l'&ecirc;cole &ecirc;crivaient souvent des noms phon&eacute;tiquement.<br/>
<br/>
L'histouaithe d&eacute; L'Abb&eacute; Le Moignan nouos dit qu&eacute; quand l'&Ecirc;v&ecirc;que (Catholique-Romain) d&eacute; Tcheubec visitit Douglastown en 1819, y'avait v&icirc;ngt-siex fanmiles l&agrave;, et &agrave; ch't occasion-l&agrave; l'&Ecirc;v&ecirc;que &egrave;rchut l' &#8220;abjuration&#8220; d&eacute; Daniel Scott, Protestant &Ecirc;c&ocirc;ssais, tch'avait mathi&eacute; Elizabeth Le Rhe. I' faut penser qu'L&icirc;sab&eacute; 'tait la fille du J&egrave;rriais James Le Rhe, et tch'il avait probabli&eacute;ment touann&eacute; sa c&acirc;saque en s'mathiant, d&eacute;pis qu'l'homme &agrave; sa fille avait touanner la sienne &eacute;tout !<br/>
<br/>
Les vi&egrave;rs J&egrave;rriais &agrave; La C&ocirc;te tch'ont 't&eacute; n&eacute;s en J&egrave;rri lus en vont &agrave; grands pas. I' n'y en a qu'iun &agrave; Gasp&eacute; - l&eacute; Sieur Arthur Cabot (des p&acirc;raisses d&eacute; l'Est en J&egrave;rri), et rein qu'iun &agrave; Grande Gr&egrave;ve &agrave; ch't heu qu&eacute; l'Sieur John Le Masuthi n'est pus &#8211; l&eacute; Sieur Stanley Hotton, n&eacute; &agrave; St. Jean. Ch'est don r'm&egrave;rquabl'ye qu&eacute; la langue Anglia&icirc;che n'a pon dispathu dans l's alentours d&eacute; Gasp&eacute;. Et ch'est r'm&egrave;rquabl'ye qu&eacute; ch'est des d'scendants d's Irlandais tchi l'ont continnu&eacute;e &agrave; Douglastown. Pourtant ch'est traditionnel qu&eacute; l's Irlandais n'aiment pon l'Angli&eacute;t&egrave;rre et les Canadgiens-Fran&ccedil;ais n'l'aiment pon ni n'tout ouaithe qu&eacute; ch'est gr&acirc;ce &agrave; sa g&eacute;n&eacute;th&ocirc;sit&eacute; qu'la langue Fran&ccedil;aise lus est perminse et l&eacute;galis&eacute;e au Canada! Les gens d'La Louisiane n'ont pon joui d'chu privil&egrave;ge-l&agrave; souos l'gouv&egrave;rn&eacute;ment d's &Ecirc;tats-Unis d'Am&eacute;thique!<br/>
<br/>
<i><a href="lefeuvre.html">George d'La Forge</a></i><br/>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfcote3.html">Les J&egrave;rriais &agrave; La C&ocirc;te</a><p>
<li><a href="cannada1977.html">Portraits du Cannada</a><p>
<li><a href="cannada1911.html">Nuous Jersiais au Canada</a><p>
<li><a href="gdfheutheuse.html">He&ucirc;theuse rencontre</a><p>
<li><a href="painnone.html">How Laiz&eacute; Would Have None Of It</a><p>
<li><a href="gdforth.html">Orthographique</a><p>
<li><a href="siezse.html">Nou-s-est oquo mus d' &ecirc;tre siez s&eacute;</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li><a href="abetot2.html">A b&eacute;t&ocirc;t, Jerriais</a><p>
<li><a href="cannada.html">Les Prov&icirc;nces du Cannada</a><p>
<li><a href="totemes.html">Les M&acirc;ts d'T&ocirc;t&egrave;mes</a><p>
<li><a href="cannada1937.html">L&eacute; J&egrave;rriais au Cannada</a><p>
<li><a href="goodtimes.html">How Mister Piteur had good times in his youth</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="groundhogday.html">D'la marmott'tie et du mic-mac</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="ocannada.html">Oh Cannada</a><p>

<li><a href="gaspe1896.html">A M. l'Editeu d'la &quot;Nouvelle Chronique&quot;</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="noue/cannada.html">The Jersey Society in Canada</a><p>
<li><a href="gdfcrasset.html">Les d'vis du Bouan'homme George</a><p>
<li><a href="gdfrobins.html">Les runs des Rob&icirc;ns</a><p>

<li><a href="pequethies.html">Les P&ecirc;quethies d'la C&ocirc;te</a><p>
<li><a href="gdfottawa.html">Ottawa - la belle capitale du Cannada!</a><p>
<li><a href="gdfottawa2.html">Ottawa</a><p>
<li><a href="gdfottawa3.html">Ottawa</a><p>
<li><a href="gdfottawa4.html">Ottawa</a><p>
<li><a href="gdfcannada.html">Au Cannada</a><p>
<li><a href="gdftchipays.html">Tchi pays!</a><p>
<li><a href="terneuv3.html">Notre Johnny est ervenu d'Terreneuve</a><p>
<li><a href="ertou.html">L&eacute; R'tou du Terre-Neuvi opr&egrave;s san prumi viage</a><p>
<li><a href="terneuvi.html">La R'venue du Terneuvi</a><p>
<li><a href="newfsull.html">Newfoundland</a><p>
<li><a href="matelot.html">Chanson du Matelot</a><p>
<li><a href="terreneuve.html">Le r-tou de Phlip de Terreneuve</a><p>
<li><a href="terreneuve_valon.html">En r'v&eacute;nant d'T&egrave;rreneuve</a><p>
<li><a href="mevlo.html">M&eacute; V'lo R'v&eacute;nu!</a><p>
<li><A HREF="pequeux.html">L&eacute; R'tou du P&ecirc;queux</A><p>
<li><a href="sornet2.html">Chanson triste et sornette tragique</a><p>
<li><a href="bacaillot.html">L&eacute; Bacaillot</a><p>
<li><a href="terrneuve.html">J'nos 'nallons pour Terr'neuve</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfcote2.html by HTTrack Website Copier/3.x [XR&CO'2014], Tue, 15 Jul 2025 13:55:23 GMT -->
</HTML>

