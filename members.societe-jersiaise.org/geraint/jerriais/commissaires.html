<HTML>
<HEAD>
<TITLE>Les Commissaires Royaux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Commissaires Royaux</h2>
<b>DIALOGUE</b>
<b><i>Entre Me. Jean l'Eb&ecirc;t&eacute;, du Mont-au-Pr&ecirc;tre, et Me. Philippe l'Eveill&egrave;, du Mont-&agrave;-l'Abb&eacute;, au sujet des Commissaires Royaux</b></i></font></center><p>

<CENTER><TABLE width="450"><TR><TD>
<div align="center">Me. JEAN.<br/>
<br/>
</div><div align="left">Ah! bonsoir couesin Phlip, eh qu'est dan qu'it fait rire,<br/>
Tues fi comme un pinchon, as tu d'qui bouan &agrave; dire;<br/>
Yia ti quiq nouviautai que tuas l'air si joyeux,<br/>
Ah j'pense &agrave; tan parti za ti tai victorieux?<br/>
<br/>
</div><div align="center">Me. PHLIP <i>deshalle sa bo&euml;te &agrave; sno et rit.</i><br/>
</div><div align="left"><br/>
Prennons deux brins de sno, pis j't&eacute; dirai s'emnasge.<br/>
Chain qu'jai veu dans l's'Estats, qui fichu picangnage;<br/>
La Rose et le Louri devant la Commission<br/>
Ont esprouvai lus forche, ah il ont ieu raison,<br/>
Car chest ch'qui d&eacute;cidda si chessa la Police<br/>
Qui nos blackguerdera, qui mettra zen office<br/>
Un tas d'mauvais sujets qu'en ont fait d'ches p'tits coups<br/>
Et qu'ont ruinai Gesri zet qui nos ruinnont tous.<br/>
<br/>
</div><div align="center">Me. JEAN.<br/>
</div><div align="left"><br/>
Et tait t&eacute;, man pouer Phlip, te v'la tout en col&egrave;re,<br/>
Si nous t'arr&ecirc;tait pon han tu t'mettrais &agrave; braire,<br/>
Comme un Anon qu'a s&eacute;; dit nous qu'est qu'a gangni<br/>
Devant ches boustres l&agrave;, la Rose ou le Louri.<br/>
<br/>
</div><div align="center">Me. PHLIP.<br/>
<br/>
</div><div align="left">Le Louri man fistaux qu'a coulai l'injustice,<br/>
Et qui l'a stiqui d'dans en demandant justice;<br/>
Des chicangnes du parti du p'tit Pierrot Le Sueux<br/>
Et de tan Jean Ch'vali, qui m'a fait quasi peux<br/>
Quand i l'ont questionnai, s'tuavais veu sa longue fache<br/>
Et ses yiers qui touesnaient; s'il avait ieu quiq lache<br/>
Au lieu d'unne question y l'airait aimai mus,<br/>
Vez, ou m&ecirc;me un coup d'pid qui l'airait mins &agrave; lus.<br/>
<br/>
</div><div align="center">Me. JEAN <i>n&eacute; de colere.</i><br/>
<br/>
</div><div align="left">Dammin tum fras masrir ovec ta longue histoire,<br/>
Sait tu bain qu'Jean Ch'vali fait ch'qui peut pour nos pliaire,<br/>
Quand j'avons d'zeslections i qu'mande &agrave; desjeun&eacute;,<br/>
I nos envie d'la poudre, et sies Mait Tom ma f&eacute;<br/>
I dit donnais &agrave; baire &agrave; nos ammins d'la Rose.<br/>
<br/>
</div><div align="center">Me. PHLIP, <i>interrompant,</i><br/>
<br/>
</div><div align="left">Semn&acirc;ge, o&ugrave; vos vendais, mad&eacute; pour bain p'tit chose,<br/>
Pour un miot d'desjeun&eacute; et pour un verre de gros,<br/>
I vos font toues voter, et tirer vouet <i>Bull Dog*</i><br/>
<i>By jug</i>, j'en rouegirais, si fallait ainchin m'vendre,<br/>
Es valets du grand Guiable, i vaudrait mur les prendre.<br/>
<br/>
</div><div align="center">Me. JEAN, <i>pr&ecirc;t &agrave; allumer,</i><br/>
<br/>
</div><div align="left">Chest rempi&egrave;res les tous, Dammettin est tu fo?<br/>
Je cr&eacute; m&eacute;, qu&eacute; tuas veu la lunne par sous l'tro.<br/>
<br/>
</div><div align="center">Me. PHLIP.<br/>
<br/>
</div><div align="left">Et t&eacute;, boustre de laid, tuas bu de l'<i>esprit</i> d'Rose,<br/>
I t'en ont ennivrai, j'tai l'ai dit, vla zun pause;<br/>
Et tu m'avais promins, qu'in ty rattrapraient pon,<br/>
Car i t'avaient trompai dans la drainne &eacute;lection.<br/>
<br/>
</div><div align="center">Me. JEAN, <i>desconcertai.</i><br/>
<br/>
</div><div align="left">Chest vrai, men vier couillet, il ont promins tant d'chose,<br/>
Que j'les ouengrai, bain d'seux, si vainnent cherchi des Roses<br/>
Ichin, si&egrave;s Mes Le Brocq, et si&egrave;s Ma&icirc;t Phlip Perchard;<br/>
Et s'in font pon quiq lois, j'les envie au fichard.<br/>
<br/>
</div><div align="center">Me. PHLIP.<br/>
<br/>
</div><div align="left">Et t'um l'as dit tant d'fais, qu&eacute; j'en peux pas y craire,<br/>
Tan fils, qu'est <i>polisson</i>, est oblig&eacute; d'lus pliaire,<br/>
I faut qui crie houras, quant i donnent le mot;<br/>
Et d'vant Mousieu D'Carteret, i reste comme un pot,<br/>
Et fait tout ch'qui li dit, partout dans la vingtaine,<br/>
Quest qui va comme un cherf, et par vaux et par pliane;<br/>
Mais, assais, mon gar&ccedil;on, vain ilo si&eacute;s Ma&icirc;t Thom,<br/>
Pour baire un coup d&eacute; cidre ou un verre de rom.<br/>
<br/>
</div><div align="center">Me. JEAN.<br/>
<br/>
</div><div align="left">J'irai, za condition, que tu contes l'histoire<br/>
Que tu m'avais qu'menchi d'ches maufaits commissaires;<br/>
Mais dit-la v&eacute;ritai, s'tu pales des Rosiers,<br/>
Et n&eacute; dit pon un mot entouer les Ch&eacute;valiers;<br/>
Car la Missis Le Riche, erdirait tout, semn&acirc;ge,<br/>
Au bouigre de Chentgni, qui, ma f&eacute;, dans sa rage,<br/>
T&eacute;s bieillait comme un vrac, ou t'hauchirait au r&acirc;t.<br/>
A la pr&eacute;chaine <i>erveue</i>, ouest quissa comme un c&acirc;t,<br/>
A <i>watchi</i> toues les chains qu&eacute;ront dit la parole<br/>
Contre nos partisans ...<br/>
<br/>
</div><div align="center">Me. PHLIP.<br/>
<br/>
</div>                                    <div align="right">Et assais, dan, bestiole,<br/></div>
<div align="left">Lus biaux jours sont finis, il n'ont fait avant ieux,<br/>
J'el savons bain, va Jean, il ont guiablement peux,<br/>
Et i teurtraient bain l'co des chains qu'ont fait conna&icirc;tre<br/>
Lus <i>larks</i> et lus p'tits tours, et bain aut chose, pet &ecirc;tre,<br/>
A nouet gouvernement, qui les connait bain tous,<br/>
Et qui lus en donra de fiers boustres de coups.<br/>
Tu sai le Giant &ldquo;Wilson&rdquo; donni du fi zar teurtre<br/>
A tan poor petit &ldquo;Sueux&rdquo;, qui criyi comme au meurtre:<br/>
Aigiez m&eacute;, mes gar&ccedil;ons, &agrave; rattrapper <i>m'nhonneur!</i><br/>
I s'en vole, i s'en va, qui diantre de malheur;<br/>
Et pis i fut en Cour <i>pour demander Justice,</i><br/>
Et y yiest qui stiqui, au r'gret d&eacute; la Police.<br/>
Chinq chens louis, man gar&ccedil;on, lieraient bain racmodai.<br/>
Va ten vais si vainnent Jean, s'nhonneur est enfon&ccedil;ai.<br/>
<br/>
</div><div align="center">Me. JEAN.<br/>
<br/>
</div><div align="left">J'en plieurrais bain oqu&eacute;, qui maufaites b&ecirc;tises,<br/>
Mais chest lus faute et tout, i font tant de sottises;<br/>
In faudrait pon grand chose &agrave; m'tapper du Louri,<br/>
Car oussais les pus forts, han, j'el sai bain pargui.<br/>
Phlip, high! pas un p'tit mot, Mousieu Gaudin sappr&egrave;che,<br/>
I r'vain d&eacute; sen office ... appr&eacute;chons-nous d'la h&egrave;che :<br/>
Et si dit quiq mocqrie au sujet des Rosiers,<br/>
I faut ertouesner tout sus l'co d&eacute; ses Lauriers.<br/>
I passe, in dit pon mot; ah, j'en sis dan bain aise;<br/>
Car im fait tant anglir, qu&eacute; j'en sis mal am naise.<br/>
Mais v&eacute;ten baire un coup, il ont y lo d'bouan cidre,<br/>
I faut nos rigaler. - Le saspan est &agrave; <i>bouidre</i>.<br/>
<br/>
<i>(Me. Phlip et Mr. Jean entrent et s'assi&egrave;vent sus l'banc.)</i><br/>
<br/>
</div><div align="center">Me. JEAN.<br/>
<br/>
</div><div align="left">Ah sa Missis Le Riche un pot d'chu bouan qu&eacute;ru,<br/>
Qui f'rait <i>danser</i> les r'nards et les loueriers bain du.<br/>
Ah sa Phlip, vier couesin, i faut qu&eacute; tu nos contes,<br/>
Chain qu&eacute; tuas entendu; devant qu&eacute; tu ramontes.<br/>
Prend tan goblet ou&eacute; tu, b&eacute;vais &agrave; nos santais,<br/>
V'l&agrave; qui nos fra pasler comme des <i>affrontais</i><br/>
<br/>
<i>Les viers b&egrave;vent coup &agrave; coup et Me. Phlip se pr&eacute;pare pour en bailli au vier Jean.</i><br/>
<br/>
</div><div align="center">Me PHLIP.<br/>
<br/>
</div><div align="left">Ah sa Jean vier Vingtni escoute les merveilles<br/>
Qu'il ont dit &egrave;s Estats, ouvre bain tes ouerelles,<br/>
Tu vai quand j&eacute; sis v'nu Mess Duparcq les paslait,<br/>
Et i lus en contait, de <i>blieues </i>tant qui pouvait<br/>
Sus Mait Charles Rom'ril au sujet d'sa bastaude<br/>
Ov les fils d'Jean Ch'vali, qu'en ont ieu une chaude;<br/>
I disait chu vier gris qu'il avait prins caution,<br/>
Du chain qui fut battu, par <i>pure pr&eacute;caution!</i><br/>
Et le cr&eacute;rais tu bain chest le chain qu'eut la suaie<br/>
Qui fut fait prisongni ...<br/>
<br/>
</div><div align="center">Me. JEAN.<br/>
<br/>
</div>                                         <div align="right">Es-tu fo ch'tarlevaie?<br/></div>
<div align="left">  Chest les chains qui battent que nou fait prisongniers.<br/>
<br/>
</div><div align="center">Me. PHLIP.<br/>
<br/>
</div><div align="left">Ah nou fait guia ma f&eacute;, si chest qui sont Rosiers,<br/>
Mais s'tu savais qui fun, quand l'Chentgni z&agrave; fait rire,<br/>
Ovec ses <i>v&eacute;ritais</i> couesus d'fi blianc et d'chire;<br/>
Oh qu'il a tai bain prins par un Moussieur Anmyn,<br/>
Quest v'nu le desmentir sus tout san baragouin;<br/>
Ah je pensais ma f&eacute; qui querrait &agrave; la pliaiche,<br/>
Il tait blianc comme un mort, j'crai qu'il tai ten faibliaiche.<br/>
Le pr&eacute;chain quest r'venu ch'tait un &ldquo;Stephen Thomas,&rdquo;<br/>
Qu'a bain mins Jean Ch'vali dans un fi&egrave;re embarras,<br/>
Parchain qui le saisit de mangni&egrave;re ill&eacute;gale,<br/>
Et le mins en prison, et d'vant la Cour Royale,<br/>
Opr&egrave;s liav&eacute; saisi daeux louis neuf, siex pennins,<br/>
Et l'av&eacute; zermins d'hors et pis l'av&eacute; zerprins,<br/>
Mais la Cour, man gar&ccedil;on, le lib&eacute;ri de suite,<br/>
Et condamnit ainchin une indigne poursuite,<br/>
Instituaie pour vengi chu poor boustre d'Angliais<br/>
Qui n'&eacute;tait pon Rosi ...<br/>
<br/>
</div><div align="center">Me. JEAN <i>se leve en grand colere.</i><br/>
<br/>
</div>                         <div align="right">J'ainmons mus les Fran&ccedil;ais<br/></div>
<div align="left"> Mais assais d'tan gnolin, j'en ai mal &agrave; la t&ecirc;te,<br/>
J'men vais, j'men vais chu coup, cr&eacute; tu qu&eacute; j&eacute; sis b&ecirc;te<br/>
Pour escouter chonna, contre touos mes anmins.<br/>
<br/>
</div><div align="center">Me. PHLIP.<br/>
<br/>
</div><div align="left">Ah chu coup la madd&eacute;, vos y vla toues bain prins,<br/>
Ou zen avais tant fait de <i>larks</i> et de p'tites farces,<br/>
Qu'ou zalais payi pour, i faut que j'vos harasses.<br/>
Tandis que j'vos y tiens ou znerais pour chinq sous,<br/>
Quand tu devrais man Jean en baire comme un trou,<br/>
A ta santai fistaux, vivent les Commissaires;<br/>
<br/>
</div><div align="center">Me. JEAN, <i>rouege comme un Cocq.</i><br/>
<br/>
</div><div align="left">Au Guiable allouez-en tous, chest bain l&agrave; mes pri&egrave;res;<br/>
Car je sai bain ma f&eacute; qui gniera pus d'fricots,<br/>
Ni d'couleurs, ni d'<i>Bull-dog,</i> ni b&ecirc;nis, ni vlicots,<br/>
Et ches bouans couespiaux d'boeu, les macarons, les tripes,<br/>
Nou n'en r'verra pus miot, - a p'tit qu'j'en vos estripes,<br/>
J'en danssais bain tout seu, car nous pouers viers Rosiers,<br/>
Nos v'la battus chu coup par les sacrais Loueriers.<br/>
<br/>
<i>Me. Jean fait un tait camas que Me. Tom Le Riche qu'est a battre le f&eacute; tandis qu'il est caud, vain tanchi l'bouan homme qu'a la breux a la boueche, et qui crie j'sommes fichus Tom, j'en r'irons pon en ville musique en t&ecirc;te ov nos couronnes de Roses - ah mon Gui, - mon Gui. La col&egrave;re &eacute;tant erpassaie, Me. Phlip erquemenche.</i><br/>
<br/>
</div><div align="center">Me. PHLIP.<br/>
<br/>
</div><div align="left">Ch'tait Moussieu Hugh Godfray, quest v'nu pour lus en dire,<br/>
D'affliambais v&eacute;ritais j'voudrais pouv&eacute; les r'dire,<br/>
Han, il a fait san dv&eacute; pour les emprisonments,<br/>
Et pour les biaux rapports de ches hommes &agrave; serments,<br/>
Qui disent ov permission de Messire Jean De Veulle<br/>
J'avons emprisonnai .....<br/>
<br/>
</div><div align="center">Me. JEAN.<br/>
<br/>
</div>                                 <div align="right">Et qui zoquo vier peusle.<br/></div>
<br/>
<div align="center">Me. PHLIP.<br/>
<br/>
</div><div align="left">Eh bain ch'tait des mentis, ch'tait sans permission<br/>
Qui les clutaient l&agrave; d'dans, j'entends dans la prison.<br/>
La Cour s'en aperchut et fit donner justice<br/>
A chez poor malheureux, et punit la police.<br/>
Ah, j'ten dirais bain d'autre &agrave; te faire enrage,<br/>
Des <i>tricks</i> de tes anmins, qui devraient en rouegi;<br/>
Mais le rapport vaindra, pargui, pour les confondre,<br/>
Pour les faire sauter et les faire respondre<br/>
De toues lus vilaines tours; chest tan Pierrot Le Sueux<br/>
Qu'est dans un divers trains, tout chonna li fait peux;<br/>
Mais j'allais oublier ch'qu'a dit Moussieu Nicolle,<br/>
Le fils du Juge Edouard, qua bailli la parole<br/>
Pour av&eacute; la r&eacute;forme et des repr&eacute;sentans.<br/>
Ah, bouegre, les Rosiers n'en &eacute;taient pon contens;<br/>
Avaient i dan despiet de l'entendre lus dire<br/>
Que tout &eacute;tait bain mal, et qui trouvait ar'dire<br/>
A la police en corps, et sustout es Chentgniers;<br/>
Tu les connais bain tous, tu sai qui sont Rosiers;<br/>
Eh bain, i fut es quatre, et trois li r&eacute;fusirent ...<br/>
<br/>
</div><div align="center">Me. JEAN.<br/>
<br/>
</div><div align="left">Assais de ton gnolin, et chest qui s&eacute; trompirent,<br/>
Car il iraient sept noeuds quand chest pour un Rozi.<br/>
<br/>
</div><div align="center">Me. PHLIP.<br/>
<br/>
</div><div align="left">Et i queurent d&eacute;vant quand chest pour un Louri.<br/>
Mais b&eacute;vons un p'tit coup, va t&eacute;ter la pinoche,<br/>
Qu'jen ayions un gorgion, car le souffliet mescorche.<br/>
J'ai tant ri zes Estats, quand Moussieu Phlip Godfray<br/>
A qu'menchi sa lichon &agrave; dire chain qu&eacute;tait vrai.<br/>
Tes t'ch&iacute;ans ont tai fouetais, hen, il avaient poor minne,<br/>
Ch'tait chu billet br&ucirc;lai!<br/>
<br/>
</div><div align="center">Me. JEAN.<br/>
<br/>
</div>                               <div align="right">Le diantre textermine,<br/></div>
<div align="left">Tu n'en finiras pon, j'en ai l'chervai troubliai,<br/>
Ch'tait pour iun dem zammins qui fut si bain br&ucirc;lai,<br/>
Et chu poor Mess Duparcq, i l&eacute; br&ucirc;lit li-m&ecirc;me!!!<br/>
Et i fit bain, ma f&eacute;!!!<br/>
<br/>
</div><div align="center">Me. PHLIP.<br/>
<br/>
</div>                                <div align="right">Chest un bain biau syst&egrave;me<br/></div>
<div align="left">Daiguir es malfaiteurs, han, ch'tait quo zun Rosi,<br/>
Il &eacute;rait tai pinchi s'il avait tai Louzi,<br/>
Mais qui fun man gar&ccedil;on quand iun des Commissaires<br/>
A prins le <i>corps</i> de loix comme un <i>corps</i> de pri&egrave;res,<br/>
Et lya lu san serment, en disant Mess Duparcq,<br/>
En br&ucirc;lant le billet ou zavais prins la part<br/>
Que d&eacute;fend vot serment; in na pas fallu d'autre,<br/>
Il a fait san <i>salut!</i> et fait pliaiche &agrave; zun autre :<br/>
Mais yien &agrave; ti yieu d'dit d'la rectification<br/>
Et d&eacute; toutes vos <i>tricks</i> de la draine eslection,<br/>
Et d&eacute; vot bevottie &agrave; l'assembliaie d'pasresse,<br/>
Quand ou z&eacute;tiez touos <i>sous</i> par l'ordre bain expresse<br/>
Du Ch'va, zet de Pierrot, qui disaient ; insultais<br/>
Les Louriers, les Angliais, i faut qui saient frottais,<br/>
O&ugrave; la Rose est fichue et le Louri zest ma&icirc;tre,<br/>
Ainchin donnais d'bouans coups, <i>valets</i> du Mont-au-Pr&ecirc;tre.<br/>
<br/>
</div><div align="center">Me. JEAN.<br/>
<br/>
</div><div align="left">Ah guedder&eacute; bettet il ont set tout chonna,<br/>
J&eacute; lus avais bain dit qu'il en vaindraient &agrave; ch'la,<br/>
Et chu poor Moussieu Phlip, et quest qu'il a peu dire;<br/>
<br/>
</div><div align="center">Me. PHLIP.<br/>
<br/>
</div><div align="left">Ah le moqueux et tout, j'&eacute;rais peu l'y pr&eacute;dire; <br/>
A gue&ucirc;ler l&eacute; Lundi, Mardi fiqui zaux r&acirc;ts,<br/>
Faisant le <i>Fugelman</i> et criant des houras!!<br/>
Sus toues les vilains tours de la fichue Police.<br/>
Qui d'shonore Gesry par sa vile injustice,<br/>
Mais ses jours sont comptais, et la mal&eacute;diction<br/>
De toues les bouans Gesriais lus s&eacute;ra pour portion,<br/>
Les noms s&eacute;ront honnis et gravais dans l'histoires,<br/>
Et s'ront dans le rapport de nos bouans Commissaires.<br/>
<br/>
</div><div align="center">Me. JEAN.<br/>
<br/>
</div><div align="left">Mais ou s'rais les pus forts; j&eacute; n'essai pus Rozi,<br/>
J&eacute; tizzons nouet <i>Bull-dog</i>, mad&eacute; pour le Louri,<br/>
Mais i faudra du boeu; tu sai qu'au Mont-au-Pr&ecirc;tre<br/>
Chest pour ch'la qu'j'votons, hen, ch'nest pas pour le <i>Pr&ecirc;tre.</i><br/>
Qui gronn&eacute; si i veut, j&eacute; nos fichons bain d'li,<br/>
A ta santai, man Phlip, Houras! vive le Louri!!<br/>
<br/>
</div><div align="center">Me. PHLIP.<br/>
<br/>
</div><div align="left">Han, chasquons d'main man Jean, et b&eacute;vons qu'or une lache,<br/>
N'&eacute;rchange pon janmais, sait du comme la hache,<br/>
Nel dit pon &agrave; Mait Thom, car quoi qui sait bain tard,<br/>
Il irait bain cherchi nouetre anmin Phlip Perchard;<br/>
Ton fils et Mess Le Brocq, &ldquo;diront vielle patraque,<br/>
Tes anmins te crieront : - ah! vier touesne Casaque;&rdquo;<br/>
Mais n'en ait pon d&eacute; pouex, car chest nous qui ganrons,<br/>
J&eacute; sommes les pus forts et je lus en basdrons.<br/>
<br/>
</div><div align="center">Me. JEAN.<br/>
<br/>
</div><div align="left">Houras! Houras! Man Phlip, Vivent les Commissaires,<br/>
Et abas la Police, chest bain l&agrave; mes pri&egrave;res,<br/>
Ah, il ont fait tant d'ma, m&ecirc;me &agrave; chu poor Thomas,<br/>
Et &agrave; cheux de lus Clubs, qui font partie des &ldquo;DOUGLAS.&rdquo;<br/>
Ah combain qui sont morts, par les vaquabonnise,<br/>
Dans les drains vingt chinq ans, et faut i que j'tel dise,<br/>
Et tul sait bain mon Phlip, j'en vorme, mon gar&ccedil;on,<br/>
Dit ermait m&eacute; zen coeu, dit chante une chanson.<br/>
<br/>
</div><div align="center">Me. PHLIP.<br/>
<br/>
</div><div align="left">Eh bain oui guia ma f&eacute;, la cha&icirc;ne qui m'animme,<br/>
Ah chest la <i>&ldquo;Trinitaise,&rdquo;</i> et tout le monde l'aimme,<br/>
J'en sai deux trais versets, j&eacute; f&eacute;rai d&eacute; man mus,<br/>
J'ai zun mauvais rasquet; jean va-t-en frumer l'us;<br/>
Car nou nos entendrait, et les anmins d'la Rose,<br/>
Resteraient au <i>ch&eacute;teur</i> escouter une pause.<br/>
<br/>
</div><div align="center"><i>Nos deux viers b&eacute;vent une lache de cidre et Me. Phlip qu'menche a s'eshemmer - hem! hem!! hem!!!</i><br/>
<br/>
Air : - &ldquo;T'EN SOUVIENS TU.&rdquo;<br/>
<br/>
&ldquo;D&eacute;j&agrave; vainqueurs! implorons la justice,<br/>
Et combattons, pour le people et ses droits,<br/>
Dans ce moment, o&ugrave;, gr&acirc;ce &agrave; la Police,<br/>
A chaque jour on foule aux pieds nos lois.<br/>
Allons marchons enfin l'ennemi tombe;<br/>
Egayons-nous avec la LIBERT&Eacute;!<br/>
Sous son soleil jamais on ne succombe,<br/>
Sous ses drapeaux, on marche avec fiert&eacute;. - <i>(bis)</i><br/>
<br/>
<i>Bravo, Houras, continue c'hest du bon!</i><br/>
<br/>
Oh, mon pays! sois glorieux encore,<br/>
Ne g&eacute;mis plus - les tyrans sont vaincus;<br/>
Pour nous rena&icirc;t une brillante aurore,<br/>
La LIBERT&Eacute; nous en a convaincus.<br/>
Au cri Jersiais! voil&agrave; l'ennemi tombe;<br/>
Nous triomphons avec la LIBERT&Eacute;!<br/>
Sous son soleil jamais on ne succombe,<br/>
Sous ses drapeaux, on marche avec fiert&eacute;. <i>(bis.)</i><br/>
<br/>
<i>Ah qui doueche voix, man Phlip, Houras.</i><br/>
<br/>
Oh, Libert&eacute;! fais r&eacute;gner ta puissance<br/>
Dans le pays qui t'offre un saint autel,<br/>
Et dis toujours d'un ton plein d'&eacute;loquence,<br/>
Qu'&agrave; tes saints yeux le PEUPLE EST IMMORTEL!<br/>
Qui le trahit, que sous tes fers il tombe.<br/>
Mais nous chantons, O Dieu de v&eacute;rit&eacute;,<br/>
Sous ton soleil jamais on ne succombe ...<br/>
Sous tes drapeaux, marchons avec fiert&eacute;. <i>(bis.)&rdquo;</i><br/>
<br/>
Me. JEAN.<br/>
<br/>
</div><div align="left">Ah, ma Phlip, continue, et oquer un verset.<br/>
<br/>
</div><div align="center">Me. PHLIP.<br/>
<br/>
</div><div align="left">Chest fini, mon gar&ccedil;on, j&eacute; sis tout essoufflait,<br/>
Les mesfaits d'ches gens la, me fot v'nin en col&egrave;re;<br/>
Ah sa, Missis Le R -, un p'tit clapet &agrave; baire<br/>
Me raffillait l'gosi, chl&agrave; m'erf&eacute;rait chanter,<br/>
&ldquo;Le Louri tr&eacute;jours vert ...&rdquo;<br/>
<br/>
</div><div align="center">Me. JEAN.<br/>
<br/>
</div>                                    <div align="right">La tu t'en vas t'vanter.</div><br/><div align="left"> 
Et nen di pon trop long, ta boustre varverte<br/>
F'ra man fils m'en bailli -<br/>
<br/>
</div><div align="center">Me. PHLIP.<br/>
<br/>
</div>                                  <div align="right">Et tait t&eacute; dan, Guilhouette,<br/></div>
<div align="left">Tues comme un vier Gabai, tu change &agrave; toues momens;<br/>
Si tan fils t&eacute; fait poeux, et t&eacute; fait quiq sermens,<br/>
Tu diras, man gar&ccedil;on, Hourras, Vive le Rose.<br/>
<br/>
<br/>
</div><div align="center">Me. JEAN.<br/>
<br/>
</div><div align="left">Hen non fait guia ma f&eacute;, j't&eacute; l'ai v'l&agrave; la chose,<br/>
Je sis pour le pus fort, et j'aimme les fricots.<br/>
A la draine eslection je restismes bain sots,<br/>
Quand i gnavait ni boeu, ni fish, ni bran, n'sa m&egrave;re;<br/>
Ah, j&eacute; dis nos v'l&agrave; cuits; Jemmin L'Cras &eacute;tait l'pi&egrave;re,<br/>
Il en dansait mad&eacute;, in voulait pon voter;<br/>
Mais guia Moussieu D'Carteret vint i vos l'assauter,<br/>
Mais Jemmin vos lis dist : ah sa, j&eacute; sis man ma&icirc;tre.<br/>
<br/>
</div><div align="center">Me. PHLIP.<br/>
<br/>
</div><div align="left">Oui, oui, pour ob&eacute;ir au Rouai du Mont-au-Pr&ecirc;tre,<br/>
Mais i faut s'en aller, il est b&eacute;tot mingniet.<br/>
Ne v'lo la femme &agrave; Thom, qui met san bonnet d'gniet,<br/>
Ma Manon m'en basdra, ma f&eacute;, d'ches picangries,<br/>
Oum f'ra couechi tout seu, j'en vains dans les furies;<br/>
J'l'en embrachirais chent fais, hen, j&eacute; la cox&eacute;rai:<br/>
J'lis dirai: ma Manon, pargui, j&eacute; m&eacute; rouelrai<br/>
Ovec t&eacute; dans nouet liet, et j't&eacute; dirai l'histoire<br/>
De Rose et de Loueriers - des nobles Commissaires,<br/>
V'l&agrave; qui la calm&eacute;ra, car ou passait l&eacute; feu<br/>
Pour l'amour du Loueri ...<br/>
<br/>
</div><div align="center">Me. JEAN.<br/>
<br/>
</div>                         <div align="right">Y'ia quiq'un au ch&eacute;teu;<br/></div>
<div align="left"> Chest d'sescouters mad&eacute;, j'essons sus la Gazette,<br/>
Ou bain sus l'Alm&eacute;nach ...<br/>
<br/>
</div><div align="center">Me. PHLIP, <i>en riant.</i><br/>
<br/>
</div>                                  <div align="right">Tait-t&eacute;, vielle mazette,<br/></div>
<div align="left"> J'en crains pon qu'nou z'entende.<br/>
<br/>
</div><div align="center">Me. THOM, <i>tout esfritai.</i><br/>
<br/>
</div>                                    <div align="right">Ah, j&eacute; vains d'ergarder,<br/></div>
<div align="left">Y y'iavait un Moussieu qui n'avait qued er&eacute;ver<br/>
D'entendre l&eacute; gniolin ...<br/>
<br/>
</div><div align="center">Me. JEAN, <i>en furie.</i><br/>
<br/>
</div>                                  <div align="right">Dammin, j'y s'rai, ch't annaie,<br/></div>
<div align="left">Oquo sus l'Alm&eacute;nach - j'y fut l'annaie passaie,<br/>
J'en eut un tait despiet, tout chain qu&eacute; j'avais dit<br/>
S'y trouvait mot &agrave; mot; han, chu sacrai maudit<br/>
Qui pouerait l'attrapper nou l'iouvrirait la bielle,<br/>
Han, j&eacute; l'estchiesterais ...<br/>
<br/>
</div><div align="center">Me. PHLIP, <i>dans un acc&egrave;s de rire.</i><br/>
<br/>
</div>                                 <div align="right">Va-t-on opr&egrave;s ta vielle,<br/></div>
<div align="left">Ou te catinra bain, chant&eacute; li la chanson :<br/>
<i>&ldquo;Il faut nous marier!!&rdquo;</i> ou rira man gar&ccedil;on,<br/>
Et pi sou dormirais comm&eacute;t'chians soues la table,<br/>
Et dirais, toues les deux, le parti v&eacute;ritable <br/>
Est l&eacute; chain du Louri ...<br/>
<br/>
</div><div align="center">Me. JEAN,<i> tout pesneux.</i><br/>
<br/>
</div>                                <div align="right">Agui, man vier gar&ccedil;on,<br/></div>
<div align="left">Faut qu&eacute; j'sais matina, j'irai au Mont-Cochon,<br/>
Vais l'couesin Elie Rive ...<br/>
<br/>
</div><div align="center">Me. PHLIP, <i>impatient.</i><br/>
<br/>
</div>                                  <div align="right">Ah, sa, za la pr&eacute;chaine,<br/></div>
<div align="left">Et vain dan pour nos vais; mais prend garde &agrave; ta couaine<br/>
Si tur touesne ta casaque.<br/>
<br/>
</div><div align="center">Me. JEAN.<br/>
<br/>
</div>                                <div align="right">Assais ... chut ... ne dit mot;<br/></div>
<div align="left">A la pr&eacute;chaine ervue, et prend daeux brins d&eacute; sno -<br/>
Chen est d'la verte porte, <i>Etchum, Etchum ...</i> qui graine,<br/>
<i>Etchum ... Fretchum ... Etchum ...</i><br/>
<br/>
</div><div align="center">Me. PHLIP, <i>qui cr&egrave;ve de rire.</i><br/>
<br/>
</div>                                 <div align="right">Mais gare &agrave; ta b&eacute;daine,<br/></div>
<div align="left">Tu n'en finiras pon, <i>Etchum ... Guia ... Etchum ... bain ...</i><br/>
Ah jen sommes daeux biaux; bonsoir man Jean, ad'main.<br/>
<br/>
</div><div align="center">Me. JEAN.<br/>
<br/>
</div><div align="left">Complimens &agrave; Manon - <i>(a part)</i> et va-ten sacrai peusle,<br/>
Tu m'as fait enragi, mais gare &agrave; ta baheule;<br/>
Ah sa, bonsoir man Thom, n'erdit pas un p'tit mot,<br/>
Chest l'Alm&eacute;nach que j'crains, j'y para&icirc;trai bain sot;<br/>
J'men vais, ad'main, ah, est-i bain possible,<br/>
Qui malheur d'&ecirc;t v&eacute;nu, j'en d'vaindrai comme un crible.<br/>
<br/>
</div><div align="center">AUX LECTEURS.<br/>
<br/>
</div><div align="left"><i>A la fin, le bouan homme Jean s'en va dammant Me. Phlip et passe opr&egrave;s d'm&eacute; sans me vais, j'ai tout entendu au &ldquo;ch&eacute;teur,&rdquo; Me. Phlip le savait bain et i l'a fait pasler; qui fun, je n'avais janmais pu ri. Lecteur, tout chain qu'ou v'nais de li&egrave;re est vrai; j'lai un p'tit erlimai, mais v'la tout : sont i dr&ocirc;les les Mont-au-Pr&ecirc;triers, ah oui guia. Bonsoir, faisons comme les viers, allons nous roueller. A la pr&eacute;chaine.</i><br/>
<br/>
</div><div align="center"><i>Salut : bouan Nou&eacute;, et bouanne annaie.</i><br/>
<br/>
<br/>
</div>
</TD></TR></TABLE></CENTER><p>

* BULL DOG, dans le lingot du Mont-au-Pr&ecirc;tre, veut dire, un p'tit cannon que les rosiers tirent aux jours d'eslection.<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="politics.html">La Politique en J&egrave;rri</a><p>
<li><a href="roselouothi.html">Rose ou Louothi?</a><p>
<li><a href="gdfstouen.html">&Agrave; St. Ouen l'temps p&acirc;ss&eacute;</a><p>
<li><a href="rouoges.html">Les Rouoges et les Blus</a><p>
<li><a href="enterrementrose.html">L'Ent&egrave;rrement d'la Rose</a><p>
<li><a href="allaischerchi.html">Allais cherchi des voies!</a><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>
<li><a href="electionstjean.html">L'Election &agrave; St. Jean</a><p>
<li><a href="electionstmartin.html">&Eacute;lection de St. Martin</a><p>
<li><a href="electionstclement.html">L'&Eacute;lection de St. Cl&eacute;ment</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="pmmultitude.html">Les Elections</a><p>
<li><a href="gdfelect.html">Eune bouanne &ecirc;lection!</a><p>
<li><a href="electioneering.html">Electioneering campaign</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="election_picot.html">Unne &Ecirc;lection du temps p&acirc;ss&egrave;</a><p>
<li><a href="election1899.html">La niet de d'vant l'Election</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

