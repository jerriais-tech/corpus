<HTML>

<!-- Mirrored from members.societe-jersiaise.org/geraint/jerriais/actes9.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>L's Actes des Ap&ocirc;tres, chapitre 9, v&egrave;rsets 1-20</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L's Actes des Ap&ocirc;tres, chapitre 9, v&egrave;rsets 1-20</h2></font></center><p><br>
<br>
Mais Saul p&eacute;p'tonnait acouo du d'si d'mett' &agrave; mort les discipl'yes du Seigneu, et i' s'en fut au grand pr&ecirc;tre<br>
<br>
&agrave; seule f&icirc;n d'l&icirc; d'mander des lettres adr&eacute;chies &egrave;s synnagogues d&eacute; Damas tchi dithaient qu&eacute; s'i' y'avait l&agrave;-bas des cheins du C'm&icirc;n, d's hoummes ou des femmes, i' pou&ocirc;rrait les ram'ner en prisonni&egrave;rs &agrave; J&eacute;rusalem.<br>
<br>
Coumme i' 'tait &agrave; viagi par l&eacute; c'm&icirc;n tch'appr&eacute;che Damas, d'un co i' vit eune lueu du ciel tchi l'&ecirc;cliaithit:<br>
<br>
i' tchit bas, et n&eacute; v'l&agrave; eune vouaix tchi l&icirc; dit: <I>&#147;Saul, Saul, pouortchi qu'tu m'venge d&eacute; m&ecirc;me?&#148;<br>
</I><br>
et i' r&ecirc;ponnit: <I>&#147;Tchi qu'tu'es, Seigneu?&#148;</I> et ch't&icirc;-ch&icirc;n dit: <I>&#147;M&eacute;, j'sis J&eacute;s&ucirc; qu'tu venge;<br>
<br>
L&egrave;ve-t&eacute;, et va dans la ville, et nou t'ditha tout chein qu'tu'&eacute;thas &agrave; faithe.&#148;<br>
</I><br>
L's hoummes acant&eacute; li 'taient touos abasourdis; i' ou&iuml;yaient la vouaix sans pouver vaie p&egrave;rsonne.<br>
<br>
Saul s'butit, mais &egrave;s i&egrave;rs ouv&egrave;rts i' n'viyait rein du tout; nou l'pr&icirc;nt par la main et l'accondit &agrave; Damas.<br>
<br>
Duthant trais jours, i' n'viyait rein, et n'mangeait ni b'vait nitout.<br>
<br>
I s'adonnait qu'un c&egrave;rtain discipl'ye, tch'avait nom Ananias, d'meuthait &agrave; Damas, et l'Seigneu l&icirc; p&acirc;lit dans eune vision: <I>&#147;Ananias&#148;</I>, et ch't&icirc;-ch&icirc;n r&ecirc;ponnit: <I>&#147;M'ev'ch&icirc;n, Seigneu!&#148;</I><br>
<br>
L&eacute; Seigneu l&icirc; dit : <I>&#147;L&egrave;ve-t&eacute;, et va &agrave; la rue tch'a nom la draite, et va qu'si l'chein siez Judas tch'a nom Saul d&eacute; Tarse, car il est &agrave; dithe ses pri&eacute;thes,<br>
<br>
et il a veu un houmme tch'a nom Ananias tchi s'en va v'n&icirc;n &agrave; l&icirc; pouor pliaichi ses mains sus li &agrave; seule f&icirc;n qu'i' r'pi&ecirc;sse vaie.&#148;<br>
</I><br>
Mais Ananias r&ecirc;ponnit: <I>&#147;Seigneu, nou m'a racont&eacute; touos les ma&ucirc;faits qu&eacute; ch't houmme-l&agrave; a pratitchi contre tes saints &agrave; J&eacute;rusalem,<br>
<br>
et achteu il est autoris&eacute; ich&icirc;n par les grands pr&ecirc;tres d'emprisonnyi touos les cheins tchi louangent tan nom.&#148;<br>
</I><br>
Mais l'Seigneu l&icirc; dit: <I>&#147;N'ai pon d'peux, mais va-s-y, car ch't&icirc;-l&agrave; est la canne qu&eacute; j'ai choua&icirc;si pouor porter la conna&icirc;ssance d&eacute; man nom &agrave; touos les rouais et &agrave; touos les peupl'yes, et &agrave; touos l's &ecirc;fants d'Isra&euml;l:<br>
<br>
Et j'm'en vais l&icirc;'explyitchi tout chein qu'il &eacute;tha &agrave; suff&acirc;tchi pouor man nom.&#148;<br>
</I><br>
Et Ananias s'en fut qu'si Saul dans la ma&icirc;son o&ugrave;'est qu'i' 'tait, et pliaichant ses mains sus li, i' l&icirc; dit: <I>&#147;Saul, man chi&egrave;r fr&eacute;the, ch'est l'Seigneu J&eacute;s&ucirc; qu'tu vis sus tan c'm&icirc;n tchi m'env'yit &agrave; seule f&icirc;n qu'tu r'vaie et qu'tu sai remplyi du Saint Esprit.&#148;<br>
</I><br>
Et d'un co i' fut tout &ecirc;cal&eacute; d's i&egrave;rs, et i' r'pouvait vaie, et i' s&eacute; l'vit et fut b&acirc;pt&icirc;si.<br>
<br>
Et quand il avait mangi, i' 'tait ravigot&eacute;, et pis i' d'meuthait acouo tchiques jours siez les discipl'yes &agrave; Damas.<br>
<br>
Et l&eacute; v'l&agrave; tchi pr&ecirc;chait &eacute;tout dans les synnagogues qu&eacute; J&eacute;s&ucirc;, v&eacute;the, est l'Fis d&eacute; Dgieu.<br>
<br>

<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="actes_biblye.html">L's Actes des Ap&ocirc;tres</a><p>
<li><a href="actesi.html">L's Actes: chapitre 1</a><p>
<li><a href="actes2_biblye.html">L's Actes des Ap&ocirc;tres: 2</a><p>
<li><a href="actes2b.html">Actes, Chapitre 2, v&egrave;rsets 1-14</a><p>
<li><a href="actes2a.html">Actes, Chapitre 2, v&egrave;rsets 36-42</a><p>
<li><a href="actesiii.html">Actes 3</a><p>
<li><a href="actesiv.html">L's Actes des Ap&ocirc;tres, Chap&icirc;tre 4</a><p>
<li><a href="actes5_biblye.html">L's Actes des Ap&ocirc;tres: 5</a><p>
<li><a href="actesix.html">L's Actes des Ap&ocirc;tres, chapitre neuf, v&egrave;rsets v&icirc;ngt-six &agrave; trente</a><p>
<li><a href="actesixa.html">L's Actes des Ap&ocirc;tres, Chapitre neuf, v&egrave;rsets v&icirc;ngt-six &agrave; trente'tch'ieune</a><p>
<li><a href="actesixb.html">L's Actes des Ap&ocirc;t's, Chapitre 9, v&egrave;rsets 36 &agrave; 43</a><p>
<li><a href="actes10_biblye.html">L's Actes des Ap&ocirc;tres: 10</a><p>
<li><a href="actes15_biblye.html">L's Actes des Ap&ocirc;tres: Chapitre 15</a><p>
<li><a href="actes16_biblye.html">L's Actes des Ap&ocirc;tres: 16</a><p>
<li><a href="actes20_biblye.html">L's Actes des Ap&ocirc;tres: 20</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/actes9.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>
