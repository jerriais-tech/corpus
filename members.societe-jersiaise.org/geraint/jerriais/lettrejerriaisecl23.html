<HTML>

<!-- Mirrored from members.societe-jersiaise.org/geraint/jerriais/lettrejerriaisecl23.html by HTTrack Website Copier/3.x [XR&CO'2014], Tue, 15 Jul 2025 13:58:22 GMT -->
<HEAD>
<TITLE>Lettre Jerriaise Dinmanche le 29 de Novembre 1998</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Dinmanche le 29 de Novembre 1998</h2></font></center><p>

Lettre Jerriaise Dinmanche le 29 de Novembre 1998</i><br/>
<br/>
Bonjour a tuous l's auditeurs de Radio J&eacute;rri tch'&eacute;coute la lettre Jerriaise aniet Dinmanche le 29 de Novembre 1998. Ch&eacute;s Clifford Laisney tch'a l'pliaisi d'vos la pr&eacute;senter.<br/>
<br/>
Mardi, j'emb&eacute;rtchions sus l'd&eacute;rnier mais d'l'ann&eacute;e, et dans p'tit d'temps je sethons a celebrer les f&ecirc;tes de nou&eacute;. Ch&eacute;s dans chu cas actuel que'je veurt announcer es membres et anmins de L'Assembli&eacute;e d'Jerriais que Samedi tchi vint le 5 d&eacute; D&eacute;cembre est l'occasion du Service de Nou&eacute;.<br/>
<br/>
Chu service suivit par souper etha lieu dans l'Eglyise de St Andr&eacute; c'mmenchant a sept heuthes et d'mie du S&eacute;., et l'Conmit&eacute; Dramatique de L'Assembli&eacute;e vos offre a tous la bein v'nue.<br/>
<br/>
La s'm'naine tchi vint d'se pass&eacute; j'avons rejoui des celebrations d'L'Eisteddfod et j'veurt, offri mes f&eacute;licitations a tous tch'onts pins part, du pus jeune jusqu'a pus ancien. Ils ont tous fait d'lu possiblye de nos amuser et ch&eacute;s vraiment excitant d'vaie tchi i'a une erpr&icirc;nse dans not ancienne langue, et j'espethe pour sa continnuation.  <br/>
<br/><b></b>
Ch'n'est pas m'n'intention a matin d'entrer dans une distchussion d'politiques, mais j'en pouvons selon ermertchi les lignes en t&ecirc;te sus la gazette du s&eacute;, les nouvelles que j'entendons sus l'radio ou television, concernant l'gaspillage de monnaie dans l'ile sus hardi d'projets que j'considethe inutile et impopulaire. Oui, souvent nos Etats ont l'air d'enbertchi sus des projets grandioses sans avait considether l'r&eacute;ffet, et l'r&eacute;s&ucirc;ltat est qu'el demartement d'caltchule est est compli&egrave;tment hors de raison. Dreinment sus la gazette du s&eacute;, j'avons liu gentiment d'corr&eacute;spondence &eacute;crite a l'Editeur concernant chu grand batisse situ&eacute; a West Park, CONNU COMME 'Inn on the Park', aut fais app'l&eacute; 'West Park Pavillion.<br/>
<br/>
Hardi d'gens onts d'jouaiyeuses memouaithes de lus jeunes temps, dansant a l'accompagnement d'un bouon orchestre, et pus tard ch'tait une v'nue d'concerts d'&eacute;t&eacute;, expositions etc.<br/>
<br/>
Pour plusieurs ann&eacute;es le batisse est d&eacute;v'nu une pliaiche solitaithe et amesuthe que l'temps s'passe, tant pus qu'el batiment devint en d'lacres.<br/>
<br/>
Le temps est v'nu qu'el propri&eacute;taithe s'est decider d'le vendre. Tch'est q'j'allons en faithe de chutte empliaichement? Y'a ieu suggestion d'l'abbattre et construithe des apartments luxe. Une assez bouonne id&eacute;e, belle veue, un coup que tuous les travaux d'r&eacute;cliammation s&egrave;thons finis. Y'a une possibilit&eacute; qu'la veue permetterai visage du Chat&eacute; Elizab&eacute;, dependant la vitesse d'obtenin les permins n&eacute;cessaithe pour construithe. Mais pus d'maisons, pus d'peuplye, pus d'traffique. Nannin. Pas une bouonne id&eacute;e. Une suggestion pour le boctchot a papi. <br/>
<br/>
Y'a tchinze jours pass&eacute; 300 personnes se r&eacute;unites dans l'stationnement d'motos au Parc pour expr&icirc;nmer lus d'si de conserver l'b&acirc;tisse et d'le ram'ner a la glouaithe comme tchi tch'ils l'avaits connu dans lus jeunesse. Une assez bouonne id&eacute;e, bein sincethe auve tchi que j'ai une certaine sympathie, mais est-che qu'ou pensez pas que j'avons assez d'pliaiches d'amusement. A present j'avons l'Cente d'art, un autre centre d'art est souos construction a la vieille eglyise de St James. Le magnifique th&eacute;atre de l'Opera House a 'tait preserver et setha ouvert dans l'ann&eacute;e 2000. J'avons l'H&ocirc;tel de France, l'H&ocirc;tel d'La Moye ouverts pour cabarets et danse, sans pasler d'plusieurs Clobes de Niet. Y'a une indication de construithe une h&ocirc;tel de 200/300 chambres auve salle de Conf&eacute;thence sus une partie d'la r&eacute;cl&icirc;amation. Dans ch&eacute;s temps quand i nos es dit qu'el commerce de Tourisme n'est pas si prospetheux comme j'l'avons connu, est-che ichin l'temps d'b&acirc;ti pour acc'moder l'touriste tch'est en d&eacute;cadence&#8230;&#8230;&#8230;.<br/>
<br/>
J'crai qu'j'ai mant'chi la vraie raison driethe l'id&eacute;e d'converti l'Pavillion en pliaiche d'amusement. Le Casino.  J'men vais pas entrer dans l'pouor ou l'contre de chu sujet. J'sis seux qo'ou s'etes bein au couothant d'm&eacute;s pens&eacute;es.<br/>
<br/>
Mais tchi qu'j'allons en faithe de chu b&acirc;tisse?<br/>
<br/>
J'ai une id&eacute;e. Faut dom&icirc;nner sus l's'Etats d'l'acater et d'le converti dans une maison d'residence pour anciennes personnes. La population est dev'nue pus ancienne , et ch&eacute;s bein accepter que les gens vive pus longtemps qu'dans l'temps pass&eacute;.<br/>
<br/>
J'avons une &eacute;carcit&eacute; d'maisons r&eacute;sidence pour les anciens. J'avons perdu la r&eacute;sidence a Beauport pour faithe pliaiche pour maisons. Y'm'est dit tchi y'a une liste d'attente pour entrer dans ch&eacute;s maisons d'residence et tous ne sonts pas dans dans la position d'p&acirc;yi les prixs pour entrer dans ch&eacute;s maisons priv&eacute;es. Chutte semaine j'ai entendu de trais anciens tch'ont 'tait ren'vi&eacute;es siez ieux a cause de manque de run a l'h&ocirc;pita. Etant qu'je vivons dans une ile de prosperit&eacute;, la majorit&eacute; d'Jerriais ayant payi les taxes et contributions sociales, ch&eacute;s possiblye que l's'Etats pouorraits subventionner les cou&ocirc;tements et les gens rejoui d'lus dernier jours en paix et trantchil't&eacute;. La g&ecirc;ne de veillyi et d'arrangi pour l'av'nin est bein desteurbante pour hardi d'gens&#8230; Allons donc, Conmit&eacute; d'La Sant&eacute; Publique. Action d'v&ocirc;t part soulangerai tuous ches concernes.<br/>
<br/>
A La Prechaine.<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl23.html by HTTrack Website Copier/3.x [XR&CO'2014], Tue, 15 Jul 2025 13:58:22 GMT -->
</HTML>

