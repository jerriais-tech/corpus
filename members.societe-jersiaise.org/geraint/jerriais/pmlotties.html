<HTML>

<!-- Mirrored from members.societe-jersiaise.org/geraint/jerriais/pmlotties.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne objects to lotteries</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne objects to lotteries<br/></h2>
But Ph'lip puts an awkward question<br/></font></center><p>
<br/>
Moussieu l'Editeu,<br/>
<br/>
J'tiomes &agrave; p&acirc;sl&eacute; des lott'ties hier au s&eacute;, la Merrienne et m&eacute;, et comme de cou&ocirc;tume je n'pouvaimes pas accord&eacute;. M&eacute; j'en approuve s&ucirc;s un sens, et lyi oulle est contre.<br/>
<br/>
La distchusion qu'menchit quand je r'mertchit qu'y'avait tchestchon en ville de pouss&eacute; l's'Etats &agrave; organ&icirc;s&eacute; une lott'tie.<br/>
<br/>
&quot;Eune lott'tie!&quot; ou s'fit. &quot;Sont-y f&ocirc;s, chais gens-l&agrave;. Absol&ucirc;ment ou&ecirc;sque j'allons, mes bouonnes gens?&quot;<br/>
<br/>
&quot;Quant &agrave; m&eacute;,&quot; j'l'y dit, &quot;j'n'y vait pas grand ma. Tu dait sav&eacute; que b&eacute;t&ocirc;t l's'Etats &eacute;thont &agrave; trouv&eacute; une m&acirc;sse de sous.&quot;<br/>
<br/>
&quot;Eh ben,&quot; ou dit, &quot;tch'y taxent chais Angliais. J'n'y vait autchune diffitchult&eacute;.&quot;<br/>
<br/>
&quot;V'l&agrave; tchi n'peut pas s'faithe,&quot; j'l'y dit. &quot;La lou&eacute; n&eacute; l'permet pas. Epis quand-m&ecirc;me chonna n'suffithait pas pour la maintchi d'chen tchi l&ucirc;s faudra. Ch'n'est pas des chents louis mais des millions. Et la niet pass&eacute;, quand je n'pouvais pas dormi &agrave; cause des co-pids dans l'd&ocirc;s qu'tu m'fliantchais toutes les djais minutes, je m's'y mint &agrave; caltchul&eacute;.&quot;<br/>
<br/>
&quot;Tu n'attrap'thais pas d'co-d'pids si tu gardais ta distance,&quot; ou dit. Mais chais caltchuls - ?&quot;<br/>
<br/>
&quot;Ch'tait un sujet des lott'ties,&quot; j'l'y dit. &quot;J'ai caltchul&eacute; qu'la preumi&eacute;the paiethait touos les frais d'<a href="gdfhopita.html">hopita</a>, la s'conde paiethait pour l'airport, la traiesi&egrave;me pour l's'&ecirc;gouts - une p'tite djobbe tchi cou&ocirc;t'ta au tout mains un million - et la quatri&egrave;me le r&acirc;t dans toutes les p&acirc;raisses.&quot;<br/>
<br/>
&quot;Et sans doute,&quot; ou s'fit, &quot;dans tchiques ann&eacute;es n'y'&eacute;thait autchunes taxes, et tout l'monde s'saient heutheux comme des princes.&quot; &quot;Tu r'dote s&ucirc;s tes viers jours, man Ph'lip.&quot;<br/>
<br/>
&quot;Nouff&eacute; j'ne r'dote pon,&quot; j'l'y dit. &quot;Ch'est la puthe v&eacute;thit&eacute; chen qu&eacute; j'te dis. Et, apr&egrave;s tout, ch'n'est rain d'nouv&eacute;. Y'a chent-quarante ans, quand y fut tch&eacute;stchon d'faithe la grand' route de Saint-Aubin, sait-tu ou&ecirc;sque-y trouv&icirc;tes les sous?&quot;<br/>
<br/>
&quot;N&acirc;nin.&quot;<br/>
<br/>
&quot;Eh ben ch'tait par le moyen d'une lott'tie. Et ch'tait l'<a href="gouverneux.html">Gouverneux</a> tch'y sug&eacute;thit chonna.&quot;<br/>
<br/>
&quot;Il &eacute;thait deu av&eacute; grand' honte,&quot; dit Merrienne. &quot;Ch'n'est pas l'sien d'ach'teu tch'y f'thait path&eacute;ille chose.&quot;<br/>
<br/>
&quot;Ben se&ucirc;x,&quot; j'm'accordit, &quot;mais, &ecirc;coute. Si tu savais qu'en accatant un bilyet pour djais ch'lins, tu'en g&acirc;gn'nais vingt le f'thais-tu?&quot;<br/>
<br/>
&quot;Mais certainement qu'n&acirc;nin,&quot; ou raiponnit. &quot;Ch'est une tch&eacute;stchon d'principe. J'nai jamais fait ditet, et je n'le f'thai pon&quot;<br/>
<br/>
&quot;Oh, nan,&quot; je m'fit, &quot;&eacute;pis chu aouossin-l&agrave;, cou&egrave;rt de souaie tch'est s&ucirc;s l'sofa dans l'grand parleux, d'ou&egrave;sque-y vint, ch't'y-la? Si je n'me trompe pon ch'tait du b&eacute;zaar &agrave; la chapelle quand ti sp&eacute;tchulit douze sous, et eut la chance de chou&ecirc;si l'bouan num&eacute;tho.&quot;<br/>
<br/>
&quot;Chonna, ch'est diff&eacute;thent,&quot; ou dit, rouogissant un mio. &quot;Ch'tait pour une bouonne cause.&quot;<br/>
<br/>
&quot;Ch'est l'm&ecirc;me principe,&quot; j'l'y dit. &quot;Mais j'ai une tch&eacute;stchon &agrave; t'pos&eacute;. Dis-m&eacute; franchement si tes principes t'emp&ecirc;ch'chaient d'prendre un bilyet dans une lott'tie si tu pouvais t'faithe seuze de g&acirc;gni vingt-mille louis?&quot;<br/>
<br/>
La Merrienne se mint &agrave; s'frott&eacute; l'but du n&eacute;z avec san ponchi, une habitude qu'oulle a quand ou s'trouve emb&ecirc;t&eacute;e.<br/>
<br/>
Apr&egrave;s tchiques instants ou murmuthit: &quot;Vingt-mille louis! Eh, ben, mais apr&egrave;s tout, si j'pouvais en &ecirc;tre se&ucirc;ze. R'garde tch&egrave;sque nou pou&ocirc;rrait faithe avec touos chais sous-l&agrave;.&quot;<br/>
<br/>
&quot;V&eacute;the,&quot; j'l'y dit, &quot;et tes principes?&quot;<br/>
<br/>
&quot;Des principes,&quot; ou raiponnit, &quot;sont comme toutes autres choses. Y faut y mettre un mio d'bouan sens.&quot;<br/>
<br/>
<i><a href="lebrocq.html">Ph'lip</a><br/>
Morning News 24/1/1948 </i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lottie.html">La Lot'tie</a><p>
<li><a href="sousvoc.html">L&eacute; vocabulaithe des sou en J&egrave;rriais</a><p>
<li><a href="gammvoc.html">Des gammes</a><p>
<li><a href="moralisings.html">Moralisings on the Vanity of Riches</a><p>
<li><a href="pmcasino.html">Le Grand Bal et l'Casino</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmlotties.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>
