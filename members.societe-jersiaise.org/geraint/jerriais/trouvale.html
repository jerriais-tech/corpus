<HTML>

<!-- Mirrored from members.societe-jersiaise.org/geraint/jerriais/trouvale.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
<HEAD>
<TITLE>La Trouv&acirc;le </TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Trouv&acirc;le </h2></font></center><p>


<p>Eune belle arlev&eacute;e d'octobre, l&eacute; bouonhomme George, appli&eacute;t sus san b&acirc;ton, 'tait &agrave; faithe sa p'tite tou&ocirc;nn&eacute;e l&eacute; long du c'm&icirc;n qu' allait des clios jusqu' au vi&egrave;r moul&icirc;n et puisqu'i' faisait si b&eacute; et qu' i' 'tait bein enbonnet&eacute;e, il avait marchi pus liain qu' d' habitude. I' ouiait un miot haut, mais ch'est qu' i' viyait bein cliai et il s'ap&egrave;rchut qu&eacute; les brousses &agrave; la carre du clios cra&icirc;ssaient pus hautes et i' s'mint &agrave; fourgoter avec san b&acirc;ton parmi les ronches et l'v&egrave;rjus au dgiabl'ye. Surpr&icirc;nt, i' vit qu'il avait trouv&eacute; eune vielle rouelle d&eacute; h&egrave;rnais; l&eacute; c&egrave;rcl'ye tout mangi par l&eacute; roui, les gantes et les rais pou&ocirc;rris et v&egrave;rmoullus par la plyie et les p'tites b&ecirc;tes. Mais, l&eacute; mou&eacute; au centre, sans doute fait en bouais pus du qu&eacute; l'restant, montrait acouo des p'tites tacques d&eacute; rouoge peintuthe et i' n'tait pas si pou&ocirc;rri. L&eacute; bouonhomme s&eacute; m&icirc;nt &agrave; digoter et i' fut bein ravi qu&eacute; la heuche et la rindelle 'taient acouo en pliaiche et qu'eune demi&eacute;-douzaine d&eacute; col&icirc;nmachons 'taient endormis l&agrave; pouor l'hiv&eacute;!</p>

<p>I' s&eacute; l'vit et pensit &agrave; li-m&ecirc;me: 'Ch'est-i eune ruelle d&eacute; haut h&egrave;rnais ou ieune d&eacute; d'mi&eacute;-bas?' S'i' pouorrait trouver l'&ecirc;sseu! Ravigott&eacute; par sa trouv&acirc;le, i' s'&egrave;rmint &agrave; fourgoter et &agrave; digoter pus liain et &agrave; sa jouaie, dans mains d&eacute; deux minnutes, il avait trouv&eacute; un &ecirc;sseu pas tout drait et i' savait qu&eacute; la ruelle 'tait, sans doute, pouor un d'mi&eacute;-bas! Tout content, i' r'tou&ocirc;nnit pouor siez-li. I' s'r'appelait bein qu' i' soulait tch&eacute;thier les raves et tchiquefais les navets avec lus fre&ucirc;les, et quand l&eacute; clios 'tait apliat, i' m'ttait des hauches sus l'h&egrave;rnais pouor pouver en ch&egrave;rgi un mio d'pus. Mais, quand i' y avait eune pente et qu&eacute; la brecque s&eacute; trouvait du but d'haut, i' n'en m'ttait qu&eacute; pliein l'bann&eacute;.</p>

<p>Tchi trouv&acirc;le! Pou&ocirc;rre vielle rouelle - qu&eacute; tu pouorrais nos dithe des belles histouaithes!!</p>

<i><a href="joantapley.html">JT</a></i>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vainne.html">La vainne et l&eacute; h&egrave;rnais</a><p>
<li><a href="reue2009.html">&Eacute;l&eacute;gie pouor eune reue</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/trouvale.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
</HTML>

