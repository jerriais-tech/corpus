<HTML>

<!-- Mirrored from members.societe-jersiaise.org/geraint/jerriais/pmjerri.html by HTTrack Website Copier/3.x [XR&CO'2014], Tue, 15 Jul 2025 13:55:19 GMT -->
<HEAD>
<TITLE>J&ecirc;rri pour les J&ecirc;rriais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>J&ecirc;rri pour les J&ecirc;rriais</h2></font></center><p>

L'autre s&eacute;, quand, apr&egrave;s l'tais j'voulit allum&eacute; ma pipe, j'trouvit qu'ou n'fonctionnait pas trop bein, et j'tais en train d'la d&ecirc;bouchit avec une &ecirc;pile &agrave; g'veux quand la Merrienne, ayant liut la g&acirc;zette, la fliantchit s&ucirc;s la tablye, dit &agrave; haute vouaix que ch'tait vrai, et que ch'tait une honte.<br/>
<br/>
&quot;Tch&egrave;squ'y t'troublye, bouonne femme?&quot; j'l'y d'mandit.<br/>
<br/>
&quot;Ch'est chein que j'veins d'li&eacute;the,&quot; ou raiponnit, d'un ton m&ecirc;rri. &quot;Un Tr&eacute;s&ocirc;ryi d's'<a href="etats.html">Etats</a> a tait appoint&eacute; pour succ&eacute;d&eacute; Moussieu Ereaut, ch'est un angliais qu'a la djobbe.<br/>
<br/>
&quot;Vraiement,&quot; ou continuit, &quot;je n'comprends pas nos membres d'Campagne. Nou les met l&agrave; parsque nou crait qu'ch'est d'bouons J&ecirc;rriais, mais dans l's'Etats y sont comme un t&acirc;s d'brebis et n'ont pas l'couothage de dithe n&acirc;nin quand y savent bein qu'en d&icirc;sant oui y s'rangent du bord de l'angli&eacute;t&ecirc;rre et contre J&ecirc;rri. Veux-tu, par exemplye, me dithe que n'y'a pas un J&ecirc;rriais ichin tch'&eacute;thait peut faithe le travas? Je l'dithai ocquo une fais que ch'est une honte.&quot;<br/>
<br/>
&quot;As-tu caltchul&eacute;,&quot; ou d'mandit, &quot;qu'au jour d'agniet ch'est tr&eacute;jous d'd'Angliais tch'attrapent les djobbes salari&eacute;es?&quot;<br/>
<br/>
&quot;Arr&ecirc;te un mio,&quot; j'l'y dit, &quot;tu oublie le Chef d'la Police en uniforme. S'y n'est pas J&ecirc;rriais ch'ty-l&agrave;, je m'trompe hardi.&quot;<br/>
<br/>
&quot;Il est l'exception,&quot; ou dit, &quot;et p&ucirc;s qu'probablye y n'&eacute;thait pas tait appoint&eacute; s'y y'avait yeu tchique Angliais avec les m&ecirc;mes qualifications, &eacute;pis l's'Etats savaient bein qu'san p&egrave;the avait tait n&eacute; tout pr&egrave;s d'la Verte Rue, ch'est-&agrave;-dithe &agrave; tchiques p&eacute;rques d'<a href="st_ouen.html">Saint-Ou</a>. Mais pense une minute, Tch&egrave;sque-est en ch&egrave;rge de la djobbe des &ecirc;gouts tchi ne s'sa pas finie &agrave; chent ans d'ichin? Tchesqu'est &agrave; la t&ecirc;te du chu maufait Income Tax? Tchesqu'est &agrave; la ferme d's'Etats? Tch&egrave;squ'est l'moussieu tch'y va dithe &egrave;s gens tch'y veulent un louage que y'en a d&eacute;j&agrave; b&eacute;t&ocirc;t des milles s&ucirc;s la liste et tchi faudra p't'&ecirc;tre arr&ecirc;t&eacute; jusqu'&agrave; mil neuf chent nonante-neuf pour av&eacute; une chance??? Et y'en a d'autres, mais pas un J&ecirc;rriais dans tout l'lot.&quot;<br/>
<br/>
&quot;Tu'as raison, Merrienne,&quot; j'l'y dit, &quot;et par chein qu'j'en vais, j'allons d'pi&egrave;the en pi&egrave;the. Quand &agrave; la djobbe de Tr&eacute;s&ocirc;ryi, jamais nou n'me convaincra que l'homme tch'y fallait n'&eacute;thait pas peut &ecirc;tre trouv&eacute; ichin. Apr&egrave;s tout ch'n'est qu'une affaithe de pouv&eacute; chiffr&eacute; un mio, et m&eacute;-m&ecirc;me &agrave; l'&acirc;ge que j'ai j'peux ocquo additionn&eacute; deux et deux sans faithe de m&ecirc;prinse. Il est vrai que quand j'caltchule un bily&eacute;t du bridge, le marchand trouve tr&eacute;jous que j'me s'y tromp&eacute; hardi d'man bord, mais j'n'ai jamais veu d'ma &agrave; t&acirc;chi d'tromp&eacute; un marchand d'patates.&quot;<br/>
<br/>
&quot;Y faut se l'v&eacute; d'bouonne heuthe pour faithe chonna,&quot; ou dit. &quot;Dans m'n'id&eacute;e l'marchand s'y s'trompe dans san caltchul, n'en est pas souvent p&ucirc;s pauvre. Mais ch'n'est pas l&agrave; la tch&eacute;stchon, chein que j'veur sav&eacute; ch'est quantchi qu'nos membres d'campagne se d&eacute;cid'dont d'appointt&eacute; des J&ecirc;rriais quand y &eacute;tha d'chais bouonnes djobbes &agrave; remplyi.&quot;<br/>
<br/>
&quot;Il est vrai,&quot; j'l'y dit, &quot;que nou n'voyait pas ditet aut'fais. Y'avait tr&eacute;jous tchiques bouons J&ecirc;rriais tout-&agrave;-fait capablyes d'entreprendre les djobbes. Mais y n'faut pas oubli&eacute;, Merrienne, que d'nos jours, une tapp&eacute;e d'nos jeunes gar&ccedil;ons s'en vont hors d'l'&icirc;le pour faithe l&ucirc;s qu'min ailleurs, et qu'la grande m&acirc;jorit&eacute; sont seux d'l&ucirc;s d&ecirc;shall&eacute;.&quot;<br/>
<br/>
&quot;Sans doute, y'en a tch'y s'en vont,&quot; oulle accordit, &quot;mais tu n'veus pas m'dithe que touos les siens tch'y restent sont d's'imb&eacute;ciles. Est-che-l&agrave; t'n'ardg&ucirc;ment?&quot;<br/>
<br/>
&quot;N&acirc;nin, Merrienne, pas d'un biau but,&quot; j'l'y dit. &quot;Il est rest&eacute; tr&eacute;jous assez tch'y sont int&eacute;lligents, et tch'y pouorraient faithe tout ch'que y'a &agrave; faithe. Mais, je n'sais pas pourtchi nos Etats ont tr&eacute;jous dans l'id&eacute;e que l's'Angliais sont p&ucirc;s savants!&quot;<br/>
<br/>
&quot;Eh bein, il est grand temps qu'tout chonna change,&quot; ou dit. &quot;Quant &agrave; m&eacute;, quand veindra l's'&ecirc;lections l'ann&eacute;e tchi veint, ma vouaix n'itha pas &agrave; un candidat tch'aim'tha p&ucirc;s l'Angliais que les citoyens J&ecirc;rriais.&quot;<br/>
<br/>
<i><a href="lebrocq.html">Ph'lip</a><br/>
Les Chroniques de Jersey<br/>
5/12/1953<br/></i>
<br/>&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="partijerriais.html">Un Parti J&egrave;rriais?</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmjerri.html by HTTrack Website Copier/3.x [XR&CO'2014], Tue, 15 Jul 2025 13:55:19 GMT -->
</HTML>
