<HTML>
<HEAD>
<TITLE>G ou J?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>G ou J?</h2></font></center><p>

<p>Bou&ocirc;njour bouonnes gens.
</p>
<p>Ch'est Geraint Jennings tchi vos pr&eacute;sente la Lettre J&egrave;rriaise aniet - au mains ch'est bein p&ocirc;ssibl'ye qu&eacute; ch'est m&eacute; ou tchitch'un d'aut'. Ch'est en tchi &agrave; ches drein j'ai ieu eune crise d'identit&eacute;. J'm'en vais vos explyitchi pouortchi. 
</p>
<p>J'sis enfa&ucirc;t&ocirc;m&eacute;. S'lon eune vielle crianche, l&eacute; chein tchi s'&egrave;rvait est seux d'patchi ses tailes dans l'couothant d'l'an. J&eacute; n'sai pon si chenna conc&egrave;rne l&eacute; chein tchi s'&egrave;rouait, mais j'ai ou&iuml; p&acirc;ler d'un doubl'ye &agrave; m&eacute;.
</p>
<p>L'ann&eacute;e p&acirc;ss&eacute;e l'conmit&eacute; d'la section J&egrave;rriaise d'l'Eisteddfod d&eacute;cidit d'choua&icirc;si eune po&eacute;sie qu'j'avais &ecirc;crit entouor eune pliante. Ma p'tite po&eacute;sie fut don choua&icirc;sie pouor l'&egrave;rcit&acirc;tion en tchoeu pouor les mousses, et les ma&icirc;t's et maitr&ecirc;sses f&icirc;tent du travas auve lus cl&acirc;sses &egrave;s &ecirc;coles en pratitchant la pi&egrave;che. Quand v&icirc;nt la journ&eacute;e d'Eisteddfod &agrave; la Salle Publyique d&eacute; Saint Mart&icirc;n au mais d'Novembre, et qu'toutes les cl&acirc;sses f&icirc;tent lus r'cit&acirc;tion et nou pouvait compather chein qu'il' avaient appr&icirc;ns.... bein, y'en avait tch'annonc&icirc;tent "Eune Pliante par GiJ&eacute;" et y'en avaient tch'annonc&icirc;tent "Eune Pliante par G&eacute;Ji". I' n'y'a ni deux paids ni deux m'suthes, mais nou-s'&eacute;thait dit qu'i' y'avait deux niolinneurs tch'&ecirc;crivait des buts sus des pliantes. L&eacute;tch&eacute; est l'vrai? G&eacute;Ji ou GiJ&eacute;?
</p>
<p>Assa, les deux sont correctes. Y'avait des ma&icirc;t's et maitr&ecirc;sses tch'avaient ens&icirc;ngni qu' la septchi&egrave;me lettre d&eacute; l'abc est G&eacute; et qu' la dgi&ecirc;xi&egrave;me est Ji, et d'aut's tch'avaient ens&icirc;ngni l'env&egrave;rs. Et tout l'monde a ra&icirc;son, et m&eacute; j'sis G&eacute;Ji et GiJ&eacute;. Et n&eacute; v'l&agrave; ma crise d'identit&eacute;.
</p>
<p>L'confus d'G&eacute; et Ji ou d'Gi et J&eacute; n'est pon r&eacute;cent, car y'avait des v&icirc;siteurs au dgi&ecirc;x-neuvi&egrave;me si&egrave;cl'ye tch'avaient r'm&egrave;rtchi qu'les &Icirc;lemans dithaient Ji &agrave; la pliaiche d&eacute; G&eacute; et tout chenna. Bein seu, qu'les anciens soulaient dithe Dg&eacute; et Dgi quand nou p&acirc;lait l'Dj&egrave;rriais &agrave; chu temps-l&agrave;.
</p>
<p>Mais si l's iuns dithent G&eacute; &agrave; la pliaiche d&eacute; Ji, coumme tchi qu'nou pou&ocirc;rra comprendre quand nou-s'a &agrave; d'mander coumme tchi &ecirc;crithe tchiquechose. J'&icirc;nmaginne qu&eacute; j'd&eacute;vthais &ecirc;p'ler m's &icirc;nnitiales s'lon l'abc militaithe "G&eacute; pouor Golf, ou Gi pouor Golf, &eacute;pis Ji pouor Juliet, ou J&eacute; pouor Juliet" ou pust&ocirc;t dithe tout s&icirc;mpli&eacute;ment "Golf Juliet". 
</p>
<p>L'grand probli&egrave;me ch'est pouor les codes postales. I' faut &ecirc;couter souongneusement si les gens dithent "JiE" ou "J&eacute;E". Par exempl'ye, pouor d&eacute; m&eacute; l'code postale d'la Ma&icirc;son du Gouv&egrave;rneux est JiE2 7G&eacute;H. Pouor d's aut's, ch'es'sait J&eacute;E2 7GiH. Mais S'n Excellence d&eacute;meuthe tr&eacute;jous &agrave; la m&ecirc;me adresse.
</p>
<p>I' m'sembl'ye qu'i' n'y'a pon hardi d'mots qu'nou pou&ocirc;rrait m&ecirc;ler par l'confus d'G et J. Nou n'&eacute;thait pon m&ecirc;l&eacute; a&icirc;s&icirc;ment l'mot gou&ocirc;ter et l'mot jou&ocirc;ter - mais ch'est bein mus d'gou&ocirc;ter eune g&acirc;che qu&eacute; d'jou&ocirc;ter eune g&acirc;che!
</p>
<p>Pouor des mots, un geai est un oua&icirc;s&eacute; et du ji est du fanne ou eune gamme. Y'a d'aut's lettres tchi sonts des mots: du p&eacute; et d'la p&eacute;, l&eacute; s&eacute;, un d&eacute;, un cat, l'air, du th&eacute;e, un ix, un us.
</p>
<p>Pouor acouo du fanne auve des lettres, y'a des pangrams. Un pangram est un texte tchi contcheint toute les lettres d&eacute; l'abc. L&eacute; mus connu en Angliais est l'chein entouor l'brun r'nard et l'tchian pi&egrave;rcheux. En Fran&ccedil;ais y'a l'chein entouor l&eacute; juge bliond tchi feunme et bait du vi&egrave;r whiskey.
</p>
<p>L'auteu J&egrave;rriais, J.D. (ou bein J.D.) tchi 'tait <a href="jdr.html">Jean Dorey</a>, &ecirc;crivit un pangram en 100 lettres
</p>
<i>J'crai bain, mon doux, v&ecirc;sin,<br />
Qu' tout's les l&egrave;tr's ou sav&egrave;z ;<br />
D'pis A &agrave; Z les v'chin -<br />
Faut v&eacute;s s' ou les trouv'r&egrave;z;<br />
N'ya qu'&agrave; 'rgard&eacute;<br />
Et y v&eacute;s ki&eacute;.<br /></i>

<p>Mais Jean Dorey fit s&egrave;rvi un k pouor &ecirc;crithe l&eacute; mot cliai, sans faithe s&egrave;rvi un w. Ha! I' n'ouait ni &agrave; ji ni &agrave; jo.
</p>
<p>Ch'est m&eacute;, Golf Juliet, tchi vos r'm&egrave;rcie pouor aver &ecirc;cout&eacute; man niol&icirc;n, et j'vos souhaite eune bouonne s&eacute;maine &agrave; v'n&icirc;n. &Agrave; b&eacute;t&ocirc;t.
</p>

<p><i><a href="jerpoem.html">Geraint Jennings</a></i></p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="abcgj.html">L'ABC pouor les mousses (<I>et les adultes &eacute;tout</I>)</a><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>
<li><a href="abcflm.html">L' Alphabet en J&egrave;rriais</a><p>

<li><a href="abcpron.html">L'ABC</a><p>

<li><a href="pangram.html">Pangrams J&egrave;rriais</a><p>

<li><a href="acrostiche1.html">Un Acrostiche</a><p>

<li><a href="acrostiche2.html">Un Acrostiche</a><p>

<li><A HREF="doremi.html">Acrostiche Sans-par&egrave;</A><p>
<li><a href="lefeuvrefrethes.html">Le Feuvre Fr&eacute;thes</a><p>

<li><a href="jerriaisjt.html">L&eacute; J&egrave;rriais</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
