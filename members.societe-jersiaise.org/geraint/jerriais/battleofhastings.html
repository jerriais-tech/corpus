<HTML>

<!-- Mirrored from members.societe-jersiaise.org/geraint/jerriais/battleofhastings.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>La Bat&acirc;le d&eacute; Hastings - The Battle of Hastings</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bat&acirc;le d&eacute; Hastings</h2></font></center><p>

<CENTER><TABLE><TR><TD>

J'vos pr&ecirc;ch'chai d'chutte Bat&acirc;le d&eacute; Hastings,<br/>
coumme ou fut en l'an mille souaixante-six,<br/>
quand l'Duc Dgillaume d'v&icirc;nt l'Rouai des Angliais<br/>
et Harold fut pitchi &agrave; l'yi.<br/>
<br/>
Viy'-ous, par eune belle journ&eacute;e d'Octobre,<br/>
Not' Duc n'avait pon d&eacute; fr&eacute;daine<br/>
et, pouor bailli du ji &agrave; ses valets,<br/>
lus p&egrave;rm&icirc;nt un jour pouor la Reine.<br/>
<br/>
I' f&ucirc;tent &agrave; la p&ecirc;que dans lus batchieaux,<br/>
quand tchitchun dit au Contch&eacute;thant:<br/>
&quot;Allons bailli eune cliam&ucirc;the &egrave;s Saxons!&quot;<br/>
Et Ouillot &agrave; dithe: &quot;Tchi bou&ocirc;n plian!&quot;<br/>
<br/>
Et i' h&ecirc;lit l&agrave;-d'ssus touos ses soudards<br/>
d'vant qu'nou p&ucirc;sse filer sus s'n avant:<br/>
&quot;Tchi qu'est pouor v'n&icirc;n battre les Angliais?&quot;<br/>
Ieux, i' 'taient m&acirc;rris coumme des Nouormands.<br/>
<br/>
I' f&icirc;tent vaile don aupr&egrave;s lus th&eacute;e -<br/>
la m&eacute; 'tait bein calme et trantchil'ye.<br/>
&Agrave; un quart d&eacute; dgix l'pr&eacute;chain mat&icirc;n<br/>
i' v&icirc;ntent &agrave; la gr&egrave;ve d&eacute; Bexhill.<br/>
<br/>
L'Rouai Harold y g&eacute;thit sus l'sablion,<br/>
sa fache br&ucirc;lante coumme un p&eacute;tard.<br/>
I' dit: &quot;S'ous &ecirc;tes v'nus pouor la R&eacute;gatte,<br/>
ous &ecirc;tes v'nus si&ecirc;x s'maines trop tard.&quot;<br/>
<br/>
L&agrave;-d'ssus not' Duc Dgillaume s'&egrave;rdr&eacute;chit<br/>
et dit: &quot;N'sai pon si hautain:<br/>
tu d&eacute;vthais &ecirc;pouss'ter tan tr&ocirc;ne, dgia,<br/>
ch&eacute; s'sa &agrave; m&eacute; la s'maine tchi veint!&quot;<br/>
<br/>
Chu Harold tou&ocirc;nnit bliu et pourpre<br/>
en ou&iuml;yant l'Nouormand affront&eacute;<br/>
et l&icirc; briyit des gros mots en Saxon,<br/>
et Dgillaume r&ecirc;ponnit, &quot;Et t&eacute;!&quot;<br/>
<br/>
Tchi belle arl&eacute;v&eacute;e pouor eune bat&acirc;le!<br/>
Les Nouormands lus y m&icirc;ntent d'un avo.<br/>
Un co les deux &ecirc;tchipes assembli&eacute;es,<br/>
i' patt&icirc;tent pouor l&eacute; preunmi&eacute; co.<br/>
<br/>
L&eacute; Rouai Harold g&acirc;ngnit l'avantage:<br/>
souongneusement pliaichant ses valets,<br/>
i' s'm&acirc;tit au cop&eacute; du c&ocirc;ti<br/>
sus san j'va, auve s&eacute;n &ecirc;teurc&eacute;let.<br/>
<br/>
Les Nouormands n'avaient pon grand esp&eacute;;<br/>
i' n'sembliait pon grande chance d&eacute; glouaithe.<br/>
I' 'taient pouor jouer amont chu c&ocirc;ti,<br/>
et il' avaient eune forte brise contraithe.<br/>
<br/>
L&eacute; preunmi&eacute; co 'tait pouor deux heuthes,<br/>
et les deux dga&icirc;ngues 'taient pouor qu&eacute;tilyi.<br/>
L&eacute; juge en ni&egrave;r s&ucirc;fflyit, &eacute;pis cache!<br/>
Nou ou&iuml;yait l'combat &agrave; Saint H&eacute;lyi!<br/>
<br/>
Les joueurs Saxons 'taient bein d'ad&egrave;rt,<br/>
arm&eacute;s atout lus s&acirc;bres et &ecirc;tchus,<br/>
mais les Nouormands jou&icirc;tent en form&acirc;tion.<br/>
Pouor l'mi&eacute;-temps les deux n'y fa&icirc;thaient nu.<br/>
<br/>
L&eacute; Duc assemblyit ses compangnons<br/>
et lus dit: &quot;Fa&icirc;thons-lus feint d'un r'tas!<br/>
Un co qu'il' &eacute;thont 't&eacute; d&ecirc;houl&eacute;s,<br/>
j&eacute; n'lus la&icirc;ss'sons pon d&eacute; d&ecirc;ha!&quot;<br/>
<br/>
I' happ&icirc;tent la pathe - et les Saxons<br/>
couoth&icirc;tent souotre (oh tchi m&ecirc;ch&eacute;!),<br/>
la&icirc;ssant Harold au cop&eacute; du c&ocirc;ti<br/>
sus san j'va, auve s&eacute;n &ecirc;teurc&eacute;let.<br/>
<br/>
Quand l'Contch&eacute;thant vit chein tchi s'p&acirc;ssait,<br/>
i' mithit s'n &egrave;rchelle et s'n archet;<br/>
en s'appr&eacute;chant d'Harold, i' l'tithit.<br/>
Et s'i' 'tait hors du ji, tch'est qu'en est?<br/>
<br/>
Les Nouormands lus r'tou&ocirc;nn&icirc;tent d'un embrun<br/>
et capuch&icirc;tent &agrave; tigue d&eacute; corps<br/>
entr&eacute;ch&icirc;n qu'la basta&ucirc;de f&ucirc;sse g&acirc;ngnie<br/>
et qu'ches pe&ucirc;les d&eacute; Saxons f&ucirc;ssent hors.<br/>
<br/>
Et un co qu'la bat&acirc;le fut ag'v&eacute;e,<br/>
i' trouv&icirc;tent Harold l&agrave; au dget,<br/>
acouo m&acirc;t&eacute;, s&eacute;n yi pitchi d'l'&egrave;rchelle,<br/>
sus san j'va, auve s&eacute;n &ecirc;teurc&eacute;let.<br/>

<br/>
<i><a href="jerpoem.html">Geraint Jennings</a><br/>
V&egrave;rsion J&egrave;rriaise d&eacute; &quot;The Battle Of Hastings&quot; par Marriott Edgar</i><br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="albertlion.html">Alb&egrave;rt et l&eacute; lion</a><p>



<li><a href="gdfcontcherant.html">L&eacute; Contch&eacute;rant</a><p>
<li><a href="tapisssie.html">La Tapiss'sie</a><p>
<li><a href="hastings.html">La date oubli&eacute;e</a><p>
<li><a href="bayeux.html">La Tapiss'sie d'Bayeux</a><p>
<li><a href="contcherant.html">D'scendante du Contch&eacute;rant</a><p>
<li><a href="ducs1204_2004.html">Les Ducs d&eacute; Nouormandie d'pis 1204</a><p>
<li><a href="destinne.html">Not' Destinn&eacute;e</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/battleofhastings.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>

