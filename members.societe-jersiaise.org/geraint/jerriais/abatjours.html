<HTML>
<HEAD>
<TITLE>Les abat-jours</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les abat-jours</h2></font></center><p>
<CENTER><TABLE><TR><TD>
Laissons d&eacute; c&ocirc;t&eacute;, s'y vos pla&icirc;t, pour unn' minute<br/>
La tchestion d&eacute; la Milice - ou n&eacute; ca&ucirc;se qu&eacute; dispute -<br/>
Et l'&ecirc;tat des Finances, et la route tchi m&egrave;ne &egrave;s Vaux,<br/>
P&acirc;slons d&eacute; l'iconv&eacute;nient en ville d'aver d&eacute; hauts chapiaux,<br/>
Et des aventures d&eacute; trais grands Messieux d&eacute; la Cour<br/>
Qu'ont yieu les leurs tr&eacute;butchis par des abat-jours.<br/>
(Ch'est l&eacute; bouan fran&ccedil;ais pour les vilaines machinnes<br/>
Qu&eacute; les boutitchiers ont en d'vant d&eacute; lus vitrinnes) -<br/>
Pour des gens coumme yieux, qui n'aiment pon &agrave; s'ba&icirc;ssi,<br/>
Y fait m&acirc; en s'n allant &agrave; lus affaires d'un p&acirc;s pr&egrave;ssi,<br/>
Et p&acirc;ssant dans la rue Beresford ou bein par aillieurs<br/>
Qu&eacute; les pestes d&eacute; Window-blind abattent lus <a href="belltopp.html">toppeurs</a>!<br/>
Y'l'en d'visirent l'aut' jour tou&ocirc;s les trais &egrave;s <a href="etats.html">Est&acirc;ts</a>...<br/>
Et les autres membres en riaient - j&eacute; n'm'en &egrave;stounne pas,<br/>
Y'l'en &eacute;raient ri bein autre s'ils avaient se&ucirc; l'affaire<br/>
Coumme Chose m&eacute; l'a cont&egrave;e - ch'est un faiseux d'histouaire -<br/>
Un tout-s'm&ecirc;le, tchi vait tout, erconte tout et qu'est bein fin -<br/>
Y'm'dit qu'en s&eacute; proumm'nant par la ville un matin<br/>
Y'l'avait veu toute la tchulbutt&eacute;e d&eacute; toppeurs en p&acirc;ssant,<br/>
Et savait la c&acirc;use qu&eacute; les messieux s'en 'taient pon pliaint d'vant,<br/>
Car ch'&eacute;tait d&eacute; l&ucirc;s grands ammins qu'&eacute;tait en d&eacute;fa&ucirc;t:<br/>
Pour l&eacute; prumi d'yieux - l'y qu'est gentiment ha&ucirc;t -<br/>
Y'l'e&ucirc;t san toppeur enl'v&eacute; par un &quot;blind&quot; d'apotitchi,<br/>
Mais y n'en d&icirc;t rain dans l&eacute; temps: y co&ucirc;nnait l&eacute; m&ecirc;tchi;<br/>
L'autre, ch'&eacute;tait d'vant un boulangui - mais y n'grounni pon l&eacute; ma&icirc;tre<br/>
Quand y vit les biaux gros pains qu'&eacute;taient dans la f'n&ecirc;tre.<br/>
Pour l&eacute; tra&icirc;si&egrave;me, ch'&eacute;tait en passant unn' boutique &agrave; fruit,<br/>
L&agrave; ou&egrave;qu'y vendent des bouais tou&ocirc;s flieuris et du mi,<br/>
Et coumme les deux autres, y n'en dit pas un mot:<br/>
San chap&eacute; n'avait pon yieu d'm&acirc; - y'l'tait pendu au cro'!<br/>
Et sav'ous chein qu&eacute; chu farceux l&agrave; m&eacute; dit en s'n'allant?<br/>
Qu'un boutitchi peut &eacute;viter d&eacute; pareils accidents<br/>
S'y garde &agrave; la porte unn' houmme sus l&eacute; gu&egrave;t<br/>
Afin qu&eacute; sit&ocirc;t l&eacute; moussieu en haut chap&eacute; essait signal&eacute;<br/>
Qu'y l&egrave;ve san &quot;blind&quot; en ha&ucirc;t et qu'y l'erd&eacute;vale<br/>
Coumme y fait quand oull' est pass&eacute; la <a href="gdfvisite.html">Visite Royale</a>!<br/>
Pour un &quot;shop-walker&quot; ch&eacute; s'rait p'tite chose &agrave; faire,<br/>
Et y n'yi&egrave;rait pon d&eacute; pliaintes - pour yieux la route s'rait cliaire,<br/>
Tou&ocirc;s contents les messieurs en toppeurs n'&eacute;raient pon l&eacute; d&egrave;spi&egrave;t,<br/>
D&eacute; les vais pendus &egrave;s cro's, ou pliens d'bo'e sus l'pav&eacute;.<br/>
<br/>
<i><a href="picot.html">Tunette</a><br/>
</i><br/>




</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="mantoppeur.html">Man Toppeur</a><p>
<li><a href="1toppeur.html">Le Prumi Toppeur</a><p>

<li><a href="chapeejl.html">Comment que l'Chantgni sauvi san chap&eacute;</a><p>
<li><a href="boutique.html">Couotheais vite &agrave; vais la Boutique!!!</a><p>
<li> <a href="helas_mygood.html">H&eacute;las! H&eacute;las!! Ah! 'My Good.'</a><p>
<li><a href="ouvrier.html">La Pliainte de l'ouvrier de la Ville Et l'vier Querpentiy</a><p>
<li><a href="grocer.html">Les pliaintes du commercant, et l'vier Grocer</a><p>
<li><a href="arlevee.html">Une Arlev&eacute;e en Ville</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
