<HTML>

<!-- Mirrored from members.societe-jersiaise.org/geraint/jerriais/graindorge.html by HTTrack Website Copier/3.x [XR&CO'2014], Tue, 15 Jul 2025 14:04:23 GMT -->
<HEAD>
<TITLE>Jean Grain-d'Orge - John Barleycorn</TITLE>
<META  name="keywords" content="Jèrriais, language, langue normande, minority languages, langues régionales, langues minoritaires, langues d'oïl, folklore, dialect, chanson folklorique, folk song, linguistics, linguistique, Normandy, Normandie, Channel Islands, îles anglo-normandes">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Jean Grain-d'Orge</h2>
John Barleycorn</font></center><p><br>

 <br>
<center> <br>
J'ai ou&iuml; qu'i'y'avait dans l'Orient<br>
Trais rouais, du temps d'St. George,<br>
Et ch&acirc;tchun d'ieux fit un s&egrave;rment<br>
D'mettre &agrave; mort Jean Grain-d'Orge.<br>
 <br>
D'lus grand'tch&eacute;thue i' font un raie<br>
Pouor l'ent&egrave;rrer souos l' t&egrave;rrain,-<br>
Jean Grain-d'Orge, j&eacute; t&eacute; dit d&eacute; vraie,<br>
V'l&agrave; ta course a f&icirc;n!<br>
 <br>
Pouor chenna, l'&egrave;rnouv&eacute; ram'nit,<br>
La plyie et la r&ocirc;s&eacute;e -<br>
Jean Grain-d'Orge s'&egrave;rsuscitit,<br>
L'&eacute;tonnement d'la contr&eacute;e.<br>
 <br>

Jour aupr&egrave;s jour, i'pousse, i' cra&icirc;t,<br>
S'enfile, n'est pus si tendre;<br>
Sa t&ecirc;te s&eacute; couvre d&eacute; longs pitchets,<br>
Rangis pouor l&eacute; d&eacute;fendre.<br>
 <br>
L'sol&eacute; tchi br&ucirc;le mais empl'ye nos sacs,<br>
Fait jauni sa belle fache.<br>
Les genouors gourds, la t&ecirc;te en bas,<br>
Tout dit qu'Jean est sus l'&acirc;ge.<br>
 <br>
I'pallit, trembl'ye, et nou l'vait bein,<br>
Comme sa forche se conseunme;<br>
Mais des enn'm&icirc;ns du chi&egrave;r chr&ecirc;tien <br>
L'innitchit&eacute; s'alleunme.<br>
 <br>
Auve eune grande faux, - j'trembl'ye d'&ecirc;ffrai!-<br>
Sa tchi&ecirc;sse i'l'ont cop&eacute;;<br>
I'l'ont pitchi dans lus tunmb's&eacute;,<br>
Comme si ch'n'tait qu'un p'l&eacute;!<br>
 <br>
R'garde l&agrave; dans l'aithe &icirc;nsolemment,<br>
Nou l'a bein capuchi,<br>
Et pis au coup du vent nou l'pend,-<br>
Ah! Tchi qu'i s'en soucie?<br>
 <br>

I'font sa fosse - ont'i' du sens?<br>
Jusqu'au bord, l'ieau il' broue,<br>
Et Jean Grain-d'Orge est fliantchi d'dans,<br>
Qu&eacute; l'bouan vi&egrave;r s' n'yit ou noue!<br>
 <br>
&Ecirc;tendu sus l'pav&eacute;, l'maufait,<br>
Martyr de lus futhie,<br>
I'l'&egrave;rpoussaient d&eacute;s qu'i' montrait<br>
L'moindre s&icirc;ngne d&eacute; vie.<br>
 <br>
A la caleu d'un feu cruel<br>
I'font fondre la moelle,<br>
Et suer l's os du chi&egrave;r p'tit vi&egrave;r,<br>
Dont la barbe est si belle.<br>
 <br>
Et enf&icirc;n,- j'en sis tout &ecirc;mu,-<br>
Aussi vrai qu'j'ai nom George,<br>
Ton sang, Jean Grain-d'Orge, il'ont bu,<br>
Ton pur sang, Jean Grain-d'Orge<p>
</center>
&nbsp;<p>

<i>George M&eacute;tivier<br>
(traduit du Dg&eacute;rn&egrave;siais - sus l'originna Angliais - par CRI auvec GJ/ASW)<p></i>

<FONT SIZE=2>
<i>Viyiz &eacute;tout</i>:
<ul>

<li><a href="poumme.html">La mort de la Reine La Poumme</a><p>

<li><a href="taxe.html">La Taxe sus notr' Bi&eacute;the</a><p>
<li><a href="maryann.html">Mary Ann - tchiques annonces</a><p>
<li><a href="guinness.html">Guinness</a><p>
<li><a href="biethe.html">La bi&eacute;the</a><p>
<li><a href="piteurbiethe.html">Piteur et sa bi&eacute;the</a><p>
<li><a href="pmbiethe.html">La bi&eacute;the, la viande et un S&eacute;nateur</a><p>

</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/graindorge.html by HTTrack Website Copier/3.x [XR&CO'2014], Tue, 15 Jul 2025 14:04:23 GMT -->
</HTML>
