<HTML>

<!-- Mirrored from members.societe-jersiaise.org/geraint/jerriais/electionalp.html by HTTrack Website Copier/3.x [XR&CO'2014], Tue, 15 Jul 2025 14:01:36 GMT -->
<HEAD>
<TITLE>En &Ecirc;lection</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En &Ecirc;lection</h2></font></center><p>


<b>Par <a href="perchard.html">A.L.P.</a></b><br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
<b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Charact&eacute;thes.</b><br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
</div><div align="left">Le D&eacute;put&eacute; Laiesse Poudret&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Candidat pour Conn&ecirc;tablye. <br/>
R&acirc;chel Poudret&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa femme.<br/>
Lise Poudret&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Lus fille.<br/>
Tom Le Brun&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Deux p&acirc;rouaissiens du contre parti.<br/>
Charles Verdon&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
Le Chent'nyi George Ernon<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
</div><div align="center"><b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sc&egrave;ne </b><br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
</div><div align="left">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>L'ann&eacute;e 1900.</i><br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>La tchuisine siez Laiesse Poudret, &agrave; 2 heuthes du matin la niet d&eacute;vant l'&eacute;l&eacute;ction. L'apartement est &ecirc;lumin&eacute;e par la cliart&eacute; d'la ieune, deux hoummes entrent par la f'n&ecirc;tre; ch'est Tom Le Brun et Charles Verdon. Ils ont un grand portrait auvec ieux.</i><br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Va douochement don, pourre bachouard!<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ch'est bein! --- Semnage, nou n'y vait chin-terre, as-tu chutte chandelle la?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allume la don, ou j'allons nos trebutchi sus tchique chose.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles qu'a mins le portrait sus eune tchaise allume eune chandelle et ergarde iou qu'i' peut la mettre).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man bouanhomme, ergarde-m&eacute; les boutelles, ch'est d'tchi bouan! Ma f&eacute; en v'chin eune vi&egrave;de, m&acirc;te la chandelle dans l'co et j'y v&egrave;rrons mus.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' mettent la chandelle dans l'co d'la boutelle).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Pooh, i' n'dait pas y'aver de purchons ichin d'dans valet! Sents tu la fum&eacute;e d'cigarre? J'ai deux autres chandelles, ch'est d'les allumer. <i>(Ils allument les chandelles)</i>. A-ch't-heu ch'est d'nos y mettre. Iou qu'j'allons c'menchi?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Par aver eune fais &agrave; b&eacute;the bein saieux, j'm'en vais en verser.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(qu'a ouvert le bas d'la chiffoni&eacute;the)</i>. Ne v'chin d'la g&acirc;che, ch'est d'en aver un mio.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma f&eacute; v&eacute;the, y'a t-i' un cout&eacute; a la traine?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai ma brioche. <i>(I' d&eacute;halle sa brioche et l'ouvre)</i>.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou n'a pas l'air sept fais trop propre.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai gratt&eacute; un couplye d'b&ecirc;ngies d'souidiches auvec &agrave; ch't arlev&eacute;e.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-&egrave;s fichu d'nos &ecirc;mpouaisoner!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, v'la tchi t'chac'ra les vers du corps si tu-es as.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles coppe la g&acirc;che et i' lus assievent &agrave; b&eacute;the et mangi).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'faut pas nos t'nin ichin trop longtemps.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;As-tu la frousse t&eacute;?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avons toute la niet man gar&ccedil;on, j'ai veut l'bouanhomme Laiesse dans les dgiex heuthes et i' 'tait d&ecirc;j&agrave; un mio &ecirc;cauff&eacute;. J'gage qu'i' ronflye coumme un perdu la haut.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a les femmes &eacute;tout.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah i' d'vaient &ecirc;tres mortes l&acirc;ss&eacute;es auvec touos les apr&ecirc;ts pour demain. Sus autchun sens i' couochent de l'autre but d'la maison.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' continue &agrave; p&acirc;ler et n's'apperchevent pas que la porte dri&eacute;the ieux &agrave; ouvert douochement et que Lise est &agrave; l's &ecirc;couter. I' continuent a mangi et b&eacute;the).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'j'allons pendre le portrait?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;A rempliaichi ch't-i' la sus l'foyi.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis aupr&egrave;s?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'allons tapper &agrave; la porte de d'hors et faithe des br&eacute;es pour le bouanhoumme.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis j'f'thons la minne que quand j'passaimes j'avons veut deux gas sorti de d'dans l'bel et s'n aller a la course avau la route.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah i' d'vaient &ecirc;tres mortes l&acirc;ss&eacute;es auvec touos les apr&ecirc;ts pour demain. Sus autchun sens i' couochent de l'autre but d'la maison.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' continue &agrave; p&acirc;ler et n's'apperchevent pas que la porte dri&eacute;the ieux &agrave; ouvert douochement et que Lise est &agrave; l's &ecirc;couter. I' continuent a mangi et b&eacute;the).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'j'allons pendre le portrait?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;A rempliaichi ch't'-i' la sus l'foyi.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis aupr&egrave;s?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'allons tapper &agrave; la porte de d'hors et faithe des br&eacute;es pour le bouanhoumme.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis j'f'thons la minne que quand j'passaimes j'avons veut deux gas sorti de d'dans l'bel et s'n aller a la course avau la route.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut dithe que j'lus avons fichi la chasse mais que j'les avons perdus dans l'clios &agrave; pomi&egrave;rs &agrave; Nick Bliampi.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eune bouanne id&eacute;e!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu sais bein tchi faithe aupr&egrave;s?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the. I' s'en va &ecirc;tre fo quand tu t'en vas l'attchuser d'aver vol&eacute; le portrait de tan grand-p&eacute;the de d'dans la Salle P&acirc;rouaisaille.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' rient touos les deux).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sis tchille histou&eacute;the qu'i' nos cont'ta pour t&acirc;chi d's'en d&ecirc;haller?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la tchi s'en va valer la peine de oui, mais ch'est un coup d'chance que le tchein est la m&ecirc;me chose, fr&ecirc;me et tout.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut faithe assez d'cas pour les femmes &agrave; d'valler &eacute;tout.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-&egrave;s capablye de prendre le mors en dents t&eacute;, si parchance que Lise d'valle dans sa c'minsolle.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh l'dg&acirc;tre crait tu ---<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah n't&eacute; g&ecirc;ne pas, mais dit-m&eacute;, es-che que tu n'as pas pens&eacute; qu'ou' t'f'thait bein &agrave; t&eacute;? Ou' peut faithe &eacute;tout ma fingre.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais janmais coumment la prendre, oulle est farceuse la gar&ccedil;e.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Prins-tu d'avis en lyi &agrave; la Chapelle d&icirc;nmanche pass&eacute;, oulle avait eune blieue robe; ch'est qu'ou pathaissait raide bein valet.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tu-avais qu'faithe d'&ecirc;tre &agrave; la r'garder d'si pr&egrave;s, t&eacute; qu'a eune femme.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y a pas d'ma a r'garder!<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle a belle et bein pus d'trente ans.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la tchi n'a rein a y faithe, et pis tu n'est pas un poulet d'autre en tout t&eacute;. J't&eacute; gage que tu n'&eacute;thais pas l'affront de l&icirc; d'mander de la r'condithe aupr&egrave;s l'service d&icirc;nmanche tchi veint.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon doue si.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;J't&eacute; gage eune pieche d'&ecirc;tchu qu'tu n'le f'thas pas.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Entendu.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment qu'tu t'y prendras?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;N't'en fait pas, y'a pus d'eune manni&eacute;the &agrave; tuer un cat!<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;J't&eacute; souhaite bouanne chance. Veurs-tu eune autre fais a b&eacute;the?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, ch'est d'&ecirc;changi les portraits, et &egrave;sp&eacute;ther que l'bouanhoumme nos en dounn'a ieune pour notre embarras b&eacute;t&ocirc;t.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;-t'en don.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' ramasse le portrait et Charles monte dans eune tchaise d&ecirc;pend l'autre et erpend le sien qu'ils ont apport&eacute; &agrave; sa pliaiche).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Est-t'i' drait?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, a un pousse ou deux d'pr&egrave;s. Tch'est qu'faut faithe de ch't chin?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Fouorre le souos l'sofa.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Tom va mettre le portrait souos l'sofa).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est d'laissi les chandelles alum&eacute;es et tout tel qu'il est, j'nos n'allons pas &ecirc;tre longtemps. Attends dgia, aide-m&eacute; ichin.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' ramasse des posteurs de d'dans sa pouchette et i' les mettent le tou d'l'apartement).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(riant).</i> Ma f&eacute; justement chein qui fallait!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;En v'la assez, v&eacute;-t'en.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' s'en vont par la f'n&ecirc;tre. Lise qu'a veut et entendu tout de dri&eacute;the la porte, entre, et ramasse le portrait de d'souos l'sofa et la r'pend &agrave; sa pliaiche).</i><br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la tchi s'en va apprendre &agrave; ches deux apautres la de n'conter pas lus pouochins d'vant qu'i' s'saient &ecirc;clios.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou' s'en va pour mettre l'autre portrait souos l'sofa).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai grand r'gret, mais i' faut que j'vos fouorre souos l'sofa Mons. l'Conn&ecirc;tablye Verdon, mais ch'est d'la faute a vot' p'tit fils, chut pendeloque la d'Charles.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou' fouorre le portrait souos l'sofa).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les prechaines dgiex minutes d&eacute;v'thont &ecirc;tre bein interessantes valet.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Coumme 'ou s'en va nou' ouait tapper &agrave; la porte de d'hors, et des br&eacute;es dans l'bel. Eune s'gonde aupr&egrave;s, Mais Laiesse Poudret crouaise l'apartement en route pour la porte de d'hors).</i><br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Sacr&eacute; milles pipes, tch'est qu'chounn-chin veurs dithe! Ch'est bein j'm'en veins --- i' n'y a pas qu'faithe de d&ecirc;fonser la porte!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' s'en va, et nous entend des vouaix dans l'all&eacute;e et i' r'entre suivi par Charles et Tom).</i><br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou' l's avez veuts, ou' dites?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the j'avons pens&eacute; que j'f'thaimes mus d'vos l'dithe.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous avez bein fait, si j'lus mets la patte sus l'co ---<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre j'n'&eacute;thais janmais pens&eacute; de trouver tant d'support pour le contre parti siez vous, D&eacute;put&eacute;.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Presti, crai-tu que j'f'thais d&eacute;corer m'n apartement auvec d'it&eacute;! Tchiqu'uns s'en vont aver a r&ecirc;pondre pour chounn-chin!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' va a la porte et crie es femmes).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;R&acirc;chel! --- Lise! --- d'vallez a bas toute suite!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Tom et Charles ont d'la peine a n'rithe pas, et pis Tom s'appercheut que l'portrait a 't&eacute; changi et continne Charles).</i><br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais s'ils ont vol&eacute; tchiquechose, <i>(I' c'menche a ouvri les tithettes de la chiffoni&eacute;the et fou&ocirc;llyi d'dans).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a t'i' autchunne chose qui manque?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah je n'sais pas, ou'est qui sont ches femmes la don! R&acirc;chel --- Lise --- d&ecirc;p&ecirc;ch'ous ---<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Les femmes entrent).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue d'la vie, tch'est qui y' a don? J'pensais qu'la maison 'tait a feu.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qui y'a, milles pipes ne v'chin tch'est qui y'a!<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais ergarde tout chounn-chin M'm&eacute;e!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tch'est qu'v'la tchi veurt dithe Laiesse?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Que j'avons ieut des malfaiteurs ichin bein saieux.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Et j'n'en avons entendu rein. <i>(a Tom et Charles)</i>. Mais coumment qu'ch'la s'fait qu'ous &ecirc;tes ichin vous?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avons veut deux gas d&ecirc;haller de d'dans l'bel justement coumme j'passaimes.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Accouo bein qu'ous 'taites dans l's alentours.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Par ou'est qu'ils ont entr&eacute;?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Lise va a la f'n&ecirc;tre).</i><br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' sont v'nus par la f'n&ecirc;tre. Oh minse, j'avais oubli&eacute; a la barrer!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Manni&eacute;the d'&ecirc;rchervell&eacute;e va!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ils ont laissi ches chandelles la alum&eacute;es.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qui 'tait lus id&eacute;e?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous &eacute;thaites peut &ecirc;tre fricachies au liet sans l'saver.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'crai pas qui y'a autchunne chose qui manque R&acirc;chel.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment qu'tu peux y vaie dans les t&eacute;nebres coumme chounn-chin, alumme la lampe Lise.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Lise alumme la lampe et Charles l&icirc; dounne un coup d'main).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laiesse, d&ecirc;teint ches chandelles la, ah mais j'en si les gambes toutes f&acirc;illies m&eacute;.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Assied-t&eacute; M'm&eacute;e, ch'est qu'j'en avons des d&eacute;corations valet.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;G&acirc;sdaouelle! J'sais bein que j'soummes en &eacute;l&eacute;ction mais j'appelle de tchi coumme chounn-chin des tours de sallops.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah damme v&eacute;the dgia, a votre pliaiche m&eacute; j'appell'ais la police.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah v&eacute;the, ou n'pouvez pas laissi eune telle affaithe sans en faithe d&eacute;v&eacute;. Ergardez j'm'en vais aller cherchi l'Chent'nyi Ernon, j'n'en ai pas pour longtemps.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait nouffait ---<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Si si, ch'n'est pas d'embarras, va Tom et j'm'en vais rester ichin en cas qu'i' r'veindraient.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the ch'est d'aver la police, que ches zouaves la qui sont v'nus s'saient faits pay&eacute; pour lus b&ecirc;tises. <i>(a Tom)</i>. Marche cherchi l'Chent'nyi, et mercie.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'n allant)</i>. Ch'est la l'mus a en faithe.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Si j'les happons j'vos garantis qu'il a &eacute;thont mal, aparti!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ergardez coumment qu'ils ont gobiounner la g&acirc;che, et oulle est toute salle.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' lus sont aidgis a eune fais a b&eacute;the &eacute;tout.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi honte tout d'm&ecirc;me, d'aver telle chose a s'arriver justement parceque tu-as envie d'&ecirc;tre Conn&ecirc;tablye et d'servi ta p&acirc;raisse.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais ch'est au pus fort la pouque dans ches bord&eacute;es ichin.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, mais s'en v'nin siez l'monde ---<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la tchi n'm&eacute; ravie pas, i' dait y'en aver des salles caract&eacute;thes dans l'contre parti.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eune bande de mal-polis --- va t'en mettre des habits coumme i' faut R&acirc;chel, et t&eacute; Lise, George Ernon n'a pas qu'faithe de vos vaie attent&eacute;es d'la sorte.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre nan, v&eacute;-t'en M'm&eacute;e.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Les femmes s'en vont).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Allez &eacute;tout D&eacute;put&eacute;, j'm'en vais rester ichin.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie man gar&ccedil;on, j'n'en ai qu'pour un instant.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos pressez pas.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'n allant).</i> Aide-t&eacute; a eune fais &agrave; b&eacute;the.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie bein des fais.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Quand Laiesse est bein hors Charles cherche pour san portrait et l'trouve souos l'sofa. I' fait l'&ecirc;change eune deuxi&ecirc;me fais).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en pendant l'portrait)</i>. Je n'sais pas coumment qu'tu t'es trouv&eacute; souos l'sofa t&eacute; Pappa Verdon, mais j'ai eune id&eacute;e &agrave;-ces-s&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Vite i' verse eune fais &agrave; b&eacute;the et Laiesse r'entre).</i><br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma pouorre femme en est toute boulvers&eacute;e, ergarde-m&eacute; tout chounna, j'm'en vais pitchi tout chounna souos l'ticque.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Laissez les, n'faut pas touchi rein d&eacute;vant qu'le Chent'nyi arrive.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Verdon, pour Conn&ecirc;tablye --- Nickless Verdon est t'n onclye, j'l'oppose demain mais je n'crai pas pour eune minute qu'il est responsablye pour chounn-chin.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein saieux qu'nan.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Les femmes entrent).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laiesse, verse m&eacute; un p'tit gouttin d'tchique chose pour m&eacute; ravigotter, j'sis toute boulvers&eacute;e.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eune raide bouanne id&eacute;e, j'm'en vais en aver eune fais &eacute;tout, et t&eacute; Lise?<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, eune petite goutte de vin pour m&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou ramasse les verres et Laiesse verse le b&eacute;the).</i><br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Le tchein bouan M'm&eacute;e.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou ramasse san verre et justement coumme ou' s'mets a b&eacute;the ou vait l'portrait et n'a que d's'engouer).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va douochement don Lise, n'ou' n'avalle pas d'it&eacute; coumme de l'ieau!<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai avall&eacute; un mio d'travers, ch'est bein.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(ergardant l'portrait). </i>Eh bein ma fingre, je n'savais pas qu'ous avaites le portrait &agrave; Pappa Verdon ---<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Hein --- eh bein minse!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah man doue, ch'est pas l'notre chounna!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou l'avez &ecirc;mprunt&eacute; ou' voulez dithe?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais damme nouffait!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais il est pendu sus votre ais du foyi pourtant.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;D'ou'est qu'ch'la veint, sabre de bouais ---<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas l'votre don?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Certainement qu'nan!<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' r'semblye au sien de d'dans la Salle P&acirc;rouaisaille.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est justement la chein que j'tais &agrave; penser m&eacute;.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais tch'est qu'j'allons faithe, oh la la la la ---<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;J't'en prie en gr&acirc;ce R&acirc;chel tais-t&eacute;!<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais coumment qu'i' s'est trouv&eacute; ichin?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'yn a pas marchi ---<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bein saieux qu'nan, mais tch'est qu'i' y'a mins?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;'Ous avez 't&eacute; &agrave; la Salle &agrave;-ces's&eacute; es-che'pon D&eacute;put&eacute;?<br/>
<br/>
Laiesse&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Av'ous prins d'avis si le portrait 'tait a sa pliaiche.<br/>
<br/>
Laiesse&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui dgia.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Et il est ichin &agrave;-ch'teu! Vos &ecirc;tes 'ous enr'venus tout seu?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, mes supporteurs se sont trouv&eacute; ichin ---<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Humph! Etes 'ous seurs qu'ou n'avez pas jou&eacute; eune petite farce &eacute;tout &agrave;-ces's&eacute;?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Manni&eacute;the d'affront&eacute;, &egrave;s-tu en train de m'atchuser d'aver prins chu portrait la?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein pas autchuser ---<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Absolument, tu dait bein saver que l'D&eacute;put&eacute; n'&icirc;thait pas faithe un t&eacute; coup!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Il &eacute;thait ieut la chance de s'en &ecirc;mpauter.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est vrai tu sais P'p&eacute;e, l'affaithe ne pathais damme pas bein.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;L'affaithe ne sent pas a bouan tu veurs dithe.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah la la, le Chent'nyi s'en veint.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' s'en va y'en faller d's explications.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'vos dit que j'n'ai ieut rein a y faithe. Ch'est l'travas de ches deux apautres la qui sont v'nus d'vant.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Le Chent'nyi s'en va t-i' vos craithe li?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin i' vote Verdon.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si chutte affaithe ichin est d&ecirc;cou'erte, l'&eacute;l&eacute;ction est capablye d'&ecirc;tre arret&eacute;e.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah man doue! I' n'y a qu'eune chose a faithe don, i' faut l'muchi.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou happe eune tchaise).</i><br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'est l'notre?<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas ---<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'avons pas d'temps a perdre, d&ecirc;pends le t&eacute; Lise.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Lise prends la tchaise de sa m&eacute;the et va pour monter d'dans).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Va douochement tu pourrais t'tr&eacute;butchi, laisse m&eacute; l'd&ecirc;pendre pour t&eacute;.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles monte dans la tchaise).</i><br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Va s'y douochement.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Attends Charles, je n'pouvons pas l'&ocirc;ter 'ou savez, j'n'avons rein a mettre pour le r&ecirc;mpliaichi et l'Chent'nyi s'ra saieux de s'apperchever que l'portrait &agrave; Pappa manque.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' l'a veut la des fais sans nombre.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'pouvons pas l'laissi la, s'il vait je s'sons finis.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Et je s'rai pour la P'tite Cour m&eacute;!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;'Ou s'rez capablye de fini d'vant l's Assises.<br/>
<br/>
Laiesse&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sapresti d'm&acirc;tin nos v'la dans un bieau pit&eacute;!<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y a qu'eune chose a faithe, faut l'd&ecirc;giser.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais coumment?<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pappa Poudret avait eune moustache coumme eune bringe d'&ecirc;tablye dans san portrait es-che'pon?<br/>
<br/>
Laiesse&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ch'est d'en mettre ieune au Conn&ecirc;tablye Verdon.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nouffait --- ou n'pouvez pas ---<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si si, et l'Chent'nyi n'prendra p't&ecirc;tre pas trop d'avis ---<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'm'y fi&egrave;thais pas trop.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' vaut la peine d'&ecirc;prouver tr&eacute;jous.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je crai pas qu'ou d&eacute;v'thaites --- ch's'rai pitchi ---<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'avons pas d'chouaix, tu-es d&ecirc;j&agrave; mont&eacute; la haut t&eacute; Charles de m&ecirc;me astique li eune moustache.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nouffait pas m&eacute;!<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais pourtchi pas?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch's'rai g&acirc;ter l'portrait.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Piche du portrait, d&eacute;p&ecirc;che t&eacute; don.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, s'il est g&acirc;t&eacute; eh bein les siens qui l'ont prins pouorront en subithe les consequences, i' sont saieux d'&ecirc;tre prins.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'les achouamithais si j'les t'nais a la minute!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est que j'pouvons faithe servi pour l&icirc; mettre eune moustache?<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a tout pliein d'sie dans la chimn&eacute;e.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n't'en vas pas faithe servi d'la sie!<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan pas m&eacute;, t&eacute; dgia, frotte tan d&eacute; dans l'engoul&ecirc;me de la chim'n&eacute;e.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;A grands maux grands r'mi&egrave;des, d&ecirc;brou&acirc;lle t&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles d'valle et frotte san d&eacute; dans l'bas d'la chim'n&eacute;e).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah l'dg&acirc;tre! Semn&acirc;ge ch's'rai pas un ma qu'ous &eacute;thaites la chim'n&eacute;e ramon&eacute;e, ergardez j'sis tout dou&ocirc;llyi m&eacute;.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne belle pas tant d'ta becque, la moustache don ---<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne c'menche pas a t'exciter t&eacute; R&acirc;chel, ou bein tu-&egrave;s capablye de nos vendre quand George Ernon s'en va arriver.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles ermonte dans la tchaise).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais pas prendre la responsabilit&eacute; pour chu salle travas ichin.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Personne n'en s&eacute;thont rein.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan j'le n&eacute;ttithons quand le Chent'nyi s'sa hors.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis Laiesse &icirc;tha la r'mettre &agrave; sa pliaiche dans la Salle.<br/>
<br/>
Laiesse&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, v&eacute;the --- semn&acirc;ge je r's&eacute;thons frais pour l'&eacute;l&eacute;ction demain.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y &eacute;tha pas d'&eacute;l&eacute;ction si Charles ne s'd&ecirc;brou&acirc;lle pas. Frotte tan d&eacute; souos l'nez au bouanhoumme don!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles c'menche a frotter la sie sus l'portrait).</i><br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(ergardant san travas).</i> Ma f&eacute; ch'n'est pas mal dit!<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas nier assez, frotte n'en accouo.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' m'faut accouo d'la sie. <i>(I' d'valle).</i><br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu l'as minse un mio crotchue.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles ermonte dans la tchaise).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the oulle est pus basse d'un c&ocirc;t&eacute; que d'l'autre.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mets y'en la peine y'a tout plein d'sie.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pus n&eacute;the Charles pus n&eacute;the.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'peux pas, je n'ramasse pas assez d'sie sus man d&eacute; et je n'm'en vais pas &ecirc;tre a fou&ocirc;llyi amont la chim'n&eacute;e toutes les deux minutes.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais, t'en faut t-i' d'l'embarras tout d'm&ecirc;me!<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein faites le vous m&ecirc;me s'ou pouvez l'faithe mus.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Manni&eacute;the d'affront&eacute;! Lise ramasse d'la sie dans la palette.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Lise fait coumme san p&eacute;the l&icirc; dit et tcheint la palette en haut pour Charles).</i><br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;La aide t&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles continue a travallyi sus l'portrait, les autres ergardent).</i><br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la tchi n'est pas mal ma f&eacute;!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, &agrave;-cht'heu frotte n'en un mio sus san moton et l'c&ocirc;t&eacute; d'ses jaues.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement car Pappa Poudret 'tait si n&eacute; qu'i' n'pathaissait janmais frais r&acirc;s&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles fait coumme i' disent).</i><br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;En v'la assez, i' n'faut pas en r'faithe trop.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;En &ecirc;ffet, veint l'ergarder d'ichin.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'pathais pas tant mal dit.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein que les siens qui pass'raient en d'hors de la Corbi&eacute;the dans un &ecirc;pais d'bliaise n's'apperchevraient pas d'rein.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ses g'veux pouorraient &ecirc;tres pus ni&egrave;rs.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, erjuque-t&eacute; la haut et ni&egrave;rchis les.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles fait chein qu'est n&eacute;cessaithe).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ch'est bein mus d'm&ecirc;me.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as la cli&eacute; du ticlye man gar&ccedil;on.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Nous entend tapper).</i><br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne v'la l'Chent'nyi.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;S-i' m'avait coumme chounn-chin i' s'en va s'douter ---<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allez dans la tchuisine, dounne li de l'ieau pour se laver, Lise.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Lise et Charles s'en vont).</i><br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Laiesse va ouvri la porte pour Tom et l'Chent'nyi).</i><br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoeur Missis Poudret.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoeur, i' vos a prins eune pose a vos trouver ichin.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'pouvez pas l'r&ecirc;villyi. J'ai les mains en margalo a forche d'capuchi sus la porte.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y avait pas longtemps que j'dormais, j'tais dans man pr&eacute;unmi&eacute; soumme.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou' d'vaites &ecirc;tre sans connaisance!<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin vos v'chin.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, en bein tch'est qui s'est arriv&eacute; exactement?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'est v'nu tchiqu'uns ichin quand j'avons 't&eacute; couochie. Ergarde pour t&eacute; m&ecirc;me.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' lus sont aidgis &agrave; eune fais &agrave; b&eacute;the et d'la g&acirc;che.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ont t'i' fait du d'gas?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, mais ils ont entr&eacute; par la f'n&ecirc;tre et mins lus fichus posteurs partout.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas bein s&eacute;thieux chounna, et assez que ch'est la niet d'vant l'&eacute;l&eacute;ction.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'a tchi n'les extchuse pas.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, mais j'dithais que ch'la a 'tait fait pus en fonne qu'aut chose.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est des tours de sallop!<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'dithais pas chounna, ch'tait qu'eune farce; accouo aupr&egrave;s tout fallait bein s'attendre a tchiquechose &agrave; s'arriver, les affaithes ont 'tait diversement trantchilles jusqu'a-cht'hue.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre v&eacute;the, j'ai dit chounna &agrave; Charles &agrave;-ces's&eacute; --- ou'est qu'il est, i' n'est pas hors siez li, es t'i'?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan il est dans la tchuisine &agrave; laver ses mains.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon tch'est qu'il &agrave; 'tait a faithe pour les salli?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas rein, crie li R&acirc;chel.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(R&acirc;chel s'en va &agrave; la porte d'la tchuisine).</i><br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'comprends que ch'est Charles Verdon qu'a veut les gas qui sortaient de d'dans l'bel.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the et j'lus avons fichi la chasse.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou n'les avez pas erconnus?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est dr&ocirc;le i' fait bieau cli&eacute; d'leune.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' 'taient ---<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles et Lise entrent suivis par R&acirc;chel).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsouer Chent'nyi l's av'ous happ&eacute;s?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin j'nos soummes env'nus tout drait ichin.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah l'dg&acirc;tre ils ont ieut l'temps d'&ecirc;tre &agrave; St Ouen par &agrave;-cht'heu!<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis saieuse qu'i' n'sont pus si liain coumme chounna.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' sont &agrave; ronflier dans lus li&eacute;es s'ou me d'mandez.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein je n'peux pas faithe grand chose devant d'main au matin.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Soigne bein d'les trouver ou bein i' s'sont a lus vanter de lus coup &agrave;-ces's&eacute; et a m'faithe fichi au monde.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y a pas d'doute.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'peux t'i' erpather l'apartement?<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, i' n'y a pas rein ichin pour m'aidgi, ou pouvez d'valler les d&eacute;corations. <br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'aime pas fort t'n attitude t&eacute; George, i' m'semblye que tu-es gentiment amus&eacute;.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nouffait --- mais ---<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y a pas a s'en ravi, il est iun des supporteurs &agrave; Nickless Verdon.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ma chi&eacute;the Missis Poudret ---<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne c'menche pas a m'faithe de tes bieau bieaux George Ernon, j't&eacute; counnais d'vielle main tu sais.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Attendez eune minute, tch'est qu'ou voulez dithe par chounna?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chein qu'j'ai dit, tu-&egrave;s accouo eune doleuse du vi&egrave;r choutchet j'counnaissais tan p&eacute;the d&eacute;vant t&eacute; ---<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais-t&eacute; R&acirc;chel! Veurs tu t'faithe ramasser ---<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein qu'il &acirc;lle cherchi pour nos visiteurs a la pliaiche d'&ecirc;tre la a ritonner dans sa moustache.<br/>
<br/>
Lise &nbsp;&nbsp;&nbsp;&nbsp;&nbsp;&nbsp;&nbsp;&nbsp;N't&eacute; g&ecirc;ne pas M'm&eacute;e i' s'en vont &ecirc;tre happ&eacute;s et d'vant longtemps seulement. Et pis Charles et Tom ichin peuvent aidgi, ieux qu'ils ont veuts.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Certainement s-i' y'a moyen.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Accouo aupr&egrave;s tout ch'est ieux qu'en savent le pus, <i>(A Tom)</i> ou vos &ecirc;tes trouvez par ichin justement au bouan moment, j'sis tchuthieuse de saver ou'est qu'ous avaites 't&eacute; &agrave; ch't heuthe la.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Tom qu'i' n'sais pas trop bein tchi r&ecirc;pondre ergarde &agrave; len'tou d'li et vait l'portrait et est tout confu).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah bein --- le s&eacute; devant l'&eacute;l&eacute;ction --- nou n'peut pas tr&eacute;jous dithe ch'est qu'nous est en faisant --- ni --- ni ou'est qu'nous &agrave; 'tait.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Damme nan v'la tchi n'f'thait pas.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Mal &agrave; s'naise ergarde Charles qui n'sais pas trop tchi dithe n'tout).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ma fingre Charles, je n'savais pas que tan grand-p&ecirc;the Verdon avait janmais ieut eune moustache.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein saieux qu'nan i' n'en avait pas!<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais pourtant chu portrait la de li ---<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es tu fo t&eacute;, tch'est qu'es a barbeloueter la don? Il est temps qu'tu-&acirc;lle te couochi.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pon ravissant &agrave; l'heuthe qu'il est.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais le portrait ---<br/>
<br/>
Laiesse&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as raison R&acirc;chel, mercie bein des fais gar&ccedil;ons et t&eacute; George --- je n'veurs pas vos cachi mais j'avons un fort jour l'avant nous ---<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement eune minute D&eacute;put&eacute; <i>(il appreche du foyi)</i> v&eacute;the ch'est L'Conn&ecirc;tablye Verdon! Ergardez Chent'nyi ch'est bein li es-che'pon?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Le Chent'nyi s'appreche pour vaie).</i><br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou l'dithai et accouo y'a tchique chose de diff&eacute;thent sus tchique sens.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est la moustache, ou n'viyis pas don.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais il n'en avait pas, es-che'pon Charles?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'm&eacute; d'mandez pas ---<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Semnage n'en r'v&eacute;la, ch'tait tan grand-p&eacute;the!<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Si j'ai un portrait du Conn&ecirc;tablye Verdon auvec eune moustache ch'est d'mes affaithes.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the v'la tchi n'vos concerne pas.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est eune risiblye moustache &eacute;tout, j'dithais qu'ch'est un portrait coumme le sien dans la Salle et qu'la moustache &agrave; 'tait ajou&ocirc;t&eacute;e.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en r'v&eacute;la &eacute;tout.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Humph ma fingre, tch'est qu'ous avez a en dithe D&eacute;put&eacute;?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rein du tout! N'l&icirc; dit pas rein Laiesse, v&eacute;-t'en Lise j'm'en vais m'couochi.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eune minute Missis Poudret --- eh bein D&eacute;put&eacute; --- chut portrait la vos appartcheint t'i'?<br/>
<br/>
Laiesse&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che le sien de d'dans la Salle?<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pense bein qu'oui, mais j'peux t'expliytchi ---<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sans doute, mais n'oubliez pas que l'sien qui s'extchuse, s'attchuse.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Affront&eacute; va!<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;P'p&eacute;e n'a ieut rien a y faithe Mess Ernon, j'avons trouv&eacute; le portrait pendu la aupr&egrave;s que Tom &agrave; 'tait hors vos cherchi.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu 'tait ichin t&eacute; Charles es-che vra chounna?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, j'ai pens&eacute; dans un temps que l'D&eacute;put&eacute; avait p't&ecirc;tre jou&eacute; eune farce a san conte, mais je n'crai pas quasi.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'dait &ecirc;tre ches deux apautres la qui sont v'nus qui l'ont apport&eacute;.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est la cha qu'j'ai dit mais ou n'voulaites pas m'&ecirc;couter, 'ous avez 'tait prins d'peux.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sis pas ravi, ch'est eune s&eacute;thieuse affaithe. L'av'ous trouv&eacute; tel qu'il est?<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin i' n'avait pas d'moustache, Charles en a mins ieune ---<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu m'as forchi a la mettre, tu n'faisais qu'insister, oulle &eacute;sp&eacute;thait qu'ou n'vos apperchevraites pas d'rein.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'&eacute;tait votre id&eacute;e! Ous &ecirc;tes aussi coupablyes coumme les siens qui l'ont apport&eacute; ichin. Ch'est la propri&eacute;t&eacute; de la P&acirc;raisse qu'ous avez sacagi d'la manni&eacute;the. Avains &agrave; l'd&ecirc;pendre Charles.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles monte dans eune tchaise et l'd&ecirc;pend, Tom le prend d'li).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est qu'ous en avez fait tout a fait eune affaithe.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Assa, que j'vaie ---<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a p't&ecirc;tre moyen de l'netti.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, et Laiesse &icirc;tha le r'prendre &agrave; sa pliaiche et personne n'en s&eacute;thont pus d'l'avant. Laiesse verse eune fais &agrave; b&eacute;the au Chent'nyi et es gar&ccedil;ons.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mercie.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Missis Poudret je n'peux pas oublier man d'v&eacute; pour l'amour d'eune fais &agrave; b&eacute;the. J'm'en vais prendre soin du portrait jusqu'a d'main, je n'peux pas vos dithe tch'est qu'en s'sa, mais &agrave; votre pliaiche je n'm&eacute; fi&ecirc;thais pas trop que l'&eacute;l&eacute;ction &eacute;tha lieu.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah milles pipes v'la tchi s'en va path&acirc;itre bein &eacute;tout!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais man doue tchi honte --- j'allons &ecirc;tre a la risl&eacute;e de toute l'&icirc;le.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Le Chent'nyi prend le portrait pour s'n aller).</i><br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas ichin le portrait de d'dans la Salle.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon mais coumment qu'ou pouvez dithe d'it&eacute;?<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le sien de d'dans la Salle &agrave; le nom au Conn&ecirc;tablye peint sus l'dri&eacute;the et le num&eacute;tho 4 &eacute;tout, pour inditchi sa pliaiche.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-tu bein saieux?<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui oui, j'ermertchi chounna quand j'aidgi &agrave; r'pendre les portraits aupr&egrave;s que la Salle avait 'tait fraiche peinte au Stembre pass&eacute;.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein semn&acirc;ge, j'vons d'&ecirc;tre a nos faithe la bille pour rein.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi coup d'chance pour vous --- eh bein Tom, t'en veins tu, il est temps de nos n'aller.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu f'thas mus d'emporter tan portrait auvec t&eacute;! Erpends le &agrave; sa pliaiche dans la grande all&eacute;e.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi m&eacute;!<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the t&eacute;, ta farce &agrave; &ecirc;chouait man vyi, tu n'as pas 't&eacute; malin assez valet!<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Veurs tu m'dithe que ches deux individus ichin sont responsablyes pour toute chutte com&eacute;die ichin.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein saieux ils y sont responsablyes, j'tais &agrave; les djetter quand i' sont v'nus le pr&eacute;unmi&eacute; coup.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh minse!<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'les ai ouient &agrave; faithe touos lus plians, ch'est tout d'lus travas chounn-chin.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut t'i' les ramasser D&eacute;put&eacute;?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, &ecirc;coute Laiesse.<i> (ou murmuthe dans l'ouothelle &agrave; Laiesse).</i><br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eune raide bouanne id&eacute;e! Eh bein mes vi&egrave;rs j'vos tchiens!<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the D&eacute;put&eacute;.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis pr&ecirc;t &agrave; roublier tout a condition ---<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne sais pas si b&ecirc;te P'p&eacute;e i' m&eacute;thitent chein qu'i' lus veint.<br/>
<br/>
Laiesse&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the mais j'soummes en &eacute;l&eacute;ction et coumme j'ai dit d'vant, j'sis pr&ecirc;t a roublier tout a condition qu'ou m'dounnez votre patholle, que demain ou vot'tez pour m&eacute;.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che la tout?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais je n'peux pas voter contre m'n onclye m&eacute;.<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est &agrave; t&eacute; a chouaisi.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, Mait' Nickless n'en s&eacute;tha rein.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tout bein pour t&eacute;!<br/>
<br/>
Laiesse &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein tch'es qu'en est, si tu n't'accorde pas tu n'vot'tas pas du tout car j'f'thai d'sorte qu'ou s'rez au cliou mes vi&egrave;rs.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dit oui don Charles! Oui D&eacute;put&eacute; ch's'ra un pliaisi, ous avez ma patholle. <i>(I' chaquent de main).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as raison tu sais, et tu veindras aver eune tasse de th&eacute;e et d'la g&acirc;che demain.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'a pas qu'faithe d'invitation ergarde coumment qu'i' s'est aidgi &agrave;-ces's&eacute;.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein Charles?<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu t'es m&ecirc;l&eacute; dans tes tou&ocirc;n&eacute;s coumme i' faut t&eacute; Charles.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;En &ecirc;ffet, ch'est bein don j'vos dounne ma patholle &eacute;tout D&eacute;put&eacute;.<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faudra qu'tu t'leve de bouan matin s'tu-as janmais envie de r&ecirc;ussi a nos jouer eune farce par ichin.<br/>
<br/>
Chent'nyi&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sais ermerciant qu'tu'en as erpath&eacute; a si bouan marchi.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;A bouan marchi! Et pis man portrait tout ni&egrave;r de sie. Tu m'as forchi &agrave; l'dou&ocirc;llyi d'la sorte quand tu savais bein tout l'temps qu'i' m'appertenait. <i>(frottant l'portrait)</i>. Janmais v'la tchi n's'en va sorti!<br/>
<br/>
Lise&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' pouorrait &ecirc;tre pi&eacute;the, et pis v'la tchi t'sert bein! Eune autre chose, tu n'as pas qu'faithe de v'nin t'trainer l'tou d'm&eacute; aupr&egrave;s la Chapelle d&icirc;nmanche car tu-&eacute;thas mal-aparti; tu-as bein perdu ta gag&acirc;lle man vyi! Soigne bein qu'i' t'dounne tes sou Tom. Le pus malin peut s'y troumper tu sais, la tcheint bouan tan portrait! A d'main.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en disant chounna Lise tappe le portrait sus la t&ecirc;te &agrave; Charles et il est rest&eacute; la auvec la fr&ecirc;me le tou du co).</i><br/>
<br/>
<br/>
</div><div align="center"><b>Ridgeaux</b>.<br/></div>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>

<li><a href="votevoc.html">L&eacute; vocabulaithe d'la politique en J&egrave;rriais</a><p>


<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="geocrill.html">Vive George Crill</a><p>
<li><a href="billebisson.html">Votais pour Bill&eacute; Bisson</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="connaitable.html">Notre Election pour Conna&icirc;table</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/electionalp.html by HTTrack Website Copier/3.x [XR&CO'2014], Tue, 15 Jul 2025 14:01:36 GMT -->
</HTML>

