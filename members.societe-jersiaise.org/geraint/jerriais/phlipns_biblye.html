<HTML>
<HEAD>
<TITLE>La Lettre d&eacute; Paul &egrave;s Ph'lippiens</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Lettre d&eacute; Paul &egrave;s Ph'lippiens</h2></font></center><p>

<center><font color="#215e21"><h3>Chapitre 1 </h3></font></center>
Paul et Timoth&eacute;e, des s&egrave;rvants d'J&eacute;s&ucirc;-Chri, &agrave; touos les saints du Bou&ocirc;n Dgieu en J&eacute;s&ucirc;-Chri &agrave; Ph'lipp&icirc;n,  acant&eacute; les seurvilyants et assistants: Qu'la gr&acirc;ce et la paix saient sus vous du Bou&ocirc;n Dgieu not' P&eacute;the et l'Seigneu J&eacute;s&ucirc;-Chri.<br/>
<br/>
J'&egrave;rm&egrave;rcie man Dgieu ch&acirc;que fais qu&eacute; j&eacute; m'ram&eacute;mouaithe d&eacute; vous. Dans toutes mes pri&eacute;thes pouor vous, j'prie tr&eacute;jous auve d'la jouaie par cause d&eacute; not' parchonn'nie dans la bouonne nouvelle du preunmi&eacute; jour d'en par 'ch&icirc;n, s&eacute;yant confiant d'chennech&icirc;n: qu'l&eacute; chein tch'a c'menchi du bouon travas en vous s'en va l'ag'ver jusqu'au jour d&eacute; J&eacute;s&ucirc; l'Onguenn&eacute;.<br/>
<br/>
Il est d'm&ecirc;tchi d'senti d'm&ecirc;me entouor touos vous, viyant qu&eacute; j'vos ai dans ma tchoeu et, si j'sis enhala&ucirc;d&eacute; ou &agrave; d'fendre et confirmer la bouonen nouvelle, touos vous, ou ch&acirc;rez dans la gr&acirc;ce du Bou&ocirc;n Dgieu acant&eacute; m&eacute;. L&eacute; Bou&ocirc;n Dgieu peut t&ecirc;mouongni combein qu&eacute; j'sis d'hait d'touos vous auve la bouonne volant&eacute; d'J&eacute;s&ucirc; l'Onguenn&eacute;. <br/>
<br/>
Et n&eacute; v'ch&icirc;n ma pri&eacute;the: qu&eacute; vot' amour abonde abou&ocirc;n pus et acouo pus dans la scienche et la r'conna&icirc;ssance, &agrave; seule f&icirc;n qu'ou pi&ecirc;ssiz disc&egrave;rner chein tch'est l'miyeu et s&eacute;yiz purs et &icirc;nnouothants au jour d&eacute; l'Onguenn&eacute;, remplyi des frits d'la justice tchi veinnent par J&eacute;s&ucirc;-Chri - &agrave; la glouaithe et la louange du Bou&ocirc;n Dgieu.<br/>
<br/>
Achteu j'veurs qu'ou sachiez, mes fr&eacute;thes et souers, qu&eacute; chein tchi s'p&acirc;ssit auve m&eacute; a d&eacute; vrai s&egrave;rvi d'avanchi la bouonne nouvelle. L&eacute; r'&ecirc;ffet en est qu'partout l'palais et l'monde nou comprend qu&eacute; j'sis enhala&ucirc;d&eacute; pouor l'Onguenn&eacute;. Et par cause d&eacute; m's enhala&ucirc;des, la p&ucirc;spart des fid&egrave;les sont v'nus confiants dans l'Seigneu et &ocirc;sent acouo pus procli&acirc;mer la bouonne nouvelle sans aver peux.<br/>
<br/>
Ch'est vrai qu'i' y'en a tchi pr&ecirc;chent l'Onguenn&eacute; par jalousie et rivalit&eacute;, mais d'aut' d&eacute; bouonne volant&eacute;. Ches'-ch&icirc;n l&eacute; font par amour, sachant qu&eacute; j'sis blioutchi ich&icirc;n pouor la d'fense d'la bouonne nouvelle. Ches'-l&agrave; pr&ecirc;chent l'Onguenn&eacute; par ambition offreune, pon s&icirc;nc&eacute;thement, s'p&ocirc;sant qu'i' peuvent  m&eacute; contr&eacute;-c&acirc;rrer quandi qu&eacute; j'sis enhala&ucirc;d&eacute;. Mais tch'est qu'en est? L'&icirc;mportant est qu'par touos les bords, sait-che pouor des fausses ra&icirc;sons ou des vraies, l'Onguenn&eacute; est pr&ecirc;chi. Et j'm'en r&ecirc;jouis d'chennech&icirc;n.V&eacute;the et j'm'en vais continnuer &agrave; m'r&ecirc;joui, ch'est en tchi j'sai qu'par vos pri&eacute;thes et l'don d'l'esprit d'J&eacute;s&ucirc; l'Onguenn&eacute; par l&eacute; Bou&ocirc;n Dgieu chein tchi s'est p&acirc;ss&eacute; auve m&eacute; s'adonn'na pouor qu&eacute; j'vive. J'attends f&ecirc;te et esp&eacute;the &icirc;mp&acirc;ciemment qu&eacute; j'n'&eacute;thai pon d'honte, mais qu'j'&eacute;thai assez d'couothage pouor qu'achteu coumme tr&eacute;jous l'Onguenn&eacute; s'sa glorifi&eacute; dans man corps sait par ma vie ou ma mort. Ch'est en tchi pouor m&eacute;, vivre ch'est l'Onguenn&eacute; et mouothi ch'est l'g&acirc;n. Si ch'est qu&eacute; j'vivthai acouo dans chu corps, v'l&agrave; tchi voudra dithe du travas pouor m&eacute;. Mais coumme tchi choua&icirc;si? J&eacute; n'sai pon! J'sis entre deux selles: j'aim'thais m'n aller &ecirc;t' aupr&egrave;s d'l'Onguenn&eacute; tch'est pouor l&eacute; mus, mais pouor vous il est pus d'm&ecirc;tchi qu&eacute; j'reste dans l'corps. P&egrave;rsuad&eacute; ainch&icirc;n, j'sis qu&eacute; j'rest&eacute;thai, et j'continnue&ucirc;thai acant&eacute; touos vous pouor vot' progr&egrave;s et vot' jouaie dans la fouai, &agrave; seule f&icirc;n qu'ous ayiz par ma pr&eacute;sence aupr&egrave;s d'vous ra&icirc;son assez pouor vos glorifier un amas en J&eacute;s&ucirc; l'Onguenn&eacute;.<br/>
<br/>
Tch'est qu'en s'sa, comport'-ous d&icirc;ngnement s'lon la bouonne nouvelle d&eacute; l'Onguenn&eacute;. &Ecirc;pis si j'veins vos r'vaie ou ra&icirc;que ouai entouor vous d'au liain, j'saithai qu'ou vos m&acirc;tez fort dans l'esprit unnique, travaillant ensembl'ye et unnis pouor la fouai d'la bouonne nouvelle sans aver n&eacute;ment peux des cheins tchi vos opposent. Chennech&icirc;n lus est un s&icirc;gne qu'i' s'sont achou&ecirc;mis, mais qu'ou s'sez sauv&eacute;s - et chenna par l&eacute; Bouon Dgieu.<br/>
<br/>
I' vos a 't&eacute; donn&eacute; au nom d'l'Onguenn&eacute; pon ra&icirc;que d&eacute; craithe en li, mais &eacute;tout d'souffri pouor li, d'pis qu'ous &ecirc;tes &agrave; litter d'm&ecirc;me qu'ous m'avez veu litter, et ou&iuml;yiz qu&eacute; j'sis acouo &agrave; litter.<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="phlipns2.html">Ph'lippiens Chapitre 2</a><p>
<li><a href="phlipns.html">L'&Ecirc;pitre &egrave;s Ph'lippiens, chapitre 4</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

