<HTML>
<HEAD>
<TITLE>Lettre Jersiaise Dinmanche le 7 d'Avri 1996</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jersiaise Dinmanche le 7 d'Avri 1996</h2></font></center><p>


Aniet Dinmanche de Paque 1996, ch&eacute;s Clifford Laisney, tchi vos pr&eacute;sente la lettre jersiaise.<br/>
<br/>
Ne v'la deja un an que j'sommes a d'meuthai a not nouvelle demeuthe ichin dans la paraisse de St Sauveur, mais j'en me sis pas acquo fanmilyi d'l'accentd'l'&eacute;st. Etant n&eacute; a St. Ouen, mais ayant passer mes ann&eacute;es d'jeunesse a St. Jean ch'fut tout a fait une entreprinse de croua&icirc;si la frontchiethe sepathant l'&eacute;st du Ouest. Jeu mercie, je sis acquo accepter parmi les gris ventres sans aver l'embarras d'presenter mon passe-port.<br/>
<br/>
Quouaiqu'j'n'avons pas ieu un hiver mouilli, il a 'tait fraid auve des vents d'l'&eacute;st pour une bounne partie du temps. Les mais d'novembre &agrave; avri peuvent etre sombre et d's'encououragent, mais chaque ann&eacute;e suivant un temps quand la nath&ucirc;the a 'tait en r'pos, soudainement, j'viyons un &eacute;clat d'nouvelle vie. Les foss&eacute;s erverdisse, les p'tites bouonnefemmes, les belles toutes-nues, les g'zettes lus revillyes toutes en s's&eacute;ppanisant. Les arbustes reveinnes en bouton, les parterres d'herbe verdisse, et l's'herbes fraiche fauchies offre un parfum si pliasant. Les patates font appathance aupr&eacute;s aver dormi souos-terre pour trais ou quatre semaines. Le p'tit beulement d'la jeune brebis tchi resonne sa naissance. Et meme l'he&ucirc;the change, j'alloignons la cliart&eacute; du jour d'un heuthe.<br/>
<br/>
Toutes ches choses nos announce la nouvieaut&eacute;, la nouvelle vie.<br/>
<br/>
Aniet l'Dinmanche de Paque est la f&ecirc;te la pus importante dans l'calendrier Chr&ecirc;tien. Pour le chr&ecirc;tien ch&egrave;s l'changement de nier a blianc. J'announcons la r&eacute;surrection du Christ not Sa&ucirc;veur. Jesus tchi f&ucirc;t condanm&eacute; a mort par Pilate l'empereur de Rome, ayant 'tait faussement atch&ucirc;s&eacute; a cause de nous est r&eacute;susit&eacute;. Tch'il ass&ucirc;thance que j'avons d'penser qua tuous temps j'pouvons touounner a not Saveur pour renseignment, encououragement, et la satisfaction d'saver qu'un jour j'le rencontrerons fache a fache.<br/>
<br/>
Malheuthesement, dans ch&eacute;s temps, hardi d'gens n'realise pas la singnification de Paque. Ch'&eacute;st si importantd'compter chutte celebration un temps d'&eacute;changie d'cartes, de donner d's'oeus d'chocolat es &eacute;fants, une occasion d'faithe des merveilles, prendre une vacance, a&ucirc;tchun chose s&ecirc;lon l'importance de la vraie celebration.<br/>
<br/>
Oui, j'pouvons etre hardi &eacute;rconnaisons, et dans s'eglyises et chapelles partout l'monde j'allons cel&ecirc;brer et ermercier Djieu pour la sacrifice tch'l fit pour nous sus la croaix a Golgotha. Mais les bouonnes nouvelles sont qu'el traisieme jour i surveint d'la mort, et i nos promins tch'il s&ecirc;tha trejous auve nous j'usqu'a la fin du monde. <br/>
<br/>
J'espethe que l'effort de v&ocirc;t presence aniet au tchulte sethat une grande benediction.<br/>
<br/>
Acquo une fais tchique membres de n&ocirc;t gouvernement veulent nos presenter l'opportunit&eacute; de nos enrichi vite et au cououtage de not prechain. J'pasle a la tchestchion du casino qua 'tait proposer. Malgr&eacute; que j'avons not ch&acirc;re de violence et d'mech&eacute;, en comparison auve d'autres parties du monde, n&ocirc;t ile de Jerri est acquo connuecomme une pliaiche de trantchilit&eacute;, mais comme le reste j'en sommes janmais satisf&eacute;es. Deja, j'avons pus que not ch&acirc;re d'auberges, de boutiques a gazalles, de clobes ouverts une partie d'la niet, et la draine chose est d'ouvrir un casino. Criyous qu'un casino sont va attither la sorte de touriste que j'devraimes attract&eacute;. J'm'en doubte. J'nai jamais entrer dans une telle pliaiche, mais accordant es raports que j'liet dans les gazettes, ch'n'est pas la sorte d'attraction que j'avons besoin en Jerri. Les gens tchi hante ches premises peuvent bein afforder d'viaigi hors pays s'il veulent s'accoster du privilege. <br/>
<br/>
Une chose m&ecirc;ne a l'autre. Les autorit&eacute;s ont toup t'chil peuve faithe pour controller le probleme de droges dans l'ile, et ouvrant un casino s&ecirc;tha acquo une ouvertuthe que j'pouvons menagi sans. <br/>
<br/>
Bouonne gens, j'vos prie d'faithe vot possiblye pour opposer un casino, et une manniethe qu'ou pouvez montrer v&ocirc;t resistance est d'signi la petition organis&eacute;e pour l'oppos&eacute;.<br/>
<br/>
J'vos souhaite a tous les benedictions d'la saison d'Paque.                    <br/>
<br/>
                                                                      A LA PRECHAINE <br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>

<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

