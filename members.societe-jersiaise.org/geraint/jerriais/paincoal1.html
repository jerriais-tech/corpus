<HTML>

<!-- Mirrored from members.societe-jersiaise.org/geraint/jerriais/paincoal1.html by HTTrack Website Copier/3.x [XR&CO'2014], Tue, 15 Jul 2025 13:53:27 GMT -->
<HEAD>
<TITLE>How Lon&ocirc;re went coal hunting</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Lon&ocirc;re went coal hunting</h2></font></center><p>

&quot;Lon&ocirc;re!&quot; que m'dit m&eacute;m&eacute;e, apr&egrave;s d&icirc;n&eacute;, coumme j'ramontais pour gr&eacute;s mes ch'veux (j'les gr&eacute;e a ch't'heu a la derni&eacute; mode - eunne couitte sus l'yi gauche, eunne autre sus l'ouothelle drouaette), &quot;tu n'&eacute;thas qu'a t'estchipp&eacute; pour all&eacute; m'faithe eunne coumission en ville. J'soummes quazi au d'sens d'tch&eacute;rbon. Tu m&egrave;ttras tan bliu chapp&eacute; et ta verte robe - la sienne qui tra&icirc;ne un mio par dri&eacute;the.&quot;<b><br/>
</b><br/>
M&eacute; v'la don en tcheute de tch&eacute;rbon. Je c'menchi siez Moussieu Rou&egrave;ssi, sus l'Esplianade.<br/>
<br/>
&quot;Du tch&eacute;rbon!&quot; m'dit l'clerque, assez rup&ecirc;ment: &quot;Avous des sous?&quot;<br/>
<br/>
&quot;M&eacute;m&eacute;e n'm'en a pas dounn&eacute;, moussieu,&quot; que j'dis, en m'&egrave;sgouffant a plieuth&eacute;; &quot;oul a dit d'vos dithe de l'met bas sus l'compte. J'sis Miss Lon&ocirc;re Pain; ou d'vez conna&icirc;tre man p&eacute;p&eacute;e.&quot;<br/>
<br/>
La d'sus, ne v'la Moussieu Rou&egrave;ssi qu'entre, et l'clerque de lis dithe tch&egrave;s qu'en 'tait.<br/>
<br/>
&quot;Miss Lon&ocirc;re!&quot; qu'i dit. &quot;Pas possiblye! Coumme ch't'&egrave;sfant la a grandi! La derni&eacute; fais que j't&eacute; vi, ma noblye &egrave;sfant (ch'est un bin nice houmme que Moussieu Rou&egrave;ssi) tu'&eacute;tais haute coumme un p&ocirc;t d'cidre, et maigre a faithe peux! Et a ch't'heu, t&eacute; v'la ronde de partout, ov des joes rouoges coumme eunne poumme de nier-binet. Du tch&eacute;rbon! Mais bin seux qu'tu'en &eacute;thas, du tch&eacute;rbon! et a cr&eacute;dit, ch'qu'est d'pus. Mais coumme ch'est d'la marchandise bin r&acirc;re et qu'nou n'peut en d'livr&eacute; qu'par le saint p'tit, i' faudra qu'tu vinsge touos les jours ov un p'tit ponnyi - nou t&eacute; l'empli&eacute;tha. Et tandi qu'nos gens s'ont a l'pes&eacute;, tu vindras t'assi&eacute;the dans m'n'office - j'&eacute;thons un tchette et des chucrins.&quot;<br/>
<br/>
De d'la j'fut un p'tit pus lien vaie si j'pou&ocirc;rais en av&eacute; eunne pus grande quantit&eacute; a la fais. &quot;Coals!&quot; que m'dit l'foreman: &quot;I dunno; ask the Bos!&quot; La &eacute;tout i' futes bin charmants. I' m'assievites dans un fauteuil, endr&eacute;t un bouan feu, et tr&egrave;s ou quatre de yeux s'en vintes atou&ocirc;re de m&eacute; &agrave; m'mettre eunne scabelle souos les pids, eunne cou&eacute;rtuthe sus les g'nors, un couossin dri&eacute;the le dos; et yun d'yeux m'enfliubi bin cliottiche dans sa grand casaque - crainte des couothants-d'air, qui m'dit, en m'la boutonnant soigneusement souos l'menton.<br/>
<br/>
L&agrave; &eacute;tout j'&eacute;thons du tch&egrave;rbon. J'vindrai deux fais la s'maine, dounn&eacute; l'ordre et sinn&eacute; un r'chu, et yun d'lus hoummes me si&eacute;tha jusqu'a siez nous ov un si&egrave;xtounnyi d'tch&egrave;rbon dans eunne chivi&eacute;the. &quot;Enny time will do!&quot; qu'i' m'd&icirc;tes, en m'embr&eacute;chant, quand j'p&acirc;sli d'paiement. &quot;Comme often!&quot;<br/>
<br/>
&quot;Du tch&egrave;rbon!&quot; s'fit l'pr&eacute;chain marchand - un vier bouon-houmme, qui aheucte en p&acirc;slant - siez tchi que j'fut. &quot;Et pour tch&egrave;che faithe?&quot;<br/>
<br/>
&quot;Mais, pour coutchi avec, si vos pliait, moussieu,&quot; que j'dis, en c'menchant a trembli&eacute;.<br/>
<br/>
&quot;Coutchi avec!&quot; qui s'&egrave;scriyi, en l'vant les bras au pliafond. &quot;S'en v'nin ichin me d'mand&eacute; du tch&egrave;rbon et av&eacute; la chose de m'dithe qu'nous a id&eacute;e de l'br&ucirc;l&eacute;! A t'on jommais oui. Ah! s'ou m'avaites dit que ch'tait pour met' sus l'aie-du-foyi, souos un globe, en ornement, j'ethais p't'&ecirc;tre consenti a vos en &egrave;speigni un morc&eacute;! Mais s'en v'nin me d'mand&eacute; ma marchandise et m'avou&eacute; a ma fache que ch'est pour la mettr' souos un ticlye! Ch'est assez pour me rompre eunne veinne-varice! Allez dithe cheunna a vot' m&eacute;m&eacute;e et qu&eacute; j'sis bin surprins d'lyi - en temps d'g&egrave;rre coumme je soummes!&quot;<br/>
<br/>
J'sorti d'la toute &egrave;shont&eacute;e et les yeux a la nage; mes gambes trembliaient souos m&eacute;, et j'fut oblyijie d'accat&eacute; a deux sous d'chucrins pour me ravigott&eacute;.<br/>
<br/>
&quot;Du tch&egrave;rbon!&quot; s'fit l'prechain marchand siez tchi que j'fut. &quot;Oui, j'en avons oquo deus-tr&egrave;s bathis. Pour tch&egrave;che?&quot;<br/>
<br/>
Quand j'yeut dit que j'tais la fille unique de Moussieu Piteur Pain qui travaille a ch't'heu au &quot;Post&quot; apr&egrave;s av&eacute; 'tait faithe san &quot;bit&quot; au Front, n&eacute; v'la ch't'houmme la qui s'met dans eunne grande col&eacute;the. &quot;Piteur Pain! L'forgeux du Carrefour-&egrave;s-Cabots! Lis baillyi d'man bouan tch&egrave;rbon, a chu peule l&agrave;, jommais d'la vie! Not for luve nor munney! (I dit ch'la coumme j'vos l'dit.) Faite li mes compliements, a vot' boustre de p&eacute;the, et d'mandez li quand tch&egrave;che qu'i compte me payi la d&egrave;rni&eacute; cherge de 'slack' que j'fis fourni pour sa forge. Y'a assez longtemps que v'la tchi tra&icirc;ne, gas-d&eacute;ouelle! Dit a tan p&eacute;the,&quot; qu'i dit en me r'gardant par dessus ses lunettes, &quot;que quand nous a les moyens d'&eacute;stchipp&eacute; sa fille en chapp&eacute; a plieummes, nou d&eacute;vthait au mains s&eacute;ttl&eacute; ses viers comptes!&quot;<br/>
<br/>
J'n'eut que d'tch&eacute;e bas d'honte, et si man mouochet d'pouchette avait 't&eacute; propre j'l'&eacute;thais d&egrave;shall&eacute; pour plieuth&eacute;.<br/>
<br/>
A la pr&eacute;chenne store ou-&egrave;s que j'fut, ils 'taient pr&ecirc;ts a m'fourni du tch&egrave;rbon, mais lus conditions n'taient pon c'modes. Cash toutes les fais un cabot a la fais, paids Anglyiais, maintchi tch&egrave;rbon et maintchi chouques chaque fais. Et toutes les fais, accat&eacute; tchiq' aut' chose en m&ecirc;me temps: set un sac d'guano, ou un ballo d'fain, ou du gros set, ou d'la graine de raye, ou eunne quarte d'huile de pied-d'boeu.<br/>
<br/>
Enfin! d'eunne moni&eacute;the ou d'l'autre, j'&eacute;thons d'la fouaille. Mais tchil embarras j'ai yeu! Et j'sis seuse qu&eacute; si ch'avait 't&eacute; m&eacute;m&eacute;e ou ne s'en s'ait pas d&egrave;shall&eacute;e si bin. Je n'pou&ocirc;rais pas dithe tch&egrave;che, mais bin seux y'a tchiqchose en m&eacute;! Partout ou-&egrave;s qu'y'a des jeunes gens, ou des veuviers, j'sis r'chue a bras ouverts.<br/>
<br/>
Y'en eut jusqu'a qui m'd&icirc;tes qui n'en fournissaient qu'&egrave;s membres de lus Eglyise; d'autres a condition qu'p&eacute;p&eacute;e vot'tait pour yeux pour d&eacute;put&eacute;; d'autres a condition qu'j'ithaimes, m&eacute;m&eacute;e et m&eacute;, aidji a d&egrave;cherji l'batt&eacute;.<br/>
<br/>
<i><a href="brambilo.html">Miss Lon&ocirc;re Pain</a></i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="paincoal2.html">The coal crisis affects Mrs. Pain</a><p>

<li><a href="paincoal3.html">Why coal cannot be cheaper</a><p>

<li><a href="marksriches.html">Marks & Riches Ltd.</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/paincoal1.html by HTTrack Website Copier/3.x [XR&CO'2014], Tue, 15 Jul 2025 13:53:27 GMT -->
</HTML>

