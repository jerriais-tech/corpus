<HTML>

<!-- Mirrored from members.societe-jersiaise.org/geraint/jerriais/saisedhive.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
<HEAD>
<TITLE>Une Sais&egrave; d'Hiv&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
<center>
A l'&Eacute;diteu de la <i>Cronique</i><br/>
<br/><font color="#215e21"><h2>Une Sais&egrave; d'Hiv&eacute;</h2></font></center><p>
<br/>

Mousieu, - En li&eacute;sant la lettre sus vote Gazette de Samedi, je pens&eacute; que v'l&agrave; qui vos f'sait plaisi et &agrave; notre Omin d'Jerry, de vos cont&egrave; en abregi chain qui ses pass&egrave; siez l'couosin Pierre&agrave; une sais&egrave; d'hiv&eacute;. J'pass&icirc;mes une partie de chute sais&egrave;-l&agrave; &agrave; pasl&eacute; des partis d'Jerry et, quand v&icirc;nt un tems, la Couosine Manon qui &eacute;tait &agrave; ouvrer sus sa jonquaise s'mint &agrave; nos dise:<br/>
<br/>
Manon. - Ne v'l&agrave; bet&ocirc;t deux heuses qu'ous &ecirc;tes &agrave; pasl&eacute; des partis, et tout ce qu'ous en avais dit ne sert de rain; &eacute;coutais m&eacute; et j'vos pasl'sai comme y faut, m&eacute;.<br/>
<br/>
Flip. - Et bain, Couosine, je sai que t'as d'l'esprit, j'allons &eacute;cout&egrave; et examin&egrave; tout chain qu't'as &agrave; nouos dise.<br/>
<br/>
Manon. - Je n'menvais pas vous fiatt&egrave;, mais j'm'envais vos dise toute la v&eacute;sitet, ous-&ecirc;tes touos comme un troup&eacute; d'moutons qui vont o&ugrave; q'nous les menne, et pis y a les chains qui sont au r&acirc;t et qui n'votent pas, j'appelle ces l&agrave; des buts de bois, m&eacute;, car ils n'sont pouon d'aucune utilit&egrave; &agrave; personne mais pour vouos ou travaillis contre vote peyi, contre vouos m&ecirc;mes, et contre vos effans.<br/>
<br/>
Flip. - Ma f&eacute;, je n'crais pouon chunna, m&eacute;; explique-nouos chunna, et opr&egrave;s j'verrons.<br/>
<br/>
Manon. - Le <a href="roselouothi.html">parti du Loisit</a> a voulu vos donn&egrave; l'fouet, des juges peyis, une police peyis, vous ot&egrave; l'droit d'vot&egrave; dans les &eacute;lections, et nouos mettre tous esclaves, s'ils avaient peu, comme des manants, mais le <a href="roselouothi.html">parti d'la Rose</a> s'y est tr&eacute;jous oppos&egrave; et ont combattu pour les Jerriais comme des braves gens, et sans yeux ous esi&egrave;tes le fouet ou verri&egrave;tes des juges peyis acheteu, et les gens d'la police &eacute;tout, et ne v'la l'parti qu'ous av&egrave; tr&eacute;jous souitint, vouos.<br/>
<br/>
Pierre. - Et bain, Couosin Flip, qu&egrave; que tu dis de chu raisonnement l&agrave;, pour m&eacute;, je cra&icirc; que Manon nouos dit toute la v&eacute;sit&egrave;, car oul aime tant son peyis et ses chiers effans.<br/>
<br/>
Flip. - Je t'disai tout d'bon que jomais j'n'avais pens&egrave; &agrave; tou chenna, m&eacute;, et j'convains q'c'est la v&eacute;sit&egrave;, mais y faut que j'te dise chain qui m'arrive quand j'vote pour chu parti l&agrave;, y semble que j'sis tout boulvers&egrave; et qui n'y a quique chose au d'dans m&eacute; qui m'dit que je n'fais pas bain.<br/>
<br/>
Pierre. - Je m'trouve de m&ecirc;me &eacute;tout, m&eacute;, Couosin Flip, et sais-tu bain que j'pense que ces chain q'nouos appelle la conscience qui nous pasle.<br/>
<br/>
Manon. - Y m'semble entendre vos d&eacute;cendan dis apr&egrave;s qu'ou s'rais morts: es-ce que nos ancestres &eacute;toient si b&ecirc;tes qu'ils n'pouvoient poun dicerner le parti qui souitenait les droits et les privil&egrave;ges du peuple; enfin, j'vos dizait en un mot, jusqu'acheteu vouos avais tait tous un tas d'begaud.<br/>
<br/>
Pierre. - Y a long temps que j'srais changi de parti sinon que j'sis trejous ent&ecirc;t&eacute; comme un &acirc;ne.<br/>
<br/>
Manon. - Une b&ecirc;te reste trejous dans son m&ecirc;me &eacute;tat, mais chain qu'agrandie l'homme, c'est quand il agit par conviction et connaissance de cause, et qu'il se laisse guid&egrave; par sa raison, et non pas par son ent&ecirc;tement.<br/>
<br/>
Flip. - J'menvais rumin&eacute; tout chunna chut niet et j'vos disai dans une autre sais&egrave; quesque je fezai &agrave; l'avenir.<br/>
<br/>
Eh bain, Mousieu, depis che temps l&agrave;, le Couosin Pierre et m&eacute; avons tr&eacute;jous vot&egrave;t pour l'parti d'la Rose et j'nos en sommes bain trouv&egrave;s et bain contents d'avai changi d'parti.<br/>
<br/>
En mettant ces quiques lignes sus vote gazette, vous oblig'rais<br/>
<i>Eun qu'a changi d'parti<br/>
Pour le bain d'son pays</i><br/>
<br/>
<i>5/5/1869</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="roselouothi.html">Rose ou Louothi?</a><p>
<li><a href="partipolitique.html">D'accord d&eacute; parti</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="rouoges.html">Les Rouoges et les Blus</a><p>
<li><a href="rouogebyiu.html">Rou&ocirc;ge ou B'yiu?</a><p>
<li><a href="verts.html">Les Verts</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/saisedhive.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
</HTML>
