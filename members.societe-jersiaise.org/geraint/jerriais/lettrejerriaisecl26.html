<HTML>
<HEAD>
<TITLE>Lettre Jerriaise Samdi l'18 de Mars 2006</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Samdi l'18 de Mars 2006</h2></font></center><p>


Couomme d'habitude, ch'est un pliaisi pour m&eacute;, Clifford Laisney de vos pr&eacute;sent&eacute; une p'tite histo&ucirc;aithe dans man premi&eacute; langue, aniet Samedi l'18 de Mars 2006. J'dit couomme d'habitude, pac_que ayant garder compte de chaque pres&eacute;ntation qu'j'ai contribuer avaut l's'ann&eacute;es sus Radio Jerri j'vai qu'aniet est la septenti&egrave;me episode de mes discours.<br/>
<br/>
J'mande apologie &eacute;s gens tch'inne sonts pas trop au cou&ocirc;thant d'la f&eacute;rmethie, car aniet j'voudrais ertag'gi la couoteunme du fermage jusqu' au d'vant d'la dertnier dgerre, les temps d'ma jeunesse.<br/>
<br/>
Ch'est m'n'intention d'&eacute;crithe une histouaithe en deux episodes, la f&eacute;rmethie agricole, et l'f&eacute;rmage de b&ecirc;tes. Aniet j'allons concentrer nos id&eacute;es sus l'cot&eacute; l'agricultuthe. Les &ocirc;tis n&eacute;cessaithe ne'taits pas si nombreux et complyitchis couomme aujourd'aniet. J'authait 'tait n&eacute;cessaithe d'avait un ch'va bouon d'collyi, une vainne, hernais et un trac'teu, grande tch&ecirc;thue, et &eacute;sselet, tch&ecirc;thue a brisi, griffon, h&egrave;rches, traits et bat'tchus, rou&ocirc;leux, chievi&egrave;the, chievi&egrave;the a bras, tch&ecirc;thue et griffon a patates, un suit d'trais ho&ucirc;ettes, ho&ucirc;ette a bras, vaporisateurs pour les patates, b&ecirc;cques, frouques, grapins, ho&ucirc;ettes, frouques a vraic pour les vraitcheurs, panniers a patates, faucillyes, faux, bringe a caillas, etc etc.<br/>
<br/>
La majorit&eacute; d'fermiers engagais un domestique pour aidgi l'travas. Lus domicile n'etait pas trejous le pus moderne, souvent le solyi servait d'chambre. J'sis seux qu'les autorit&eacute;es d'aniet authaits tchique_chose a dithe envers lus conditions de d'meuthe, mais tandis tch'ils avaits une barrique de bouon cidre et tchique herpins dans la pouchette, ch'tait satisfaction. <br/>
<br/>
A m'se&ucirc;the qu'els efants tchittaits d'l'&eacute;cole, la majorit&eacute; filles et garcons restaits sus la ferme, les filles aid'gais dans la maison et les garcons sus la ferme. Y'n y'avait pas telle choses que d'gages, l'id&eacute;e d'aidgi, etre habillyi, et p'tetre une montre si ch'tait une bouonne saison donner satisfaction.<br/>
<br/>
Ayant chiergi les clios et copp&eacute; les herbages de foss&eacute; d&ucirc;thant l'Autonme, la saison d'la toun'nie c'mmenchait au mais d'Janvi. Premi&egrave;rement, fallait ouvri les raies, que s'fuse a deuch't&eacute; ou F&eacute;t&eacute;. Fallait l'&eacute;nergie, pour poudrer les raies, sustout quand ch'tait un betchet d'cr&ucirc;ethe tchi s'n'allait etre rompu.<br/>
<br/>
L'avanchement du tracteu pour tou'nn&eacute; 'tait un grand changement du f&eacute;rmage. Le tracteu et grande tch&ecirc;thue a t'nin, auve un homme a chaque but du clios a fouit l'pitchage et rabbilyi 'tait un grand avanchement du temps d'la tch&ecirc;thue a siez ch'vaux. Un coup l'clios toun'n&eacute;, fallait foui les carres, copp&eacute; l'pid du foss&eacute; et bein remplyi les raies, pas une bett'chie d'terre 'tait perdue. H&eacute;las, si nos anch&ecirc;tres viyez l'travas du jour d'aniet. Si ch'tait l'intention d'plianter des patates, le guaino 'tait mins en pliaiche auve le ch'va et hernais et s'm&eacute; a la main. Le tracteu auve griffon et h&egrave;rches authait pr&eacute;pather l'betchet en long et travers.<br/>
<br/>
Le jour de plian'ntie authait veu pr&eacute;ferablyement chinq plianteurs, normallent femmes du vaisin&eacute;, a suivre le tch&ecirc;thue. Un coup les patates en pliaiche, le bidet tch'avait 'tait bein soigni d'fain et d'avaine, c'mmenchait sa t&acirc;che a bouon pas. Ch'tait un jour satisfant d'plianter chinq vregies. Quatre ou chinq s'maines pus tard, dependant sus l'temps, nou s'authait auve l'aidge du ch'va, griffoner les patates, ran par ran, une tache enn'yante, assez pour s'endormyi, sustout si le seth&eacute;e de d'vant avait 'tait tard. Suivant la griffon'thie, fallait &eacute;rpasser tout en ordre de remouer l'haut du ran et d'en l'ver l'jeune pepin d's&egrave;rcl'ye, et d&eacute;rnierement, auve le ch'va , fallait bantchi auve les trais ho&ucirc;ettes. Une p'tite priethe de'capper une n&ecirc;the gel&eacute;e n'etait pas trejous er'chue auve une reponse positif.<br/>
<br/>
La main d'ouvre pour la d&eacute;fouithie v'n'ait en g&eacute;neral du cot&eacute; d'la Bretagne et tchiq'suns d'Irelande. Les seules &ocirc;tis n&eacute;cessaithe pour la foutt'hie 'taits un couplye d'panniers, une bouonne frouque jerriaise, et du bouon cidre. Une bouonne frouque compliete pouvait defoui envers 25 a 30 p&ecirc;rques dans sa journ&eacute;e. Devant l'arriv&eacute;e du 'lorry', le ch'va 'tait la m&ocirc;de de transporter les patates au 'bridge'. Les bathis d'quat cabots bein remplyies pr&eacute;sent&eacute;es un bieau spectaclye. Ayant fait les caltch&ucirc;les, malgr&eacute; tout l'travas, ch'tait pas trejous une ann&eacute;e profitablye, et l'temps jus'qua la prechaine saison pover pr&eacute;senter bein des mal de la t&ecirc;te.<br/>
<br/>
La saison finnie, i 'tait temps d'en smenchi le deuxi&egrave;me recolte pour le bestchias, consistant, d'raves, navaits, et normallment un betchet d'nouvelle herbe. La saison du fronment au mais d'Aout/Septembre 'tait &eacute;tout une tache tchi d'mandait d'la main d'oueuvre. Suivant la sci&eacute;thie d'l'avout, la dgerberie, et les longues rangies d'binots, v'nait l'temps d'la batt'tie. Chez ichin l'temps quand les fermiers lus entre aid'gais a ercolter la moisson. Ch'tait un temps d'camarderie entre vaisins, et l'jour se finnisait trejous auve un bouon r'pas pr&eacute;pather dans l'grand fou. J'vai acquo l'jigot d'lard, les patates r&ocirc;tis, bouonne ledgumes d'la ferme, pat&eacute; d'pomme, et bein seux du bouon cidre. Ah, si nou pourrait &eacute;rtagi l'ho&ucirc;louge a chez bouons temps. <br/>
<br/>
Le mais d'Octobre 'tait la saison d'la matt'tie d'patates, et une personne tchi pouvait accomplyi ses chent cass&eacute;es dans son jour avait fait une bouonne journ&eacute;e.<br/>
<br/>
Nos v'la arriv&eacute;es vers la fin d'l'ann&eacute;e d'travas, et j'compte que mon temps d'&eacute;rcordage est echu &eacute;tout., et d'm&ecirc;me jusq'ua la prechaine episode, j'vos souhaite a tous, bounne sant&eacute;, et jouaie.<br/>
<br/>
    Ayiz tous une bouonne semaine.<br/>
<br/>
            A B&Ecirc;TOT.<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

