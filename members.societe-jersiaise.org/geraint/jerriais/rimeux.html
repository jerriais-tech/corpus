<HTML>
<HEAD>
<TITLE>Rimeux - Pliercheux</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2><P>Rimeux - Pliercheux</P></h2></font></CENTER>
<CENTER><TABLE><TR><TD>
<P>Oh! n&eacute; v'l&agrave; coumment qu'ch'est<BR>
Qu'ou faites des compliments:<BR>
J'v&eacute; bein qu'la r'counnaissance,<BR>
Pas pus qu'les r'm&egrave;rc&icirc;ments,<BR>
N&eacute; fait<BR>
L'Objet<BR>
D'une seule p&eacute;tite erm&egrave;rque,<BR>
Dans chutte longue alibie<BR>
L&agrave; o&ugrave;est qu'ou nos pr&ecirc;chis:<BR>
M'n'alman&acirc; fait sa m&egrave;rque!</P>

<P>Oh! n&eacute; v'l&agrave; coumment qu'ch'est<BR>
Moussieu, qu'ou z'appr&eacute;ci&egrave;z<BR>
Chein qu'nou peut faithe pour vous!<BR>
Ch'est m&ecirc;me qu'ou nos r'merciez<BR>
Dites m&eacute;<BR>
D&eacute; vrai,<BR>
S'nou peut &ecirc;tre bein joyeux,<BR>
Quand nou z'a travaill'yi<BR>
(Rein qu'pour vos faithe pliaisi),<BR>
Et qu'nou ouait l'mot: "<I>Pliercheux</I>!"</P>

<P>Oh! n&eacute; v'l&agrave; coumment qu'ch'est<BR>
Qu'ou rchev&egrave;z nos &ecirc;fforts:<BR>
Une mine de cat r&ocirc;ti<BR>
Unn' fache de crapaud mort!<BR>
J'voudrais<BR>
Vos vaie<BR>
D'tchic bord, une bouanne s&eacute;th&eacute;e<BR>
Quand j&eacute; s'saimes qu&eacute; nouos deux<BR>
Touos seurs - entre-quatre-z-i&egrave;rs<BR>
J'vos don'nais des! "<I>Pli&egrave;rcheux</I>!"</P>

<P>Oh! n&eacute; v'l&agrave; coumment qu'ch'est<BR>
Qu'ou savez dithe: Merci!<BR>
Es gens qui vos &ecirc;crivent<BR>
En prose ou po&ecirc;sie:<BR>
Ils ont<BR>
D's'affronts<BR>
Cliutt&egrave;s au nez d'la sorte!<BR>
Tch'est don qui vos faudrait?<BR>
Ah! s'ou v'n&egrave;z par si&egrave;z nous<BR>
Ch'est m&eacute; qui vos r'ch&egrave;v'thai!</P>

<P>Oh! n&eacute; v'l&agrave; coumment qu'ch'est<BR>
Qu'ou traitez l'pouorre rimeux<BR>
Ou vos pliaigniz qui s'landre<BR>
Et qui n'est qu'un <I>Pli&egrave;rcheux<BR>
</I>Qui n'vaut<BR>
Pon gros!<BR>
Mais j'vos d'mande &agrave; man tou,<BR>
Tchi m&ocirc;que est qui vos pique?<BR>
Qu'ou s&eacute;yiz si critique<BR>
Coumme chonna, tout d'un coup?</P>

<P>Oh! n&eacute; v'l&agrave; coumment qu'ch'est<BR>
Qu'ou vos motr&egrave;z l'ammin<BR>
Des cheins tchi vos soulagent<BR>
Et cherchent &agrave; vos sou&ocirc;tnin:<BR>
"<I>Pli&egrave;rcheux<BR>
</I>D'rimeux!"<BR>
N'en v'l&agrave; d'z'&ecirc;califias!<BR>
Des "Mercis" &agrave; la hache!<BR>
Des talmouses dans la fache!<BR>
Un m&ucirc;s&eacute; coumme le bras!</P>

<P>Oh! n&eacute; v'l&agrave; coumment qu'ch'est<BR>
Qu'ou voulez &ecirc;tre servis!<BR>
S'nou n'vos dounne pon un tas:<BR>
"En avant les coups d'pi!"<BR>
I vos<BR>
En faut<BR>
Par la verge des rimes!<BR>
M'est avis qu'pour vos pliaithe<BR>
Et gangni votre estime<BR>
<I>L'impossibl'ye</I> i faut faithe.</P>

<P>Oh! n&eacute; v'l&agrave; coumment qu'ch'est<BR>
Ou criyiz qu'nou z'arrange<BR>
Des vers pus ais&icirc;ment,<BR>
Qu'des soubats dans une grange!<BR>
Mais vous<BR>
Dites nous,<BR>
Pourth'est qu'ou n'en faites pon!<BR>
Ch'est bein ou moins poirtant!<BR>
Allons-y! Rim&egrave;z-don!<BR>
Vous qui nos bliaumez tant!</P>

<P>Oh! n&eacute; v'l&agrave; coumment qu'ch'est<BR>
Qu'ou vos en d&ecirc;hallez:<BR>
"Ou n'savez pas r&icirc;mer?"<BR>
Faites coumme nous: Eprouvez!<BR>
Une fais,<BR>
Vingt fais,<BR>
R'r&ecirc;criv&egrave;z vot' vers&egrave;t,<BR>
Pour l'aver coumme i faut<BR>
"- Ou n'trouvez pas les mots? -"<BR>
Oh! Ch'est d'la <I>Pli&egrave;rcheuset&egrave;</I>!</P>

<P>Allons don, capuchiz!<BR>
Rimez jusqu'&agrave; min'ni&egrave;t<BR>
Ou une heuthe du matin,<BR>
Quant tout l'monde est au li&egrave;t.<BR>
Cherchis,<BR>
Fouoillis,<BR>
Vot, pouorre cherv&eacute; lass&egrave;<BR>
"Les rimes n&eacute; vos veinnent pas?"<BR>
Ou mettez vot pl'yumme bas!<BR>
Oh! Ch'est d'la <I>Pli&egrave;rcheuset&egrave;</I>!</P>

<P>Oh! n&eacute; v'l&agrave; coumment qu'ch'est<BR>
"Ou n'pouvez pon achteu?<BR>
Ou vos y r'mettez d'main,<BR>
Erpos&egrave;, d'miyeu tcheu?"...<BR>
- Parmi<BR>
Tout l'bri<BR>
D'z'avers qui braillent et grignent,<BR>
Faizous fort mus qu&eacute; d'vant?<BR>
Qu&eacute; tchi? Pas m&ecirc;me deux lignes<BR>
Qui finissent sus l'm&ecirc;me sens?</P>

<P>Oh! n&eacute; v'l&agrave; coumment qu'ch'est<BR>
Qu'ou z'entendez rimer?<BR>
C'h'est fichi encre et pl'yumme<BR>
Raidde contre la path&egrave;.<BR>
Achteu,<BR>
Moussieu,<BR>
Si trente vers m&eacute; donnent droet<BR>
Au soubriquet d'Pli&egrave;rcheux,<BR>
T'chi dithe quand vous, ma f&eacute;!<BR>
<I>N'en faites pon se'lment deux?</I><p>

J'ai l'honneur et <I>pas honte<BR>
</I>D&eacute; m'souscrithe</P>

<I><P><a href="ejluce.html">Elie</a><p></I>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="avisrime.html">Avis es Cheins qui Voudraient Rimer</A><p>
<li><a href="craqthie.html">La Craqthie d'Fouet</a><p>
<li><P><A HREF="ant.html">Une Rime en "Ant"</A></P>
<li><a href="hugo.html">Salut d'un pouor Rimeux &agrave; un Po&egrave;te</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><P><A HREF="rimeurs.html">Rimeurs J&egrave;rriais</A></P>
<li><a href="amitha.html">R&icirc;nmeux - Amitha</a><p>
<li><a href="900e.html">En J&egrave;rriais</a><p>
<li><a href="metivier.html">Laelius au Rimeux du C&acirc;t&eacute;</a><p>
<li><a href="anacreon.html">&Agrave; l'Anacr&eacute;on en Braies</a><p>

<li><a href="sonnet.html">L&eacute; sonnet</a><p>
<li><a href="ajp.html">A J.-P.</a><p>
<li><a href="aaalg.html">&Ecirc;pitre &agrave; m&eacute;n anm&icirc;n A.A.L.G.</a><p>
<li><a href="poetry_day03.html">La Journ&eacute;e d'la Po&eacute;sie 2003</a><p>
<li><a href="rimaeux.html">A l'ammin Cli&eacute;ment et &agrave; Moussieu Jacque Rimae&ucirc;x</a><p>
<li><A href="piercheux.html">L&eacute; Pi&egrave;rcheux</A><p>
<li><a href="tudors.html">Tu dors accouo!</a><p>


<li><a href="jerseyfestivalofwords.html">La Pathol'lie</a><p>
<li><a href="demusele.html">Nos bouoches vi&eacute;dgies ont p&egrave;rdu lus patholes</a><p>


<li><a href="livre2017.html">La Journ&eacute;e Mondiale du Livre 2017</a><p>
<li><a href="poetryday2017.html">La Journ&eacute;e d'la Po&eacute;sie 2017</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
