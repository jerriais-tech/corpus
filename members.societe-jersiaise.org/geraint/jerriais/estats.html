<HTML>
<HEAD>
<TITLE>Les Estats</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Estats</h2></font></center>
<CENTER><TABLE><TR><TD>
L'aut' jour je vis l'assembll&egrave;e<br/>
Qu'nouz appele les <a href="etats.html">Estats</a><br/>
Qu'est si dr&ocirc;lement compos&egrave;e<br/>
Que ou f'rait bein rire les cats.<br/>
<br/>
Sus le banc des magistrats<br/>
Nouz en vait de pus d'une mere<br/>
Mais qu'i faichent lus travas<br/>
Che n'est pas l&agrave; men affaire<br/>
<br/>
Nou m'y montri un gros homme<br/>
Qui n'qtient &agrave; cllou ni &agrave; c'ville;<br/>
Si je n'me trompe nou l'nomme<br/>
Mousieu le juge ................... <sup>(1)</sup><br/>
<br/>
Il a l'air d'un bouan vivant,<br/>
L'encoleure d'un touor&eacute;.<br/>
Par driere et par devant<br/>
Il est rond comme un tonn&eacute;.<br/>
<br/>
Y-en a iun &agrave; barbe grise<br/>
Qui sans doute s'creit bein grand,<br/>
Et qui pour nouz en d'vise<br/>
Va s'prom'ner hors de san banc.<br/>
<br/>
Un ministre qui s'engnie<br/>
Aupres d'un autre ahonni,<br/>
Montre qu'il a grande envie<br/>
D's'acclliaser et frume l'yi.<br/>
<br/>
Chti-l&agrave; n'a pas la br&eacute;lue<br/>
Quand il est comme inspir&egrave;;<br/>
Il a la langue bein pendue<br/>
Et le filet bein cop&egrave;.<br/>
<br/>
Un pouor vi quiq'chose brinotte,<br/>
J'pense que ch'est un mio d'mie d'pain:<br/>
Un autre rgarde sa botte;<br/>
Iun s'pr&eacute;pare &agrave; faire le train.<br/>
<br/>
Chu dergni a d'la varvette,<br/>
Pus qu'nou n'crerait souos sen drap;<br/>
A l'ouir conter s-a sornette<br/>
Nou l'dirait un avocat.<br/>
<br/>
Un saint-n'y-touche empes&egrave;<br/>
Est l&agrave; comme une &ecirc;tend-perche;<br/>
Un autre est embarrass&egrave;<br/>
Comme d'une enhalaude une gerche.<br/>
<br/>
Un autre pouor rat d'&eacute;gllise,<br/>
Qui, bein qu'i' n'seit pas un sot,<br/>
A pourtant fait une sottise<br/>
Se tqient l&agrave; en muche-ten-pot.<br/>
<br/>
Un conn&ecirc;table savant,<br/>
Qui pust&ocirc;t voudrait l'paraitre<br/>
Dpis qu'i grimpi sus l'Mont Bllanc<br/>
Se creit, dame, un divers &Ecirc;tre.<br/>
<br/>
Iun d'ses vaisins, fier b&eacute;gaus,<br/>
Ne dit mot, jamais ne d'vise;<br/>
Mais comme la jument Rabaud<br/>
I' rit parfeis d'sa sottise.<br/>
<br/>
A vrai dire ch'est un bachouard<br/>
Qui-a fait pus d'une b&ecirc;tise;<br/>
I' connait bein l'Mont F&ecirc;lard<br/>
Et r&ecirc;pond au nom de ....... <sup>(2)</sup><br/>
<br/>
Ch'est parmi les D&eacute;put&eacute;s<br/>
Que nou veit ch'qu'il y-a d'pus dr&ocirc;le;<br/>
Mais je n'peux pas en une feis<br/>
De chacun r'presenter l'r&ocirc;le.<br/>
<br/>
Iun d'ieux &agrave; l'air d'un Angllais,<br/>
Il a un bouan divulguere;<br/>
En angllais comme en fran&ccedil;ais,<br/>
I' conte assez bein s'n affaire.<br/>
<br/>
Un deuxi&egrave;me est v'nu fameux<br/>
Dans l'marchi faisant s-a ronde,<br/>
Dans l's Estats s'corlant les c'veux<br/>
Et en criant &quot;Je seconde&quot;. <sup>(3)</sup><br/>
<br/>
Il a l'esprit viscasi&egrave;<br/>
Car i voulait faire accrere<br/>
Qu'il y-a d'la propriet&egrave;<br/>
Ni mobiliere ni fonci&egrave;re.<br/>
<br/>
L'tr&ecirc;sieme est un ptit laidure<br/>
Qui n'parait aveir que l'vent;<br/>
I' n'fait pas mauvaise figure,<br/>
Nou l'entend p&acirc;ler souvent.<br/>
<br/>
Y en a iun qui n'fait qu'cllin'nter<br/>
Un autre est comme une image<br/>
Un autre semblle hauter;<br/>
Ch'est d's ouaisiaux sans ramage.<br/>
<br/>
Deux des nouviaux-arriv&egrave;s<br/>
Sont &agrave; peu pres d'la m&ecirc;me p&acirc;te;<br/>
Quand j'en s'rons d&ecirc;barrass&egrave;s<br/>
J'pouorrons crier bouonne d&ecirc;b-&acirc;te.<br/>
<br/>
Iun d'ieux est un pouor pend-hueules,<br/>
L'autre est salope et bruta;<br/>
I' faut que che sait des peuilles<br/>
Qui nouos aient chouaisi chonna.<br/>
<br/>
Le prumi, je l'ai oui dire,<br/>
Ne peut pas se gouverner;<br/>
Du deuxieme nou n'fait qu'rire<br/>
Quand i' se dmente de p&acirc;ler.<br/>
<br/>
L'un et l'autre &ecirc;pirot&egrave;<br/>
Erpr&eacute;sente s-a paraisse,<br/>
Comme un cat-huant &ecirc;galu&egrave;<br/>
Qui d'sortir trop t&ocirc;t se presse.<br/>
<br/>
Si ch'est que nou ouet le br&eacute;lan<br/>
Qui s'y fait nou trouve chonna drole;<br/>
Nou se r'souveint de <a href="maitredamian.html">Mait' Damian</a><br/>
Qui n'craignait ni n'tait craint d'l'&ecirc;cole.<br/>
<br/>
Si jamais i' font aut' chose<br/>
Que de voter, m'est avis<br/>
Que ils attendront une pose,<br/>
A la s'maine es treis Jeudis.<br/>
<br/>
<br/>
<i>1 de Quetteville <br/>
2 Edouard Denize<br/>
3 <a href="dujardin.html">Jean Thomas du Jardin</a><br/>
<br/>
(<a href="langlois.html">P.L.</a>)?<br/></i>
<br/>
</TD></TR></TABLE></CENTER>

Acouo eune v&egrave;rsion:<br/>
<br/>


<center><font color="#215e21"><h2>Les Estats</h2></font></center><p>
<CENTER><TABLE><TR><TD>
L'aut' jour je vis l'Assembl&eacute;e<br/>
Qu'nouz appele les Estats:<br/>
Oulle est tellement compos&eacute;e<br/>
Qu'ou f'rait bein rire les cats.<br/>
<br/>
Nou m'y montri un gros homme<br/>
Qui n'tgient &agrave; cllou ni &agrave; c'ville;<br/>
Si je n'me trompe nou l'nomme<br/>
Mousieu le juge ................... <br/>
<br/>
Il a l'air d'un bouan vivant,<br/>
L'encoleure d'un tuor&eacute;;<br/>
Par driere et par devant<br/>
Il est rond comme un tonn&eacute;.<br/>
<br/>
Je vis un bouan vier gar&ccedil;on,<br/>
Assez savant et habille;<br/>
Pour finir s'n &eacute;ducation<br/>
I' 'li faudrait un' bouann' fille.<br/>
<br/>
J'en vis iun &agrave; barbe grise<br/>
Qui sans doute se crait bein grand,<br/>
Et qui pour que nouz en d'vise<br/>
Va s'promner hors de san banc.<br/>
<br/>
A l'va&icirc;r comme un badleran,<br/>
Ov les deux mains dans ses braies,<br/>
Se rengorgir comme un poan,<br/>
I'fait penser &agrave; des ouaies.<br/>
<br/>
Un autre est un bel ouais&eacute;<br/>
Qui fait envie es hardelles;<br/>
S'i n'se d&ecirc;p&egrave;che, ma f&eacute;,<br/>
I'fra languir bein des belles.<br/>
<br/>
Un ministre qui s'engnie<br/>
Aupres d'un autre ahonni,<br/>
Montre qu'il a grande envie<br/>
D's'accllasser et frumme l'yi.<br/>
<br/>
Chti-l&agrave; n'a pas la br&eacute;lue<br/>
Quand il est comme inspir&eacute;,<br/>
Car sa langue est bein pendue<br/>
Et sen filet bein cop&egrave;.<br/>
<br/>
Un pouor vi quiq' chose brinotte,<br/>
Ch'est pt&ecirc;tre un mio de mie d'pain:<br/>
Un autre rgarde sa botte;<br/>
Iun s'pr&eacute;pare &agrave; faire le train.<br/>
<br/>
Chu dergni a d'la varvette,<br/>
Pus qu'nou n'cr&eacute;rait souos sen drap;<br/>
A l'ouir conter sa sornette<br/>
Nou l'dirait un avocat.<br/>
<br/>
Un saint-n'y-touche empese<br/>
Est l&agrave; comme une &ecirc;tend-perche;<br/>
Un autre est embarrass&eacute;<br/>
Comme d'une enhalande une gerche.<br/>
<br/>
Un autre pouor rat d'&eacute;gllise,<br/>
Qui bein qu'i' n'sait pas un sot,<br/>
A pourtant fait une sottise<br/>
Se tgient l&agrave; en muche-tan-pot.<br/>
<br/>
Un conn&ecirc;table savant,<br/>
Ou bein qui voudrait l'paraitre;<br/>
Dpis qu'i grimpit sus l'Mont Bllanc<br/>
Se creit, dame, un divers &ecirc;tre.<br/>
<br/>
Un espece de b&eacute;gaud<br/>
Reste l&agrave; comme une devise,<br/>
Et comme la jument Rabaud<br/>
Rit parfais de sa sottise.<br/>
<br/>
Un autre &agrave; une petite vouaix<br/>
Comme une modeste fillette;<br/>
Il est bein llain d'&ecirc;tte un gniais,<br/>
Il est malin comme une chouette.<br/>
<br/>
Ch'est parmi les d&eacute;put&eacute;s<br/>
Que nou vait ch'qu'il y a d'pus dr&ocirc;le,<br/>
Mais je n'peux pas en une fais<br/>
De chacun rpr&eacute;senter l'r&ocirc;le.<br/>
<br/>
Iun d'ieux &agrave; l'air d'un angllais,<br/>
Il a un bouan divulguere;<br/>
En Angllais comme en Fran&ccedil;ais<br/>
I'conte assez bein s'n affaire.<br/>
<br/>
Un deuxi&egrave;me est vnu fameux<br/>
Dans l'marchi faisant sa ronde,<br/>
Dans l's Estats s'corlant les cveux<br/>
Et en criant &quot;Je seconde&quot;.<br/>
<br/>
Che fut pour li qu'Alavaine<br/>
Se servit d'un vilain mot;<br/>
Je ne sis pas sa marraine,<br/>
Qui ne dit rain n'p&acirc;le pas trop.<br/>
<br/>
Il a l'esprit viscasi&egrave;,<br/>
Car i' voulait faire accrere<br/>
Qu'il y-a d'la propri&ecirc;t&egrave;<br/>
Ni mobiliere ni fonciere.<br/>
<br/>
L'tr&ecirc;sieme est un ptit laidure<br/>
Qui n'parait aver que l'vent;<br/>
Mais i' fait bouanne figure,<br/>
Nou l'entend p&acirc;ler souvent.<br/>
<br/>
Un assez biau rouoge gar&ccedil;on,<br/>
Qui bein seux n'est pas trop b&ecirc;te,<br/>
A de la vouaix, d'la raison<br/>
Et des boudins dans la t&ecirc;te.<br/>
<br/>
Iun d'ieux ne fait que cllin'ter<br/>
Un autre est comme une image;<br/>
Sen vaisin semblle hauter;<br/>
Ch'est des ouaisiaux sans ramage.<br/>
<br/>
Deux des nouviaux-arriv&egrave;s<br/>
Sont &agrave; peu pres d'la m&ecirc;me p&acirc;te;<br/>
Quand j'en s'rons d&ecirc;barrass&egrave;s<br/>
J'pouorrons crier bouonn' d&ecirc;bate.<br/>
<br/>
L'un et l'autre &ecirc;pirot&egrave;,<br/>
Erpr&eacute;sente sa p&acirc;raisse,<br/>
Comme un cat-huant &ecirc;galu&egrave;<br/>
Qui d'sortir trop t&ocirc;t se presse.<br/>
<br/>
Sus un fauteuil jusqui haut,<br/>
Iun parait en p&eacute;nitence,<br/>
Et prend des pinchies de sno.<br/>
Pour aver de la patienche.<br/>
<br/>
Quand nouz entend la brelan<br/>
Qui s'fait, chonna parait dr&ocirc;le;<br/>
Et nou pense &agrave; maitr' Damian<br/>
Qui n'&eacute;tait pon craint d'l'&ecirc;cole.<br/>
<br/>
<i>Un Jersiais<br/>
</i><br/>
<i>La Lanterne Magique<br/>
28/12/1872 - 4/1/1873<br/>
</i><br/>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="etats.html">Les &Ecirc;tats d' J&egrave;rri</a><p>
<li><a href="nosetats.html">Nos &Ecirc;tats au jour d'agniet</a><p>
<li><a href="juges1905.html">Membres des Estats</a><p>
<li><a href="guet.html">Les Chevaliers du Guet, ou les &#147;Knights&#148; en perspective!!!</a><p>
<li><a href="pmetats.html">Un Jour &egrave;s &Ecirc;tats</a><p>
<li><a href="ode.html">Ode au peuple et aux &Eacute;tats</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
