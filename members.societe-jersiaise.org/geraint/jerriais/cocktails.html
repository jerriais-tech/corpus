<HTML>

<!-- Mirrored from members.societe-jersiaise.org/geraint/jerriais/cocktails.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
<HEAD>
<TITLE>Patchi ses cocktails</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Patchi ses cocktails</h2></font></center><p>

Ch'est un myst&eacute;the d&eacute; io&ugrave; qu'i' veint, l'nom d'ches bouaissons alcooliques - y'a tant d'histouaithes et d'l&eacute;gendes. Y'en a tchi disent qu'nou soulait donner &egrave;s cos litteurs un m&ecirc;lange d&eacute; tout tch'avait 't&eacute; la&icirc;ssi par les b'veurs &egrave;s aub&egrave;rges o&ugrave;'est qu'les littes &agrave; cos soulaient prendre pliaiche. Autr&eacute;ment ch'est qu' nou soulait r&ecirc;mouer sa v&egrave;rr&eacute;e atout eune plieunme d&eacute; co.<br>
<br>
Y'en a d'aut's tchi disent, nou-fait, ch'est qu'des bouaissons 'taient s&egrave;rvis dans des cocotchi&egrave;rs, et v'l&agrave; tchi donnit l'nom au cocktail. <br>
<br>
En tout cas, y'a des cocktails tchi sont hardi bein connus &#150; l&eacute; <a href="vodkamartini.html">vodka martini</a> &agrave; <a href="jamesbond.html">James Bond</a>, par exempl'ye: ch&acirc;tchi, pas r&ecirc;mou&eacute;. &Egrave;s neuches et &agrave; d'aut's c&eacute;l&eacute;br&acirc;tions, un buck's fizz (du champangne et du jus d'orange) est populaithe, mais pouor d&eacute; m&eacute; ch'est g&acirc;zouoilli du bou&ocirc;n champangne qu&eacute; d'l&eacute; faithe s&egrave;rvi dans un cocktail d'm&ecirc;me. Y'a d'aut's cocktails auve du champangne: l&eacute; kir rouoya (d'la cr&egrave;me d&eacute; cassis et du champangne) et l'&icirc;mprobabl'ye ni&egrave;r v'lous (du champangne et du <a href="guinness.html">Guinness</a>).<br>
<br>
Quand j'tais un &ecirc;tudgiant l&eacute; bliu lagon 'tait populaithe &egrave;s partis. Ch'est du bliu tchura&ccedil;ao auve du vodka et d'la limonnade, mais m&ecirc;fi'-ous car aupr&egrave;s deux'trais v&egrave;rr&eacute;es n&eacute; v'l&agrave; la langue tchi tou&ocirc;nne bliue &#150; sans p&acirc;ler d'la cra&ucirc;l'lie et la jobelinn'nie!<br>
<br>
Y'a un tas d'litcheurs d&eacute; diff&eacute;thents pays faites s&egrave;rvis dans des cocktails. Par exempl'ye, y'a la m&egrave;rdgitte tch'est du t&eacute;quila Mexitchain, d'la litcheu d'oranges (Couaintreau, Grand Marnyi ou tchura&ccedil;ao) et du jus d'v&egrave;rt limon.<br>
<br>
S'nou-s'a d's anm&icirc;ns siez s&eacute; et tchiques boutillies d'litcheurs dans la cocktail'lie, i' vaut bein exp&eacute;thimenter car, d'vant patchi ses tailes, i' vaut d&ecirc;patchi ses cocktails, n'est-che pon, bouonnes gens? Sant&eacute;!<br>
<br>
<br>
<i><a href="jerpoem.html">Geraint Jennings</a><br>
<br>
</I>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="baithe.html">Baithe</a><p>

<li><a href="kir.html">L&eacute; Kir Nouormand</a><p>
<li><a href="vinbrule.html">Du V&icirc;n Br&ucirc;l&eacute;</a><p>
<li><a href="maryann.html">Mary Ann - tchiques annonces</a><p>
<li><a href="lemasurier.html">Le Masurier</a><p>
<li><a href="patricegj.html">&Agrave; la sant&eacute; d&eacute; Saint Patrice</a><p>

<li><a href="bouaissons.html">B&eacute;vons &agrave; la Nouormande!</a><p>
<li><a href="litcheu1940.html">La Litcheu du Jour de Na&icirc;ssance</a><p>
<li><a href="cannelle.html">D&eacute; l'Ieau d'Cannelle</a><p>
<li><a href="noyau.html">Du Noyau</a><p>
<li><a href="vodkamartini.html">Vodka Martini</a><p>

<li><a href="ieaudvie.html">L'ieau d'vie</a><p>
<li><a href="gdfprohibition.html">I' s'en fait d'toutes les sortes, sinon la bouanne!</a><p>

<li><a href="gdfbouaisson.html">La bouaisson tue</a><p>
<li><a href="sancerre.html">Tchiques M&eacute;mouaithes</a><p>
<li><a href="cahouain_litcheu.html">Marie Hibou et l'litcheu</a><p>
<li><a href="brulindchucre.html">Du br&ucirc;l&icirc;n d'chucre, la p'liche d'un v&egrave;rt limon</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/cocktails.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
</HTML>
