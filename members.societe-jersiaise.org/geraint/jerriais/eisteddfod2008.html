<HTML>

<!-- Mirrored from members.societe-jersiaise.org/geraint/jerriais/eisteddfod2008.html by HTTrack Website Copier/3.x [XR&CO'2014], Tue, 15 Jul 2025 13:47:32 GMT -->
<HEAD>
<TITLE>Eisteddfod 2008</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eisteddfod 2008</h2></font></center><p>
<img src="jerriais83.jpg" width="100" height="100" alt="" title="" border="0" align="right" />
Bein, tout allit bein &agrave; l'Eisteddfod Vendr&eacute;di et Sanm'di. Ouaithe qu&eacute; nou-s'ait r'mu&eacute; &agrave; Saint Ou&euml;n viyant qu'la Salle Publyique d&eacute; Saint Mart&icirc;n est bein trop p'tite pouor cont'n&icirc;n touos les mousses, nou 'tait patchi coumme des sardinnes Vendr&eacute;di pouor les cl&acirc;sses &egrave;s mousses. Ch'est probabl'ye qu'l&eacute; changement d'jour avait a&icirc;dgi - achteu les mousses prannent part duthant eune journ&eacute;e scolaithe au run d'Sanm'di.<br/>
<br/>
Parmi les clious d'la journ&eacute;e: un gar&ccedil;on du Coll&egrave;ge De La Salle g&acirc;ngnit la cl&acirc;sse des c'menchants; un hard&eacute; du Coll&egrave;ge Victoria g&acirc;ngnit l'&egrave;rcit&acirc;tion d'san chouaix auve eune pi&egrave;che am&ucirc;thante qu'il avait compos&eacute; l&icirc;-m&ecirc;me; les hardelles du Coll&egrave;ge &egrave;s Fil'yes g&acirc;ngn&icirc;drent la Coupe des Enfuntchis pouor lus r'cit&acirc;tion en tchoeu, et ieune dg'ieux g&acirc;ngnit l'&egrave;rcit&acirc;tion pouor les cheins en d'ssous d'15 ans; pouor les cheins d'15 &agrave; 20 ans, eune hardelle d'l'&ecirc;cole d&eacute; Hautlieu g&acirc;ngnit la cl&acirc;sse et ou g&acirc;ngnit la lectuthe &agrave; livre ouv&egrave;rt &eacute;tout. Pouor la lectuthe &agrave; livre ouv&egrave;rt y'avait eune bouonne pouongnie d'comp&eacute;titeurs parmi les jannes, v'l&agrave; tch'est encouothageant. Y'avait tant d'comp&eacute;titeurs dans les cl&acirc;sses &egrave;s mousses qu'l'heuthe du d&icirc;nner et la f&icirc;n d'l'arl&eacute;v&eacute;e f&ucirc;drent &egrave;rt&egrave;rgies et bein d's &ecirc;coles n'p&ucirc;drent pon rester pouor l'adjudic&acirc;tion car les minibeusses avaient 't&eacute; c'mand&eacute;es en l'heu.<br/>
<br/>
L&eacute; Vendr&eacute;di au s&eacute; pouor l's adultes, i' n'y'avait pon tant d'monde dans l'audienche, mais la qualit&eacute; des pr&eacute;sent&acirc;tions 'tait haute. Les dgialogues &icirc;mpromptu 'taient, coumme d&eacute; cou&ocirc;teunme, r&icirc;sibl'yes &agrave; en faithe rithe les cats. Parmi les sujets &icirc;mp&ocirc;s&eacute;s: &quot;Ch'est-i' eune bouonne id&eacute; d'b&acirc;ti un pont d'ich&icirc;n en France?&quot;, &quot;Les hoummes n'ont qu'deux d'fauts: chein qu'i' dithent et chein qu'i' font&quot;, &quot;Saint Ou&euml;n d&eacute;v'thait d&ecirc;cliather s'n &icirc;nd&eacute;pendance&quot;. Y'avait d'la chant'tie non-comp&eacute;titive (auve, bein seux, &quot;Ma Normandie&quot; et &quot;Man Bieau P'tit J&egrave;rri&quot;). Et un duologue pr&eacute;path&eacute; pouor ag'ver la s&eacute;th&eacute;e - ch'fut eune pi&egrave;che bein r&icirc;sibl'ye entouor &quot;L'Tou d'France, les femmes cyclistes et la drogu'thie&quot;. Et l'&egrave;rmue&ucirc;thie d'salle avait 't&eacute; eune bouonne chose, car y'avait deux bikes sus la strade pouor la pi&egrave;che.<br/>
<br/>
L&eacute; Sanm'di au s&eacute;, la Salle P&acirc;roua&icirc;ssiale 'tait acouo patchie. Nou c'menchit la s&eacute;th&eacute;e auve les g&acirc;ngnants des cl&acirc;sses &egrave;s mousses &agrave; r'pr&eacute;senter lus pi&egrave;ches pouor les grandes p&egrave;rsonnes - et l'hard&eacute; du Coll&egrave;ge Victoria r'chut la coupe pouor la miyeu pr&eacute;sent&acirc;tion d'touos les mousses. <br/>
<br/>
Pouor les grandes p&egrave;rsonnes, ch'fut l'ex-S&eacute;nateu Jean Le Maistre tchi remportit la coupe pouor la lectuthe pr&eacute;path&eacute;e auve &quot;<a href="abetot2.html">&Agrave; B&eacute;t&ocirc;t</a>&quot; d'<a href="pwluce.html">Ph'lippe d'la Golarde</a>. L'adjudicateu f&icirc;t eune jug'gie d'Salomon dans la cl&acirc;sse des &egrave;rcit&acirc;tions en tchoeu car i' donnit les m&ecirc;mes m&egrave;rques &agrave; toutes les &ecirc;tchipes tch'&egrave;rch&ucirc;drent des c&egrave;rtificaux d'or.<br/>
<br/>
La lectuthe &agrave; livre ouv&egrave;rt attriotchit un assez grand nombre d&eacute; comp&eacute;titeurs ch't' ann&eacute;e. La pi&egrave;che choua&icirc;sie 'tait entouor la Milice Rouoyale d&eacute; J&egrave;rri et en partitchulyi l's&egrave;rvice duthant la Grande Dg&egrave;rre. V'l&agrave; tchi 'tait topique, mais la pi&egrave;che cont'nait hardi d'dates &eacute;pis des noms et des titres (en Fran&ccedil;ais et Angliais &eacute;tout) tchi complyitchit la li&eacute;thie.<br/>
<br/>
Pouor l&eacute; chent'naithe d&eacute; l'Eisteddfod d&eacute; J&egrave;rri (tchi c'menchit en 1908, mais les preunmi&eacute; S&eacute;th&eacute;es J&egrave;rriaises qu&eacute;mench&icirc;drent ra&icirc;que en 1912) eune cl&acirc;sse sp&eacute;ciale non-comp&eacute;titive offrit &egrave;s vielles gens la p&ocirc;ssibilit&eacute; d'pr&eacute;senter des pi&egrave;ches pouor l&eacute; plia&icirc;si d'l'audienche.<br/>
<br/>
Auve tout chenna, l&eacute; s&eacute; 'tait d&ecirc;j&agrave; bein avanchi quand nou-s'arrivit &agrave; la pi&egrave;che d&eacute; thi&acirc;tre. Ch'fut eune conm&eacute;die satirique entouor la politique auve les p&acirc;roua&icirc;ssiens &agrave; lus pliaindre entouor les minnistres - mais tchi surpr&icirc;nse pouor l'audienche quand l'Chef Minnistre l&icirc;-m&ecirc;me et sa missis appath&ucirc;drent sus la strade coumme l&eacute; d&egrave;rni&eacute; ridgeu! V&eacute;the, ch'tait l'chef du gouv&egrave;rn&eacute;ment en p&egrave;rsonne tch'avait accord&eacute; en s'gret pouor graie chutte surpr&icirc;nse-l&agrave; et jouer dans la conm&eacute;die. Sans doute, ch'est un s&icirc;ngne d&eacute; sou&ocirc;tchien pouor la langue J&egrave;rriaise et pouor l'Eisteddfod d&eacute; J&egrave;rri (et auve l&eacute; disteurb&eacute; politique d'achteu, ch'est ravissant qu'i' pouvait affa&ucirc;rder l'temps pouor prendre part dans eune p&eacute;tite conm&eacute;die. I' faut vaie si l'pr&eacute;chain Chef Minnistre es'sa d'm&ecirc;me en faveu d'not' tchultuthe.<br/>
<br/>
N&eacute; v'l&agrave;, les coupes g&acirc;ngnies, les c&egrave;rtificaux donn&eacute;s, les pi&egrave;ches &egrave;rcit&eacute;es et, j'esp&eacute;thons, des jannes entch&eacute;thinn&eacute;s pouor continnuer not' langue et sa tchultuthe.<br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="eisteddfod.html">L&eacute; J&egrave;rriais &agrave; l'Eisteddfod</a><p>
<li><a href="eisteddfod1993.html">Eisteddfod 1993</a><p>
<li><a href="eisteddfod1986.html">Eisteddfod 1986</a><p>
<li><a href="eisteddfod2000.html">L'Eisteddfod 2000</a><p>
<li><a href="eisteddfod1998.html">L'Eisteddfod 1998</a><p>
<li><a href="pmeisteddfod.html">Merrienne goes to the Eisteddfod</a><p>
<li><a href="djonnie.html">Not'e Djonnie chante &agrave; l'Eisteddfod</a><p>
<li><a href="painentertains.html">How Lonore Entertains her Mother</a><p>
<li><a href="pmchild.html">How the Dear Child Never Did It!</a><p>
<li><a href="eisteddfod1912.html">Eisteddfod 1912</a><p>
<li><a href="dgerrecaouain.html">L&eacute; Caouain, la dg&egrave;rre et l'Eisteddfod</a><p>
<li><a href="jerriaiscaouain.html">L&eacute; Caouain n'est pon gr&ocirc;ssi</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><a href="paineisteddfod.html">Why the Ladies Kept Away from the Eisteddfod</a><p>

<li><a href="eisteddfod1926.html">Eisteddfod 1926</a><p>
<li><a href="eisteddfodgj.html">Eisteddfod</a><p>
<li><a href="galimatias.html">J'avons en Jerri un tas de gens pourtchi notre vi&egrave;rr patois est un galimatias</a><p>
<li><a href="peule.html">Pe&ucirc;le et &Ecirc;man&ucirc;e</a><p>
<li><a href="sethee1930.html">En cherche d'femme: annonches</a><p>
<li><a href="sethee1916.html">S&eacute;th&eacute;e Jerriaise 1916</a><p>

<li><a href="examen.html">L'Examen</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/eisteddfod2008.html by HTTrack Website Copier/3.x [XR&CO'2014], Tue, 15 Jul 2025 13:47:32 GMT -->
</HTML>
