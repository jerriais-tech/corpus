<HTML>
<HEAD>
<TITLE>L&eacute; P&egrave;lerinnage d&eacute; St. H&eacute;lyi 2003</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; P&egrave;lerinnage d&eacute; St. H&eacute;lyi 2003</h2>

D&icirc;nmanche l&eacute; 13 d'Juilet<p></font></center><p><br>
<br>
<br>
<TABLE align="right">
<TR>
<TD>

<center><img src="hermitage.jpg" width="185" height="250" alt="L'H&egrave;rmitage"><p>
<FONT SIZE=2>L'H&egrave;rmitage d&eacute; St. H&eacute;lyi</FONT></center><p>
&nbsp;<p>
</TD>
</TR>
</TABLE>

Ch&acirc;que ann&eacute;e, la meunicipalit&eacute; et l's &eacute;glyises Chr&ecirc;tchiennes d&eacute; J&egrave;rri arrangent un p&egrave;lerinnage - d&eacute; cou&ocirc;teunme chenna a prend pliaiche l&eacute; D&icirc;nmanche l&eacute; pus pr&egrave;s du jour d'Saint H&eacute;lyi m&ecirc;me, tch'est l'seize d&eacute; Juilet.<br>
<br>
S'lon la tradition, St. H&eacute;lyi fut machacr&eacute; pouor sa fouai d'vant l'rotchi o&ugrave;'est qu'il avait v&ecirc;tchu pouor treize ans, priant et pr&ecirc;chant la Pathole d&eacute; Dgieu &egrave;s habitants d'J&egrave;rri.<br>
<br>
Ch'n'est qu'au bas dg'ieau qu'nou peut marchi &agrave; l'H&egrave;rmitage, la chapelle b&acirc;tie sus la pliaiche o&ugrave;'est qu'l&eacute; saint d'meuthait y'a des si&egrave;cl'yes. I' faut p&acirc;sser par l&eacute; Ch&acirc;t&eacute; L&icirc;zab&eacute; tchi fut b&acirc;ti sus les rotchi&egrave;rs d'&agrave; c&ocirc;t&eacute; d'vi&egrave;rs la f&icirc;n du seizi&egrave;me si&egrave;cl'ye.<br>
<br>
En 2003, l&eacute; p&egrave;lerinnage qu&eacute;menchit &agrave; l'&Eacute;glyise P&acirc;roua&icirc;ssiale d&eacute; St. H&eacute;lyi o&ugrave;'est qu'les p&egrave;ler&icirc;ns chant&icirc;tent un cantique.<br>
<br>
La proc&ecirc;ssion p&acirc;ssit par les grandes rues d'la Ville, et nou fit eune pause &agrave; la Crouaix du Mill&eacute;naithe pouor des pri&eacute;thes avant d&eacute; d'valler sus la gr&egrave;ve pouor c'menchi la croua&icirc;s'sie au Ch&acirc;t&eacute;. Mouon Doue d'la vie, fa&icirc;sait-i' eune arsion ch't' ann&eacute;e - dans les trente-tch'iun d'gr&eacute;s!<br>
<br>
En arrivant au Ch&acirc;t&eacute;, y'eut un s&egrave;rvice dans l'bel &egrave;s pathades - des pri&eacute;thes, des cantiques, et tchique patholes en J&egrave;rriais et eune pri&eacute;the en Fran&ccedil;ais env'y&eacute;e par les p&acirc;roua&icirc;ssiens d'l'&eacute;glyise d&eacute; St. H&eacute;lyi &agrave; Beuzeville dans la Grand'T&egrave;rre. L&eacute; P&eacute;the Marett-Crosby adr&eacute;chit tchiques patholes &egrave;s p&egrave;ler&icirc;ns entouor Sant H&eacute;lyi, l'&ecirc;trangi, et coumme les cheins tchi veinnent en J&egrave;rri pouor travailli apportent des dons tout coumme Saint H&eacute;lyi tch'apportit la fouai Chr&ecirc;tchienne.<br>
<br>
Les p&egrave;ler&icirc;ns continnu&icirc;tent &agrave; l'H&egrave;rmitage. L&eacute; Douoyen et l'Conn&ecirc;tabl'ye mont&icirc;tent les preunmi&egrave;rs, et l'Conn&ecirc;tabl'ye pliaichit eune couronne d&eacute; flieurs sus l'Liet d'St. H&eacute;lyi.<br>
<br>
Les d'gr&eacute;s sont hardi d'&agrave; pic, et l'H&egrave;rmitage est div&egrave;rsement p'tit quand y'a du monde l&agrave;-d'dans, mais pouor d&eacute; m&eacute;, n'y'a pon d'cou&ocirc;teunme en J&egrave;rri coumme l&eacute; P&egrave;lerinnage d&eacute; St. H&eacute;lyi.<p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="helier.html">St H&eacute;lyi</a><p>
<li><a href="hela2k.html">L&eacute; P&egrave;lerinnage d&eacute; St. H&eacute;lyi 2000</a><p>
<li><a href="helyi2005.html">La Saint H&eacute;lyi</a><p>
<li><a href="legende.html">L&eacute;gende d&eacute; Saint H&eacute;lier</a><p>
<li><a href="helsull.html">El&eacute;gie: Anniversarium millesimum Sancti Helerii a Nativitate Christi</a>.<p>
<li><a href="travaux.html">L'Egl'yise d'Saint-H&eacute;lyi</a>.<p>
<li><a href="hermitage.html">L'H&egrave;rmitage</a><p>
<li><a href="sainthellier.html">La fontaine dg&eacute;thisseuse d&eacute; Saint Hellier</a><p>
<li><a href="saintme.html">Man saint et m&eacute;</a><p>
<li><a href="squelette.html">La Squelette de l'Hermitage</a><p>
<li><a href="lizabeth.html">L&eacute; Chat&eacute; Lizabeth</a><p>
<li><a href="lettrejerriaise23.html">La Lettre J&egrave;rriaise - 13 d&eacute; Juilet 2014</a><p>
<li><a href="erligion.html">L'&egrave;rligion en J&egrave;rriais</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
