<HTML>
<HEAD>
<TITLE>L'temps pass&eacute;...</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'temps pass&eacute;...</h2></font></center><p>

<font size="-1"><i>Fort Lauderdale, Florida,<br/>
U.S.A.</i><br/>
<i>L&eacute; 8 d'avri, 1967.</i><br/></font>
<br/>
Moussieu l'R&eacute;dacteu,<br/>
<br/>
La politique 'tait la simplyicit&eacute; m&egrave;me quand j'tais mousse &agrave; <a href="st_ouen.html">St. Ou&euml;n</a>. La fanmile 'tait <a href="roselouothi.html">du parti du Louothi ou du parti d'La Rose</a>, et dans la fanmile respectabl'ye v'la tchi n'changeait pon d'eune g&eacute;n&eacute;th&acirc;tion &agrave; l'autre. I' n'y avait qu'les gens d'r&eacute;putation &egrave;rdoutabl'ye tchi votaient d'un c&ocirc;t&eacute; ou d'l'autre mouoyennant paiement, et ches'la 'taient appel&eacute;s &quot;Des Vieaux&quot;. Mes anch&ecirc;tres 'taient Louothi&egrave;rs dans l'&acirc;me, et j'm'&egrave;rsouveins qu&eacute; j'tais ordgilleux comme un poux tchi marche sus du v'lous d'pouver donner ma vouaix au candidat du parti Louothi la preunmi&eacute; fais qu'j'avais l'drouait d'voter! Eune fais, un anm&icirc;n du parti d'La Rose m&eacute; d'mandit si j'vot-tais pour un trou d'chour viyant tch'il 'tait Louothi, et j'failli &agrave; l'offenser quand j'li dis qu'oui, car un trou d'chour &eacute;thait ieu pus d'avis qu'autcheun R&ocirc;syi! Ch'tait tout en riant, sans doute, mais j'avais r'gret d'l'aver dit eune munute pus tard, car i' patha&icirc;ssait offens&eacute;, et ch'tait un brave homme et un bouan va&icirc;s&icirc;n qu&eacute; j&eacute; n'voulais r&ecirc;&eacute;llement pon offenser pour autcheune chose!<br/>
<br/>
La dr&ocirc;le d&eacute; chose est qu&eacute; ch'est dans ma vieill&egrave;che qu&eacute; j'ai appr&icirc;ns tch'est qu'&eacute;tait l'originne du parti Louothi. Et ch'est dans l'fanmeux Dictionnaithe J&egrave;rriais &agrave; <a href="lemaistre.html">Fra&icirc;nque Le Maistre</a> qu&eacute; j'ai veu ch'l&agrave; explyitchi. Souos l'mot &quot;Charlot&quot; &agrave; la page n&eacute;nante-six, Fra&icirc;nque nouos dit - aupr&egrave;s l'explyication qu&eacute; l'mot est diminutif du p'tit nom Charles - qu&eacute; les partisans d'l'ancien parti politique J&egrave;rriais dirigi par l&eacute; Lieut'nant Bailli Charles Lempri&egrave;the 'taient connus par chu nom-l&agrave; d'apr&eacute;s san nom d'b&acirc;pt&egrave;me. L'parti des Charlots eut s'n originne au c'menchement d'la deuxi&egrave;me ma&icirc;ntchi du dgiex-huiti&egrave;me si&egrave;cl'ye, et fut connu comme Les Louothi&egrave;rs au c'menchement du dgiex-neuvi&egrave;me. L&eacute; parti a tr&eacute;jous 't&eacute; l'parti cons&egrave;rvateur, et j'ai rest&eacute; cons&egrave;rvateur toute ma vie, votant pour chu parti-l&agrave; les trais ans qu&eacute; j'tais dans l's offices du gouv&egrave;rn&eacute;ment du Canada &agrave; <a href="gdfottawa.html">Ottawa</a>, et pour l&eacute; parti R&eacute;publitchain (tch'est l'parti cons&egrave;rvateur) ich&icirc;n en Am&eacute;thique.<br/>
<br/>
J'm'&egrave;rsouveins qu'&agrave; <a href="st_martin.html">St. Mart&icirc;n</a> les deux partis 'taient <a href="rouogebyiu.html">&quot;Les Blius&quot; et &quot;Les Rouoges&quot;</a> - les Blius &eacute;tant les cons&egrave;rvateurs. Quand j'tais mousse dans l'office &agrave; Moussieu Charles Ouoyamme Binet, &Ecirc;crivain, j'ou&icirc;yais souvent l's opinnions d'ses clients d'St. Mart&icirc;n au sujet des candidats des deux partis, quand i' v'naient &agrave; l'office au sanm'di. Moussieu Binet li-m&egrave;me, ayant des clients d&eacute; partoute la p&acirc;raisse, 'tait ne&ucirc;tre et n'appart&eacute;nait pon &agrave; autcheun des deux partis. &Agrave; l'occasion d'eune c&egrave;rtaine &ecirc;lection, j'm'&egrave;rsouveins qu'entre li et Alfred George Messervy, &Ecirc;cuier, l'grand des fis du d&eacute;funt Juge <a href="amesservy.html">Alfred Messervy</a> et Tr&eacute;s&ocirc;ryi des &icirc;mpots dans chu temps-l&agrave;, il' &ecirc;criv&icirc;drent des v&egrave;rsets en Fran&ccedil;ais souos l'titre ou la s&icirc;ngnatuthe d&eacute; &quot;Ni Bliu ni Rouoge&quot; et qu'les deux preunmi&eacute; l&icirc;ngnes d&eacute; iun des v&egrave;rsets 'taient <br/>
<i>&quot;Pour vaincre en guerre il faut de l'artillerie:<br/>
Pour vaincre en politique il faut de l'eau-de-vie!&quot;. </i><br/>
Y'&agrave; pus d'ch&icirc;nquante ans d&eacute; ch'la, et j&eacute; n'm'&egrave;rsouveins pon si v'la tchi fut publiy&eacute; dans la g&acirc;zette ou dans l'almonas d'chu temps-l&agrave;. J'crai, tout d'm&egrave;me, qu&eacute; v'la tchi fut dans &quot;La Chronique&quot;. Sans doute, les M&ecirc;ssieux Binet et Messervy n'avaient pon m&icirc;nt lus noms comme auteurs des v&egrave;rsets, et j'en doute si p&egrave;rsonne a seu qu&eacute; ch'tait ieux jusqu'&agrave; ch't heu. Y'a-t-i' tchique vi&egrave;r St Martinnais tchi s'&egrave;rsouveint d'aver veu ches v&egrave;rsets-l&agrave;?<br/>
<br/>
<IMG SRC="bachin4.jpg"  HEIGHT="150" BORDER="0" align="right" ALT="Faithe braithe les pe&icirc;les 2003">
 Comme j'l'a mentionn&eacute; d'vant, ch'est r'm&egrave;rquabl'ye tch'est qu'nou trouve dans chu bouan dictionnaithe-l&agrave;. Ch'est un livre si &icirc;nt&eacute;r&ecirc;ssant &agrave; li&eacute;the qu&eacute; touos les J&egrave;rriais d&eacute;v'thaient en aver iun, car l'histouaithe m&egrave;me d&eacute; lus pays est d'dans! S'ou' voulez savez les cou&ocirc;teunmes du temps pass&eacute;, i' n'y a qu'&agrave; l'ouvri &agrave; autcheune page. Ou-s avez sans doute ou&iuml; l'expression &quot;Faithe braithe les pe&icirc;les!&quot; et &quot;Sonner les pe&icirc;les et les bach&icirc;ns!&quot; Ch'est d'tchi tch'i' s'fa&icirc;sait acteullement en J&egrave;rri dans les vi&egrave;rs temps. &Agrave; la page souoxante-neuf ou v&egrave;rrez qu&eacute; d'<a href="bachins.html">faithe braithe les pe&icirc;les</a> 'tait eune si vielle cou&ocirc;teunme qu'oulle 'tait d'originne pa&icirc;enne! Mais la chose &egrave;rm&egrave;rquabl'ye est qu&eacute; l'Sieur Le Maistre nouos donne eune description bein d&ecirc;taillie d&eacute; chein qu&eacute; l's anciens fa&icirc;saient pour les  faithe braithe, les pe&icirc;les. Sans li, ch'est bein seux qu&eacute; chette-l&agrave; - comme bein d'aut' vielles cou&ocirc;teunmes des  vi&egrave;rs J&egrave;rriais - n'&eacute;thait janmais 't&eacute; r'cord&eacute;e ni explyitchie. J'en avais ou&iuml; p&acirc;ler bein des fais &eacute;tant mousse, mais j'n'&eacute;thais janmais seu comment qu'ch'la s'faisait si je n'l'avais pon liu dans l'dictionnaithe!<br/>
<br/>
Et sav'ous, bouannes gens, qu&eacute; quand l's anciens fou&acirc;ngnaient dans l'temps jadis, i' fa&icirc;saient tchiquesfais un pain d'bran pour l&eacute; tchian atout l'grattage du tro et eune pouangnie d'bran? Et il avait appathement bouan go&ucirc;t, chu pain d'tchian-l&agrave;, car l&eacute; dictionnaithe nouos dit, &agrave; la page septante, qu&eacute; les mousses l&eacute; mangaient bein &eacute;tout! J'ai souvent veu ma grand-grand-m&eacute;the, n&eacute;e L&icirc;sab&eacute; l'Brun en 1806 et d&eacute;c&eacute;d&eacute;e en 1895 dans sa n&eacute;nanti&egrave;me ann&eacute;e, fou&acirc;ngnier dans la tchu&icirc;sinne du vi&egrave;r M&eacute;nage &egrave;s Feuvres, mais j'n'avais pon ou&iuml; p&acirc;ler d'faithe du pain d'tchian d&eacute;vant ouvri l'dictionnaithe tch'est d&eacute;v'nu - dans bein p'tit d'temps - un objet &icirc;ndispensabl'ye et un vraie tr&eacute;sor sus m'n &ecirc;critouaithe!<br/>
<br/>
<i><a href="lefeuvre.html">George d'La Forge</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="rouoges.html">Les Rouoges et les Blus</a><p>
<li><a href="roselouothi.html">Rose ou Louothi?</a><p>
<li><a href="gdfstouen.html">&Agrave; St. Ouen l'temps p&acirc;ss&eacute;</a><p>
<li><a href="gdfcmin.html">En c'min p&acirc;ssant</a><p>
<li><a href="lettre1889b.html">Eune lettre dans la g&acirc;zette 1889</a><p>
<li><a href="cahouain1908a.html">Hi! hi! gar&ccedil;ons du Bouoley</a><p>
<li><a href="saisedhive.html">Une Sais&egrave; d'Hiv&eacute;</a><p>
<li><A HREF="pain.html">L&eacute; pain</A><p>
<li><a href="pain_jerriais.html">L&eacute; Pain J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
