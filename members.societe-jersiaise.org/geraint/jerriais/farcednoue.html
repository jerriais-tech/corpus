<HTML>
<HEAD>
<TITLE>La farce d'Nou&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La farce d'Nou&eacute;</h2>
P&icirc;teur Pain siez Dan L&ecirc;caudey</font></center><p>


N&eacute; v'la deux-trais fais que les lecteurs de la &quot;Nouvelle&quot; me font l'hounneur de li&eacute;the une petite farce que la gazette imprime &agrave; Nou&eacute; pour lus faithe plaisi et j'ai 't&egrave; pri&eacute; d'en &ecirc;crithe occouo une autre ch't'ann&egrave;e.<br/>
<br/>
Nou-z'y r'trouv'tha nos vieilles counnaissances, <i>Dan L&ecirc;caudey</i> et sa <i>Missis</i>, qui sont, coumme chatchun l'sait, des types counnus en Jerry.<br/>
<br/>
Mais deux autre caract&eacute;thes s'y trouv'thont avec yieux: <i>P&icirc;teur Pain</i> et <i>Missis Pain</i>, qui sont dev'nus des persounnages de cons&eacute;quence dans la litt&eacute;ratuthe jerriaise.<br/>
<br/>
Ch'est un suj&egrave;t extr&egrave;mement d'licat pour un &ecirc;crivain de touchi es gens qui proveinnent de l'imagination d'un autre. Les siens qui savent un p'tit mio chein qu'ch'est que d'd&ecirc;crithe un type n'aiment pas &agrave; vaie chu type-l&agrave; &ecirc;tre d&ecirc;chith&egrave; par un autre individu que l'sien qui l'a mins au jour, et, sus toutes choses, le sien qu'a <i>fait</i> un caract&eacute;the d&ecirc;teste de l'vaie travesti, changi, hall&egrave; hors de li-m&ecirc;me.<br/>
<br/>
Un type, m&ecirc;me dans l'&ecirc;crituthe d'un patouais, est coumme un portrait, - qu'il est bein a&icirc;si de r'counna&icirc;tre, mais sus tchi qu'i n'faut pas que d'autres &ecirc;prouvent &agrave; douother d'la peintuthe &agrave; lus mani&eacute;the. Che s'sait simpl'yement l'moyen de l'g&acirc;ter et d'vilanner l'oeuvre qu'un autre avait faite avec bein d'la peine et d'l'embarras.<br/>
<br/>
Pourtchi don' alors est-que je m'm&ecirc;le de touchi &agrave; <i>P&icirc;teur Pain</i> mai? Ch'est parce que des persounnes qu'ont ou&iuml; p&acirc;ler d'li et qu'ont &egrave;tou ou&iuml; p&acirc;ler de <i>Dan</i> et d'<i>Missis Dan</i> m'ont d'mand&egrave; si nou n'pouorrait pas pr&eacute;senter ches types-l&agrave; ensembl'ye. L'aventuthe m'a tent&egrave; et j'ai voulu l'&ecirc;prouver. Mais d'vant que d'm'y mettre j'ai 't&egrave; vaie <a href="brambilo.html">man confr&egrave;the, l'auteur de <i>P&icirc;teur</i></a> et j'en avons p&acirc;l&egrave;. Je n'm&eacute; r'counnaissai pas l'drouait de touchi &agrave; san trav&acirc;s - sans sa permission. I' m'la donn&eacute;e avec le pus grand pliaisi - et i' m&eacute;thite touos mes r'm&egrave;rciments. - <a href="ejluce.html">E.J.L.</a><br/>
<br/>
<br/>
</div><div align="center"><b>P&icirc;teur Pain siez Dan L&ecirc;caudey.</b><br/>
</div><div align="left"><br/>
</div><div align="center"><b><i>Sc&egrave;ne I: Dans la boutique &agrave; John Malzard.</b></i><br/>
</div><div align="left"><br/>
<i>Dan L&ecirc;caudey est en ville le Samedi d'Nou&eacute;. Il est &agrave; acatter une demi-livre de &quot;Richmond&quot; siez John Malzard, d'la <a href="rueddriethe.html">Rue d'Ri&eacute;the</a>, quand tout d'un coup ne v'la P&icirc;teur Pain qu'entre dans la boutique.</i><br/>
<br/>
<i>P&icirc;teur (sans vaie Dan)</i>: Bonso&euml;r, man John, veurs-tu me mettre &agrave; douze sous d'cigares. M&egrave;t m'en quatre des siennes de deux sous, j'les mettrais dans ma paute, et finis l'compte avec des siennes d'un sou; j'les mettrais dans ma bo&euml;te; nou trouve tr&eacute;jous des amins avec tchi que nou n'perd rein de s'montrer d'bouan tchoeu' &agrave; chutte saison ichin...<br/>
<br/>
<i>John Malzard</i>: V'la qu'est bein, man vi&egrave;r P&icirc;teur; tu s'ras servi coumme tu le d'mandes: Hein! Vaithe, aide-tai au s'no. Et coumme tu'as dit du bein d'mai dans la gazette, je t'dounn'nai une pus bouanne pipe que d'habitude. Hein! man vier P&icirc;teur.<br/>
<br/>
<i>Dan </i>(<i>se touannant &agrave; r'garder P&icirc;teur</i>): Extchus&egrave;z-mai, mais &ecirc;che que j'nai pas l'pliaisi d'p&acirc;ler &agrave; P&icirc;teur Pain, l'forgeux?<br/>
<br/>
<i>P&icirc;teur</i>: En personne! Et vous? Mais 'ous &ecirc;tes bein Dan L&ecirc;caudey, si je n'me trompe pas!<br/>
<br/>
<i>Dan</i>: Ch'est mai-m&ecirc;me, man vier P&icirc;teur. Et bein aise de te r'trouver. I' y'a d's'ann&egrave;es que je n'nos &eacute;tions veus. Forges-tu occouo?<br/>
<br/>
<i>P&icirc;teur</i>: Forgi? Pas que j'sache! - Je sis d'ans l's'&ecirc;crituthes.<br/>
<br/>
<i>Dan </i>(<i>attrist&eacute;</i>): Qu&eacute;ment? Tai, man P&icirc;teur, qui nos faisais tant rithe quand j'allion au <i>drill</i>? Tu t'es mins pr&eacute;dicateur sus tes viers jours.....<br/>
<br/>
<i>P&icirc;teur</i>: Ah! Tounnerre de Brest! Ch'est bein assez que d'La&iuml;z&eacute;, par siez nous. Rasseuthe-tai; je n'pr&ecirc;che pas, mai, - j'laisse pr&ecirc;chi. Man travas ch'est d'&ecirc;crithe et j'sis counnu comme yun de pili&egrave;rs de la gazette du matin; mes articl'yes sont tr&eacute;jous mins opr&egrave;s le sien &agrave; l'Editeu', - chein qui montre que nou z'en crait tchic chose.<br/>
<br/>
<i>John Malzard</i>: Vaithe, man Dan, il est dev'nu journaliste, notr' P&icirc;teur; i' va partout sans payi; i' vait tout; i' sait tout. Et i' fume des cigares touos les jours.<br/>
<br/>
<i>Dan</i>: J'aim'thais ass&egrave;z chounna, &egrave;tou, mais j'crains bein que la bouanne femme y m&egrave;ttrait opposition.<br/>
<br/>
<i>John Malzard</i>: Oulle a bein voulu t'laissi v'nin en ville anni&egrave;t, Dan? J'avais comprins qu'la dernier bord&egrave;e que tu'y vins ou s'&eacute;tait montr&egrave;e un mio m&acirc;rrie...<br/>
<br/>
<i>Dan</i>: Sans raison, man gar&ccedil;on, sans autchune raison qu'che s'sait... Mais oulle a une t'elle varvette! Oulle avait bouanne id&egrave;e de v'nin en ville anni&egrave;t, mais ses cors l'emp&ecirc;chent de gabather;- ch'est-en-tchi, me v'l&agrave;! Amsi j'm'en r'vais d'bouanne heuthe. A b&eacute;t&ocirc;t John! Un bouan Nou&eacute;... et merci, j'n'osais pon t'en d'mander... A la pr&eacute;chaine P&icirc;teur.<br/>
<br/>
<i>P&icirc;teur</i>: J'm'en vais d'tan bord. Arr&ecirc;te un instant...<br/>
<br/>
</div><div align="center">* * *<br/>
</div><div align="left"><br/>
<i>I' tchittent la boutique ensembl'ye et ramontent la rue d'Dri&eacute;the en d'v&icirc;sant.</i><br/>
<br/>
</div><div align="center">* * *<br/>
</div><div align="left"><br/>
</div><div align="center"><b>Sc&egrave;ne II: Au caf&eacute; d'Paris.</b><br/>
</div><div align="left"><br/>
<i>P&icirc;teur et Dan sont attabli&eacute;s &agrave; une carre et continuent lus convers&acirc;tion sans s'g&ecirc;ner des autres qui sont alentou' d'yeux ni de Messieux' Samson, Amy, Joe D&eacute;l&eacute;pine, Labey, Le Gros, L'Amy et autres qui sont, coumme tr&eacute;jous &agrave; lus gamme de dominos. Moussieu' Ordinaithe, ov' sa serviette, va et veint, prend les ordres, c'mande les caf&eacute;s essuie les tabl'yes et erchait les sous.</i><br/>
<br/>
<i>P&icirc;teur</i>: Viyous, Dan. As-tu acatt&egrave; tout chein qui t'faut? I' s'en va &ecirc;tre temps que j'men &acirc;ille pr&eacute;pather un articlye mais prend accouo un caf&eacute; avec mai. - Monsieur Ordinaire, deux autres caf&eacute;s, s'i' vous pla&icirc;t. Ch'est mai qui paie ch't&icirc;chin, man Dan. Tu'as payi les deux autres, ch'est ass&egrave;z. Et prend occouo yunne de mes bouannes cigares...<br/>
<br/>
<i>Dan</i>: Tu'es un bouan gar&ccedil;on, man P&icirc;teur, et j'voudrais t'vaie pus souvent. Quand tu penses que d'un bu' d'l'an jusqu'&agrave; l'autre, je sus tr&eacute;jous avec ma bouanne femme, et que s'n'humeur n'amende pas en vieillissant, y'a' d&eacute; vrai, des jours que j'en sis vra&icirc;ment &agrave; bu! Dans des temps oulle est tout &agrave; fait insupportabl'ye. Et l'pi&eacute;the est qui faut m'taithe. Je n'gangne jamais rein d'&ecirc;prouver &agrave; aver l'd&egrave;rni&eacute; mot avec l'yi.<br/>
<br/>
<i>P&icirc;teur</i>: Ch'n'est pon coumme ma La&iuml;z&eacute;. Ou' m'laisse &ecirc;tre ma&icirc;tre siez-mai et oulle a raison, car ch'n'est pas mai qui m'lais'sai gouverner par une femme. Et j'te pliains, man Dan. Chein qui lis faudrait &agrave; ta femme, che s'sait un bouan exempl'ye ov une bouanne le&ccedil;on. S'ou' viyait coumment que j'm'arrange avec La&iuml;z&eacute;, m'est avis que v'la qui lis f'thait du bein.<br/>
<br/>
<i>Dan</i>: Ah! tu n'la counnais pas, P&icirc;teur, ma Jane! Ou' s'sait capabl'ye de d&eacute;router la tcheinne et de l'y'apprendre &agrave; porter les braies &egrave;tou!<br/>
<br/>
<i>P&icirc;teur</i>: Bah! Tu n'me counnais pas, Dan. Ne t'g&ecirc;ne pas d'mai; avec les femmes, j'ai la mani&eacute;the et je n'tchi'tai pas mes braies pour pliaithe &agrave; persounne. J'voudrais qu'tu verrais coumment que j'n'os arrangeons bein par siez-nous.<br/>
<br/>
<i>Dan</i>: V'la qui me f'thait ergretter man sort pus qu'jamais, man P&icirc;teur...<br/>
<br/>
<i>P&icirc;teur </i>(<i>&agrave; san tout seu'</i>): D'jantre! La belle id&egrave;e qui m'veint... Chut! Pas d'b&ecirc;tise... Dan est un mio &agrave; la bouanne fouai...<br/>
<br/>
<i>Dan</i>: 'Tais tu &agrave; me d'viser?<br/>
<br/>
<i>P&icirc;teur</i>: J'tais justement &agrave; m'dithe que si j'pouvais t'aidji &agrave; erprendre ta pli&egrave;che, Dan, je s'sais bein content. Je crai que si ta femme nos viyait, mai et La&iuml;z&eacute; et notr' fille, Lonore, oulle apprendrait p't'&ecirc;tre &agrave; aver pus d'&ecirc;gards pour tai.<br/>
<br/>
<i>Dan</i>: H&eacute;las! man P&icirc;teur. Che s'sait une belle chose en effet, mais ma femme a une t&ecirc;te.<br/>
<br/>
<i>P&icirc;teur</i>: Y'a moyen d'lis touanner! N'y'a qu'&agrave; saver s'y prendre. Allons, &ecirc;coute. Sais-tu tch'est qu'i' faut faithe? V'n&egrave;z d&icirc;ner avec nous le jour de Nou&eacute;, tai et ta femme. Je m'arrang'gai de sorte qu'ou vaie un m&ecirc;nage bein condi, ov la femme &agrave; sa pli&egrave;che. Et j'vos baill'ons un d&icirc;ner num&eacute;tho yun, boeu' r&ocirc;ti, maintchi d'pico, patates, br&eacute;colis, panais au beurre, podin, vin et cordrettes et un verre de tchi chose pour finir bein. Allons, n'me r'fuse pas, Dan. De d'pis l'temps que je n'nos &eacute;tions veus! Faut bein nos entre montrer nos femmes, man p'tit bouan houmme! Ch'n'est pas viyant que tu m'devais occouo pour le r'griyage d'un essel&egrave;t...<br/>
<br/>
<i>Dan</i>: J'avais id&egrave;e que tu avais t&egrave; payi. Eche que tu n'm'avais pas acatt&egrave; un c&ocirc;t&egrave; lard?<br/>
<br/>
<i>P&icirc;teur</i>:N'en p&acirc;lons, pon, man Dan. J'n'avais jamais voulu te l'dithe, mais chu lard-l&agrave;, tu sai', che n'tait rein &agrave; cratchi... I'touanni roua&icirc;tre et il 'tait maigre! N'y'avait pas moyen de l'fricachi. Si ch'n'avait pas 't&egrave; tai - mais enfin...<br/>
<br/>
<i>Dan</i>: J'ai grand r'gret que tu aies perdu chounna, man P&icirc;teur. Faudra que j'te l'faiche valer sus tchic autre sens, sans que la missis en ai l'vent...<br/>
<br/>
<i>P&icirc;teur</i>: Ne t'g&egrave;ne pas, man gar&ccedil;on, vi'yons eche chose faite! J'pas'sons ti' Nou&eacute; ensembl'ye? Ne m'di' pas nennin. ma femme et ma fille aim'thont tant &agrave; vos vaie, tai et Missis Dan. Et pis, tu vai, j'te m'ontr&eacute;thai un mio coumment condithe un m&ecirc;nage s&eacute;-m&ecirc;me. Prend don occouo une cigare... Monsieur Ordinaire, un dernier caf&eacute;...<br/>
<br/>
<i>I' prennent occouo un caf&eacute;, et Dan pathait &ecirc;tre &agrave; ruminer tchic chose. Nou vait que les caf&eacute;s lis dounnent du tchoeu et un mio d'hardi&egrave;che.</i><br/>
<br/>
<i>Dan</i>: Et bein, pis que ch'est d'm&ecirc;me, je veurs bein, &agrave; condition que tu m'aides &agrave; faithe la le&ccedil;on. Sabre-de-bouais! Oui, j'allons vaie si je n'pouorrai pon erprendre ma pli&egrave;che dans la maison. En avant et &agrave; bas les picagnes!<br/>
<br/>
<i>P&icirc;teur</i>: N&eacute; v'la un houmme l&agrave;! Je f'thons Nou&eacute; ensembl'ye, &ecirc;che pas, man Dan? Et j'te r'mercie bein des fais.<br/>
<br/>
<i>Dan</i>: Ch'est &agrave; m&eacute; &agrave; t'dithe &quot;Merci.&quot;<br/>
<br/>
<i>P&icirc;teur</i>: Pas du tout, pas du tout: ch'est &agrave; mai l'pliaisi, &agrave; tai la bont&eacute;!<br/>
<br/>
<i>Dan</i>: P&icirc;teur, si j'tais pus souvent avec tai, je crai qu'j'amend'ais. Tu'est vraiment l'ouais&eacute; pour vos faithe le sang couorre dans les veinnes. Ah! qu'ou, picagne &agrave; s&ecirc;-s&eacute; Missis L&ecirc;caudey et nou l'arranggea...<br/>
<br/>
<i>P&icirc;teur</i>: Vai' tu coumme tu peux &ecirc;tre ma&icirc;tre si tu veurs? Mais di' d'vant nos en aller, &agrave; tchille heuthe est que j'dev'thons nos trouver si&egrave;z vous?<br/>
<br/>
<i>Dan </i>(<i>&ecirc;tounn&egrave;</i>) : Vos trouver siez nous? Vos trouver siez nous? Tch'est qu'tu veur' dithe?<br/>
<br/>
<i>P&icirc;teur</i>: Mais pour le d&icirc;ner d'Nou&eacute;! Tu veins d'm'inviter &agrave; d&icirc;ner avec vous - mai et ma femme et ma fille! N'y' qu'une seconde de ch'l&agrave; et tu fais la mine de l'aver d&ecirc;j&agrave; roubli&egrave;. Ah! farceux d'Dan, va! Mais ch'est d'm&ecirc;me... Joues-mai ta femme coumme ch'la deux-trais fais et tu verras qu'ou finitha par te respecter.<br/>
<br/>
<i>Dan</i>: Mais P&icirc;teur...<br/>
<br/>
<i>P&icirc;teur</i>: Et tu veins de m'dithe m&ecirc;me le d&icirc;ner que j'allons aver: &quot;Du boeu r&ocirc;ti, une maintchi d'pico, patates, br&eacute;colis, panais au beurre, podin, vin et cordrettes et un verre de tchic-chose pour finir bein...&quot; Ch'est l&agrave; tes propres patholes! Ah, man farceux d'Dan; tu criyais que j'avais roubli&egrave;! Mais pas si vite. Le pliaisi de nos vaie tous ensembl'ye alentou d'ta tabl'ye es'sa une f&ecirc;te pour nous. Et j'apport&eacute;thai une bo&euml;t&egrave;e d'ches cigares ichin...<br/>
<br/>
<i>Dan</i>: Mais tout d'bon, P&icirc;teur. Dis-mai, j'tai-t-i' invit&eacute;? J'pensais que ch'tait tai...<br/>
<br/>
<i>P&icirc;teur</i>: Ah! tu m'fais rithe, Dan. Moussieu Ordinaire! John L'Amy! Mess Samson! Moussieu Perchard! Eche qu'ou' n'av&egrave;z pas tous entendu ichin Dan L&ecirc;caudey nos inviter &agrave; diner siez li &agrave; Nou&egrave;, mai et ma femme et ma fille? Eche qu'ou' n'l'av&egrave;s pas ou&iuml; m'supplier d'y aller, pis qu'je r'nonche &agrave; lis r'cli&acirc;mer autchune chose pour le r'griyage de s'n'essel&egrave; en 1884? Eche qu'ou n'l'av&egrave;z pas entendu me d'mander d'aller expr&egrave;s pour l'iaidji &agrave; ram'ner sa femme &agrave; la raison?<br/>
<br/>
<i>Chorus d&eacute; tous</i>: Mais sans doute, que j'l'avons ou&iuml;, Mess Pain.<br/>
<br/>
<i>P&icirc;teur</i>: Ch'est qu'ch'est un' t&egrave; farceux! J'avais qu'menchi &agrave; douter si' m'avait invit&egrave; du tout.<br/>
<br/>
<i>Chorus</i>: N'y a autchun d'doute. I' vos a bel et bein invit&egrave; et il est &agrave; s'motchi d'vous, en chu moment ichin. Ergard&egrave;z don ses yi&egrave;rs, coumme i' p&eacute;tillent...<br/>
<br/>
<i>P&icirc;teur</i>: Merci, Messieux. - Allons, v&eacute;-t'en, man vi&egrave;r r&ucirc;s&egrave; d'L&ecirc;caudey; Si tu veurs, j'm'en vais aller t'aidji &agrave; faithe tes achats.<br/>
<br/>
<i>Dan </i>(<i>en faisant la lippe</i>): Merci, Merci!<br/>
<br/>
<i>P&icirc;teur</i>: Car, pis que j'allons &ecirc;tre chinq, &agrave; la pli&egrave;che de deux, faudra que tu'acattes tes affaithes en doubl'ye quantit&egrave;s - Che s'sa ass&egrave;z, - La&iuml;z&eacute; n'mange pon fort quand oulle est en visite...<br/>
<br/>
<i>Dan</i>: Ch'est &agrave; ma femme, &agrave; mai, que j'pense!<br/>
<br/>
<i>P&icirc;teur</i>: N'y pense pon! Tu n'as qu'&agrave; lis dithe en rentrant &agrave; s&ecirc;-sai': J'allons aver des visiteurs distindjis &agrave; Nou&eacute;: P&icirc;teur Pain, yun des grands du &quot;Morning News&quot; et Madame Pain et Mademoiselle Pain - et p't'&ecirc;tre le galant &agrave; Mademoiselle Pain, un ministre qui pouorrait &ecirc;tre &ecirc;v&ecirc;que pus tard. J'sis pour aller les qu'si ov le querre &agrave; onze heuthes et d'mie, car nou n'invite pon les gens pour les faithe gabather trais ou quatre milles dans l'pit&eacute;, etc., etc. Raconte li tout ch'l&agrave; d'une haleine. Ne lis laisse pon l'temps d'penser ni d'run &agrave; mettre une patholle et-pis dis-li que tu'es lass&egrave;; monte &agrave; haut et t'endors. Tu verras qu'ou' n'&eacute;tha pas un mot &agrave; dithe.<br/>
<br/>
<i>Dan</i> (<i>&agrave; san tout seu</i>): Me v'la bein graie! (<i>en haut</i>): Eh! bein, t'en veins-tu? Allons!<br/>
<br/>
</div><div align="center"><b>Sc&egrave;ne III La tchuisine de Dan L&ecirc;caudey.</b><br/>
</div><div align="left"><br/>
<i>Il est neuf heuthes. Dan rentre avec san pagas, un pann'yi et une mouoch't&egrave;e. I' s'm&egrave;t &agrave; vieddji tout sus la tabl'ye. Missis Dan, qu'est &agrave; p'ler des poummes, le r'garde faithe de la carre de s'n'yi.</i><br/>
<br/>
<i>Dan</i>: N&eacute; v'la des oranges!<br/>
<br/>
<i>Missis Dan</i>: Tu'en as un bouan lot. D&eacute; d'yo&ugrave; qu'tu l's'as yeus? D'siez Bailhache, Rossigno', Terry, Frank Amy?<br/>
<br/>
<i>Dan</i>: En partie!<br/>
<br/>
<i>Missis Dan</i>: Tch'est qu'entends?<br/>
<br/>
<i>Dan</i>: J'entends que j'en ai yeu d&eacute; d'l&agrave;, mais qu'j'en ai acatt&egrave; occouo une douzaine ou deux!<br/>
<br/>
<i>Missis Dan</i>: Et jamais! Pour tchi en faithe? D&ecirc;penser des sous sus des oranges quand nou peut les aver rein qu'en payant un p'tit compte ou en ordounnant un mio d'&ecirc;train ou d'bran!<br/>
<br/>
<i>Dan</i>: Ch'est qu'j'avais c'menchi par en acatter!<br/>
<br/>
<i>Missis Dan</i>: Pouorre trouaime, va!<br/>
<br/>
<i>Dan</i>: Ch'tait pour &ecirc;tre seux d'en aver. J'n'&eacute;thais pon, &agrave; vrai dithe, yeu l'affront de m'en aller en <a href="samdidnoue.html">tche&ucirc;ter par toute la ville coumme tu fu' l'ann&egrave;e pass&egrave;e</a>.<br/>
<br/>
<i>Missis Dan</i>: L'affront! Coumme si v'la qui n'nos &eacute;tait pon justement deu' par ches marchands. Il hallent ass&egrave;z sus nous autrement, j'pense. Mais tu v'nais de m'dithe que tu'en avez yeu si&egrave;z les marchands &egrave;tou j'pensais...<br/>
<br/>
<i>Dan</i>: Vaithe, mais coumme je n'sis pas bon &agrave; ches choses-l&agrave;, un vi&egrave;r camarade &agrave; mai, Moussieu P&icirc;teur Pain, qu'est hardi ergard&egrave; en ville, s'est offert pour v'nin ov mai et entre nos deux j'en avons r'path&egrave;. Ne v'la l'lot d'si&egrave;z Bailhache, ne v'la l'sien d'siez Amy; ne v'la lsien d'siez Terry; ne v'la l'sien d'siez Rossigno.<br/>
<br/>
<i>Missis Dan</i>: Ch'est d'bain p'tits lots, m'est avis. eche l&agrave; tout chein qu'i' t'ont dounn&egrave;?<br/>
<br/>
<i>Dan (embarrass&egrave;)</i>: Mais, mais.<br/>
<br/>
<i>Missis Dan</i>: Pas d'mais, mais; Eche l&agrave; tout chein qu'i' t'ont dounn&egrave;? J'en avais bein pus l'ann&egrave;e pass&egrave;e, mai.<br/>
<br/>
<i>Dan</i>: Eh bein, nannin, l&agrave;! Coumme Moussieu' Pain m'avait aidji, il 'tait juste, &ecirc;che pon! de partagi. Et il en a prins sa part...<br/>
<br/>
<i>Missis Dan</i>: Ah! fichue vieille b&ecirc;te qu'ous &ecirc;tes, Dan L&ecirc;caudey! Ou n'hall&egrave;z ni n'bout&egrave;z! Baill'yi la maintchi d'vos oranges &agrave; un malin ouaidre coumme ch'l&agrave;! Mais tch'est qu'ous avez d'autre?<br/>
<br/>
<i>Dan</i>: Ne v'l&agrave; des &eacute;pices; ne f'chin des ch&acirc;taignes; ne v'lo des figues. Burrard s'en va nos envier l'pico' M&ecirc;credi et j'ai c'mand&eacute; sept livres de viande....<br/>
<br/>
<i>Missis Dan (ov un brai en l'vant le bras en l'air)</i>: Un pico! Sept livres de viande, et trais fais autant d'&ecirc;pices coumme je vos avais dit d'rapporter. Tch'est qu'tout chounne chin veurt dithe? Av'ous perdu la t&ecirc;te?<br/>
<br/>
<i>Dan (en se r'dr&eacute;chant)</i>: Nannin, Missis L&ecirc;caudey; j'n'ai pas perdu la t&ecirc;te! j'l'ai r'trouv&egrave;e?<br/>
<br/>
<i>Missis Dan</i>: Et ou&egrave;st qu'est man fliann&egrave;t et la grand' cas&acirc;que que tu d'vais aver au Gagne Petit?<br/>
<br/>
<i>Dan (se rengorgeant)</i>: J'n'avais pas assez d'sous pour les aver anni&egrave;t. Tan vier cotillon te f'tha bein occouo ch't'hiver et quant &egrave;s grand's casaques, j'en &eacute;thai yunne pus tard - la mode est su l'point d'changi compli&egrave;tement, m'a dit P&icirc;teur.<br/>
<br/>
<i>Missis Dan</i>: N'en v'la ass&egrave;z. Tch'est qui vos poss&egrave;de &agrave;-s&ecirc;-sai? Et tch'est qu'ous allez faithe avec toutes ches vitiailles-l&agrave;?<br/>
<br/>
<i>Dan</i>: Nou les mang'gea!<br/>
<br/>
<i>Missis Dan</i>: Oh, ho! Nou verra, Dan L&ecirc;caudey, nou verra! Ous allez vos en raller en ville Lundi matin la prumi&eacute; chose et erporter une partie de ches provisions-l&agrave;! Ous all&egrave;z aler dithe &agrave; Burrard de n'envier pas d'pico, car j'n'en paiethai pas, d'pico. Ous all&egrave;z aller lus dithe que je n'voulons pas pus de trais livres de viande au tout pus...<br/>
<br/>
<i>Dan (rup&ecirc;ment)</i>: J'n'&icirc;thai pas.<br/>
<br/>
<i>Missis Dan (bain m&acirc;rrie)</i>: 'Ous' ith&egrave;z.<br/>
<br/>
<i>Dan</i>: J'vos dit qu'non.<br/>
<br/>
<i>Missis Dan</i>: Et mais, j'vos dit qu'si.<br/>
<br/>
<i>Dan</i>: J'n'ithai pas, car je n'peux pas!<br/>
<br/>
<i>Missis Dan</i>: Et pourtchi pas?<br/>
<br/>
<i>Dan</i>: Car j'ai roubli&egrave; d&eacute; d'yo&ugrave; que les diff&eacute;thentes affaithes proveinnent. Le pico est payi. Et la viande &egrave;tou.<br/>
<br/>
<i>Missis Dan</i>: J'n'en voulons pas, d'viande... nou la renvi&eacute;tha.<br/>
<br/>
<i>Dan</i>: Ou nos s'sa apport&egrave;e par la bus Mardi au sai'.<br/>
<br/>
<i>Missis Dan</i>: De d'yo&ugrave;?<br/>
<br/>
<i>Dan</i>: Je n'sai pas!<br/>
<br/>
<i>Missis Dan: </i>Qu&eacute;ment? Tu n'sai pas? Tu n'sai' pas. Tu vais payi d'la viande sans saver &agrave; tchi!<br/>
<br/>
<i>Dan</i>: Ch'tait P&icirc;teur qu'a c'mand&eacute; la viande - tandis que j'tais siez l'barbi - et il  rapport&egrave; man change sans garder un sou!<br/>
<br/>
<i>Missis Dan (hors de l'yi m&ecirc;me)</i>: Mule! Achocre! Buzard! Imb&eacute;cile! Nigaud! Pe&ucirc;le qu'ous &ecirc;tes!<br/>
<br/>
<i>Dan (ertchulant)</i>: Merci, Missis L&ecirc;caudey, merci. sav'ous bein qu'ou' p&acirc;l&egrave;z &agrave; l'amin &agrave; Moussieu Pain, un des prumi&egrave;rs journalistes d'Jerry!<br/>
<br/>
<i>Missis Dan</i>: J'p&acirc;le &agrave; un &ecirc;ne qui s'est laissi embli&ucirc;ter par un fameux sc&eacute;l&eacute;rat!<br/>
<br/>
<i>Dan (s'assi&eacute;vant sus une tchaithe sans la carre de la tchuisine)</i>: Oh! Oh!! Oh!!!<br/>
<br/>
<i>Missis Dan (de pus en pus en col&egrave;the)</i>: Oui, je l'dit occouo; 'ous av&egrave;z 't&egrave; jou&eacute;, rouoll&egrave;, coumme l'imb&eacute;cile qu'ous &ecirc;tes. Vos vingt-huit ch'lins sont hors! Ou n'av&egrave;z ni fliann&egrave;, ni grand' cas&acirc;que, et j'allons &ecirc;tre obl'yigis de prendre un tas de vitailles qui s'sont &agrave; maintchi pouorries devant que j'ayons peu en mangi le quart! A tch'est qu'ou' pens&egrave;z? Dites mai: A tch'est qu'ou' pens&egrave;z? <br/>
<br/>
<i>Dan (&agrave; san tout seu)</i>: Faut que j'lis diche, mais coumment c'menchi?<br/>
<br/>
<i>Missis Dan</i>: Pour deux-trais an je n'vos avais pas laissi aller en ville &agrave; Nou&eacute;, et &agrave; la prumi&eacute; fais qu'ous y'&egrave;es envi&egrave;, ne v'la coumme ou' vos comport&egrave;z!<br/>
<br/>
<i>Dan (&agrave; san tout seu)</i>: Je sens man couothage qui s'en va, - qui s'en va bouan rons...<br/>
<br/>
<i>Missis Dan</i>: N'importe tchi pamph&egrave;que qui vos trouve par les c'mins n'a qu'&agrave; vos adr&eacute;chi la patholle pour faithe tout chein qu'i' veur de vous!<br/>
<br/>
<i>Dan</i>: P&icirc;teur n'est pas un pamph&ecirc;que! <i>(&agrave; san tout seu') </i>Il est temps d'p&acirc;ler!<br/>
<br/>
<i>Missis Dan (pitchant les oranges d'un bord et les &ecirc;pices de l'autre)</i>: N'en v'la du m&ecirc;nage! Ch'est l&agrave; la mani&eacute;the de garder une poumme pour la sai!<br/>
<br/>
<i>Dan (&agrave; san tout seu')</i>: J'sens man couthage s'n'aller d'pus en pus! Oh! Coumme je voudrais aver le toupet d'un Pain!<br/>
<br/>
<i>Missis Dan (&ecirc;travlant la pouquie d'ch&acirc;taignes dans l'aithe et s'mettant &agrave; les ramasser):</i> Tchi qu'j'allons faithe de tout chounnechin? Dites-mai tch'est qu'j'allons en faithe?<br/>
<br/>
<i>Dan (se t'nant d'bu &agrave; sa tchaithe, ergardant l'holouoge et d'visant vite coumme s'il 'tait &agrave; erciter une l&eacute;&ccedil;on)</i>: j'allons les mangi! J'allons chutte ann&egrave;e aver un bouan Nou&eacute;. Je n'sis pas avare, mai, Dan L&ecirc;caudey. A tchi bon garder des sous inutilement? faut les mettre en service. Glianer et gratter tr&eacute;jous souos pr&eacute;texte d'&eacute;conomie; ch'est pas vivre, ch'l&agrave;...<br/>
<br/>
<i>Missis Dan (&agrave; san tout seu')</i>: Il est fo'. Dan est fo'!<br/>
<br/>
<i>Dan (continuant et d'visant d'pus en pus vite &agrave; m'suthe que sa hardi&eacute;che s'en va)</i>: Ch'est pour tchi, Missis L&ecirc;caudey, j'allons aver un bouan Nou&eacute;, ch't'ann&eacute;e...<br/>
<br/>
<i>Dan (de d'dans sa carre sans ergarde, sa femme)</i>: Ecout&egrave;z, Missis L&ecirc;caudey &eacute;cout&eacute;z. N'y a pas moyen de r'venin sus ch'que j'ai fait, j'ai fait ch'que j'ai creu bon. <i>(I' s'essuie l'front avec san mouochet)</i>. P&icirc;teur Pain et mai, j'soummes amins de d'pis que j'allions au drill... <i>(I' s'essuie l'front occouo une fais)</i>... Et... et... et... ne f'chin chein qu'j'ai &agrave; vos dithe... <i>(d'visant aussi vite coumme i' peut, pour &ecirc;tre fini d'sa d'jabbe au pus t&ocirc;t)</i>: J'allons aver des visiteurs &agrave; Nou&eacute; - des gens distindjis, Moussieu, Madame et Mad'mouaiselle Pain, qui s'sa b&eacute;t&ocirc;t appoint&eacute; Ev&ecirc;que, et j'm'en vais sorti &agrave; onze heuthes pour aller les qu'si ove le querre......<br/>
<br/>
<i>Dan ertcheit dans sa tchaithe, &agrave; bu d'vent, le dos &agrave; sa femme: i' baisse la t&ecirc;te et attend l'orage, tout &agrave; fait &ecirc;pe&ucirc;th&egrave;.</i><br/>
<br/>
<i>Missis Dan</i>: Tu'es fo';- ou bein tu'es sous;- ou bein tu'es enchorchell&egrave;; vi&egrave;r amice que tu'es! <i>(Le happant par le coll&egrave;t d'sa c&acirc;saque et l'chatchant coumme s'il 'tait une natte)</i>: Allouos-en vos couochi et que j'ne r'entende pas un mot de tout chu gniolin ichin <i>(le cond&icirc;sant &agrave; la porte)</i>: Allons, fichiz-mai l'camp amont les d'gr&egrave;s. Ouste!<br/>
<br/>
<i>Dan (dans l'all&egrave;e, &agrave; san tout seu')</i>: Ouf! N'en v'la ti' une temp&ecirc;te pour rein du tout! Ah! P&icirc;teur, P&icirc;teur; si vra&icirc;ment tu peux m'la ram'ner &agrave; raison - j'&eacute;thai pli&egrave;chi mes sous &agrave; bouan int&egrave;th&ecirc;t... Mais coumment que j'sis v'nu &agrave; t'inviter? - Jen'm'en r'souveins pas unne mie...<br/>
<br/>
</div><div align="center"><b>Sc&egrave;ne IV. - Dans la Boulanguethie &agrave; Dan L&ecirc;caudey</b><br/>
</div><div align="left"><br/>
<i>Dan est &agrave; finir d'cauffer l'fou' avec du geon. Missis Dan, qu'est d'une humeur de tchan, lis pique le rabot et la patouolle.</i><br/>
<br/>
<i>Missis Dan</i>: Allons, n'en v'l&agrave; assez! Ne v'l&agrave; nos deux dg&egrave;rbes et d'mie hortes; ch'n'est pas la peine d'en br&ucirc;le d'autre par pliaisi. Le fou' es'sa caud assez d'm&ecirc;me. Allez erm&egrave;tre ch&egrave;s deux-trais tigots l&agrave; souos la tcherquethie, je n'veurs pas chounna souos mes pi'ds quand je s'sai' &agrave; enfouanner.<br/>
<br/>
<i>Dan</i>: Allons; t&acirc;che don, pour anni&egrave;t, au mains, de n'pon me traiter tout l'temps si rup&ecirc;ment. J'fais d'man mus pour ne pas t'mettre en m&acirc;rrisson, mais i' semblye que tu trouves tr&eacute;jous moyen de m'faithe aver tort. A tchi bouan picagni tout l'temps quand je n'te dis ni n'te fais rein?<br/>
<br/>
<i>Missis Dan</i>: Je crai qu'tu n'me fais rein! Me forchi &agrave; pr&eacute;pather un r'pas pour une racachie d'monde que je n'counnais ni d'Eve, ni d'Adam, des gens qui n'ont jamais fait rein pour nous et que tu'as 't&egrave; inviter &agrave; v'nin ichin sans m'en p&acirc;ler et quand tu d'vais &ecirc;tre pus d'&agrave;-mi&eacute;-souard.<br/>
<br/>
<i>Dan</i>: Ne 'tais-je pas dit chent fais que j'n'avais bu rein sinon du caf&eacute;? Et quant &agrave; n'les counna&icirc;te ni d'Eve ni d'Adam, j'avons 't&egrave; camarades au <i>drill</i> plusieurs ann&egrave;es, mai et P&icirc;teur.<br/>
<br/>
<i>Missis Dan (en groum&acirc;chant tr&eacute;jous)</i>: Falla&icirc;t qu'tu fusse un imb&eacute;cile pour lus d'mander de v'nin.<br/>
<br/>
<i>Dan</i>: Mais quand i' m'avaient une fais accat&egrave; un lard qui touanni roua&icirc;tre et que je n'lus avais pas payi le r'griyage de m'n'essel&egrave;t, du mains ch'tait P&icirc;teur qui l'dit...<br/>
<br/>
<i>Missis Dan</i>: Et tch'est qui t'la dit qu'il 'tait rou&egrave;tre, tan lard, buzard?<br/>
<br/>
<i>Dan </i>(<i>surprins</i>): Mais ch'est P&icirc;teur, qui m'la dit, sans doute.<br/>
<br/>
<i>Missis Dan</i>: Et tch'est qui t'la dit, qu'i' n'tait pas payi' l'ergriyage de t'n'essel&eacute;t?<br/>
<br/>
<i>Dan </i>(<i>occouo pus surprins</i>): Mais ch'est P&icirc;teur, faut-i' t'le r'dithe vingt fais?<br/>
<br/>
<i>Missis Dan </i>(<i>mettant les pliats dans l'fou</i>): Et pis quand bein m&ecirc;me qui' n'&eacute;thait pas t&egrave; payi' le r'griyage de l'essel&egrave;t et quand bein m&ecirc;me qu'il &eacute;thait 't&eacute; roua&icirc;tre, sans c&ocirc;t&egrave; d'lard, ch'la n'tait pas une raison pour aller l'inviter avec toute sa famille et sans mani&eacute;the de p'tit &ecirc;v&ecirc;que en herbe, quand i' y'avait un fliotch&egrave;t monde &agrave; vos &ecirc;couter. Ah! si personne ne vos avait entendus j'l'y&eacute;thais vite fait comprendre, &agrave; chu Pain, qu'i' s'&eacute;tait tromp&egrave; et que tu n'l'avais pas invit&egrave; du tout, - Carre-tai don d'ma vaie et reste aupi d'la porte. - Faut-i', faut-i'! Ah! si m'n'houmme &eacute;tait pus malin, j'n'&eacute;thions pas tand d'minz&eacute;the avant l'but d's'ann&egrave;es.<br/>
<br/>
<i>Dan</i>: Mais, je n'soummes pas occouo sous l'fou', que j'sache.<br/>
<br/>
<i>Missis Dan</i>: J'y s'saimes de d'pis longtemps si les choses avaient 't&eacute; laissies &agrave; tai et que tu'avais yeu &agrave; faithe &agrave; des individus coumme tu'es tr&eacute;jous &agrave; en d&ecirc;nichi quand tu vais en ville. Mais arr&ecirc;te, ch'n'est pas occouo fini, P&icirc;teur Pain a jou&egrave; au pus malin avec tai et il a gangni, mais attend que che s'sait man tou' &agrave; jouer, &agrave; mai', je m'en vais vais si je n'peux pas l'arrangi, tan bel ouais&eacute;......<br/>
<br/>
<i>Dan </i>(<i>humblyement</i>): De gr&acirc;ce, ne t'en va' pas faithe de sc&egrave;ne anni&egrave;t, le jour de Nou&eacute;, en drait un tas d'&ecirc;trangi&egrave;rs - des gens de gazette et des gens d'&eacute;gl'yise...<br/>
<br/>
<i>Missis Dan</i>: Je f'thai siez mai coumme i' m'pliaitha, et tu l'sai' bein, Dan L&ecirc;caudey. Ch'est pour tchi, arr&ecirc;te un petit d'temps et tu verras si je s'sai ma&icirc;tresse ich&icirc;n! Et p&icirc;s, erm&egrave;rque bein que je n't&egrave; ouaies pas p&acirc;ler d'naver pon payi d'ergriyage et d'aver vendu du lard roua&icirc;tre. ch'est l&agrave; la mani&eacute;the de s'faithe d'&ecirc;chither par le monde, achocre qu'ous &ecirc;tes...<br/>
<br/>
<i>Dan</i>: Mais quand P&icirc;teur...<br/>
<br/>
<i>Missis Dan</i>: N'en v'la assez, pas d'autre &quot;mais quand P&icirc;teur&quot;... Je sis finie d'enfouanner, m&egrave;t tai vite &agrave; &ecirc;touper l'fou... Et pis, va-t-en lier tan querre et file les rencontrer, tes fameux invit&egrave;s.<br/>
<br/>
<i>Missis Dan (&agrave; san tout seu', en s'en rallant)</i>: J'ai m'n'id&egrave;e, et j'm'en vais bein vais si n'y a pon moyen de t'faithe suer, Dan L&ecirc;caudey, et d'&ecirc;rachi deux-trais herpins &agrave; chu P&icirc;teur Pain...<br/>
<br/>
<br/>
</div><div align="center"><b>Sc&egrave;ne V. - Dans la grande tchuisine &agrave; Dan L&ecirc;caudey.</b><br/>
</div><div align="left"><br/>
<i>Dan L&ecirc;caudey &agrave; un bu d'la tabl'ye est en train de coper la viande; P&icirc;teur Pain, &agrave; l'autre bu', est &agrave; d'biter un pico'. Missis L&ecirc;caudey est &agrave; servi les patates et les br&ecirc;colis. Missis La&iuml;z&eacute; Pain, Mademouaiselle Lonore Pain et l'Ev&ecirc;que en herbe passent lus assiettes pour les aver rempl'yies.</i><br/>
<br/>
<i>Tous pathaissent contents. - Missis L&ecirc;caudey fait bouanne mine es uns et es autres. Dan la r'garde de c&ocirc;t&eacute;, sans saver tchi penser d'une telle m&eacute;tamorphose.</i><br/>
<br/>
<i>I' s'mettent &agrave; mangi.</i><br/>
<br/>
<i>Missis L&ecirc;caudey</i>: Faites commes siez vous mes bouannes gens. J'vos asseuthe que ch'est un grand pliaisi pour nous de vos vais ichin. J'soummes tr&eacute;jous &agrave; notr' tout seu', Dan et mai, et parfais i' nos enn'yie, &ecirc;che pas Dan?<br/>
<br/>
<i>Dan</i>: Il est bein vrai que souvent nou' s'sait bein d'aver un mio d'compagnie... <i>(Un r'gard de sa femme le fait s'arr&ecirc;ter d'en-par-o&ugrave;).</i><br/>
<br/>
<i>P&icirc;teur</i>: Si j'avions seu ch'la j'nos s'&eacute;thions dounn&egrave; le plaisi, Missis L&ecirc;caudey, de v'nin vos vais d'vant, mais vaut mus tard que jamais. Nou pouorra au mains faithe mus &agrave; l'av'nin. Tch'est qu'tu'en dit Lonore?<br/>
<br/>
<i>Lonore (ov la bouoche plienne)</i>: Vaithe, p&eacute;p&egrave;e, tu as raison, coumme tr&eacute;jous...<br/>
<br/>
<i>La&iuml;z&eacute;</i>: Viyous, Missis L&ecirc;caudey, j'ai enseigni &agrave; ma fille &agrave; respecter et honorer ses pathents et &agrave; &ecirc;tres tr&egrave;jous d'accord avec yeux.<br/>
<br/>
<i>Dan</i>: Mais quand 'ous &ecirc;tes l'un de bord &eacute;t l'autre de l'autre, Missis P...<br/>
<br/>
<i>Missis L&ecirc;caudey (ov' un r'gard qui renvie l'couothage &agrave; Dan dans ses bottes)</i>: Dan, ne fai' pon de tes mauvaises risel&egrave;es, man gar&ccedil;ons. J'sis seuc que nos amins sont coumme nous. Ils ont apprins que ch'est la concorde qui convient es bouans m&ecirc;nages?<br/>
<br/>
<i>La&iuml;z&eacute;</i>: Justement, Missis L&ecirc;caudey, et je sis heutheuse de vais que, dans un jour coumme anni&egrave;t, ch'est au sein d'une famille qu'a de si bouans sentiments que j'n'os trouvons. <i>(En bas &agrave; l'ouotheille &agrave; Missis L&ecirc;caudey)</i>: J'avais yeu peux que l'amin de tchi P&icirc;teur m'avait p&acirc;l&egrave; ne fusse un ivrouagne ou un houmme grossi ou mal instruit.<br/>
<br/>
<i>P&icirc;teur</i>: Quand une femme a une fille que des ministres de l'&eacute;gli'yise &eacute;tablyie...<br/>
<br/>
<i>La&iuml;z&eacute;</i>: Dit <i>un</i> ministre, P&icirc;teur, tu sai, bein que ma fille tchient trop d'sa m&eacute;the' pour... pour...<br/>
<br/>
<i>Lonore</i>: Pour tchi, memm&egrave;e?<br/>
<br/>
<i>P&icirc;teur</i>: Pour que ta memm&egrave;e laisse deux hoummes appr&eacute;chi d'tai d'un temps. Ta m&eacute;the, tu sai, erconna&icirc;t que &quot;un <i>tiens</i>&quot; vaut mus que &quot;deux tu <i>l'auras</i>.&quot;<br/>
<br/>
<i>Dan</i>: V'l&agrave; qu'est tout bein, mais i'y'a des temps, P&icirc;teur, que nou s'sait p't &ecirc;tre mus de laissi couorre chein qu'nou' tcheint, et d'ristchi de n'aver rein que de s'trouver...<br/>
<br/>
<i>Missis L&ecirc;caudey (interrompant brusquement)</i>: - Dan, passe-nous l'gr&ecirc;vin. Et pis, ercoppe d'la viande pour Miss Lonore: ne r'vail&agrave; s'n'assi&egrave;te vi&egrave;dde. Aim'ous chutte viande ichin, Miss Lonore?<br/>
<br/>
<i>Lonore (en passant s'n'assi&egrave;tte)</i>: Ah! si j'l'aime. J'aime tout, mai!<br/>
<br/>
<i>Missis L&ecirc;caudey</i>: Ch'est ravissant qu'ou n'vos enn'yez pas de viande en ville, y'o&ugrave; qu'i' y'en a tr&ecirc;jous.<br/>
<br/>
<i>La&iuml;z&eacute;</i>: Ah! mais, nous, j'soummes occouo d'vi&egrave;rs Jerriais. J'avons notr' saleux et j'acattons tr&eacute;jous notr' lard par le quartchi ou par le c&ocirc;t&eacute;.<br/>
<br/>
<i>Missis L&ecirc;caudey</i>: Ah!! Eh!! Eh! bein - ch'n'est pon &icirc;chin un jour pour faite des bardghins mais r&eacute;ell'ment si ch'tait qu'l'affaithe s'adounnait quand j'tueuthons not' pr&egrave;chain, nou pouorrait vos en &ecirc;peigni un c&ocirc;t&eacute;...<br/>
<br/>
<i>La&iuml;z&eacute;</i>: Ch'n'est pon, en effet, un jour pour faithe marchi, et faudra en d&eacute;cider une autre fais mais j'vos asseuthe que v'l&agrave; qui nos f'thait grand pliaisi. Mess Billot, qui nos en avait fournis tr&ecirc;jous, de d'pis pus d'vingt ans, est mort et j'tais justement &agrave; me d'mander yo&ugrave; trouver un bouan fermi pour le rempli&eacute;chi &agrave; ch't'&ecirc;gard-l&agrave;.<br/>
<br/>
<i>Missis L&ecirc;caudey</i>: Ch'est vrai quand nou a tr&eacute;jous yeu du bon...<br/>
<br/>
<i>Dan</i>: Mais av'ous tr&eacute;jous trouv&eacute; tout votre lard bon? P&icirc;teur ne disait, Sam'di...<br/>
<br/>
<i>Missis L&ecirc;caudey</i>: Passe-le riz, don, man pouorr' Dan, tu vai' bein que Moussieu l'ministre est pr&ecirc;t pour une s'conde assiett&egrave;e... Nannin? Eh bein, faut &ecirc;prouver l's'oranges..... et pis Madame Pain et m&eacute; j'allons cli&eacute;rgi la tabl'ye tandis qu'les hoummes ithont vais es b&ecirc;tes...<br/>
<br/>
<i>I' finissent le r'pas et les hommes s'en-vont, Lonore et l'ministre passent dans l'parleux &agrave; r'garder des livres et des portraits.</i><br/>
<br/>
<br/>
</div><div align="center"><b>Sc&egrave;ne VI. - Dans l'Prinseu!</b><br/>
</div><div align="left"><br/>
<i>Dan et P&icirc;teur sont &agrave; s'proum'ner parmi les f&ucirc;ts et futailles, en fumant lus pipes. I' veinnent de r'taill'yi un marc et d'l'&eacute;treindre au capeste, en s'entre-aidjant. L'air est pesant de m&ucirc;creu et d'l'odeur de doux cidre. Nou' peut entendre le jus qui ruisselle du marc dans l'tchu&eacute; en d'sous d'l'amm&egrave;t, Dan et P&icirc;teur gou&ocirc;tent avec un mogue le cidre de d'dans les diff&eacute;thentes barriques.</i><br/>
<br/>
<i>Dan</i>: N'en f'chin qui veint d'fini d'bouill'yi. Tch'est qu'tu crai' d'chounna, man vieux?<br/>
<br/>
<i>P&icirc;teur (gou&ocirc;tant avec un bu d'&ecirc;train par le creux d'la bonde)</i>: Parfait, Dan, parfait. Si tu veurs m'en envier une douzaine de bouteilles &agrave; l'office la s'maine tchi veint j'en f'thai un articl'ye qui t'mettra au prumi&eacute; rang des faiseux d'cidre en Jerry et j'te r&ecirc;ponds qu'opr&egrave;s chounna, gar&ccedil;on, tu pouorras ch&egrave;rgi l'prix qu'tu voudras, tu n'&eacute;thas jamais assez d'cidre pour fournir es s&icirc;ens qui t'en d'mand'dont.<br/>
<br/>
<i>Dan</i>: De vrai? Che s'sait la peine. J'en p&acirc;l'lai &agrave; ma femme.<br/>
<br/>
<i>P&icirc;teur</i>: Eche que ch'l&agrave; r'garde les femmes le cidre? As tu des bouteilles ichin?<br/>
<br/>
<i>Dan</i>: Nannin: i' sont toutes sus un ais dans la lait'tie.<br/>
<br/>
<i>P&icirc;teur</i>: D'jantre sait d'minz&eacute;the! Mais, dis, Dan, je n'la trouve pon si mauvaise, ta femme. Ou' nos a r'chus &agrave; bras ouverts; o&ugrave; nos a nouorris num&eacute;tho yun, ou' s'est montr&egrave;e aimabl'ye &agrave; l'exc&egrave;s. Et tu dis que tu ne peux pas t'en graies?<br/>
<br/>
<i>Dan</i>: Ecoute, P&icirc;teur, je n'la r'counnais pus, ma femme. I'm 'sembl'ye que j'r&ecirc;ve - Occouo &agrave; matin, quand j'tais &agrave; lis cauffer l'fou ou' n'a pas cess&egrave; de m'grounner et d'picagni et d'rou&acirc;blier sus touos ses et mani&egrave;thes. Quand j'm'en sis all&egrave; avec le querre ou m'a trait&eacute; de vi&egrave;r laiduthe et m'a dit que tu n'valais pas les quatre fiers d'un ch'va mort et qu'oulle &ecirc;thait voulu n'aver jamais ou&iuml; p&acirc;ler de tai ni d'ta femme ni d'ta fille. Ou m'fait craithe que j'allons aver chu sabat l&agrave; tout l'long du jour et j'avais m&ecirc;me qu&acirc;si yeu id&egrave;e d'vos dithe que ch'tait aussi bein d'ne v'nin pas du tout. Et pis, bon, quand j'arrive avec vous oulle est &agrave; nos attendre &agrave; la porte, bein changie, et la fache souoriante. Ou' ch&acirc;que de main avec tai, oulle embrache ta femme et ta fille, ou' salue l'galant et quand ou' m'p&acirc;le, ou m'dit &quot;man vier Dan.&quot; 'J'r&ecirc;ve-t-i? Di-mai, j'r&ecirc;ve-t-i'?<br/>
<br/>
<i>P&icirc;teur</i>: Et nannin, tu n'r&ecirc;ves pon! Je crai, Dan, que ta femme est changie. Ch'tait chein qu'tu lis dit l'autr' sai', en rentrant, sans doute, qui c'menchi et quand oulle a veu coumment que tu 'tais d&ecirc;t&egrave;rmin&egrave;, chutte fais, d'faithe &agrave; ta t&ecirc;te et d'aver tes amins &agrave; ta table, et sustout quand oulle a veu' la sorte d'gens qu'je soummes - le mithacl'ye s'est accoumpl'yi, coumme dithait ma femme, le loup est dev'nu brebis et l'serpent a perdu san venin... Ach'teu' si tu'allais ramasser chez douze ou treize bouteilles-l&agrave;; nou' pouorrait les empl'yi...<br/>
<br/>
<i>Dan</i>: Pas anni&egrave;t, P&icirc;teur, pas anni&egrave;t. Je crains que v'la qui n'm'ettrait la missis de mauvaise humeur et che s'sait grand dommage ach'teu' que l'affaithe prom&egrave;t s bein... J't'en emportethai' une petite joudghie... Si possibl'ye... quand j'&eacute;thais la chance. Allons - occouo un p'tit tou au capeste s'i' n't'en est d'rein.<br/>
<br/>
</div><div align="center"><b>Sc&egrave;ne VII. - Dans l'parleux &agrave; Dan L&ecirc;caudey</b><br/>
</div><div align="left"><br/>
<i>Miss Lonore et l'Ev&ecirc;que en herbe sont &agrave; aver une gamme de lotto sus un dg&eacute;ridon &agrave; une carre. Missis L&ecirc;caudey et Missis La&icirc;z&eacute; Pain sont assises sus l'sofa, &agrave; d'viser.</i><br/>
<br/>
<i>Missis L&ecirc;caudey</i>: C'est vrai, Madame Pain, ch'nest que trop vrai. Le monde a hardi changi de d'pis l'temps pass&egrave;.<br/>
<br/>
<i>La&iuml;z&eacute;</i>: H&eacute;las. Vaithe, Missis L&ecirc;caudey; les gens ach'teu' ne pensent qu'au pliaisi et &agrave; des choses qui passent coumme une ombre.<br/>
<br/>
<i>Missis L&ecirc;caudey</i>: P&acirc;lant de choses qui passent, Missis Pain, sa'vous que j'fu' div&egrave;rsement surprinse l'aut' semaine, et si j'vos l'dit ch'est simpl'y&eacute;ment, parce qu'i m'sembl'ye que votr' visite ichin anni&egrave;t a tchic chose de qu&acirc;si-providentiel.<br/>
<br/>
<i>La&iuml;z&eacute;</i>: Tch'est qu'ous entend&egrave;z, Missis L&ecirc;caudey! Coumment &quot;providentiel&quot;?<br/>
<br/>
<i>Missis L&ecirc;caudey</i>: J'm'en vais vos expl'yitchi. Hier, je n'vos counnaiss&icirc;ons m&ecirc;me pas. Anni&egrave;t, nos v'l&agrave; &agrave; d&icirc;ner ensembl'ye. La conversatin a touann&egrave;e sus l'lard et ou' nos dites qu'ous &egrave;tes en cherche d'un bouan fermi pour vos fournir un c&ocirc;t&egrave; d'lard quand votre aleux s'sa vi&egrave;dde.<br/>
<br/>
<i>La&iuml;z&eacute;</i>: Vaithe...<br/>
<br/>
<i>Missis L&ecirc;caudey</i>: Ou' nos dites que dans l'pass&egrave; ou' n'avez jamais yeu &agrave; vos pliandre du lard qu'ous aviez acatt&egrave;.<br/>
<br/>
<i>La&iuml;z&eacute;</i>: Nan dja, jamais, heutheusement!<br/>
<br/>
<i>Missis L&ecirc;caudey</i>: Jamais nou' n'vos en a fourni de roua&icirc;tre?<br/>
<br/>
<i>La&iuml;z&eacute;</i>: Jamais de d'pis trente ans que j'soummes en m&ecirc;nage, P&icirc;teur et mai.<br/>
<br/>
<i>Missis L&ecirc;caudey (avec un soupi d'soulagement)</i>: Ah!<br/>
<br/>
<i>La&iuml;z&eacute;</i>: Tch'est qu'ous avez, Missis L&ecirc;caudey?<br/>
<br/>
<i>Missis L&ecirc;caudey</i>: J'n'aime pas fort &agrave; vos l'dithe mais j'sai' bein qu'ou n'voudra&icirc;tes pas sortir d'ichin sans l'saver, car la vie est courte et nou n'sait ni l'moment ni l'heuthe que nou' n'pourra pus erpather les fautes et les omissions de san s&eacute;jour ichin bas...<br/>
<br/>
<i>La&iuml;z&eacute;</i>: Ah! mans nan. Et pour de mai je soumets tout l'temps man corps &agrave; ma conscienche. Quand j'ai yeu tort, m&ecirc;me par m&ecirc;sgarde, je rends tr&eacute;jours au doubl'ye et j'en sis heutheuse.<br/>
<br/>
<i>Missis L&ecirc;caudey</i>: Ch'est que je n'voudrais pas qu'ou fussiez malheutheuse pour l'amour de nous, dan et mai, et ch'est la la seule raison, criyiz-mai, ma chi&eacute;the soeur, qui m'obl'yige &agrave; d'viser...<br/>
<br/>
<i>La&iuml;z&eacute; (&ecirc;tounn&eacute;e et un mio g&ecirc;n&egrave;e)</i>: P&acirc;le sans r&ecirc;serve, ma soeur, si tu'as autchune chose sus l'esprit.<br/>
<br/>
<i>Missis L&ecirc;caudey</i>: Eh bein! n&egrave; f'chin. Y'a vingt et tchic ann&egrave;es, je port&icirc;mes du beurre, pour un p'tit d'temps, &agrave; une boutique es Hautes Croix et un jour i' nos d'mandidrent si j'pouvions lus &ecirc;peigni un c&ocirc;t&eacute; d'lard. Dan apprins qu'i' pouorrait passer l'autr' c&ocirc;t&egrave; &agrave; un mess Pain qu'&eacute;tait forgeux dans l's'envithons. Autant j'en f&icirc;mes. Mais, chose &egrave;trange, trais n'yits d'si&egrave;tte, je r&ecirc;vi que l'c&ocirc;t&eacute; que Mess Pain avait yeu avait touann&egrave; tout roua&icirc;tre; je l'prins coumme un avertissement et jamais je n'voul&icirc;mes aller pour l'aver payi - pas opr&egrave;s ches r&ecirc;ves l&agrave;. Et bein: L'autr' semaine, un vier Alman&acirc; m'tchi souos la main et craithat'ous qu'&agrave; la page endrait l'calendrier - ou sav&egrave;z bein - j'y trouvi mertchi, &quot;15 D&egrave;c. 1884 - Vendu &frac12; lard, 71 liv. &agrave; 7d., &agrave; boutique; &frac12; lard, 72 liv. &agrave; 7d. P. Pain, forgeux.&quot; Viy'ous tch'est qu'ch'est que d'aver trop de d'fouai? j'tais v'nue &agrave; penser r&eacute;ellement que votr' partie du lard avait 't&eacute; immangeabl'ye et ch'est rein qu'anni&egrave;t - quand ou nos av&egrave;z dit qu'ou' vos &ecirc;tes t&eacute;jous trouv&egrave;s bein du lard qu'ous avez yeu - que j'ai compris combein que j'avais yeu tort &agrave; votr' &egrave;gard, en vos emp&ecirc;chant vingt neuf ans de d'temps d'payi une dette l&eacute;gitime. En effet, le Nou&eacute; suivant je tchittimes chutte ferme-l&agrave; et j'nos en f&ucirc;mes &agrave; Grouville pour chinq ans, et j'comprends bein que ch'n'est pas d'votr' faute s'ou nos aviez perdus d'veue tout &agrave; fait... Mais quand j'vos ai veu ervenin ichin le jour de la bouanne volont&eacute; envers tous, si p'tit d'tems opr&egrave;s aver erveu chounna dans l'vier Alman&acirc;, et que j'vos eu entendue m'asseuther que jamais le lard n'avait touann&egrave; roua&icirc;tre dans votre saleux, j'ai comprins qu'i fallait vos dithe tout et n'pas vos laissi pus longtemps dans l'inuothance d'une dette (n'importe &agrave; tchic qu'oulle est deue) qui pouorrait un jour s'&ecirc;l'ver contre vous... <i>(Ou s'essuie les yi&egrave;rs ov un mouoch&egrave;t).</i><br/>
<br/>
<i>La&iuml;z&eacute; (s'mettant &agrave; plieuther &egrave;tou)</i>: Ah! m&egrave;rc&icirc;, m&egrave;rc&icirc;, ma chi&eacute;the! J'savais bein qu'je v'nais ichin pour un grand obj&egrave;t. Je n'me rappelle pas du lard, mai, mais coumme j'n'en avons jamais yeu d'roua&icirc;tre, ch'est seux que vos songes &eacute;taient faux et menteurs. <i>(opr&egrave;s une pause):</i> J'vos d'vons don occouo... 42 chelins. Tu s'sas pay&egrave;r, ma chi&eacute;the et pas pus tard que Samedi, - veint b&eacute;the du th&eacute;e ov' nous - je sis pour erch&eacute;ver un mio d'rente dans la s'maine et j'n'dormithai pas trantchille que j'n'ai erp&eacute;yi la dette que j'dai' de d'pis tant d'ann&egrave;es... <i>(I' s'embrachent en l&egrave;rmant).</i><br/>
<br/>
<i>Dan et P&icirc;teur rentrent.</i><br/>
<br/>
<i>Missis L&ecirc;caudey</i>: Sai'-tu, Dan, man vi', che n'tait pas vrai. - Le lard au suj&egrave;t de tchi que j'avais 't&egrave; troubli&egrave;e tans d'fais, 'tait du miyeu que Missis Pain ait jamais bouoill'yi...<br/>
<br/>
<i>La&iuml;z&eacute;</i>: Ah! mais vaithe. Et j'vos d'mande bein extchuse, Mess L&ecirc;caudey, d'aver 't&eacute; si longtemps &agrave; votr' dette mais j'm'en vais payi jusqu'au dernier sou Samedi...<br/>
<br/>
<i>P&icirc;teur</i>: Y'avait un essel&egrave;t que...<br/>
<br/>
<i>Missis L&ecirc;caudey (en lis douannant un r'gard qui lis g&egrave;le le sang dans les veines)</i>: Vaithe, Mess Pain, j'sai bein. Le r'chu est l&agrave;, dans la grand' canne sus l'dr&eacute;cheux. Vos pliait-i' l'vaie?<br/>
<br/>
<i>P&icirc;teur (ov une mine de tchan fouott&egrave;)</i>: Hum... Nannin merci...<br/>
<br/>
<i>Missis L&ecirc;caudey</i>: Bon! Ach'teu si vos pliait, Miss Lonore s'en va nos chanter un cantique...<br/>
<br/>
<i><a href="ejluce.html">Elie</a></i><br/>
<i>La Nouvelle Chronique de Jersey<br/>
12/1913<br/></i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="dinednoue.html">San Din&eacute; d'Nou&eacute;</a><p>
<li><a href="samdidnoue.html">Le Sam'di d'Nou&eacute;</a><p>


<li><a href="painfestivities.html">Moralisings on the Seasons Festivities</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
  <li><a href="noueeurope.html">Notr' Nou&eacute; &agrave; l'Europe</a><p>
<li><a href="desjul.html">Le d&eacute;sappointement d'notre Julie</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

