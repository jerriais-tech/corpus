<HTML>
<HEAD>
<TITLE>Douze boutillies d'litcheu</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Douze boutillies d'litcheu</h2></font></center><p>

 N&eacute; v'ch&icirc;n tchiquechose tchi vouos f'sa rithe &agrave; en cr&eacute;ver, j'sis seuse. Ecoutez! Man grand-p&eacute;the soulait m'raconter ch'la et - qu&eacute; v'l&agrave; tchi m'faisait du fanne!<p>

 "J'avais douze boutillies d'litcheu dans man ch'lyi et un bouon jour ma bouonnefemme m&eacute; dit net' et cliai d&eacute; v&egrave;rser d&ecirc;li&ecirc;ment tout avau l'dalot ou bein...!<p>

 Et d'm&euml;me, pour aver la paix, j'consentis et m'y v'l&agrave; c'menchi, sapresti. J'halis l'bouchon d'la preunmi&eacute; boutelle et v&egrave;rsis la boutillie avau l'dalot &agrave; l'exception d'eune v&egrave;rr&eacute;e qu&eacute; j'avalis. L&agrave;-d'ssus j'halis l'bouchon et en fis autant &agrave; la deuxi&egrave;me boutelle. Du t&egrave;rme, j'halis l'bouchon d'la traisi&egrave;me boutelle et v&egrave;rsis la litcheu avau l'dalot, sinon eune v&egrave;rr&eacute;e qu&eacute; j'bus. Ah v&eacute;the, mais, aupr&egrave;s ch'la j'halis l'bouchon du quatri&egrave;me dalot, v&egrave;rsis la boutelle dans l'v&egrave;rre et l'avalis. J'halis l'bouchon du ch&icirc;nqui&egrave;me dalot, v&egrave;rsis l'v&egrave;rre dans la boutelle et l'avalis. J'halis la boutelle du bouchon du pr&eacute;chain, j'en bus un dalot et env'yis l'restant dans l'v&egrave;rre. J'halis l'dalot du pr&eacute;chain v&egrave;rre, v&egrave;rsis l'bouchon dans la boutelle et bus l'v&egrave;rre. J'halis l'pr&eacute;chain bouchon d'ma gorge et v&egrave;rsis l'dalot avau la boutelle. Et pis j'bouchis l'dalot atou l'v&egrave;rre, boutillis l'baithe et bus la v&egrave;rse. Quand j'eus vi&eacute;dgi tout j'happis la maison d'eune main pour l'emp&ecirc;chi d'crauler et atou l'autre j'comptis les boutelles, bouchons, v&egrave;rres et dalots, et y'en avait vingt-neuf tout ensemblye. Pour en &ecirc;tre bein seux, j'les r'comptis quand i' r'pass&icirc;tent et j'en avais septante-neu. Et pis, finnalement, quand la maison &egrave;rpassit j'&egrave;rcomptis acouo eune fais. J'comptis toutes les maisons, boutelles, bouchons et dalots sinon pour eune boustre d'maison et eune fichue boutelle qu&eacute; j'avalis.<p>

J&eacute; n'm'&egrave;rsouveins d'rein du tout aupr&egrave;s ch'la - j&eacute; l'dis franchement - mais il est probablye, ma f&eacute;, qu&eacute; j'n'&eacute;thais pon peu en avaler d'autre, pas seulement un p'tit l&egrave;rm&icirc;n!" <p>


<P>&nbsp;</P>

<FONT SIZE=2>
<i>Viyiz &eacute;tout</i>:
<ul>
<li><a href="baithe.html">Baithe</a><p>
<li><a href="cidre.html">L&eacute; Cidre</a><p>
<li><A HREF="cidre2.html">Le Cidre</A><p>
<li><a href="poumme.html">La mort de la Reine La Poumme</a><p>
<li><a href="modgie.html">Ma Modgie d'Cidre</a> - Little Brown Jug<p>
<li><a href="canne.html">Pass&egrave;z la Canne!</a><p>
<li><a href="taxe.html">La Taxe sus notr' Bi&eacute;the</a><p>
<li><a href="pinteux.html">L&eacute; Pinteux</a><p>
<li><a href="maryann.html">Mary Ann - tchiques annonces</a><p>
<li><a href="whisky.html">I' faut qu'on preniez de l'ieau caude avec vot'e whisky</a><p>
<li><a href="doublye.html">Vais d'oubl'ye!</a><p>
<li><a href="samedi_dernyi.html">Samedi dernyi &agrave; eunne reunion</a><p>
<li><a href="preinseu.html">L&eacute; preinseu</a><p>
<li><a href="versemeeunepinte.html">V&egrave;rse-m&eacute; eune p&icirc;nte</a><p>
<li><a href="cidre2016.html">La Fa&icirc;s'sie d'Cidre 2016</a><p>
<li><a href="gdfprohibition.html">I' s'en fait d'toutes les sortes, sinon la bouanne!</a><p>
<li><a href="biethe.html">La bi&eacute;the</a><p>
<li><a href="cahouain_johnniew.html">L'buanhomme est comme un satan</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
