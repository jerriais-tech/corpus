<HTML>
<HEAD>
<TITLE>La Dgiabl'y&eacute;ouoqu'thie auve commentaithes - Jabberwocky en J&egrave;rriais</TITLE>
<META  name="keywords" content="JÃ¨rriais, Jabberwocky, Lewis Carroll, poetry, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Dgiabl'y&eacute;ouoqu'thie<SUP><a href="#1">(1)</a></SUP></h2>
<h2>auve commentaithes</h2><p>

<b><i>Jabberwocky</i> en J&egrave;rriais</b><p></font></center>

<img src="jabberwocky.jpg" alt="L&eacute; Dgiabl'y&eacute;ouoque" align="right" border=0 width=291height=432>
<CENTER><TABLE><TR><TD>
'Tait m&eacute;bouoilli<SUP><a href="#2">(2)</a></SUP>. Les t&ocirc;ves<SUP><a href="#3">(3)</a></SUP> l&icirc;theurs<SUP><a href="#4">(4)</a></SUP><br>
Githaient et g&icirc;mbliaient<SUP><a href="#5">(5)</a></SUP> sus l&eacute; liainde<SUP><a href="#6">(6)</a></SUP>.<br>
Les ouothog&ocirc;ves<SUP><a href="#7">(7)</a></SUP> 'taient touos m&icirc;ntheurs<SUP><a href="#8">(8)</a></SUP>,<br>
Ouaithe qu'les r&acirc;thes<SUP><a href="#9">(9)</a></SUP> m&acirc;mes<SUP><a href="#10">(10)</a></SUP> hortcheindrent<SUP><a href="#11">(11)</a></SUP>.<p>

"Garde-t&eacute; du Dgiabl'y&eacute;ouoque<SUP><a href="#1">(1)</a></SUP>, man fis!<br>
Chutte dgeule d'mordeuses! Ches mains gr&icirc;nmeuses!<br>
Garde-t&eacute; d'l'oua&icirc;s&eacute; Tchappe-Tchappe<SUP><a href="#12">(12)</a></SUP>, et fis<br>
La Band&eacute;sn&acirc;que feunm'theuse!<SUP><a href="#13">(13)</a></SUP>"<p>

I' pr&icirc;nt san s&acirc;bre v&egrave;rtcheux<SUP><a href="#14">(14)</a></SUP> en main,<br>
S'en allit souotre l'enn'm&icirc;n mantchibl'ye<SUP><a href="#15">(15)</a></SUP>,<br>
Au bouais T&icirc;nme-T&icirc;nme, restit enf&icirc;n<br>
Auve ses pens&eacute;es h&acirc;thibl'yes<SUP><a href="#16">(16)</a></SUP>.<p>

Coumme i' h&acirc;thait<SUP><a href="#17">(17)</a></SUP> aupr&egrave;s du bouais,<br>
L&eacute; Dgiabl'y&eacute;ouoque, la fliambe &egrave;s i&egrave;rs,<br>
Pathut ch&ucirc;ffliant<SUP><a href="#18">(18)</a></SUP> dans la for&ecirc;t<br>
Et beurbliait<SUP><a href="#19">(19)</a></SUP> &egrave;s ta&ucirc;gi&egrave;rs<SUP><a href="#20">(20)</a></SUP>.<p>

Ieune, deux! Ieune, deux! Et l's&acirc;bre v&egrave;rtcheux<br>
L&icirc; ba&icirc;llit bein eune pata&ouml;uarre!<SUP><a href="#21">(21)</a></SUP><br>
La b&ecirc;te d&ecirc;faite, i' pr&icirc;nt sa t&ecirc;te,<br>
Galoppeux<SUP><a href="#22">(22)</a></SUP> et gaillard.<p>

"As-tu tu&eacute; l&eacute; Dgiabl'y&eacute;ouoque?<br>
Veins m'embra&icirc;chi, man fis radgi!<SUP><a href="#23">(23)</a></SUP><br>
O jour fraptchi!<SUP><a href="#24">(24)</a></SUP> Haro! Hari!<SUP><a href="#25">(25)</a></SUP>"<br>
L&eacute; vi&egrave;r r&icirc;th'lait<SUP><a href="#26">(26)</a></SUP> d&eacute; ji.<p>

'Tait m&eacute;bouoilli<SUP><a href="#2">(2)</a></SUP>. Les t&ocirc;ves<SUP><a href="#3">(3)</a></SUP> l&icirc;theurs<SUP><a href="#4">(4)</a></SUP><br>
Githaient et g&icirc;mbliaient<SUP><a href="#5">(5)</a></SUP> sus l&eacute; liainde<SUP><a href="#6">(6)</a></SUP>.<br>
Les ouothog&ocirc;ves<SUP><a href="#7">(7)</a></SUP> 'taient touos m&icirc;ntheurs<SUP><a href="#8">(8)</a></SUP>,<br>
Ouaithe qu'les r&acirc;thes<SUP><a href="#9">(9)</a></SUP> m&acirc;mes<SUP><a href="#10">(10)</a></SUP> hortcheindrent<SUP><a href="#11">(11)</a></SUP>.<br>

</TD></TR></TABLE></CENTER>

&nbsp;<p>
&nbsp;<p>
&nbsp;<p>
&nbsp;<p>
&nbsp;<p>
&nbsp;<p>
<FONT FACE="Arial" SIZE=2><p>
<b><font color="#215e21">Commentaithes:</font></b><br>

<p>
<ol>
<a name="1"></a><li>"Jabberwocky" est l&eacute; titre d'chu po&egrave;me en Angliais (ou bein eune sorte d'Angliais) par Lewis Carroll. Tch'est qu'ch'est "Jabberwocky"? L&eacute; monstre a nom "Jabberwock" et i' patha&icirc;t &ecirc;t' tchique sorte d&eacute; dgiabl'ye. En J&egrave;rriais, don, nou dithait qu'l&eacute; monstre s'sait l&eacute; Dgiabl'y&eacute;ouoque. Si "Jabberwocky" est chein tch'l&eacute; Dgiabl'y&eacute;ouoque fait, l&eacute; titre du po&egrave;me en J&egrave;rriais dev'thait &ecirc;t' "la Dgiabl'y&eacute;ouoqu'thie" - l'action du Dgiabl'y&eacute;ouoque.<p>


<a name="2"></a><li>S'lon Carroll, ou pust&ocirc;t s'lon Un-p'tit D'un-p'tit dans "Alice &agrave; trav&egrave;rs l'mitheux", l&eacute; mot "brillig" veurt dithe quat' heuthes d'l'arl&eacute;v&eacute;e quand nou c'menchons &agrave; grilli l'd&icirc;nner. L&eacute; mot patha&icirc;t &ecirc;t' un portemanteau d&eacute; "boiling" et "grilling" auve tchique suggestion d&eacute; "brilliant". En J&egrave;rriais, nou-s'a "m&eacute;jeu" et "m&icirc;nniet" et don "m&eacute;bouoilli" veurt dithe l'heuthe au mitan d'la bouoillie. Auve chu mot, l&eacute; po&egrave;me c'menche auve l'&ecirc;voc&acirc;tion d'eune ca&ucirc;de arl&eacute;v&eacute;e.<p>


<a name="3"></a><li>S'lon Un-p'tit D'un-p'tit, des "toves" sont d's annimaux tchi r'sembl'yent un mio &egrave;s bliaithieaux, un mio &egrave;s l&ecirc;zardes, et un mio &egrave;s tire-bouchons et tchi s'nichent souos les cadrans et tchi mangent l&eacute; fronmage. Nou dithait en J&egrave;rriais "t&ocirc;ves".<p>


<a name="4"></a><li>"Slithy" est acouo un mot-portemanteau form&eacute; d&eacute; "lithe" et "slimy". "L&icirc;theux" devthait s&icirc;ngnifier tchique chose tchi lit, p't'&ecirc;t' pa'ce qu&eacute; chenna sembl'ye un mio l&icirc;ncreux. Ch'est p't'&ecirc;t' l'&ecirc;ffet d'la p&eacute; d'l&ecirc;zarde ou du m&eacute;ta du tire-bouchon?<p>


<a name="5"></a><li>"Githaient et g&icirc;mbliaient": "gyre" veurt dithe "tou&ocirc;nner" mais l'v&egrave;rbe "gither" pou&ocirc;rrait &ecirc;t' compath&eacute; auve l&eacute; mot "g&icirc;the" tchi veurt dithe "vielle femme". Chenna pou&ocirc;rrait don s&icirc;ngnifier "bouogi coumme eune vielle femme". Un g&icirc;mblet est un "gimlet" en Angliais, et Un-p'tit D'un-p'tit expl'yique qu&eacute; "gimble" veurt dithe "faithe des creux coumme un g&icirc;mblet". J'&eacute;thions don un v&egrave;rbe "g&icirc;mblier".<p>


<a name="6"></a><li>L'expl'yic&acirc;tion d&eacute; "wabe" est qu'ch'est l't&egrave;rrain "a long way before" un cadran, "a long way behind" et "a long way beyond it". "Liainde" est don l't&egrave;rrain "liain d'vant un cadran, liain d'ri&eacute;the un cadran et liain du cadran". Et chenna &egrave;rsembliait &egrave;s landes, sans doute.<p>


<a name="7"></a><li>"Borogoves" sont d's oua&icirc;sieaux - mais tristes et malpi&eacute;gnis. En J&egrave;rriais "ouothog&ocirc;ves" s'saient eune manifest&acirc;tion du ouotho.<p>


<a name="8"></a><li>"Mimsy" est un mot-portemanteau form&eacute; d&eacute; "flimsy and miserable" s'lon Un-p'tit D'un-p'tit. "M&icirc;ntheux" s'sait l'sentiment quand nou s'&egrave;rgarde m&icirc;ns&eacute;thabl'yement dans l'mitheux.<p>


<a name="9"></a><li>"Rath" est un v&egrave;rt couochon (resp&eacute;). Nou dithait en J&egrave;rriais "r&acirc;the".<p>


<a name="10"></a><li>"Mome" veint d&eacute; "from home" s'lon Un-p'tit D'un-p'tit, et i' sembl'ye qu&eacute; "m&acirc;me" est pr&icirc;ns d&eacute; "ma ma&icirc;son".<p>


<a name="11"></a><li>"To outgribe" s'lon l'expl'yic&acirc;tion donn&eacute;e par Un-p'tit D'un-p'tit veurt dithe "braithe, pousser un cri". Mais "hortcheindre" pou&ocirc;rrait s&icirc;ngnifier tchique chose coumme l'Angliais "hold out". Les r&acirc;thes s'saient don pus he&ucirc;theurs qu'les pou&ocirc;rres ouothog&ocirc;ves. Chu contraste est &icirc;ndiqu&eacute; dans ches l&icirc;ngnes. Nou pou&ocirc;rrait &eacute;tout sugg&eacute;ther qu&eacute; "hortcheindre" est li&eacute; auve l&eacute; fait qu'les r&acirc;thes sont hors la ma&icirc;son, coumme nou sait du mot "m&acirc;me"<p>


<a name="12"></a><li>"Tchappe-Tchappe" s'sait d'l'onomatap&eacute;e, sans doute. Mais y-a-t'i eune suggestion d&eacute; "happer"? Ou eune connection auve l&eacute; "tchapi" des langues Slaves, tchi veurt dithe "cigogne"?<p>


<a name="13"></a><li>"Frumious": acouo un mot-portemanteau. Carroll d&icirc;t qu'ch'est quand nou n'peut pon d&ecirc;cider si nou-s'est "fuming" ou "furious". En J&egrave;rriais, ch&eacute; s'sait un portemanteau d&eacute; "feunmant" et "futhieux", mais "feunm'theux" a pust&ocirc;t un lian auve la feunm'th&eacute;e: myst&eacute;thieuse, sombre et suffotchante.<p>


<a name="14"></a><li>Carroll n'a pon expl'yitchi l&eacute; mot "vorpal". Y-&eacute;thait-i' un lian auve l&eacute; mot J&egrave;rriais "v&egrave;rpeu" (en Angliais "glow-worm")? Tchique chose tchi lit myst&eacute;thieusement, p't'&ecirc;t'? Mais l&eacute; mot qu'nou-s'a dans chu po&egrave;me est "v&egrave;rtcheux". En J&egrave;rriais, "v&egrave;rtchi" veurt dithe "curved, bent" en Angliais. Un s&acirc;bre v&egrave;rtcheux pou&ocirc;rrait &ecirc;t' un s&acirc;bre courb&eacute;, ou bein un s&acirc;bre tchi fait courber l's ennem&icirc;ns, ou tchi fait des copes courb&eacute;es.<p>


<a name="15"></a><li>"Manxome" sugg&eacute;the tchique chose horribl'ye, mais y'a des gens tchi sugg&eacute;thent qu'chu mot est li&eacute; auve "Manx" ch'est &agrave; dithe,  un cat sans coue. I' faut dithe qu'l&eacute; Dgiabl'y&eacute;ouoque a bein eune coue - m&ecirc;me s'i' n'a pon d't&ecirc;te &agrave; la f&icirc;n! En J&egrave;rriais, l&eacute; mot "mantchi" veurt dithe en Angliais "to miss" et don "mantchibl'ye" sugg&eacute;the tchique chose qu'nou manque tout l'temps, tchique chose tchi n'est pon a&icirc;si &agrave; trouver.<p>


<a name="16"></a><li>"Uffish" fut expl'yitchi par Carroll coumme un &ecirc;tat "gruffish... roughish... huffish..." Nou-s'&eacute;thait creu qu'les pens&eacute;es &eacute;thaient 't&eacute; pus pa&icirc;sibl'yes qu'chenna. I' n'est pon cliai coumment qu'eune pens&eacute;e peut &ecirc;t' "uffish". "H&acirc;thibl'ye" en J&egrave;rriais s'sait li&eacute; auve l&eacute; mot "h&acirc;th&icirc;n", tchique chose coumme l'Angliais "hazy" ou p't'&ecirc;t' pust&ocirc;t capabl'ye d'&ecirc;t' "hazy". Sans doute, l&eacute; janne houmme ch&egrave;rche tchique mouoyen d'tuer l&eacute; monstre, mais i' n'est pon seu.<p>


<a name="17"></a><li>"H&acirc;ther" sembl'ye s&icirc;ngnifier "penser d'eune mani&eacute;the h&acirc;thibl'ye", don penser "uffishly" ou &ecirc;t' dans un &ecirc;tat d'"uffish thought". Un v&egrave;rbe li&eacute; auve l&eacute; mot "h&acirc;th&icirc;n", &eacute;tout.<p>


<a name="18"></a><li>"Whiffling" veurt dithe "so&ucirc;ffliant auve des courts pouffes", mais l&eacute; mot sugg&eacute;the &eacute;tout "whistling". L&eacute; v&egrave;rbe "ch&ucirc;fflier" sugg&eacute;the les mots J&egrave;rriais "so&ucirc;fflier", "s&ucirc;fflier", et p't'&ecirc;t' &eacute;tout l'mot Angliais "shuffle" - l'&ecirc;tchivalent du J&egrave;rriais "ch&acirc;rer". L&eacute; Dgiabl'y&eacute;ouoque va par la for&ecirc;t don en ch&acirc;rant et en s&ucirc;ffliant. Parmi l&eacute; ruisselement des fielles, nou-s'entend &eacute;tout coumment l&eacute; monstre so&ucirc;ffl'ye. Tchille &icirc;nmage!<p>


<a name="19"></a><li>"Burble" pou&ocirc;rrait &ecirc;t' consid&eacute;th&eacute; coumme un portemanteau d&eacute; "bleat", "murmur" et "warble" s'lon eune suggestion d'Carroll, mais eune aut' th&eacute;orie dit qu'l&eacute; mot est un portemanteau d&eacute; "burst" et "bubble". Y'a &eacute;tout, s'lon l&eacute; Dictionnaithe Angliais d'Oxford, eune s&icirc;ngnific&acirc;tion d&eacute; "burbled" coumme "m&ecirc;l&eacute;, morfondu". "Beurblier" sembl'ye &ecirc;t' pr&icirc;ns d'l'Angliais, mais ch'est p't'&ecirc;t' eune vari&acirc;tion du mot J&egrave;rriais "bue&ucirc;ler" ou "be&ucirc;ler" tchi s'sait bein "bleat" en Angliais. Nou peut sugg&eacute;ther eune aut' expl'yic&acirc;tion: "beurblier" est li&eacute; auve l&eacute; beurre et d&ecirc;crit l&eacute; brit d'la batt'tie d'beurre. Coumme l&eacute; Dgiabl'y&eacute;ouoque p&acirc;sse les ta&ucirc;gi&egrave;rs, i' les tape d'san corps, et chu brit fait penser &agrave; la batt'tie d'beurre dans la selle. Est-che possibl'ye?<p>

<a name="20"></a><li>Carroll n'donn&icirc;t autcheune expl'yic&acirc;tion du mot "tulgey". Mais si un "tulgey wood" est eune for&ecirc;t remplyie d'pliantes ou d'bouais app'l&eacute;s "tulge", nou vait qu&eacute; "tulge" en J&egrave;rriais dev'thait &ecirc;t' un "ta&ucirc;gi". La for&ecirc;t est remplyie d'ches bouais - des "ta&ucirc;gi&egrave;rs". Nou pou&ocirc;rrait penser qu'eune "ta&ucirc;ge" est un frit, et qu'l&eacute; "ta&ucirc;gi" est l'bouais sus tchi cra&icirc;ssent les "ta&ucirc;ges". J'&eacute;thions don: "ta&ucirc;ge" - "ta&ucirc;gi" - "ta&ucirc;gi&egrave;rs" d'la m&ecirc;me manni&eacute;the qu'j'avons "pomme" - "pommyi" - "pommi&egrave;rs" ou "tchoeur" - "tchoeuryi" - "tchoeuri&egrave;rs". Ches "ta&ucirc;ges" dev'thaient &ecirc;t' des frits se&ucirc;rs et du&egrave;rs, sans doute.<p>

<a name="21"></a><li>"Snicker-snack" est d'l'onomatop&eacute;e en Angliais. L&eacute; mot "pata&ouml;uarre" en J&egrave;rriais nous donne eune &icirc;nt&eacute;thessante histouaithe: s'lon l'Dictionnaithe, y'avait un pugiliste tch'est v'nu d'l'Angli&eacute;t&egrave;rre en J&egrave;rri au c'menchement du dgiex-neuvi&egrave;me si&egrave;cl'ye. San nom 'tait Warr ou Whare. &Agrave; la siette d'sa v&icirc;site, nou s'rapp'lait d&eacute; "la patte &agrave; Warr" - un fanmeux co d'poing! Ich&icirc;n dans l'po&egrave;me, ch'est l's&acirc;bre tchi donne l&eacute; co au monstre, et l'mot "pata&ouml;uarre" sugg&eacute;the l'envithonnement Victorien dans tchi Carroll &ecirc;crivait. Nou pou&ocirc;rrait dithe qu&eacute; "pata&ouml;uarre" est aussi Victorien qu&eacute; l'mot "snicker-snack".<p>

<a name="22"></a><li>"Galumphing", ch'est galoper en triomphant. L&eacute; mot "galoppeux" d&ecirc;crit l'&ecirc;motion d&eacute; tchiqu'un tchi galoppe. Ich&icirc;n l&eacute; janne h&eacute;ros est d&ecirc;j&agrave; "galoppeux" quand i' prend la t&ecirc;te du monstre, et n'l'est pon seul'ment quand i' rentre siez s&eacute;, coumme dans l'Angliais. Il est tchuthieux qu&eacute; Carroll n&eacute; d&ecirc;crit pon l'&ecirc;motion du janne houmme au moment d'sa victouaithe. Ich&icirc;n, nou sait qu'il est "galoppeux" - sans doute, pa'ce qu'i' veurt ramasser la t&ecirc;te d&eacute; l'enn'm&icirc;n l&eacute; pus v&icirc;te possibl'ye.<p>

<a name="23"></a><li>"Beamish" en Angliais veurt dithe "lithant". "Radgi" s'sait li&eacute; auve l&eacute; mot "radg&icirc;n" - un grand ca&ucirc;d feu. Nou pou&ocirc;rrait l'comprendre don coumme "ca&ucirc;d, lithant, actif".<p>

<a name="24"></a><li>"Frabjous" sugg&eacute;the un mio "fabuleux". "Fraptchi" sugg&eacute;the la frapp'thie. P't'&ecirc;t' un jour sus tchi nou-s'est frapp&eacute; d'bonheu? Ou bein un jour quand nou-s'est tellement heutheux qu'l&eacute; jour p&acirc;sse hardi v&icirc;te et qu'nou dit qu&eacute; l'jour a rap'tichi? Un jour "fraptchi" s'sait don un jour court et frappant, sembl'ye-t'i'.<p>

<a name="25"></a><li>"Callooh! Callay!" veurt dithe "bein" ou "b&eacute;" en Gr&egrave;c (dans deux diff&eacute;thentes prononci&acirc;tions). L&eacute; p&eacute;the au janne houmme, coumme tout bouan J&egrave;rriais, s'&ecirc;caque auve l&eacute; nom "Haro" et pis un forme qu'nou n'conna&icirc;t pon: "Hari". Chenna sugg&eacute;the probabl'yement &eacute;tout l'Angliais "hooray".<p>


<a name="26"></a><li>"Chortle" est acouo un mot-portemanteau, form&eacute; des mots "chuckle" et "snort". La r&icirc;thel&eacute;e est la moqu'thie, et l&eacute; v&egrave;rbe "r&icirc;th'ler" pou&ocirc;rrait s&icirc;ngnifier rithe auve un mio d'moqu'thie. L&eacute; mot Angliais "snort" sembl'ye sugg&eacute;ther un mio d'moqu'thie, mais i' n'est pon cliai du tout pourtchi qu'l&eacute; p&eacute;the rit auve chutte moq'thie. I s'moque p't'&ecirc;t' du Dgiabl'y&eacute;ouoque. I' faut r'm&egrave;rtchi qu&eacute; chu v&egrave;rset contcheint un tas d'sons en "i" tchi sugg&eacute;thent l'&ecirc;ffet du rithe: "i... i... i... i... i..."<p>

</ol>
&nbsp;<p>


<b><font color="#215e21">Jabberwocky</font></b><SUP><a href="#1">(1)</a></SUP><p>

'Twas brillig<SUP><a href="#2">(2)</a></SUP>, and the slithy<SUP><a href="#4">(4)</a></SUP> toves<SUP><a href="#3">(3)</a></SUP><br>
Did gyre and gimble<SUP><a href="#5">(5)</a></SUP> in the wabe;<SUP><a href="#6">(6)</a></SUP><br>
All mimsy<SUP><a href="#8">(8)</a></SUP> were the borogoves,<SUP><a href="#7">(7)</a></SUP><br>
And the mome<SUP><a href="#10">(10)</a></SUP> raths<SUP><a href="#9">(9)</a></SUP> outgrabe.<SUP><a href="#11">(11)</a></SUP><p>

"Beware the Jabberwock<SUP><a href="#1">(1)</a></SUP>, my son!<br>
The jaws that bite, the claws that catch!<br>
Beware the Jubjub<SUP><a href="#12">(12)</a></SUP> bird, and shun<br>
The frumious<SUP><a href="#13">(13)</a></SUP> Bandersnatch!"<p>

He took his vorpal<SUP><a href="#14">(14)</a></SUP> sword in hand:<br>
Long time the manxome<SUP><a href="#15">(15)</a></SUP> foe he sought--<br>
So rested he by the Tumtum tree,<br>
And stood awhile in thought.<p>

And, as in uffish<SUP><a href="#16">(16)</a></SUP> thought he stood,<br>
The Jabberwock, with eyes of flame,<br>
Came whiffling<SUP><a href="#18">(18)</a></SUP> through the tulgey<SUP><a href="#20">(20)</a></SUP> wood,<br>
And burbled<SUP><a href="#19">(19)</a></SUP> as it came!<p>

One two! One two! And through and through<br>
The vorpal blade went snicker-snack!<SUP><a href="#21">(21)</a></SUP><br>
He left it dead, and with its head<br>
He went galumphing<SUP><a href="#22">(22)</a></SUP> back.<p>

"And hast thou slain the Jabberwock?<br>
Come to my arms, my beamish<SUP><a href="#23">(23)</a></SUP> boy!<br>
O frabjous<SUP><a href="#24">(24)</a></SUP> day! Callooh! Callay!<SUP><a href="#25">(25)</a></SUP>"<br>
He chortled<SUP><a href="#26">(26)</a></SUP> in his joy.<p>

'Twas brillig<SUP><a href="#2">(2)</a></SUP>, and the slithy<SUP><a href="#4">(4)</a></SUP> toves<SUP><a href="#3">(3)</a></SUP><br>
Did gyre and gimble<SUP><a href="#5">(5)</a></SUP> in the wabe;<SUP><a href="#6">(6)</a></SUP><br>
All mimsy<SUP><a href="#8">(8)</a></SUP> were the borogoves,<SUP><a href="#7">(7)</a></SUP><br>
And the mome<SUP><a href="#10">(10)</a></SUP> raths<SUP><a href="#9">(9)</a></SUP> outgrabe.<SUP><a href="#11">(11)</a></SUP><p>

<p>&nbsp;
<p>
<p>
<i><a href="jerpoem.html">Geraint Jennings</a> Juilet 1998</i><br></FONT>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="jabberwocky.html">La Dgiabl'y&eacute;ouoqu'thie sans commentaithes</a><p>
<li><a href="owlpussycat.html">La Catte et l&eacute; Cahouain</a><p>
<li><a href="fatherwilliam.html">Tu'es sus l'&acirc;ge, Papa Ouiyamme</a><p>
<li><a href="limericklear1.html">Limerick</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
