<HTML>
<HEAD>
<TITLE>Les J&egrave;rriais &agrave; La C&ocirc;te</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les J&egrave;rriais &agrave; La C&ocirc;te</h2></font></center><p>


<font size="-1"><i>Fort Lauderdale,</i><br/>
<i>Florida, USA.</i><br/>
<br/>
<i>L&eacute; 27 d&eacute; janvyi, 1979.</i><br/></font>
<br/>
<br/>
Moussieu l'R&eacute;dacteu,<br/>
<br/>
J'tais bein &icirc;nt&eacute;r&ecirc;ssi d'li&eacute;the, dans la g&acirc;zette du sept d&eacute; d&eacute;zembre, qu&eacute; Moussieu Staples, d&eacute; Swindon, en Angli&eacute;terre, avait visit&eacute; Madanme Ertu L'Gros &agrave; Pasp&eacute;dgia. S&eacute;n homme, l&eacute; Sieur Arthur Le Gros, tch'&eacute;tait l'agent pr&icirc;ncipa pour Robin, Jones &amp;amp; Whitman, successeurs d&eacute; la vielle compangie d&eacute; Robin, Collas et Compangnie, quand j'visit&icirc;nmes La C&ocirc;te, Moussieu Philip M. de Veulle et m&eacute;, y'a tchiques ann&eacute;es, mouothit au c'menchement d'l'ann&eacute;e p&acirc;ss&eacute;e. L&eacute; Sieur Staples nouos dit tch'il 'tait pr&eacute;sident d'la compangnie. Quand j'tions &agrave; Pasp&eacute;dgia, l'Sieur de Veulle et m&eacute;, ch'tait John Le Breton, fis Thomas, tch'&eacute;tait pr&eacute;sident. J&eacute; n'savais pon tch'il avait 't&eacute; rempliaichi par l&eacute; Sieur Le Gros. Un charmant moussieu, Arthur L'Gros. Il avait 't&eacute; n&eacute; en Angli&eacute;t&egrave;rre d&eacute; pathents J&egrave;rriais. J'pense qu&eacute; san p'p&egrave;e 'tait cap'taine d&eacute; navithes.<br/>
<br/>
Moussieu et Madanme Le Gros 'taient hardi hospitali&egrave;rs et j'e&ucirc;nmes des bouannes s&eacute;th&eacute;es siez ieux. J'm'&egrave;rsouveins tch'i' nouos montr&icirc;drent des portraits d'lant&egrave;rne magique du feu tch'avait d&ecirc;truit un tas des b&acirc;t&icirc;ments des Rob&icirc;ns sus les runs dans la gr&egrave;ve d&eacute; Pasp&eacute;dgia. I' nouos invit&icirc;drent &agrave; d&icirc;ner pus d'eune fais, et j'e&ucirc;nmes l&eacute; plia&icirc;si d&eacute; l's aver &agrave; d&icirc;ner auve nous dans l'h&ocirc;tel o&ugrave;'est qu&eacute; j'tions &agrave; d'meuther et tch'&eacute;tait, dans san vivant, l&eacute; domicile officiel d&eacute; Moussieu Eug&egrave;ne Auguste Albert Bouillon duthant sa gestion comme agent pr&icirc;ncipa. Madanme Le Gros 'tait organiste d&eacute; l'Eglyise Anglyicanne d&eacute; St. Pierre dans l'temps d'nouot' visite.<br/>
<br/>
Eune belle &eacute;glyise mod&egrave;rne et b&acirc;tie en briques, St. Pi&egrave;rre. L&eacute; Sieur Eug&egrave;ne Lyndon Bouillon, ARIBA, d&eacute;c&eacute;d&eacute; l'ann&egrave;e p&acirc;ss&eacute;e &eacute;tout (fis du bouanhomme Moussieu) 'tait s'n architecte. L'&eacute;glyise pr&eacute;c&eacute;dente, qu&eacute; j'avais connue &eacute;tout, avait 't&eacute; d&ecirc;truite par un feu. Dans l'ch&icirc;nm'tchi&egrave;the, y'a un tas d'J&egrave;rriais. Ou pouvez vaie lus noms dans man livre &#8220;<a href="gdfjerrijadis.html">J&egrave;rri Jadis</a>.&#8221; Iun tchi m'veint pr&icirc;ncipalement &agrave; l'id&eacute;e est l'janne Francis Hamon d'Port&icirc;nfer tchi s'en fut &agrave; Pasp&eacute;dgia en 1914. I' jouaingnit l'Arm&eacute;e Cannadgienne et fut pr&icirc;ns malade en b&egrave;rrexes &agrave; Halifax, Nouvelle Ecosse, et y mouothit.  I' fut ent&egrave;rr&eacute; dans un coin du ch&icirc;nm'tchi&eacute;the &agrave; Pasp&eacute;dgia et j'ai 't&eacute; vaie san tomb&eacute; bein des fais. San nom est sus l'tomb&eacute; d'fanmil'ye dans l'ch&icirc;nm'tchi&eacute;the paroua&icirc;ssial d&eacute; St. Ou&euml;n &eacute;tout. Et c&egrave;rtains des noms mentionn&eacute;s dans l'articl'ye &#8220;Under the Clock&#8221; dans la g&acirc;zette du 7 d&eacute; d&eacute;zembre sont probabli&eacute;ment sus les tombieaux l&agrave; ou &agrave; d'aut' &eacute;glyises sus La C&ocirc;te. Comme cl&egrave;rcots des Robins i' lus trouvaient apprentis ich&icirc;n et l&agrave; l&eacute; long d'La C&ocirc;te.<br/>
<br/>
J'tais content d'li&eacute;the qu&eacute; l'Sieur Hedley Mich&eacute;, tchi s'en fut l&aacute; en 1904, est acouo du rang des vivants. J'l&eacute; connais tout &agrave; fait bein. J'soulais aller l'vaie toutes les fais qu&eacute; j'allais l&agrave;-bas. En &ecirc;ffet, i' dait aver dans les n&eacute;nante ans. J'n'en sis pon bein liain m&eacute;-m&ecirc;me! J'ai souvent 't&eacute; siez ieux quand sa bouannefemme 'tait vivante. Nou trouvait tr&eacute;jous la beinv'nue dans lus ca&ucirc;minne.<br/>
<br/>
I' n'dait pon y'aver bein d'J&egrave;rriais, n&eacute;s en J&egrave;rri &agrave; La C&ocirc;te &agrave; ch't heu. Un aut' &agrave; Pasp&eacute;dgia tchi dait aver dans les n&eacute;nante ans est Arthur Ollivier, aut'fait du Oua&icirc;sn&eacute;, &agrave; St. Brelade.  &Agrave; New Carlisle, y'a l'Cap'taine Frank Le Gresley, fr&eacute;the d&eacute; Madanme James Le Bro des Ch&acirc;taingniers &agrave; St. Ou&euml;n. Un J&egrave;rriais dist&icirc;ndgi tch'a p&acirc;ss&eacute; eune longue vie d's&egrave;rvice &agrave; sus va&icirc;sinn&eacute; comme officyi d'police (&#8220;Sheriff&#8221;) et Juge d&egrave; Paix. I' dait aver d'l'&acirc;ge &eacute;tout. I' fut soudard dans les deux grand dg&egrave;rres dans l'Arm&egrave;e Cannadgienne et d'v&icirc;nt Cap'taine. J'fe&ucirc;nmes &egrave;rchus &agrave; bras ouv&egrave;rts siez li, l&egrave; Sieur de Veulle et m&eacute;. J'l&eacute; rencontr&icirc;nmes dans l'office du Juge Duguay et j'd&ecirc;couvr&icirc;nmes, en cours d&eacute; conv&egrave;rs&acirc;tion, qu&eacute; l'Juge avait des &#8220;Jersey Weekly Posts&#8221; dans s'n armouaithe auve mes lettres en J&egrave;rriais d'dans. Ch'est assez &icirc;nt&eacute;r&ecirc;ssant qu&egrave; New Carlisle est l&eacute; lieu d'na&icirc;ssance du fanmeux Ren&eacute; L&eacute;vesque, Preunmi&eacute; Minnistre d&eacute; la Prov&icirc;nce d&eacute; Tchubec, tch'est en trains d'&ecirc;prouver &agrave; s'pather la prov&icirc;nce du rest&eacute; d&eacute; Cannada.<br/>
<br/>
Un aut' vi&egrave;r J&egrave;rriais &agrave; La C&ocirc;te, n&eacute; en Jerri &agrave; Ste. Mathieu ou &agrave; St. Jean, est Douglas Bathette. Il 'tait en ch&egrave;rge d&eacute; la boutique &egrave;s Rob&icirc;ns dans l'village (eune ville &agrave; ch't heu) d&eacute; Bonaventure et finnit par l'acater. I' la fit valer pour bein d's ann&egrave;es. J'pense tch'il est r'tith&eacute; d'affaithes &agrave; ch't heu. I' dait aver pus d'n&eacute;nante ans. Un anm&icirc;n tchi l'visitit l'&ecirc;t&eacute; p&acirc;ss&eacute; m'dit tch'il 'tait en mangnifique sant&eacute;.<br/>
<br/>
Quand j'y pense, &agrave; La C&ocirc;te v'l&agrave; tchi m'fait envie d'y r'aller vaie les J&egrave;rriais tch'y d'meuthent!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfcote2.html">Les J&egrave;rriais &agrave; La C&ocirc;te</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

