<HTML>
<HEAD>
<TITLE>En viage</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En viage</h2></font></center><p>

<font size="-1">Long Island, New York,<br/>
U.S.A.<br/>
L&eacute; 5 d&eacute; novembre, 1966.<br/></font>
<br/>
Moussieu l'R&eacute;dacteu,<br/>
<br/>
M&eacute; v'la &agrave; vouos &ecirc;crithe d&eacute; l'&Ecirc;tat d'New York, chutte s&eacute;maine. J'sis auve un anm&icirc;n &agrave; bord d&eacute; san bat&eacute;, un p'tit yacht d&eacute; quarante-huit pids tchi fait dans les onze noeuds par heuthe &agrave; l'aigue d&eacute; deux motos di&eacute;sel d&eacute; chent douze ch&eacute;vaux ch&acirc;tcheun. M&ecirc;cr&eacute;di tchi veint j'allons l'ver l'ancre et filer pour Fort Lauderdale, en Floride, un viage tchi finnitha douze chents milles d'ich&icirc;n.<br/>
<br/>
 J'tchitt&icirc;nmes Miami avant hi&egrave;r mat&icirc;n &agrave; bord d'un avion &agrave; r&ecirc;action pour l'a&eacute;rodrome Kennedy &agrave; New York, et j'f&icirc;nmes les douze chents milles, volant &agrave; la hauteu d'trente-trais mille milles, dans deux heuthes. &Agrave; chutte hauteu-l&agrave;, j'e&ucirc;nmes la chance d&eacute; vaie tchiquechose que nou n'vait pon touos les jours. I' s'adonnait qu'l'heuthe du lanchement en l'air d'eune capsule spatiale &quot;Gemini&quot; par eune fus&eacute;e &quot;Titan 3&quot; s'accordait auve l'heuthe d&eacute; l'arriv&eacute;e d'nout' avion endrait la tour du lanchement au Cap Kennedy - mus connu comme l&eacute; Cap Canaveral, en Floride. L&eacute; Cap'taine d&eacute; l'avion nouos annoncit, &agrave; trav&egrave;rs du &quot;Haut parleur&quot;, tchi y'avait eune chance d&eacute; vaie la capsule &ecirc;t' so&ucirc;ffli&eacute;e en l'air, et nouos consilyit d'garder l's i&egrave;rs ouverts. L'avion avait du run pour chent quarante passagi&egrave;rs, mais i' s'adonnait qu&eacute; j'tions rein qu'eune souoxantaine &agrave; bord, et j'nouos appr&eacute;ch&icirc;nmes tous &egrave;s f'n&ecirc;tres du c&ocirc;t&eacute; b&acirc;bord pour vaie l'spectacl'ye. Tout d'un coup, j'v&icirc;nmes eune fliambe d&eacute; feu, &acirc;pre comme la lueu du sol&eacute;, &ecirc;cliaithi l'bas d'la tour d&eacute; lanchement, et dans un cly&icirc;n d'li, nou viyait la capsule - pouss&eacute;e par un nuage d&eacute; feu tch'&eacute;tait &acirc;pre assez pour vouos &ecirc;bliouyi - monter rapidement et v&egrave;rticalement en l'air. &Ecirc;tant nous-m&egrave;me &agrave; eune hauteu d'trente-trais mille pids d't&egrave;rre, i' nouos sembliait tch'i' pr&icirc;nt seulement tchiques s&eacute;gondes pour la fus&eacute;e &agrave; monter aussi haut comme j'&eacute;tions, mais sa mont&eacute;e en espace fut pus rapide qu&eacute; nouot' vitesse-m&egrave;me, et deux fais j'v&icirc;nmes eune section s&eacute; s'pather d'l'entchi, et ch&acirc;que fais, la mont&eacute;e d'chein tch'en restait allait pus rapidement en l'air jusqu'&agrave; qu'sa course dispath&icirc;sse compli&egrave;tement dans la hauteur d&eacute; l'espace, et qu'rein n'en restait en veue s&eacute;non la feunm&eacute;e ou vapeur tchi s'montrait blianche comme si un blianc riban restait &agrave; m&egrave;rtchi san c'm&icirc;n d'la t&egrave;rre &agrave; l'&ecirc;t&egrave;rnit&eacute;!<br/>
<br/>
I' n'y &eacute;tha p't &ecirc;t' pon eune aut' occasion d'vaie eune fus&eacute;e so&ucirc;fflier eune capsule en l'air &agrave; mains qu'nou pi&ecirc;sse aver p&egrave;rmission d'&ecirc;t' sus les lieux, mais j&eacute; n'crai pon tch'i' y'aie autcheune doute qu&eacute; d'ich&icirc;n eune dgiexaine d'ann&eacute;es, ou mains, y'&eacute;tha un homme m&icirc;nt sus la leune par l'Am&eacute;thique ou la <a href="gdf_enrussie1.html">Russie</a> - p't &ecirc;t' par les deux! Malheutheusement, j'n&eacute; s'sai pon du rang des vivants par l&eacute; temps qu&eacute; l'at&egrave;rrissage sus la leune es'sa p&egrave;rfectionn&eacute;e assez pour y mett' des passagi&egrave;rs en nombres. Et pourtant j'ai tr&eacute;jous ieu envie d'vaie sa surface d&eacute; pr&egrave;s d&eacute;pis l'moment, y'a eune quarantaine d'ann&eacute;es, qu&eacute; j'la vis l'trav&egrave;rs du t&eacute;l&eacute;scope d&eacute; l'observatouaithe &agrave; <a href="gdfottawa.html">Ottawa</a>, au <a href="cannada.html">Canada</a>!<br/>
<br/>
Ch'est dr&ocirc;le comme nou peut s'trouver dans deux sortes d'saisons dans l'm&egrave;me jour dans chu pays-'ch&icirc;n. Avant-hi&egrave;r mat&icirc;n la temp&eacute;thatuthe 'tait dans les septante-deux d&eacute;gr&eacute;s &agrave; Miami &agrave; huit heuthes, et l'temps 'tait b&eacute;, ouaithe qu&eacute; p&ucirc;t&ocirc;t frais en arrivant &agrave; l'a&eacute;rodrome Kennedy &agrave; New York. Mais d&eacute;vant nouos couochi &agrave; bord du bat&eacute; l'm&egrave;me jour i' faithait eune fraid d'tchian, et radio et t&eacute;l&eacute;vision nouos annon&ccedil;ait tch'i' tchiyait d'la n&eacute; dans la r&eacute;gion des Grands Lacs, et qu&eacute; m&egrave;me l&eacute; nord d&eacute; La Floride souffrait d'la fraid. La n&eacute; et les vents g'l&eacute;s des Montangnes des Grandes Rocques du Canada avaient, dans l'couothant des dreines v&icirc;ngt-quatre heuthes, trav&egrave;rs&eacute; les pliaines des Dacotas et d'Montana, et port&eacute; lus fra&icirc;cheu &egrave;s &Ecirc;tats du Sud m&egrave;me! Nou s'attend &agrave; ch'la dans l'mais d'novembre - mais pon dans les preunmi&egrave;rs jours - et ch'est tout d'm&egrave;me eune bouanne chose pour m&eacute; d'aver tchitt&eacute; l'Michigan v&egrave;rs la fin d'octobre pour faithe l&eacute; viage en Floride d&eacute;vant qu'la n&eacute; et la glace p&ucirc;sse faithe l&eacute; viage en moto eune dangereuse aventuthe!<br/>
<br/>
D'ich&icirc;n m&ecirc;cr&eacute;di tchi veint j'm'en vais aver l'temps d'li&egrave;the les g&acirc;zettes hebdomadaithes publiy&eacute;es en J&egrave;rri dans l'temps qu&eacute; j'tais houors l'&Icirc;le en France, l'Allemangne, la Hollande et la Belgique. Y'a un tas d'nouvelles d&eacute;dans qu&eacute; j'ai envie d'li&egrave;the - y'a l's assembli&eacute;es d's <a href="etats.html">&Ecirc;tats</a>. J'viyais en r'gardant ieune d&eacute; ches g&acirc;zettes-l&agrave; l'aut' s&eacute;, tch'i' y'en a, dans l's &Ecirc;tats, tchi sont d'avis d'laissi les gens  j'va faithe s&egrave;rvi les p'tits c'm&icirc;ns sus l'haut des falaises du c&ocirc;t&eacute; d'Gros Nez! Sans entanmer la tchestchion du dangi &egrave;s pi&ecirc;tons, j'&eacute;thais grand' peux d'y aller &agrave; j'va m&eacute;-m&egrave;me! Si un j'va 'tait &ecirc;ffrit&eacute; par autcheune p&eacute;tite chose, et tch'i' prannait l'mord &egrave;s dents, ch&eacute; s'sait si a&icirc;si pour li d&eacute; s'avoler au galop du mauvais bord et d&eacute; s'drotchi ava la falaise auve san cavalyi sus l'dos! P&egrave;rsonne n&eacute; patha&icirc;t aver pens&eacute; &agrave; chu dangi-l&agrave;!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfenme.html">En m&eacute;</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdferrant.html">L&eacute; J&egrave;rriais &egrave;rrant!</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfpatuthe5.html">Changement d'p&acirc;tuthe</a><p>
<li><a href="gdfpatuthe6.html">Changement d'p&acirc;tuthe!</a><p>
<li><a href="gdffloride2.html">La Floride</a><p>

<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>
<li><a href="gdf7heuthes.html">Dans sept heuthes!</a><p>
<li><a href="gdfdecarteret.html">Les C&eacute;l&egrave;bres d'Cart'r&ecirc;ts</a><p>
<li><a href="jerseydevil.html">L&eacute; Dgi&acirc;bl'ye d&eacute; J&egrave;rri</a><p>
<li> <a href="blianchemaison.html">La Blianche Ma&icirc;son</a><p>
<li><a href="taft.html">William Howard Taft et l'Caouain</a><p>

<li><a href="gdftou1.html">En fa&icirc;thant l'tou du monde...</a><p>
<li><a href="gdftou2.html">En fa&icirc;thant l'tou du monde...</a><p>
<li><a href="gdfcouothage.html"> I' faut du couothage!</a><p>
<li><A HREF="gdfleune.html">Un viage &agrave; La Leune!</A><p>
<li><a href="cosmique.html">1961 - L'Ann&eacute;e Cosmique</a><p>

<li><a href="rencontres.html">Des rencontres d&eacute; bein pr&egrave;s</a><p>
<li><a href="espace.html">L'espace</a><p>
<li><a href="supposition.html">Eune Supposition</a><p>
<li><a href="pmirlande.html">La Visite en Irlande</a><p>

<li><a href="vietnam.html">L&eacute; Vietnam</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

