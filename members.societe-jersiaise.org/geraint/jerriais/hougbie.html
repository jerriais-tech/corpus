<HTML>

<!-- Mirrored from members.societe-jersiaise.org/geraint/jerriais/hougbie.html by HTTrack Website Copier/3.x [XR&CO'2014], Tue, 15 Jul 2025 13:56:50 GMT -->
<HEAD>
<TITLE>La L&eacute;gende de la Hougue Bie</TITLE>
<META  name="keywords" content="JÃ¨rriais, folklore, dragon, language, langue, Normandie, Normandy">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><center><font color="#215e21"><h2>La L&eacute;gende de la Hougue Bie</h2></font></center></P>
<P>&nbsp;</P>

<a href="hougue.html"><IMG SRC="houguebie.jpg" WIDTH=405 HEIGHT=207 border=0 align="right" alt="La Hougue Bie"></a>

<P>Un t&egrave;rrib'lye dragon vivait l'temps pass&eacute; dans l'Mathais d'St Louothains et quand i' sortait faisait des ravages dans la campagne, en tuant &agrave; drouaite et &agrave; gauche. Les pouorres m&eacute;dgians tchi vivaient en J&egrave;rri dans chu temps-l&agrave; 'taient &ecirc;pouvant&eacute;s et craintifs jour et niet.</P>
<P>N&eacute; v'l&agrave; qu&eacute; l'Seigneu d'Hambye, en Nouormandie, en eut l'vent siez li dans san Ch&acirc;t&eacute; d'Hambye: et m&ecirc;me nou l'suppliyit d&eacute; v'nin en J&egrave;rri pour d&ecirc;truithe chutte laie et &acirc;ffreuse b&ecirc;te.</P>
<P>Du coup i' fit ses adgieux &agrave; sa danme: il app'lit s'n &ecirc;tchuyer et i' s'm&icirc;ntent les deux en viage.</P>
<P>P&egrave;rsonne n'ont janmais seu tch'est qu'en fut d'la bat&acirc;le sinon tch'i' pathait qu&eacute; l'Seigneu attatchit la b&ecirc;te tout seu et finnit par l'ag'ver en li coppant la t&ecirc;te horte. Et pis, &agrave; cause d&eacute; ses bliesseuses, i' s'couochit pour s'&egrave;rposer dans un bocage d&eacute; bouais d'haute futaie, auve s'n &ecirc;tchuyer fid&egrave;le (comme i' cryait) &agrave; faithe la garde. Un co san ma&icirc;tre bein endormi, l&eacute; reintchivale d&eacute; cotch&icirc;n vit sa chance. Envieux et tra&icirc;tre tch'il 'tait, et voulant sans doute faithe &agrave; craithe qu&eacute; la glouaithe d&eacute; la bat&acirc;le li' appart&eacute;nait, il &ecirc;gorgit san ma&icirc;tre et l'ent&egrave;rrit sans pus ni mains.</P>
<P>D'&egrave;rtou au Ch&acirc;t&eacute; d'Hambye, i' racontit &agrave; la ch&acirc;telaine qu&eacute; l'dragon avait tu&eacute; san Seigneu et qu&eacute;, li, a san tou avait bigorgi la b&ecirc;te. En outre, i' l&icirc; dit, l&eacute; souhait du ma&icirc;tre en s'mouothant avait 't&eacute; que la veuve mathi&ecirc;thait l'&ecirc;tchuyer. Chettech&icirc;n, n'ayant pon d&eacute; soup&ccedil;ons, s'y'atchi&ecirc;ssit.</P>
<P>Mais pus tard la conscienche du pe&ucirc;le l&eacute; pitchait et niet aupr&egrave;s niet, il avait d'mauvais r&ecirc;ves, tr&eacute;jous entouor san cr&icirc;nme. I' s'mint &agrave; p&acirc;ler dans san dormi: 'Oh sc&eacute;l&eacute;rat qu&eacute; j'sis j'ai machacr&eacute; man ma&icirc;tre!' A la f&icirc;n la danme s'avisit d&eacute; l'traduithe en justice. I' s'avouit, et fut m&icirc;ns &agrave; mort.</P>
<P>Assa, o&ugrave;'est qu'l&eacute; corps d&eacute; s'n homme avait 't&eacute; enfoui, dans la p&acirc;raisse d&eacute; St Sauveux en J&egrave;rri, la danme d&eacute; Hambye fit b&acirc;ti un mondr&icirc;n et l'nommit La Hougue Hambye (ou La Hougue Bie).</P>
<P>&nbsp;</P>


<P>&nbsp;</P>
<P>&nbsp;</P>


<FONT SIZE=2>
<I>Viyiz &eacute;tout</I>:

<ul>
<li><a href="hougue.html">L&eacute;gende de la Hougue Bie</a><p>

<li><a href="hougue_bie.html">La Hougue Bie</a><p>
<li><a href="houguebie2024.html">La Hougue Bie</a><p>
<li><a href="acrostichehougue.html">Acrostiche</a><p>

<li><a href="fetedurnouve.html">La F&ecirc;te du R'nouv&eacute;</a><p>
<li><A HREF="phlippe_dauvergne.html">Ph'lippe D'Auvergne</A><p>
<li><a href="pouquelaye.html">Les Pouquelayes</a><p>

<li><a href="astrologie.html">L'astrologie et les crianches</a><p>

<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>

<li><a href="brelade_legende.html">La l&eacute;gende d&eacute; l'&eacute;glyise d&eacute; St Br&eacute;lade</a><p>

<li><a href="nierjva.html">La l&eacute;gende du ni&egrave;r ch&eacute;va</a><p>

<li><a href="saut.html">L&eacute; Saut Geffray</a><p>

<li><a href="rocqueber.html">Rocque B&egrave;r</a><p>

<li><a href="roquit.html">L&eacute; Roquit d'Rocqu'bert</a><p>

<li><a href="jvadgillaume.html">Le j'Ch'va d'Guillyaume</a></p>
<li><a href="gdfcrianches1.html">Vielles crianches</a><p>

<li><a href="gdfcrianches2.html">Acouo des crianches</a><p>

<li><a href="gdfcrianches3.html">Crianches et cou&ocirc;teunmes</a><p>

<li><a href="gdfcrianches4.html">Et acouo des crianches</a><p>

<li><a href="gdfcrianches5.html">L's annees et les crianches s&eacute; p&acirc;ssent</a><p>

<li><a href="rvenants.html">Les R'v&eacute;nants d'Aut'fais</a><p>

<li><a href="gdfblianche.html">La Blianche Femme</a><p>

</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/hougbie.html by HTTrack Website Copier/3.x [XR&CO'2014], Tue, 15 Jul 2025 13:56:50 GMT -->
</HTML>
