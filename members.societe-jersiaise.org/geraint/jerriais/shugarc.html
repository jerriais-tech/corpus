<HTML>

<!-- Mirrored from members.societe-jersiaise.org/geraint/jerriais/shugarc.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
<HEAD>
<TITLE>Shu Nouviau Gar&ccedil;on</TITLE>
<META  name="keywords" content="Jèrriais, language, langue, Channel Islands, îles anglo-normandes, family history, genealogy, généalogie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Shu Nouviau Gar&ccedil;on</h2></font></center><p>

&nbsp;<p>
<CENTER><TABLE width=400><TR><TD><FONT SIZE=2>Naissance. - Le Vendredi 30 du mais d'Mai derni', dans la ville de Goderich, sur le bord du Lac Huron, (Am&eacute;thique), l'&ecirc;pouse de Mess' James Charles Le Touzel, d'un biau gar&ccedil;on.<p></FONT></TD></TR></TABLE></CENTER>

<CENTER><TABLE><TR><TD>

Sonnais les tikles et les bashins<br>
Les po&ecirc;les, les pots et les castrolles,<br>
Et d&ecirc;liezment siez les vaisins<br>
Portaiz-lu vit'ment les nouvelles,<br>
Du Nord au Sud, - de haut et d'bas<br>
De lien et d'pr&egrave;s tu&ocirc;nez vos pas,<br>
Et dites &egrave;s gens, par chin, par l&agrave;,<br>
Qu'chest un gar&ccedil;on, chutt' buonn' fais l&agrave;.<p>

A tig de corps, criyis des brais,<br>
Et vos poumons un miot forchis;<br>
D'un but &agrave; l'autr' partout cuorrais,<br>
Et dites la nouvell' que j'envie.<br>
Dans vot' cherriot, &agrave; pi &agrave; ch'va,<br>
Allaiz ben vit' sans perdr' de temps;<br>
Et dites &egrave;s gens, par chin, par l&agrave;,<br>
Qu'chest un gar&ccedil;on, chutt' buonn' fais l&agrave;.<p>

Ne mangie pas un' seul' buochie!<br>
Ne restaiz pas &agrave; prendr' hallaine!<br>
D&ecirc;p&ecirc;chous-vit' je vos en prie<br>
Et n'siyis pons fids de vot peine.<br>
Que la nouvelle sait r&ecirc;pandue,<br>
Et qu'ou sait par le monde connue;<br>
Et dites &egrave;s gens, par chin, par l&agrave;,<br>
Qu'chest un gar&ccedil;on, chutt' buonn' fais l&agrave;.<p>

Par les grands k'mins, au coin des rues,<br>
Dites-le &agrave; tous et faites d'vot m&ucirc;s;<br>
Et s'ou viyis chique fill' chi pieurre,<br>
Pour un galant qu'ou peut avait,<br>
Dites-li ben vit y'ou qu'je demeure,<br>
Car oull l'&eacute;ra, s'oull prend ach'teurre.<br>
Mais dites &egrave;s gens, par chin, par l&agrave;,<br>
Qu'chest un gar&ccedil;on, chutt' buonn' fais l&agrave;.<p>

 S'ou rencontrais chiq' vier gar&ccedil;on<br>
Chi n'a ocquo peut faith s'sen choies,<br>
Rasse&ucirc;rrais-le de chutt' faishon: -<br>
Qu'unn bell' hardell' la pr&eacute;chaine fais<br>
Sa seurr' des v'nin, et qu'il l'&eacute;tha,<br>
Si veut la prendre d&egrave;s qu'ou vaindra.<br>
Mais dites &egrave;s gens, par chin, par l&agrave;,<br>
Qu'chest un gar&ccedil;on, chutt' buonn' fais l&agrave;.<p>

Chutt' brav' et buonn' "vieill' tante &agrave; mai,"<br>
Chi ouvr' sa cauche pr&egrave;s d'la jonchi&egrave;the;<br>
N'l&agrave; manchis pas! dites-li que j'ai<br>
Voulu qu'oull' suss" y'un des premi&egrave;thes;<br>
Et &agrave; M'ait' Jean - li chi cliopenn'<br>
Et march' &agrave; l'aid' de s'en b&acirc;ton,<br>
Dites-li duoch'ment! - d'peux qu'irr' chopenne<br>
A la nouvel' de chu gar&ccedil;on.<br>
Mais dites &egrave;s gens, par chin, par l&agrave;,<br>
Qu'chest un gar&ccedil;on, chutt' buonn' fais l&agrave;.<p>

&nbsp;<p>

<i><a href="letouzel2.html">J.C.L.T.</a><br>
1873<p>

Chronique de Jersey 28/6/1873</i><p>
&nbsp;<p>

<p><i>V&egrave;rsion mod&egrave;rn&icirc;s&eacute;e:</i></p>

Sonnez les ticl'yes et les bach&icirc;ns,<br/>
les pe&icirc;les, les pots et les c&acirc;ssetroles,<br/>
et d&ecirc;li&ecirc;ment siez les va&icirc;th&icirc;ns<br/>
portez-lus vitement les nouvelles;<br/>
du Nord au Sud, d&eacute; haut et d'bas,<br/>
d&eacute; liain et d'pr&egrave;s tou&ocirc;nnez vos pas,<br/>
et dites &egrave;s gens, par ch&icirc;n par l&agrave;,<br/>
qu'ch'est un gar&ccedil;on chutte bouonne fais-l&agrave;.<br/>
<br/>
&Agrave; tigue d&eacute; corps, criyiz des brais,<br/>
et vos ponmons un mio forchiz;<br/>
d'un but &agrave; l'aut' partout couothez,<br/>
et dites la nouvelles qu&eacute; j'env'yie.<br/>
Dans vot' tch&eacute;thiot, &agrave; pid, &agrave; j'va,<br/>
allez bein vite sans p&egrave;rdre d&eacute; temps;<br/>
et dites &egrave;s gens, par ch&icirc;n par l&agrave;,<br/>
qu'ch'est un gar&ccedil;on chutte bouonne fais-l&agrave;.<br/>
<br/>
N&eacute; mangiz pon eune seule bouochie!<br/>
N&eacute; restez pon &agrave; prendre haleine!<br/>
D&ecirc;p&ecirc;ch'-ous vite, j&eacute; vos en prie,<br/>
et n's&eacute;yiz pon fyi d&eacute; vot' peine!<br/>
Qu&eacute; la nouvelle sait r&ecirc;pandue,<br/>
et qu'ou sait par l&eacute; monde connue:<br/>
et dites &egrave;s gens, par ch&icirc;n par l&agrave;,<br/>
qu'ch'est un gar&ccedil;on chutte bouonne fais-l&agrave;.<br/>
<br/>
Par les grands c'm&icirc;n, au couain des rues,<br/>
dites-l&eacute; &agrave; touos et faites d'vot' mus!<br/>
Et s'ou viyiz tchique fil'ye tchi plieuthe<br/>
pouor un galant qu'ou peut aver,<br/>
dites-lyi bein vite o&ugrave;'est qu&eacute; j'd&eacute;meuthe,<br/>
car ou l'&eacute;tha, s'ou l'prend achteu!<br/>
Mais dites &egrave;s gens, par ch&icirc;n par l&agrave;,<br/>
qu'ch'est un gar&ccedil;on chutte bouonne fais-l&agrave;.<br/>
<br/>
S'ou rencontrez tchique vi&egrave;r gar&ccedil;on<br/>
tchi n'a acouo peu faithe san chouaix,<br/>
rasse&ucirc;thez-l&eacute; d&eacute; chutte faichon:<br/>
qu'eune belle hardelle la pr&eacute;chaine fais<br/>
s'sa se&ucirc;the d&eacute; v'n&icirc;n, et qu'i' l'&eacute;tha,<br/>
s'i' veurt la prendre d&egrave;s qu'ou veindra!<br/>
Mais dites &egrave;s gens, par ch&icirc;n par l&agrave;,<br/>
qu'ch'est un gar&ccedil;on chutte bouonne fais-l&agrave;.<br/>
<br/>
Chutte brave et bouonne vielle tante &agrave; m&eacute;<br/>
tchi ouvre sa cauche pr&egrave;s d'la jontchi&eacute;the:<br/>
n'la mantchiz pon! Dites-lyi qu&eacute; j'ai<br/>
voulu qu'ou s&ucirc;sse ieune des preunmi&eacute;thes;<br/>
et &agrave; Ma&icirc;t' Jean, l&icirc; tchi cliopinne<br/>
et marche &agrave; l'a&icirc;gue d&eacute; san b&acirc;ton,<br/>
dites-li douochement d'peux qu'i' r'chopinne<br/>
&agrave; la nouvelle d&eacute; chu gar&ccedil;on!<br/>
Mais dites &egrave;s gens, par ch&icirc;n par l&agrave;,<br/>
qu'ch'est un gar&ccedil;on chutte bouonne fais-l&agrave;.<br/>
<br/>



</TD></TR></TABLE></CENTER>
 
&nbsp;<p>

<center><a href="http://www.jerriais.org.je/bachin.mp3"><img src="bachin4.jpg" width="345" height="259" border=0 alt="Faithe braithe les pe&icirc;les"></a><p>
<i><a href="http://www.jerriais.org.je/bachin.mp3">Clyiquez sus l'portrait pouor ou&iuml; la sonn'nie</a></i></center><p>
&nbsp;<p>

<FONT SIZE=2>
<i>Viyiz &eacute;tout:</i><p>
<ul>
<li><a href="bachins.html">Faithe braithe les pe&icirc;les</a><p>
<li><A HREF="sonnonslapele.html">Sonnons la P&ecirc;le &egrave;t les Bachins</A><p>
<li><a href="famvoc.html">La fanmil'ye en J&egrave;rriais</a><p>
<li><a href="fanmarb.html">L'arbre d&eacute; fanmil'ye en J&egrave;rriais</a><p>
<li><A HREF="gdfgenealogie.html">La G&eacute;n&eacute;alogie</A><p>
<li><A HREF="noms.html">Eune Longue Arim&eacute;e d'Noms</A><p>
<li><a href="nomsdfanm.html">Des Noms d'Fanmil'ye J&egrave;rriais et Autres</a><p>
<li><a href="fanmcl.html">La fanmil'ye</a> - un quiz<p>
<li><a href="grandpethe.html">Je deveins man propre Grand'p&egrave;the par eunne eintroduction</a><p>
<li><a href="ptchiots.html">Les P'tchiots</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><a href="8efans.html">Nos Huit &Ecirc;fans</a><p>
<li><A HREF="efant.html">L'&eacute;fant d'sa M&egrave;re</A><p>

</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/shugarc.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
</HTML>
