<HTML>
<HEAD>
<TITLE>Lundi l'lavage</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lundi l'lavage</h2></font></center><p>
&nbsp;<p>

<I>Lundi l'lavage,<br>
Mardi l'reinchage ;<br>
M&ecirc;cr&eacute;di l'sitchage,<br>
Jeudi l'f&eacute;thage ;<br>
Vendr&eacute;di l's&egrave;rrage,<br>
Sanm'di en ville -<br>
Et la s'maine est p&acirc;ss&eacute;e!<br>
</I><p>

Chutte vielle arr&icirc;nm&eacute;e nos ram&eacute;mouaithe d&eacute; la vie d'aut'fais et d'tout l'travas d'm&ecirc;nage tchi soulait otchuper eune grande partie d'la s'maine. Ach'teu j'sommes touos bein heutheurs d&eacute; n'&ecirc;t' pus oblyigis d'aller au dou &agrave; laver &agrave; seule f&icirc;n d'faithe not' lavage - ni d'aver tout l'train d'ca&ucirc;ffer l'cappeur.<br>
<br>
Aut'fais nou soulait scrober et bouoilli l'l&icirc;nge - et, coumme la p'tite arr&icirc;nm&eacute;e nos ram&eacute;mouaithe, chenna pou&ocirc;rrait bein prendre des journ&eacute;es.<br>
<br>
Achteu, si nou-s'est &agrave; en jugi par les annonces &agrave; la t&eacute;l&eacute;v&icirc;sion, y'a tout pliein d'tabliettes auve des boulets d'dans - ou sans boulets, ou auve deux couoches tout &agrave; fait sp&eacute;ciales - d'litchides &agrave; laver ou aut's chorch&eacute;thons qu'nou peut ajou&ocirc;ter &agrave; la machinne &agrave; laver d'la m&ecirc;me manni&eacute;the qu'nou-s'&icirc;nmaginne qu'les chorchi&eacute;thes temps p&acirc;ss&eacute; soulaient ajou&ocirc;ter lus h&egrave;rbes et i&egrave;rs d&eacute; l&ecirc;zarde dg'ieau &agrave; la cha&ucirc;dgi&eacute;the.<br>
<br>
Aut'fais les m&eacute;thes soulaient s'm&acirc;rri quand les mousses lus couvraient auve un tas d'salop'thie en jouant par les c'm&icirc;ns - car ch'tait du travas &agrave; faithe l&eacute; lavage.<br>
<br>
Ach'teu, s'nou peut en jugi par l's annonces &agrave; la t&eacute;l&eacute;v&icirc;sion, les m&eacute;thes s&icirc;mpli&eacute;ment sou&ocirc;rithent en r'm&egrave;rtchant qu'les avi&egrave;rs ont tremp&eacute; lus belles blianches qu&eacute;m&icirc;nses auve d'la sauce d&eacute; tonmate d&eacute; d'ssus eune bouochie d'spaghettis ou la ma&icirc;ntchi d'eune pizza. Et pouortchi qu'i' font chenna? Bein, n&eacute; v'l&agrave; eune opporteuntit&eacute; d'mouontrer l'efficacit&eacute; du nouvieau litchide &agrave; laver!<br>
<br>
En tout cas, la r&eacute;alit&eacute; n'est ni l'lavage du temps p&acirc;ss&eacute; ni l'portrait tchi nos est donn&eacute; par l's annonces &agrave; la t&eacute;l&eacute;v&icirc;sion. Mais coumme tchi qu'nou dithait &#147;drip-dry&#148; en J&egrave;rriais?<br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><A HREF="a2k.html">Les heuthes, les jours et les ans en J&egrave;rriais</A><p>
<li><A HREF="fatal.html">Le Fatal Lundi</A><p>
<li><a href="nettvoc.html">La nettithie en J&egrave;rriais</a><p>
<li><a href="smaines_passent.html">Comme tchi qu' les S'maines lus p&acirc;ssent!</a><p>
<li><a href="lundimardigj.html">Lundi, Mardi</a><p>
<li><a href="lundi_jour.html">Lundi</a><p>
<li><a href="pmlavage.html">L&eacute; Lavage &agrave; la Merrienne</a><p>
<li> <a href="betises.html">Faut payi pour ses b&ecirc;tises</a><p>
<li><a href="maison.html">La ma&icirc;son en J&egrave;rriais</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
