<HTML>
<HEAD>
<TITLE>Merrienne in the Wrong for Once</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne in the Wrong for Once</h2>
Ph'lip gets his way</font></center><p>

Moussieu l'Editeu,<br/>
<br/>
Yunne de nos ni&egrave;ches est pour se mathi&eacute; la s'maine tchi'veint, et hier arlev&eacute;e la Merrienne fut la vais. Quand ou r'vint au m'dit qu'oulle avait donn&eacute; d's'avis &agrave; la Jane Elizabeth, et qu'oulle esp&eacute;thait qu'la hardelle en profit'tait.<br/>
<br/>
&quot;J'en doute hardi,&quot; j'l'y dit. &quot;Au jour d'agniet quand une fille est en s'mathiant ou ne d'mande pas &agrave; sa m&egrave;the ou &agrave; sa tante comment tchi faut qu'ou s'comporte, car oule a d&ecirc;j&agrave; tout chonna dans sa t&ecirc;te. Mais enfin, tch&egrave;sque tu y'as dit?&quot;<br/>
<br/>
&quot;J'y'en ai dit d'p&ucirc;s d'une sorte,&quot; ou raiponnit. &quot;A qu'menchi j'y'ai dit que l's'hommes changent hardi apr&egrave;s l'mathiage et tchi faut qu'ou s'attende que s'n'Amice s'sa comme touos l's'autres.&quot;<br/>
<br/>
&quot;Et tch&egrave;sque oulle a dit a chonna?&quot;<br/>
<br/>
&quot;Oulle a dit qu's'y change, ou chang'gea &eacute;tout.&quot;<br/>
<br/>
&quot;Ah!&quot; je m'fit, &quot; ch'est yunne de nos modernes chette-l&agrave;. Un biau prospect pour un jeune couplye, ma f&eacute;. J'esp&egrave;the que tu l'as corrigie.&quot;<br/>
<br/>
&quot;V&egrave;the, s&ucirc;s un sens. J'y'ai dit qu'y'avait une miyeu mani&egrave;the.&quot;<br/>
<br/>
&quot;Oh, bon, et tch&egrave;sque ch'est?&quot;<br/>
<br/>
&quot;J'y'ai dit tchi faut qu'ou qu'menche comme oulle a l'id&eacute;e d'continu&eacute;, et qu'la preumi&eacute; chose qu'ou dait faithe ch'est d'montr&eacute; &agrave; s'n'homme tch'y n'est pas ma&icirc;tre.&quot;<br/>
<br/>
&quot;Mais absol&ucirc;ment, Merrienne,&quot; j'l'y dit, &quot;tu n'as pas tait l'y dithe chutte b&ecirc;tise-l&agrave;. Ch'est les mettre dans la mins&egrave;the du preumi&eacute; coup. Tu'&eacute;thais fait bein mus d'rest&eacute; dans ta tchu&icirc;sine &agrave; faithe tan travas. Que je l'pi&acirc;ins chu pou&ocirc;re balloque-l&agrave;.&quot;<br/>
<br/>
&quot;Y ne s'sa &agrave; pli&acirc;indre s'y fait comme ou l'y dit,&quot; s'fit Merrienne. &quot;Si j'avais suivi chu plian-l&agrave; du tout qu'mench'ment j'n'&eacute;thions pas yeu tant brit t&eacute; et m&eacute;.&quot;<br/>
<br/>
&quot;Ah damme si,&quot; j'l'y dit. &quot;J'en &eacute;thions yeu p&ucirc;s, car tout probablye que j't'&eacute;thais renvi&eacute;e siez tes gens au but d'un mais. Tu'avais p&ucirc;s d'avis que d'y'&ecirc;prouv&eacute; dans chu temps-l&agrave;. Ach'teu, ch'est diff&eacute;thent, car quand j'te dis un mot ta langue n'arr&ecirc;te pas pour le restant du jour, ch'estentchi je m'tait pour av&eacute; la paix. Mais si ch'avait tait au qu'mench'ment, ma vieille, ch'&eacute;thait tait une autre histou&egrave;the. Nou n'joue pas d'm&ecirc;me avec un Saint-Ouennais.<br/>
<br/>
&quot;Et,&quot; j'ajouotit, &quot;d'pis qu'ch'est d'm&ecirc;me, j'vait ben qu'ch'est man d'v&eacute; d'all&eacute; d'vais Amice et l'y donn&eacute; un mot d'avis.&quot;<br/>
<br/>
&quot;Et tch&egrave;sque tu l'y dithais?&quot;<br/>
<br/>
&quot;J'l'y dithait d'fichi san camp hors l'&Icirc;le, ou d'all&eacute; s'pendre pour se sauv&eacute; la vie. Ch'est l'seul moyen.&quot;<br/>
<br/>
La Merrienne se mint &agrave; rithe.<br/>
<br/>
&quot;Ch'est la preumi&eacute; fais,&quot; ou dit, &quot;qu'j'ai ou&iuml; p&acirc;sl&eacute; d'chutte mani&egrave;the-l&agrave; d'prolongi ses jours. Man pou&ocirc;re Ph'lip, tu r'dote. Il est temps qu'nou t'mettre un tchuthateu.&quot;<br/>
<br/>
&quot;Tu sais ben tch&egrave;sque j'veur dithe,&quot; j'l'y raiponnit. &quot;Et si tu'as deux brins d'avis tu'&icirc;thas d'main explitchi &agrave; la Jane Elizabeth que tu n'tais pas s&eacute;rieuse quand tu l'y racontit chu gniolin-l&agrave;.&quot;<br/>
<br/>
La Merrienne fut une grimache. &quot;Apr&egrave;s tout,&quot; ou s'fit, &quot;che s'sait p't'&ecirc;tre aussi ben. Je n'voudrais pas &ecirc;tre atch&ucirc;s&eacute;e d'av&eacute; tait p&ocirc;tchi man nez ou&egrave;sque j'n'avais qu'faithe. J'criethai l&agrave; apr&egrave;s d&ecirc;jeun&eacute;.&quot;<br/>
<br/>
Et, Moussieu l'Editeu, l'affaithe est rest&eacute;e l&agrave;.<br/>
<br/>
<i><a href="lebrocq.html">Ph'lip</a></i><br/>
<i>Morning News 12/6/1948</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="mathiage.html">L'amour et l'mathiage en J&egrave;rriais</a><p>
<li><a href="pmmarried.html">A Talk about Married Life</a><p>
<li><a href="pmpeace2.html">Peace and Quiet in the Home</a><p>
<li><a href="pmcourting.html">Courting Days</a><p>
<li><a href="painscheming.html">A Scheming Mother's Little Plot</a><p>
<li><a href="obey.html">The Promise To Obey</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="pmdivorce.html">Merrienne pasle d'une divorce</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

