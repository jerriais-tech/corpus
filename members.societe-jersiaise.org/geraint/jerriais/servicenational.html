<HTML>

<!-- Mirrored from members.societe-jersiaise.org/geraint/jerriais/servicenational.html by HTTrack Website Copier/3.x [XR&CO'2014], Tue, 15 Jul 2025 14:00:05 GMT -->
<HEAD>
<TITLE>Le S&eacute;rvice National</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le S&eacute;rvice National<br/>
(Le Contre)</h2></font></center><p>

Messieux et Mesdames,<br/>
<br/>
Y'a yen hardi de d'vis pour des mais au sujet du S&eacute;rvice National. Eh bein, m&eacute;, j's'y contre, et j'm'en vais vos dithe pourtchi.<br/>
<br/>
Ch'n'est pas manque de couothage, ah damme nan, car je tcheins d'man p&egrave;the, tch'avait tait corportha dans la Milice, et tch'&eacute;tait p't'&ecirc;tre tait &agrave; la prumi&eacute; dg&egrave;rre s'y n'avait pas yeu une vaque malade. Mais, &agrave; qu'menchi, je n'vais pas pourtchi que j'm'en &icirc;thais en Angli&eacute;terre pour av&eacute; un gros sergeant-m&acirc;jeur &agrave; braithe dans mes ouoth&eacute;lles la mani&egrave;the que nou fait les right turn et les form fours et &agrave; m'dithe la diff&eacute;thence entre man pid drouait et man pid gauche. A tch&egrave;sque tout chonna sert, pouvous m'dithe?<br/>
<br/>
Epis j'ai ou&iuml; dithe que j'&eacute;thais &agrave; p'l&eacute; des patates et &agrave; vi&eacute;dgi les sales iaux. Estche-l&agrave; des djobbes pour un gamin comme m&eacute;, j'vos d'mande?<br/>
<br/>
Mais y'a p&ucirc;s qu'chonna. Si j'm'en allais en Angli&eacute;terre tch&egrave;squ'y soign'nait des b&ecirc;tes? Tch&egrave;squ'&icirc;thait les mettre &agrave; la t&ecirc;rr&egrave;e, tch&egrave;squ'&icirc;thait les r'mu&eacute;, et tch&egrave;squ'y s'sait l&agrave; touos les matins pour aidgi &agrave; traithe nos djais vaques. Le bouonhomme de siez-nous veint &eacute;tout, mais il est tr&eacute;jous tard, et quand il a tait &agrave; une assemblyi&eacute;e d'p&acirc;raisse ou &agrave; un d&icirc;n&eacute; l's&eacute; de d'vant, y reste au liet jusqu'&agrave; onze heuthes, et ch'est me tch'ai &agrave; faithe tout.<br/>
<br/>
Y'a m'n'amouotheuse &eacute;tout. J'allons &egrave;s pictures une fais la s'maine, et ou dit qu'ou m'aime hardi, mais je n's'y pas seux qu'au but d'un mais ou d'm&ecirc;me, oulle n'en trouv'thait pas yun qu'oulle aim'thait m&ucirc;s, partitchuli&egrave;thement s'il avait une moteur-bike.<br/>
<br/>
Que les siens tch'y veullent y'all&eacute; fichent l&ucirc;s camp en Angli&eacute;terre, mais quant &agrave; me j'reste ichin !<br/>
<br/>
<i>E. L. B.</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lepour.html">L&eacute; Pour</a><p>

<li><a href="pmville2.html">Merrienne va en Ville</a><p>
<li><a href="recruiting.html">&quot;Recruiting Rally&quot;</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="pains_bill.html">The Pains discuss the Bill</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cadet.html">L&eacute; Cadet mantchi</a><p>
<li><a href="militia.html">Ph'lip on the Old Militia</a><p>

<li><a href="cahouain1914armes.html">Aux armes, citoyens!</a><p>
<li><a href="cahouain1914volontaithes.html">Ertroussez vos manches de qu'minse gar&ccedil;ons</a><p>
<li><a href="milice.html">Comment Qu&eacute; J'fus Enr&ocirc;l&eacute; Dans La Milice</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/servicenational.html by HTTrack Website Copier/3.x [XR&CO'2014], Tue, 15 Jul 2025 14:00:05 GMT -->
</HTML>

