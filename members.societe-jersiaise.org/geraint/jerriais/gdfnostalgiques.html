<HTML>
<HEAD>
<TITLE>M&eacute;mouaithes nostalgiques</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;mouaithes nostalgiques</h2></font></center><p>

<font size="-1"><i>Trenton,Michigan, USA.<br/>
L&eacute; 18 d&eacute; d&eacute;zembre, 1982.</i><br/></font>
<br/>
Moussieu l'R&eacute;dacteu,<br/>
<br/>
Nou&eacute; s'en va nouos tch&eacute;e sus l'co d'ich&icirc;n eune s&eacute;maine, et j'vouos asse&ucirc;the qu&eacute; j&eacute; n'sis pon en train d'm'en r&ecirc;joui. J'veins d'p&egrave;rdre man fr&eacute;the Fra&icirc;nque, l&eacute; quatri&egrave;me &agrave; s'en aller ches dreines ann&eacute;es, et j'sommes r&eacute;duits &agrave; deux fr&eacute;thes (Percy, 80, et m&eacute;, 91) sus six, et j&eacute; n'sis pon bein raide m&eacute;-m&ecirc;me. J'sai bein qu' j&eacute; c'menche &agrave; en p&egrave;rdre!<br/>
<br/>
Fra&icirc;nque fut n&eacute; l&eacute; onze d&eacute; f&eacute;vri, mil huit chent n&eacute;nante-ch&icirc;nq. Il &eacute;thait don ieu huiptante-huit ans s'il avait v&ecirc;tchu jusqu' au mais d'f&eacute;vri d'l'ann&eacute;e tchi veint. Quand j'tais en J&egrave;rri chutte dreine fais j'allis vaie deux-s'trais d'ses vi&egrave;rs anm&icirc;ns tchi sont &agrave; bein pr&egrave;s d&eacute; s'n'&acirc;ge pour lus faithe ses comply&icirc;ments, Ph'lippe Carr&eacute;, tchi d'meuthe tout pr&egrave;s d'la Salle P&acirc;roua&icirc;ssiale, Edmund Vibert d&eacute; Trodez, et Sydney Rault d'La Ville La Bas. J'sai bein qu' Edmund et Sydney 'taient &agrave; l'&ecirc;cole auve Fra&icirc;nque &agrave; St George, mais j&eacute; n'sai pon si Ph'lippe y'&eacute;tait. Il 'tait &agrave; apprendre sa voc&acirc;tion d'tch&egrave;rpentchi auve Fra&icirc;nque siez Ma&icirc;t' Fred de Ca&euml;n &agrave; Millais.<br/>
<br/>
J'avons 't&eacute; &icirc;ns&eacute;pathabl'yes, Fra&icirc;nque et m&eacute;, toute nouot' vie, car ch'tait li tchi restit en J&egrave;rri auve m&eacute; quand nouos pathents et nouos fr&eacute;thes Sydney et Jean Giffard lus en f&ucirc;drent &agrave; <a href="gdfcote.html">La C&ocirc;te</a> en 1901, et j'ai d'la peine &agrave; env&icirc;sagi l'restant d'mes jours sans li. Touos l's ans quand j'&egrave;rv&eacute;nais d'p&acirc;sser l'&ecirc;t&eacute; en J&egrave;rri ch'tait tr&eacute;jous ich&icirc;n (siez li) qu&eacute; j&eacute; v'nais pour l&icirc; raconter l's &ecirc;ven&egrave;ments dans l'&Icirc;le et les rencontres auve nouos vi&egrave;rs anm&icirc;ns l&agrave;-bas.<br/>
<br/>
Ch'tait &agrave; La Forge (&quot;Mossgiel&quot; &agrave; ch't heu), b&acirc;tie par Papa L'Feuvre, qu&eacute; j'p&acirc;ss&icirc;nmes nouos preunmi&eacute;thes ann&eacute;es ensembl'ye, et j'avons r'p&acirc;l&eacute; bein des fais, Fra&icirc;nque et m&eacute;, des <a href="tireli.html">gammes d&eacute; tireli</a> qu&eacute; j'soulions jouer en d'vant d'l'entr&eacute;e d'la forge et l'long d'La Rue F&eacute;thi&egrave;the, car nou tapait l'tireli un fichu but si nou l'attrapait en l'air comme i' faut. Et nou jouait &egrave;s marbres souvent &eacute;tout, en d'dans dans l'aithe d&eacute; la tchu&icirc;sinne si Manman n'tait pon l&agrave; et qu' Papa 'tait en travas dans la forge. Et nou jouait &egrave;s marbres d&eacute;hors &eacute;tout. Dans des temps nou s'ab&ucirc;sait &agrave; topinner nouos topies. Nou-s-&ecirc;prouvait &agrave; en abattre ieune en topinnant atout l'autre. Pour les faithe topinner eune vol&eacute;e i' fallait les vier comme i' faut.<br/>
<br/>
Et pis y'avait la ronfli&eacute;r&ecirc;sse. Ieune d&eacute; nouos tantes nouos en avait donn&eacute; ieune pour Nou&eacute; et j'en 'tions ordgilleux car ch&eacute; n'tait pon touos les mousses tch'en avaient ieune. Oulle 'tait rouoge et v&egrave;rte et jaune et bliue, et ou ronfliait bein. Pouor eune aut' gamme d&eacute; ronfli&eacute;r&ecirc;sse nou faisait s&egrave;rvi eune bouanne londgieu d'ficelle doubl'ye qu&eacute; nou tcheint, un but dans ch&acirc;que main, et nou fait eune r&icirc;ndelle cou&ocirc;rre dessus, et pis ou ronfl'ye en touannant &agrave; grand' vitesse.<br/>
<br/>
J'allions &agrave; l'&Ecirc;cole Wesleyenne au Haut du Mathais. I' fallait y marchi, aller et v'n&icirc;n, touos les jours. Comme ou pouvez vouos l'&icirc;nmaginner, nou-s-&ucirc;sait un tas d'bottes car ch'tait eune affaithe d&eacute; ch&icirc;nq ou siex milles par jour, et nou grimpait souvent les muth&acirc;les en c'min. Tchiquefais nou boulait un c&egrave;rcl'ye en couothant. Papa nouos en faisait iun dans la forge, et j'avions un avantage sus l's aut' mousses car i' nouos faisait un cro pour l&eacute; bouler et l's autres avaient &agrave; taper lus c&egrave;rcl'yes atout un b&acirc;ton pour les bouler. Tchiquefais nou v'nait enn'y&eacute;s d'les bouler et fallait les muchi dans tchique bel ou clios, et les r'qu&eacute;thi en r'v&eacute;nant d'l'&ecirc;cole.<br/>
<br/>
Y'avait d's aventuthes en c'm&icirc;n. Quand nou viyait eune vainne tch'allait vouos p&acirc;sser, nou-s-&ecirc;prouvait &agrave; s'pendre sus l'bann&eacute; d'dri&eacute;the, et les cheins tch'&eacute;taient grands assez pouvaient mett' l&eacute; pid sus l'&ecirc;sseu d'dri&eacute;the. Mais les f&egrave;rmi&egrave;rs, en g&eacute;n&eacute;ral, fouettaient les mousses pour les faithe la&icirc;ssi cou&ocirc;rre. Dans des temps, tchique mousse tchi n'en aimait pon iun tch'avait ieu la chance d&eacute; s'cramponner, criyait &quot;Whip behind!&quot; et l'f&egrave;rmyi donnait un coup d'fouet. I' n'y'avait qu'eune exception. L&eacute; Sieur John Hamon, tch'&eacute;tait &agrave; la f&egrave;rme &agrave; La Fontaine, arr&ecirc;tait tr&eacute;jous sa vainne et &icirc;nvitait les mousses &agrave; monter d'dans et i' les portait tout l'long du c'm&icirc;n jusqu' &agrave; l'&eacute;cole. Il 'tait bein aim&eacute; par touos les mousses du va&icirc;sinn&eacute;.<br/>
<br/>
Pus tard, quand Fra&icirc;nque avait finni s'n'apprentissage et 'tait un au-fait tch&egrave;rpentchi et travaillait pour Ferguson, j'restais souvent en ville et j'allions au cin&eacute;ma dans Phillips Street vaie Charlie Chaplin sus l'&ecirc;cran. Fra&icirc;nque avait un fanmeux sens d'humour et admithait Charlot et ses fariboles.<br/>
<br/>
Il a p&acirc;ss&eacute; hardi dg'ieau par <a href="lacorbiethe.html">La Corbi&eacute;the</a> d&eacute;pis chu temps-l&agrave;, et autr&eacute;ment qu'les ann&eacute;es d'la dg&egrave;rre d&eacute; 1914-18, quand j'tions dans d'diff&eacute;thents r&eacute;giments sus l'camp d'bat&acirc;le, j'avons p&acirc;ss&eacute; eune partie d'ch&acirc;que ann&eacute;e ensembl'ye.<br/>
<br/>
H&eacute;las, Fra&icirc;nque est au r'pos &ecirc;t&egrave;rnel &agrave; ch't heu et j'm&eacute; lamente. Mais ch'est la vie, et i' faut bein s'y soumettre.<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfedu1964.html">Quand j'allais &agrave; l'&ecirc;cole!</a><p>
<li><a href="barres.html">L&eacute; Jeu des Barres</a><p>
<li><A HREF="haln.html">Haler &egrave;s noeuds</A><p>
<li><a href="tireli.html">L&eacute; Jeu du Tireli</a><p>
<li><a href="sautemouton.html">L&eacute; Jeu d&eacute; Saute-Mouton</a><p>
<li><a href="gdfjouote.html">La jou&ocirc;te</a><p>
<li><a href="gdfgiff2.html">Man Papa Giffard</a><p>
<li><a href="gdfecole.html">&Agrave; l'&ecirc;cole</a><p>

<li><a href="gdfmarbres.html">Les d'vis du Bouan'homme George</a><p>
<li><a href="gdfjeux.html">Jeux du temps jadis</a><p>
<li><a href="gdfgarcons.html">Les gar&ccedil;ons</a><p>

<li><a href="gdfatre2.html">&Agrave; l'entou d'l'&acirc;tre</a><p>
<li><a href="gdfatre5.html">&Agrave; L'entou d'l'&acirc;tre</a><p>
<li><a href="gdfatre7.html">&Agrave; l'entou d'l'&acirc;tre</a><p>
<li><a href="gdffloride.html">En Floride</a><p>

<li><a href="gdfwesleyenne.html">Eune r&eacute;chinne Wesleyenne!</a><p>
<li><a href="gdfepoque.html">Une &ecirc;poque m&eacute;morablye</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

