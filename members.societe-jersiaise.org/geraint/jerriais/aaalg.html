<HTML>

<!-- Mirrored from members.societe-jersiaise.org/geraint/jerriais/aaalg.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>&Ecirc;pitre &agrave; m&eacute;n anm&icirc;n A.A.L.G.</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>&Ecirc;pitre &agrave; m&eacute;n anm&icirc;n <a href="legros.html">A.A.L.G.</a></h2></font></center>
<CENTER><TABLE><TR><TD>
Il est bein vrai que chaque chose<br>
Ne peut durer qu'une saison;<br>
Je n'&ecirc;cris pus que de la prose<br>
Et je pense que j'ai raison.<br>
<p>
A qui bon se badrer la t&ecirc;te<br>
A rimer un tas de gnolin?<br>
I' faut quasiment &ecirc;tre b&ecirc;te<br>
Ou pour le mains pas fort malin.<br>
<p>
Mais la nature est la nature,<br>
Et si nous est n&egrave; pour rimer,<br>
I' faut tant que le respir dure<br>
Bouan gr&egrave;, mal gr&egrave;, s'y conformer.<br>
<p>
Sus qui suj&eacute;t peut-nou &ecirc;crire<br>
Qui offre de la nouviaut&egrave;?<br>
Comment faire plleurer ou rire,<br>
Tout en vers me parait trait&egrave;.<br>
<p>
Je ne connais que l'anmin <a href="flip.html">Phlipe</a><br>
Pour d&ecirc;nichir un frais suj&eacute;t;<br>
L'engni tout d'un coup i' dissipe<br>
Ov <a href="snofeux.html">le sno d'mousieur Simonet</a>.<br>
<p>
Ou bein en Jerriais patriote<br>
I' change de mine et de ton,<br>
Et d'la pitqi chantant la note<br>
De charit&egrave; fait un sermon.<br>
<p>
Depis quiqu' temps not' savant maitre<br>
En fait d'rimer, l'anmin <a href="marett.html">Laelius</a>,<br>
Aucuns vers ne laisse paraitre,<br>
Et garde sa muse en blocus.<br>
<p>
J'conte qu'il a aut' chose &agrave; faire;<br>
Pus que jamais embarrass&egrave;,<br>
Le travas li perd la m&eacute;mouaire<br>
Et il oublie un biau pass&egrave;.<br>
<p>
N'oublions pas la vieille fille,<br>
I' n'en est vraiment pas d'm&ecirc;tqi,<br>
Qu'est si maline et si habille,<br>
Si bouanne et si remplie d'esprit.<br>
<p>
Ch'est une savante hardelle,<br>
Ou s'appelle <a href="lehardy.html">N&eacute;n&eacute; Caton</a>;<br>
Ch'est une brave demouaiselle<br>
Qui peut chanter sus aucun ton.<br>
<p>
Si par un manque de m&eacute;mouaire<br>
J'ai oubli&egrave; quique rimeux,<br>
Pour se d&ecirc;domagir, nouos pllaire<br>
Qu'i' nouos rime de qui fameux.<br>
<p>
Te qui connais si bein la gamme,<br>
A qui les vers ne couotent rein;<br>
Qu'encourage une aimablle femme<br>
R&ecirc;ville te; tout sera bein.<br>
<p>
&nbsp;<p>
<i><a href="langlois.html">Anglicus</a></i><br>
<p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><P><A HREF="rimeurs.html">Rimeurs J&egrave;rriais</A></P>
<li><A HREF="avisrime.html">Avis es Cheins qui Voudraient Rimer</A><p>
<li><A HREF="rimeux.html">Rimeux - Pli&egrave;rcheux</A><P>
<li><a href="hugo.html">Salut d'un pouor Rimeux &agrave; un Po&egrave;te</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="900e.html">En J&egrave;rriais</a><p>
<li><a href="lettre1943.html">Eune lettre d&eacute; 1943</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/aaalg.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>
