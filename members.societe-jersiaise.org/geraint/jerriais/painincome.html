<HTML>
<HEAD>
<TITLE>Futile Attempts to Live Up to their Income</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Futile Attempts to Live Up to their Income</h2></font></center><p>


&quot;All hands sus l'pont! que j'dit a nos gens le lendemain apr&egrave;s d&egrave;sjeun&eacute;; et, tant qu'a faithe, Samuel n'&eacute;tha qu'a nos dounn&eacute; un coup-d'main. J'avons a trouv&eacute; moyen de d&egrave;spens&eacute; quat' mille louis par jour.&quot;<br/>
<br/>
&quot;Man doux seigneur! s'fit La&iuml;z&eacute; en l'vant les bras en haut: ch'que j'craignais est arriv&eacute;! Le monde et ses atraits, a touon&eacute; la t&ecirc;te a tan pouore p&eacute;the, qu'ou dit a Lonore en la prennant dans ses bras: et ou s'mint vite a fi&eacute;lt&eacute; sa Bibye pour trouv&eacute; tchiq' v&eacute;rs&eacute;t pour me calm&eacute;.<br/>
<br/>
&quot;Ch'n'est qu'eune supposition, que j'dit bin vite d'vant qu'ou n'eusse le temps de s'met' a li&eacute;the: ch'est l'Editeu qui m'a c'mand&eacute; d'vos consult&eacute; la d'sus pour vaie coument qu'j'en r'path'ons&quot; - et j'lus &eacute;xplyitchi ch'qu'en 'tait.<br/>
<br/>
Quand tous eutes eunne fielle de papi et un crayon, nous s'assit atouore la tabye, et j'lus explyitchi l's'ordres du Chef. Trouv&eacute; moyen d'd&egrave;spens&eacute; quat' mille louis par jour, Dinmanche et sus s'maine, plieuve ou vents, touos les jours de l'ann&eacute;e sans en mantchi un seul!<br/>
<br/>
Je c'mench'ons, que j'dit, par av&eacute; d's hytres touos les matins pour d&egrave;sjeun&eacute;; un gobin - un gros gobin - d'boeu pour din&eacute;, ov du podin tous les jours - tu'entends, Laiz&eacute;? - du podin touos les jours, et i' faudra des mervelles et deux sortes d'gache au t&eacute;e. J'm'en vais m'met' a feumm&eacute; des cigares de quat' sous; et soigne qu'y'ai trejous eunne boutelle de tchiq'chose sus l'dr&eacute;cheux.<br/>
<br/>
&quot;J'pouorai ti all&eacute; eunne fais la s'maine &egrave;s pictures, p&eacute;p&eacute;e?&quot; s'fit Lonore. Oui, oui, m'n'&egrave;sfant, que j'responds:  et je n'sais pas ravi qu'nou pouorait afford&eacute; a t'dounn&eacute; un neu chap&eacute; offuche touos les mais! Ou m'embrachi la d'sus.<br/>
<br/>
Laiz&eacute; pretendait qu'oul avait veu d'bieaux longs ridjeaux siez Vibert et Burnham, la neuve boutique dans la rue d'Dri&eacute;the, et qu'je s'ait pas un ma d'en c'mand&eacute; tr&egrave;s ou quat' pathes si n'taient pon trop chiers. L'tapis des d'gr&egrave;s, &eacute;tout, c'menchait a montr&eacute; la tremme - nous &icirc;thait a eunne vendue. &quot;Y'a &eacute;tou les Collectes; qu'ou dit en me r'gardant par en d'sous: j'puorais p't&ecirc;tre augment&eacute; mes contricutions. Et j'pouora&icirc;mes faithe servi du t&eacute;e a deux sh'lings?&quot;<br/>
<br/>
Samuel - ch'est un malin pendard - nos &egrave;scoutait sans dithe mot; mais je l'viyais ritounn&eacute; en chuchant l'bu d'san crayon. &quot;Tchi d'jantre te fait ritounn&eacute;? &eacute;sp&ecirc;ce de buzard,&quot; que j'dit.<br/>
<br/>
&quot;J'ritounne, qui dit, a vos ou&eacute; p&acirc;sl&eacute;. Au compte qu'ous allez, ou n'd&egrave;spens'ez seul'ment quat' mille louis par an - sans p&acirc;sl&eacute; d'par jour!&quot;<br/>
<br/>
&quot;Gas d&eacute;ouelle! tout d'm&ecirc;me, que j'dit: tch&egrave;s qu'ch'est que d'sav&eacute; chiffr&eacute;! R'quemenchons!&quot;<br/>
<br/>
Chantchun s'mint a travaillui d'san cot&eacute;, en m&eacute;rtchant bas sus san papi; et quand j'eumes fini, ne v'chin a bin pr&egrave;s l'r&eacute;sulta.<br/>
<br/>
Lonore. - Des fros en sou&eacute;e ov hardi d'ribans: all&eacute; a touos les t&eacute;es et distributions d'Prix de toutes les Chapelles: eune montre en or: tout plien d'chucrins: des gants d'kid pour le Dinmanche: un chucri en argent pour quand l'Pasteur vindra b&eacute;the-du-t&eacute;e: all&eacute; tchiq' fais en extchursion a Dinard: all&eacute; l'arlev&eacute;e mangi d'la patich'ie dans les tea rooms a Orviss: s'faithe photograff&eacute; souos un rosi en flieurs.<br/>
<br/>
M&eacute;. - Du vin pour touos les r'pas: all&eacute; tout seu &agrave; Paris vaie par m&eacute; m&ecirc;me si ch'est eunne ville de per-&ecirc;dition, coumme nou dit: din&eacute; souvent siez Tr&eacute;mel: &ecirc;tre offici dans la Milice: joindre le Clob a tchans pour pou&eacute; al&eacute; au bantchet: des c'minzes emp'z&eacute;es touos les jours: all&eacute; d'meuth&eacute; tchinze jours dans man vier hant d'la Haute Crouex pour &egrave;sgallu&eacute; mes viers vaisins: du caf&eacute; apr&egrave;s din&eacute;.<br/>
<br/>
Laiz&eacute;. - Du neu meubye dans la bouonne chambre: augment&eacute; sa souscription pour les &quot;Fallen Sisters&quot;: accat&eacute; un enorme trouss&eacute; pour Lonore: souscrithe a tchiq' gazette pieuse: un neu bonnet si y'avait moyen - l'main est couleu d'roui: eune neuve rouolette a pate: met' un &egrave;stchu a toutes les collectes par les bancs: all&eacute; tchiq' fais en 'bus vaie nos gens a la campanne.<br/>
<br/>
Quand j'montr&icirc;mes not' travas a Sam, i' s'&egrave;sgouffi a rithe! &quot;Ou n'en appr&eacute;chis seulment pas d'un bouan bu,&quot; qui dit. R'qu&eacute;menchis! Et fliantchis m&eacute; vos sou a banchie - ou n'en verrez jommais l'bu.<br/>
<br/>
&quot;Semn&acirc;ge! que j'fit: j'aithaimes don pus d'moyens qu'Moussieu d'Saint Ou! R'esprouvons! Et t&acirc;chis d'faithe mus! que j'dit &egrave;s femmes. Quand nous a quat' mille louis de r'venu par jour, nou peut gazouollyi un mio. Faut s'm&eacute; a grande voll&eacute;e - nou n'erverra jommais la coue!&quot;<br/>
<br/>
Mais v'la qu'Laiz&eacute; - en attendant chu neu meubye de bouanne chambre - voulu s'n'all&eacute; faithe san bernage dans la tchuizinne: Sam avait a s'n'all&eacute; met' de l'encre dans l'encri a l'editeu: m&eacute;, j'tais attendu pour me faithe hall&eacute; eunne dent dans la forge a Vouezin; et Lonore avait a r'touon&eacute; san bliu fro qu'ou met l'matin. La suite au prochain num&eacute;tho, coumme no dit.<br/>
<br/>
<i><a href="brambilo.html">Piteur Pain</a></i><br/>
<br/>
Lonore p&acirc;sle d'accat&eacute; eunne p'tite carosse en ozi ov eunne &acirc;ne, pour all&eacute; s'proumn&eacute; sus la cauchie vaie les batieaux arriv&eacute;.<br/>
<br/>
<i>Morning News 14/2/1914</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painwages.html">Higher Wages All Round - and the Result!</a><p>
<li><a href="pain40million.html">Forty Million Pounds</a><p>
<li><a href="moralisings.html">Moralisings on the Vanity of Riches</a><p>
<li><a href="cahouain_millionnaithe.html">Le Chef me dit l'aut'e jour</a><p>
<li><a href="painwareconomy.html">Piteur on War Economy</a><p>
<li><a href="cahouain_incometax.html">L'imp&ocirc;t sur le r'venu</a><p>
<li><a href="chiffres.html">Des chiffres du passer</a><p>
<li><a href="painliving.html">Mrs Pain Discourses on the Cost of Living</a><p>
<li><a href="pmcost.html">The cost of living</a><p>
<li><a href="gdfprix.html">Des prix fos!</a><p>
<li><a href="gdfbanqueroutes.html">Banqueroutes!</a><p>
<li><a href="banquedepargnes.html">Banque d'&Ecirc;pargnes</a><p>
<li><a href="gdfdisette.html">Chi&eacute;thet&eacute; et disette vont d'ensembl'ye</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

