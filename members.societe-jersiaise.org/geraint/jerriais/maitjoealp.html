<HTML>
<HEAD>
<TITLE>Ma&icirc;t' Joe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma&icirc;t' Joe</h2></font></center><p>


<b>Par <a href="perchard.html">A. L. P.</a></b><br/>
<br/>
<br/>
<b>Charact&eacute;thes.</b><br/>
<br/>
<br/>
</div><div align="left">Ma&icirc;t' Joe<br/>
Alice<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ses filles<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;l'houmme &agrave; Alice<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;l'houmme &agrave; Flo<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;la s&egrave;rvante &agrave; Alice<br/>
<br/>
</div><div align="center"><b>Sc&egrave;ne</b><br/>
<br/>
</div><div align="left"><i>La tchu&icirc;sinne siez Alice &agrave; mi&eacute; la matin&eacute;e.</i><br/>
<i>Alice es ten travas et Ada entre pr&ecirc;te pour s'n aller s'proumener.</i><br/>
<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, j'm'en vais.<br/>
<br/>
Alice &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah oui, j'esp&eacute;the qu&eacute; tu t'en vas trouver eune c&acirc;saque et un chap&eacute; &agrave; t'n id&eacute;e.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, i' n'y'a pas d'dangi d'chonna. Etes-ous bein sa&iuml;euse qu'ou pouvez vos graie?<br/>
<br/>
Alice &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, oui, n't&eacute; g&ecirc;ne pas, tu t'en vas aver l'temps d'aller d&eacute; boutique en boutique ch&egrave;rchi pour tchique chose d&eacute; coumme i' faut.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai lav&eacute; des cannes &agrave; traithe, fait les lyits, et p'l&eacute; les l&eacute;dgeunmes.<br/>
<br/>
Alice &nbsp;&nbsp;&nbsp;&nbsp;&nbsp;&nbsp;&nbsp;&nbsp;M&ecirc;rcie, sai-tu bein, j&eacute; n'sai pas tch'est qu'j&eacute; f'thais sans t&eacute;. N&eacute; va pas t'&ecirc;manciper d&eacute; trouver un houmme, just&eacute;ment pa'ce qu&eacute; ta soeur s'en va s'mathier la s'maine tchi veint.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nou n'sait janmais valet!<br/>
<br/>
Alice &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma f&icirc;ngre, quand tu'es &ecirc;tchip&eacute;e dans tes falbalas coumme &agrave; ch't heu, tu f'thais bein ocouo envie &agrave; tchique houmme.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, ch'est les plieunmes qui font l'oua&icirc;s&eacute;, Mais i' faut qu&eacute; j'm'en aille, la 'bus' sort d'au pid d'l'&eacute;glyise &agrave; un quart d&eacute;; j'n'ai qu&eacute; sept minnutes &agrave; m'y trouver.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;D&ecirc;p&ecirc;che-t&eacute; don, et bouanne chance!<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;M&ecirc;rcie, &agrave; b&eacute;t&ocirc;t pour &agrave; ch't heu.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;A b&eacute;t&ocirc;t, n't&eacute; pr&ecirc;sse pas. J't'&egrave;rprendrons quand tu r'veindras.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'n allant). </i>J'esp&eacute;the bein qu'v&eacute;the.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'sai si Jack est pr&ecirc;t pour sa bouochie.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(ou va &agrave; la porte et cris &agrave; Jack).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jack, veurs tu ta bouochie &agrave; ch't heu? Eh bein v&eacute;-t'en don.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Alice verse du th&eacute;e etc., Jack entre).</i><br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;N&eacute; v'l&agrave; Ada horte don.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle avait l'air de bouanne heunmeur.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ou' y'est tr&eacute;jous, et j'crai bein qu'oulle est un mio excit&eacute;e d&eacute; s'n aller acater d&eacute; neus habits.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'vai pas rein d'excitant &agrave; chonna m&eacute;.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan pas t&eacute;. Et chonna m'fait penser i' m'faut des sou.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tchi qu'dgi&acirc;tre qu&eacute; tu-en fais, j't'en dounni pas pus tard qu&eacute; Samedi pass&eacute;.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein i' n'm'en reste pas, du mains pas pus qu'eune douzaine de ch'lins, et i' faut qu&eacute; j'paye le boulandgi &agrave; matin.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j't&eacute; dounni siex louis d&eacute;vant t'n aller en ville Samedi. Tchi qu't'en as fait.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'les ai pas mangis, par le temps qu&eacute; j'eus payi la s'maine d&eacute; boutique, et l' bouochi, payer pour aver tes souliers &eacute;rgraies, ieu les gazettes, deux ou trais g&acirc;ches, et des cauches pour les mousses, i' n'm'en restait pas gros.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' s'en va faller &eacute;conomiser sus tchique sens, je n'pouvons pas continuer d'm&ecirc;me. Est-che que tu n'peux pas d&eacute;penser un mio mains &agrave; la boutique.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'vai pas coumment, j'soummes six &agrave; maint'nin tu sais.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Iun d'trop.<br/>
<br/>
Alice &nbsp;&nbsp;&nbsp;&nbsp;&nbsp;&nbsp;&nbsp;&nbsp;N'&egrave;rqu&eacute;menche pas, j'sai bein qu'tu-es &agrave; faithe allusion &agrave; p'p&eacute;e.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the d'gia, et iun d'ches jours j'm'en vais lis dithe &eacute;tout. I' n'est qu'un chinieux, i'hallait l'sang des pierres si pouorrai.<br/>
<br/>
Alice &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pas qu'faithe de m'avaller, ch'est pas d'ma faute &agrave; m&eacute;.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis pas &agrave; t'dithe que ch'est d'ta faute, mais j'en sis enn'y&eacute;. Ne v'la dgiex ans qu'il est &agrave; d'meuther ich&icirc;n et i' n'os a janmais dounn&eacute; deux sou pour payi pour san ma&icirc;ntchein, sans p&acirc;ler d'rein d'autre.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais i' m'dounni des sou pour acater deux pathes d&eacute; lincheurs y'a tchique temps, et i' dounne bein ocouo eune pi&egrave;the d'&ecirc;tchu es mousses par bord&eacute;e, et n'oublie pas qu'i' soigne de cra&icirc;tre les l&eacute;dgunmes pour la maison.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qu'est qu'chonna, s&eacute;mn&acirc;ge i' n'a pas d&ecirc;pens&eacute; autant ich&icirc;n dans dgiex ans coumme i'y'&eacute;thait cou&ocirc;t&eacute; pour &ecirc;tre soigni deux mais ailleurs.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah j't'en prie en gr&acirc;ce, j'avons ieu tout chon-ch&icirc;n des douzaines d&eacute; fais d'vant, et j'n'en soummes pas pus d'l'avant. Et n'oublie pas qu'il &eacute;thait peut aver lou&eacute; chutte ferme ich&icirc;n dgiex fais quand j'nos y'en v&icirc;nmes.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais je n'l'e&ucirc;mes pas &agrave; deux sou miyeu marchi, bieau qu'tu-es sa fille d'gia.<br/>
<br/>
Alice &nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pourtchi qu'i' nos &eacute;thait fait d&eacute; diff&eacute;thence, ch'est chan'tchun pour s&eacute; ocouo aupr&egrave;s tout.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il a bein appr&icirc;nt chutte l&eacute;&ccedil;on l&agrave;, ch'est pas coumme s' i' n'pouvait pas y'affa&ucirc;rder, auvec le loyer qu&eacute; j'li payons.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tom et Flo l&icirc; payent l&eacute; m&ecirc;me loyer coumme nous, et lus ferme n'est pas si bouanne coumme chette-ch&icirc;n.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais i' peuvent bein y'affa&ucirc;rder, i' n'ont pas l' bouanhoumme &agrave; garder par dessus l'marchi.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan et i' n'ont pas d'mousses &agrave; &ecirc;l'ver n'tout.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement, Flo est sa fille &eacute;tout, et j'crai qu'il est temps qu'oulle &eacute;thait san tout &agrave; soigni l&eacute; bouanhoumme.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pas qu'faithe de crier si haut, ch'est pas t&eacute; qu'a l'embarras de l'soigni, pas qu'il est autchune embarras.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chonna n'change pas l'affaithe, ch'est les sou qu'i' m'cou&ocirc;te avau l' but d'eune s'maine qui m'otchupe.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein si je n'les avons pas &agrave; ch't heu, j'les &eacute;thons quand i' s'sa mort.<br/>
<br/>
Jack &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais il est capablye de vivre eune autre vingt ans, et pis pour d&eacute; m&eacute; je n'm&eacute; fis pas sus les souliers des morts.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah tu m'fais m&acirc;rri.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Iou qu'il est l'bouanhoumme dans tout chennech&icirc;n? Je n'l&eacute; pas ocouo veu &agrave; mat&icirc;n.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est hors.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Iou?<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;En ville j&egrave; crai, de mains il a d'vall&eacute; tout changi et a pr&icirc;ns sa vouaituthe. Tu f'thas mus d'lis d'mander quand i' s'en va erven&icirc;n iou qu'il a 'tait.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Le t&eacute;l&eacute;phone sonne).</i><br/>
<br/>
Alice &nbsp;&nbsp;&nbsp;&nbsp;&nbsp;&nbsp;&nbsp;&nbsp;N&eacute; v'l&agrave; l't&eacute;l&eacute;phone, verse eune autre t&acirc;sse d&eacute; th&eacute;e si tu-en veurs ieune.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, ch'est bein.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Alice s'en va).</i><br/>
<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Jack reste &agrave; san tout seu, d&ecirc;hale des lettres d&eacute;dans sa pouchette et les r'gardent).</i><br/>
<br/>
Jack &nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave;, ocouo des sapresti d'comptes, eune carte d'pais ronds, &agrave; deux ch'lins d'granne de carrotte et chent pliantes de pouoth&eacute;, ch'est ocouo du travas au bouanhoumme; s&eacute;mn&acirc;ge il &eacute;thait bein payi chonna de sa pouchette. Bon, deux lettres pour Alice, tchi qui peut y'aver envi&eacute; chonna. Ieune de siez Maillard, chinq ch'lins pour eune casse &agrave; lap&icirc;ns, et eune pi&egrave;che d'&ecirc;tchu pour l&eacute; liet qu&eacute; j'acatti pour les foueurs, hein, pas tant pi&eacute;the.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Alice entre).</i><br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait Flo, j'n'ai pas peut comprendre la maintchi d&eacute; cha qu'ou 'tait en train d&eacute; m'dithe, ou voulait saver si l'postman 'tait venu ich&icirc;n car oulle a erchu eune lettre d&eacute; l'houmme d'affaithes &agrave; P'p&eacute;e, ou' n'm'en a pas dit pus, mais ou' s'en veint ich&icirc;n. Tch'est qu'il y r'a je n'sai?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne v'ch&icirc;n des lettres pour t&eacute;.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quand tchi qu'i' sont v'nues?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&eacute; postman m'les a dounn&eacute;es justement d'vant qu'j'ai entr&eacute; pour ma bouochie.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et tu n'm'les avez pas dounn&eacute;es, <i>(en liesant la lettre)</i>. Mais je n'comprends pas chen-ch&icirc;n Jack &egrave;rgarde t&eacute;.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein baille-li'en.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'ch'est?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le bouanhoumme t&eacute; dounne chutte ferme ich&icirc;n, des anniet ch'est la tcheinne, et i'faut qu'tu t'trouve siez l'houmme d'affaithes &agrave; onze heuthes Samedi au matin.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais pourtchi qu'il a fait chonna?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour nos r&ecirc;compenser pour les derni&eacute; dgiez ans j'crai bein.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et tu'tais &agrave; l'abaffouer, mais coumment qu'i' s'en va vivre &agrave; ch't heu.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;N't'en fait pas, j't'ai tr&eacute;jous dit qu'il a des sou, et &agrave; ch't heu qu'il a fait chonna, je n'pouvons pas lis dithe rein; i' s'en va rester ich&icirc;n : nos v'la emb&acirc;t&eacute;s d'li jusqu'&agrave; la fin d'ses jours. Il est mal&icirc;n valet.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais Jack coumment qu'tu p&acirc;le.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin, je n'm'en vais pas aver d'loyer &agrave; payi &agrave; ch't heu.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nan, et pourchi pas? Ch'est &agrave; m&eacute; qu'la ferme appartcheint mercie.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas qu'tu t'en vas m'faithe t&eacute; payi parchance? Eh bein i' n'y a pas qu'faithe d&eacute; d'mander d&eacute; tchi qu'tu tcheins, tu-es ocouo eune doleuse du vier choutchet ma fille.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ch'est l&agrave; qu'tu-as ieu peux dit, j'f'thais mus d'cli&egrave;rgi les tasses d&eacute;vant qu'Flo arrive.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis ch't autre lettre ich&icirc;n, t'en vas tu l'ouvri?<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'l'avais oubli&eacute;e, dounne m&eacute; la.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou' liet la lettre).</i><br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais &#8230; Jack!<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qui y'a, tch'est qui tch'est?<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est P'p&eacute;e, il est &egrave;rmathi&eacute;!!<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi, tu r'dotte don.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas m&eacute;, li si'en cas. Ergarde chonna. I' dit qu&eacute; par le temps qu&eacute; j'allons &egrave;rch&eacute;ver chutte lettre ich&icirc;n qu'i' s'en va &ecirc;tre mathi&eacute;.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma f&eacute; v&eacute;the, et qui s'en va &egrave;rven&icirc;n auvec sa femme aupr&egrave;s les neuches.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et d&eacute; penser qu'i' n'm'en avait pas dit un mot.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&eacute; vi&egrave;r ap&ocirc;tre, tchi qu'i' crai qu'il est en faisant &agrave; nos bouleverser s'la sorte.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aupr&egrave;s tout cha' qu'j'ai fait pour li, tchi qu'l&eacute; monde s'en va dithe.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave;, l&agrave;, n'plieuthe pas, j'avons la ferme, et j'allons &ecirc;tre d&ecirc;barrass&eacute;s d'li &#8230; ah l'dgi&acirc;tre, ch'est pas possiblye qu'i' s'en va am'ner sa femme &agrave; d'meuther ich&icirc;n &eacute;tout.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chutte fais l&agrave; &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Tom et Flo arrivent).</i><br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est nous, eh bein av'ous &egrave;rchu eune lettre &eacute;tout? Bon, pourtchi qu'tu-es &agrave; plieuther t&eacute; Alice?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;S&acirc;presti, ch'est p&ucirc;t&ocirc;t d&eacute; tchi &agrave; en rithe. Ch'est pas touos les jours qu&eacute; nou-s-a eune ferme d&eacute; laissie.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et vous &eacute;tout don?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&egrave;the d'gia, j'avons &egrave;rchu eune lettre d&eacute; l'houmme d'affaithes &agrave; nos l'dithe, ch'est pas mal hein.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ou n'savez pas don?<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'savons pas tchi? Tch'est qui y'a?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Alice f'tha mus d&eacute; t'dithe, ch'est votre p&eacute;the aupr&egrave;s tout.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y'a pas rein d'ma y'a t'i'? I' n'est pas mort j'esp&egrave;the?<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nan, ch'est pi&egrave;the qu&eacute; chonna, bein pi&eacute;the. Il est &egrave;rmathi&eacute;.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;La bouanhoumme!! Mais &agrave; tchi?<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas vrai don Alice?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, ne v'l&agrave; la lettre, liet-la pour t&eacute;-m&ecirc;me.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' li&ecirc;sent la lettre).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein baille y'en, i' r'dotte don.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tchi qu'i' peut aver mathi&eacute;?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est p't&ecirc;tre la bouannefemme Missis Vautchi, i' l'emporte souvent en ville dans sa vouaituthe.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&egrave;the, et i' la porte &agrave; l'Assembli&eacute;e touos les mais.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein i' n'est pas fini d'ses peines don, oulle est affil&eacute;e coumme eune adgulle; j'ai tr&eacute;jous oui dithe qu'ou m'n&eacute; eune vie d'tchian &agrave; s'n houmme, et qu'i mouothi d'm&icirc;nz&eacute;the.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch's'sait t'i' parchance la veuve Pin&eacute;? I' y'allait gentiment quand s'n houmme 'tait envie.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou bein la Miss l&eacute; Grand d'la boutique.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est vrai qu'i' passe un tas d'temps &agrave; l&icirc; p&acirc;ler, car i' sait tr&eacute;jous toutes les nouvelles du va&icirc;sinn&eacute; quand i' la veue.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parchance qu'i' n'&eacute;thait pas 'tait mathi&eacute; d'it&eacute;. Oulle est maigre coumme un chent d'cliou et laie coumme l&eacute; p&eacute;ch&eacute; du dimanche.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais vraiment, est-che l&agrave; d&eacute; tchi dithe?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ch'est vrai.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin j'allons b&eacute;t&ocirc;t saver, d&eacute;pis qu'i' met dans sa lettre qu'i' s'en veint ich&icirc;n auvec sa femme.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' m'semblye qu&eacute; j'entends eune vouaituthe, ch'est p't'&ecirc;tre yieux. Nouffait ch'est eune ch&egrave;rge d'&ecirc;train.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Flo tu f'thas mus de v'n&icirc;n m'aidgi, l&eacute; parlieux n'a pas 'tait &ecirc;pousset&eacute; d&eacute;pis la s'maine pass&eacute;e, j'pensais au'Ada s'en allait l&eacute; netti anniet, mais oulle est horte en ville acatter des neus habits pour les neuches &agrave; sa soeur.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm&eacute; d'mandais iou qu'oulle 'tait.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ecoute ich&icirc;n Alice, tu n't'en vas pas c'menchi &agrave; netti l&eacute; parleux pour tan p&egrave;the?<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, ch'est pour sa femme. Je n'savons pas tchi qu'i' s'en va nos am'ner.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si ou' s'crai trop grande pour v'n&icirc;n dans la tchuisine, ou' peut rester dehors.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis bein d'la m&ecirc;me id&eacute;e coumme t&eacute;.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;-t'en Flo, n'les &ecirc;coute pas. Et pour d&eacute; t&eacute; Jack, tu-es ocouo pus achocre qu&eacute; je n'pensais. Coumment qu'tu crait qu&eacute; j'pouvons &egrave;rch&eacute;ver un couplye fraie mathi&eacute; dans la tchuisine?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n't'en vas pas netti l&eacute; parleux.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' s'm&acirc;te en d'vant d'l'yi pour l'emp&ecirc;chi d'passer).</i><br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Veurs-tu bein m'laissi passer, n'oublie pas qu&eacute; j'sis siez m&eacute; &agrave; ch't heu.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre bein, mais n'oublie pas qu&eacute; j'sis ocouo t'n houmme.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'ai pas grand chance de l'oublier. T'en vas tu m'laissi passer?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nenn&icirc;n. Et n&eacute; crait pas pour eune minute que tu t'en vas porter les braies a-ch't heu, justement pa'ce qu&eacute; la ferme t'appartcheint.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ta&icirc;s ou don. Ne v'la une vouaithuthe qui veint ava la route.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nenn&icirc;n, ch'est pas ieux.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'en sis toute &ecirc;n&egrave;rv&eacute;e &agrave; arr&ecirc;ter coumme chonnech&icirc;n.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ergardez, j'm'en vais aller au bas du bel aupi des cottes, et quand j'v&egrave;rrai la vouaituthe l&eacute; long d'la grand' route j'm'en veindrai vos dithe.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&egrave;the, marche, j'n'pouvons pas &ecirc;tre &agrave; dg&ecirc;per par la f'n&ecirc;tre pour les vaie arriver.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais mettre l&eacute; ticl'ye sus l'feu. Ils aim'thaient p't&ecirc;tre eune t&acirc;sse d&eacute; th&eacute;e.<br/>
<br/>
Jack &nbsp;&nbsp;&nbsp;&nbsp;&nbsp;&nbsp;&nbsp;&nbsp;Si j'counnais tan p&egrave;the, eune fais &agrave; b&eacute;the s'sait pus &agrave; propos.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est vrai tu sai, sustout aupr&egrave;s des neuches.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre bein qu'v&egrave;the, et j'ai des gallettes. Aide m&eacute; t&eacute; Flo, je n'sai pas trop tchi qu&eacute; j'fais.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Tom entre d'un embront).</i><br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les v'ch&icirc;n, les v'ch&icirc;n.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;As tu peut vais tchi qu'ch'est?<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;N&acirc;nnin.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vite, assi&eacute;-vous, et n'faites pas la minne d'&ecirc;tre &ecirc;n&egrave;rv&eacute;e. J'm'en vais faithe le th&eacute;e.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'les entends qui veinnent. A'ch't heu j'allons vaie tchi sorte d&eacute; b&ecirc;tise qu'il a fait.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(La porte ouvre et Mait' Joe entre suivi par Ada).</i><br/>
<br/>
M. Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, nos v'ch&icirc;n.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos evannissez pas, ch'est m&eacute;!<br/>
<br/>
M. Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mes &ecirc;fants, j'vos pr&eacute;sente vot' belle m&eacute;the.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ada!!! &#8230;&#8230;.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et tchi qui y'a d&eacute; si &ecirc;tonnant j'voudrais bein saver?<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pensais qu'tu 'tais horte en ville.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y fallait bein trouver eune extchuse pour m'&ecirc;capper &agrave; matin.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'est qu'eune doubl'ye fache, et aupr&egrave;s tout ch'la qu'j'avons fait pour t&eacute;.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi, j'voudrais saver? J'ai bein g&acirc;ngni mes sou &agrave; m'cr&eacute;ver en travas ich&icirc;n pour les derni&eacute; huit ans. <br/>
<br/>
M. Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave; l&agrave; Ada, tout chonna est fini &agrave; ch't heu. Ch'est pas la peine d'en aver du brit.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais P'p&eacute;e. Iou qu'est t'n id&eacute;e d'aller t'mathier &agrave; t'n &acirc;ge.<br/>
<br/>
M. Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi qu'tu veurs dithe par chance? Je n'sis pas un mousse pour &ecirc;tre apostrofi&eacute; d'la sorte.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ou's &eacute;thiez peut nos l'dithe. Et les lettres qu&eacute; les filles ont &eacute;rchu &agrave; mat&icirc;n, tchi qu'en est l'id&eacute;e?<br/>
<br/>
M. Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait l'id&eacute;e &agrave; Ada chonna, es-che'pon ma p'tite?<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&egrave;the, ch'est pas pa'ce qu&eacute; j'ai mathi&eacute; vot' p&eacute;the qu&eacute; j'veurs vos haller cha' qui vos veint. Et d&eacute;pis qu&eacute; j'n'avons pas b&eacute;soin d'ches sou l&agrave; pour vivre, Joe d&eacute;cidi d'vos dounner les fermes &agrave; ch't heu.<br/>
<br/>
M. Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou n'avez pas l'air bein r&ecirc;jouies.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour d&eacute; m&eacute; j'ai de la peine &agrave; craithe qu&eacute; ch'est vrai.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ou'est qu'ous' allez d'meuther?<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;A la Maisonette. <br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi, ava la route?<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, j'l'acatti l'autre s'maine quand oulle 'tait &agrave; vendre.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein baille-li'en.<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis eune autre chose, Ada m'dis l'autre jour qu&eacute; j'n'avais pas bein agi d'&ecirc;tre ich&icirc;n toutes ches annees ich&icirc;n sans vos payi.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais v&eacute;the-dgia. Tu-as 'tait &agrave; haller sus yieux pour dgiex ans d'temps just&eacute;ment quand ils avaient l'pus besoin d'lus sou. Tu d&eacute;vthais en rouogi d'honte.<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Heh! Ecoute eune minute, &agrave; tchi qu'tu crai qu'tu-es &agrave; p&acirc;ler d'la sorte?<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;A t&eacute; bein sieux, tu t'en vas marchi drait &agrave; ch't heu mon vyi.<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah l'dgi&acirc;tre.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah bein, t&eacute; v'l&agrave; bein 'attl&eacute; valet.<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'allons vaie don. Enfin pour en fini, j'm'en vais vos dounner des sou pour couvri toutes les ann&eacute;es qu'ou m'avez soigni.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait, P'p&eacute;e.<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si si ch'est qu'juste.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah oubliez chonna. Je n'soummes pas sus la route acouo aupr&egrave;s tout.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;La n'ercommenchez pas, ch'est tout d&eacute;cid&eacute;, d&eacute; tais'ous.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui M'm&egrave;e.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah man manni&egrave;the d&eacute; mal poli.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, n'en r'v'la eune situation, chut manni&egrave;the d&eacute; critchet l&agrave; notre belle m&eacute;the.<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en v'la assez, Ada dis-lu l'restant, tu pathais pou'er les c'mander mus qu'm&eacute;.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, j'voulons qu'ou v'nez d&icirc;ner auvec nous en ville. I' faut qu&eacute; j'nos trouvons &agrave; l'a&eacute;rodrome &agrave; trais heuthes, d&eacute; m&ecirc;me d&ecirc;brouoillous.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vos n'all'ous hors Jerri don?<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, &agrave; Paris pour dgiex jours.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh man bouanhoumme. Tu f'thas mus d&eacute; l'dgetter d'pr&egrave;s si tu n'as pas envie d&eacute; l'perdre, quand i' s'en s'trouver parmi les p'tites Parisiennes.<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ho, tu-es jaloux t&eacute;.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre qu&acirc;siment.<br/>
<br/>
Ada&nbsp;&nbsp;&nbsp;&nbsp;&nbsp;&nbsp;&nbsp;&nbsp;D&ecirc;p&ecirc;ch'ous don, s'ous allez vos changi. J'avons ert&icirc;nt eune tabl'ye &agrave; l'Hotel Br&eacute;e pour d&icirc;ner &agrave; eune heuthe.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas d'la p'tite bi&eacute;the valet.<br/>
<br/>
Alice&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ch'est d'nos changi.<br/>
<br/>
Flo&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'f'thons mus d&eacute; nos n'aller si j'voulons &ecirc;tre pr&ecirc;ts en temps.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement eune minute, ch'est d'aver eune fais &agrave; b&eacute;the la sant&eacute; des nouvieaux mathi&eacute;s.<br/>
<br/>
Tom&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eune raide bouanne id&eacute;e. J'ai mantchi ma bouochie &agrave; mat&icirc;n pardessus tout chennech&icirc;n et j'ai eune sac&eacute;tinne s&eacute;.<br/>
<br/>
Joe&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie man gar&ccedil;on.<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es nouvieaux mathi&eacute;s!<br/>
<br/>
Tous&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es nouvieaux mathi&eacute;s!<br/>
<br/>
Jack&nbsp;&nbsp;&nbsp;&nbsp;&nbsp;&nbsp;&nbsp;&nbsp;A'ch't heu, touos ensembl'ye : Jouaie et longue vie.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' chantent).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jouaie et longue vie au nouvieau coupl'ye,<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qui veinnent de lus mathier.<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est cha' que j'lus souhaitons tous,<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et chonna d&eacute; bouan tchoeu.<br/>
<br/>
</div><div align="center"><i>Ridgeaux.</i><br/></div>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="thiatre.html">L&eacute; thi&acirc;tre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

