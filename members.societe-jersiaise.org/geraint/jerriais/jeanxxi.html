<HTML>

<!-- Mirrored from members.societe-jersiaise.org/geraint/jerriais/jeanxxi.html by HTTrack Website Copier/3.x [XR&CO'2014], Tue, 15 Jul 2025 14:01:31 GMT -->
<HEAD>
<TITLE>La Bouonne Nouvelle s'lon Jean, chapitre 21</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, chapitre 21</h2></font></center><p>

<center><font color="#215e21"><h3>V&egrave;rsets 1-19</h3></font></center><p>
&#160;<br>
&Eacute;pis, J&eacute;s&ucirc; appathut &egrave;s discipl'yes au bord du Lac Tib&eacute;riade, et n&eacute; v'l&agrave; coumme tchi qu'i' s'adonnit:<br>
<br>
Ches'-ch&icirc;n 'taient ensembl'ye: Simon Pi&egrave;rre; Thomas l'Jeunm&eacute;; Nathana&euml;l, d&eacute; Cana en Galil&eacute;e; les fis d'Z&eacute;b&eacute;d&eacute;e, et acouo deux des discipl'yes.<br>
<br>
Et Simon Pi&egrave;rre lus dit, <I>&#147;Assa, j'm'en vais &agrave; la p&ecirc;que, m&eacute;.&#148;</I> Et ieux, i' r&ecirc;ponn&icirc;tent, <I>&#147;J'allons aller acant&eacute; t&eacute; &eacute;tout.&#148;</I> Et i' lus emb&egrave;rtch&icirc;tent dans un bat&eacute;, mais chutte s&eacute;th&eacute;e-l&agrave; i' n'happ&icirc;tent rein du tout.<br>
<br>
Et &agrave; sinne d&eacute; jeu, n&eacute; v'l&agrave; J&eacute;s&ucirc; tchi s'trouvit au bord du lac, mais les discipl'yes n'&egrave;rconnaissaient pon acouo qu&eacute; ch'tait J&eacute;s&ucirc;.<br>
<br>
Et J&eacute;s&ucirc; lus dit, <I>&#147;Mes p'tits, av'-ous d'tchi &agrave; mangi?&#148;</I> I' r&ecirc;ponn&icirc;tent, <I>&#147;Ma f&eacute;, n&acirc;nn&icirc;n!&#148;</I><br>
<br>
<img src="verrinnescpeque.jpg" height="500" alt="" title="" border="0" align="right" />
I' lus dit don, <I>&#147;Halez vot' drannet par l&eacute; bord d&eacute; drouaite d&eacute; vot' bat&eacute;, et ous en &eacute;thez, du pa&icirc;sson.&#148;</I> Et i' hal&icirc;tent l&eacute; drannet don, mais i' n'pouvaient pus l&eacute; l'ver car y'avait un fi&egrave;r fliotchet d'pa&icirc;ssons d'dans.<br>
<br>
Et iun des discipl'yes, l&eacute; chein qu'J&eacute;s&ucirc; aimait, r'm&egrave;rtchit &agrave; Pi&egrave;rre, <I>&#147;Ch'est l'Seigneu!&#148;</I> Et Simon Pi&egrave;rre, quand i' ou&iuml;t qu&eacute; ch'tait l'Seigneu, m&icirc;nt sa c&acirc;saque d&eacute; p&ecirc;tcheux &#150; car i' 'tait d'sabilyi pouor l&eacute; travas &#150; et s'fliantchit &agrave; l'ieau.<br>
<br>
Et l's aut's discipl'yes arriv&icirc;tent dans l&eacute; p'tit bat&eacute; &#150; car i' n'taient pon bein liain d'la t&egrave;rre, seulement &agrave; eune chentaine d&eacute; v&egrave;rgues &#150; halant lus grand' p&ecirc;que d&eacute; pa&icirc;ssons.<br>
<br>
Quand i' r'f&ucirc;tent sus la gr&egrave;ve, il' y v&icirc;tent un feu, auve du pa&icirc;sson d'ssus, et du pain.<br>
<br>
J&eacute;s&ucirc; lus dit: <I>&#147;Apportez tchiqu's'uns des pa&icirc;ssons qu'ous avez just&eacute;ment happ&eacute;.&#148;</I><br>
<br>
Simon Pi&egrave;rre r'allit au bat&eacute; et halit l'drannet sus la t&egrave;rre, et v'l&agrave; tchi 'tait remplyi d'chent ch&icirc;nquante-trais grands pa&icirc;ssons, mais m&ecirc;me auve un si grand nombre, l&eacute; drannet n'tait pon trilyi.<br>
<br>
J&eacute;s&ucirc; lus dit: <I>&#147;V'nez d&ecirc;jeuner!&#148;</I> Mais i' n'y'avait pon iun d'entre les discipl'yes tch'osait d'mander &#147;Tchi qu'tu'es, t&eacute;?&#148; car i' savaient bein qu&eacute; ch'tait l'Seigneu.<br>
<br>
Et J&eacute;s&ucirc; v&icirc;nt, pr&icirc;nt du pain et lus en donnit, et il en f&icirc;t d'm&ecirc;me auve l&eacute; pa&icirc;sson.<br>
<br>
Chennech&icirc;n ch'tait bein la tra&icirc;si&egrave;me fais qu'J&eacute;s&ucirc; appathut &egrave;s discipl'yes d&eacute;pis qu'il avait 't&eacute; r'ssuscit&eacute;.<br>
<br>
Quand il avait mangi, J&eacute;s&ucirc; d'mandit &agrave; Simon Pi&egrave;rre: <I>&#147;Simon, fis J&ocirc;nas, m'aime-tu mus qu'ches'-ch&icirc;n?&#148;</I> Et i' r&ecirc;ponnit: <I>&#147;Oui-dgia! Tu sai qu'ch'est bein vrai qu&eacute; j't'aime!&#148;</I> Et J&eacute;s&ucirc; l&icirc; dit: <I>&#147;Donne &agrave; mangi &agrave; m's angnieaux, don.&#148;</I><br>
<br>
&Eacute;pis i' r'd&eacute;mandit: <I>&#147;Simon, fis J&ocirc;nas, m'aime-tu vra&icirc;nment?&#148;</I> <I>&#147;Bein seu qu'oui, man Seigneu,&#148;</I> qu'i' r&ecirc;ponnit. <I>&#147;J't'aime bein.&#148;</I> Et J&eacute;s&ucirc; l&icirc; dit: <I>&#147;Garde mes br&eacute;bis, don.&#148;</I><br>
<br>
I' l&icirc; d'mandit eune tra&icirc;si&egrave;me fais: <I>&#147;Simon, fis J&ocirc;nas, est-tu vra&icirc;nment seux qu&eacute; tu m'aime?&#148;</I> Et Pi&egrave;rre fut bein g&ecirc;n&eacute; pa'ce qu'il avait d'mand&eacute; la tchestchion d'm&ecirc;me trais fais: &#147;<i>M'aime-tu?</i>&#148; et i' l&icirc; r&ecirc;ponnit, <I>&#147;Seigneu, tu sai tout ch'qu'i' y'a, et tu sai bein qu&eacute; j't'aime.&#148;</I> Et J&eacute;s&ucirc; l&icirc; dit: <I>&#147;Donne &agrave; mangi &agrave; mes br&eacute;bis, don.<br>
<br>
V&eacute;the, j't&eacute; l'dis, quand tu 'tais janne, tu m'ttais chein qu'tu voulais mett' et tu'allais o&ugrave;'est qu'tu voulais aller, mais quand tu'&eacute;thas vieilli un br&icirc;n tchitch'un d'aut' mettra des minnottes sus tes pouongnets et t'm&egrave;n'na o&ugrave;'est qu'tu n'voudras pon aller.&#148;</I><br>
<br>
I' dit chenna pouor mouontrer la manni&eacute;the d&eacute; mort par tchi qu'i' f'thait la glouaithe au Bou&ocirc;n Dgieu. Et ayant p&acirc;l&eacute; d'm&ecirc;me, i' l&icirc; dit: <I>&#147;Suis-m&eacute;.&#148;</I><br>
<br>

&nbsp;<p> 
<center><font color="#215e21"><h3>V&egrave;rsets 15-25</h3></font></center><p>
<img src="verrinnesppierreclies.jpg" width="291" height="500" alt="" title="" border="0" align="right" />
Quand il' avaient d&ecirc;jeun&eacute;, J&eacute;s&ucirc; d'mandit &agrave; Simon l'Rotchi: Simon fis Jean, m'aime-tu mus qu'ches'-ch&icirc;n? <br/>
<br/>
Et i' r&ecirc;ponnit: Oui-dgia! Tu sai qu&eacute; j't'aime d&eacute; vrai! <br/>
<br/>
Et J&eacute;s&ucirc; l&icirc; dit: Donne &agrave; mangi &agrave; m's angnieaux, don. &Eacute;pis i' l&icirc; r'd&eacute;mandit: Simon fis Jean, m'aime-tu vra&icirc;nment? <br/>
<br/>
Bein seu qu'oui, man Seigneu, qu'i' l&icirc; r&ecirc;ponnit. J't'aime bein. <br/>
<br/>
Et J&eacute;s&ucirc; l&icirc; dit: Souongne mes br&eacute;bis, don.<br/>
<br/>
I' l&icirc; d'mandit eune tra&icirc;si&egrave;me fais: Simon fis Jean, ch'est-i' qu'tu m'aime, t&eacute;? <br/>
<br/>
Et Pi&egrave;rre, m&ecirc;nomm&eacute; l'Rotchi, s'bourouflyit viyant qu'i' li'avait d'mand&eacute; la tchestchion M'aime-tu? trais fais. I' l&icirc; r&ecirc;ponnit don, Seigneu, tu sai tout, et tu sai bein qu&eacute; j't'aime. <br/>
<br/>
Et J&eacute;s&ucirc; l&icirc; dit: Donne &agrave; mangi &agrave; mes br&eacute;bis, don. V&eacute;the, j't&eacute; l'dis, quand tu 'tais janne, tu soulais amather ta propre cheintuthe &eacute;pis aller iou qu'tu voulais aller, mais quand tu'&eacute;thas vieilli un br&icirc;n tchitch'un d'aut' t'amath'tha et t'm&egrave;n'na iou qu'tu n'voudras pon aller.<br/>
<br/>
I' dit chenna pouor mouontrer coumme tchi qu'i' f'thait la glouaithe au Bou&ocirc;n Dgieu par sa mort. Et ayant dit chenna, i' l&icirc; dit: Si&eacute;-m&eacute;.<br/>
<br/>
&Eacute;pis Pi&egrave;rre s'&egrave;rtou&ocirc;nnit et vit l'discipl'ye que J&eacute;s&ucirc; aimait tchi l'si&eacute;vait - ch'tait ch't&icirc;-ch&icirc;n tchi s'arronnit tout au ras d'li au drein soup&eacute;, et tchi dit, &quot;Seigneu, tchi qui s'en va t'trisonner?&quot; Pi&egrave;rre l&eacute; vit et dit &agrave; J&eacute;s&ucirc;, &quot;Et tch'est qu'en est pouor ch't&icirc;-ch&icirc;n?&quot;<br/>
<br/>
J&eacute;s&ucirc; l&icirc; dit, &quot;Si ch'est man d'si qu'i' sait acouo ich&icirc;n entr&eacute;-ch&icirc;n qu'j'&egrave;rveins, tch'est qu'en est pouor t&eacute;? Si&eacute;-m&eacute;!&quot; Et n&eacute; v'l&agrave; coumme tchi qu&eacute; l'brit s'm&icirc;nt &agrave; tche&ucirc;rre parmi les fr&eacute;thes qu&eacute; chu discipl'ye-ch&icirc;n n'v&egrave;rrait pon la mort. Tout coumme, J&eacute;s&ucirc; n'avait pon dit qu'i' n'v&egrave;rrait pon la mort, mais : &quot;Si ch'est man d'si qu'i' sait acouo ich&icirc;n entr&eacute;-ch&icirc;n qu'j'&egrave;rveins, tch'est qu'en est pouor t&eacute;?&quot; Ch'est chu discipl'ye-ch&icirc;n tch'est &agrave; t&ecirc;mouongni d'ches choses-ch&icirc;n et tchi l's a m&icirc;ns bas en &ecirc;crituthes; et j'savons qu&eacute; san t&ecirc;mouongnage est la v&eacute;thit&eacute;.<br/>
<br/>
J&eacute;s&ucirc;, li, fit tant d'tchi acouo qu&eacute;, s'nou 'tait pouor l's &ecirc;crithe touos, m'est avis qu&eacute; m&ecirc;me toute la t&egrave;rre n'est pon grande assez pouor touos les livres qu'i' y'en &eacute;thait.<br/>
<br/>


<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="sermon2004.html">S&egrave;rmon 2004</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>

</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/jeanxxi.html by HTTrack Website Copier/3.x [XR&CO'2014], Tue, 15 Jul 2025 14:01:31 GMT -->
</HTML>
