<HTML>

<!-- Mirrored from members.societe-jersiaise.org/geraint/jerriais/painfeast2.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
<HEAD>
<TITLE>Piteur Pain Preparing for a Feast</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur Pain Preparing for a Feast</h2></font></center><p>

Coumme y s'adounne que l'jeune' houmme qu'avait 't&eacute; list&eacute; pour all&eacute; report&eacute; l'Bantchet d'l'Agricultuthe a joint les 'Catch-my-Pal', et qui y'est d'fendu d's'assiethe aupr&egrave;s d'un houmme qui l&egrave;ve le coud, l'Bos 'tait un mio embarass&eacute; pour sav&eacute; tchi envi&eacute;, a sa plieche. Nou lis pasli d'm&eacute;: et quand j'eumes yeu deus-tr&egrave;s mots ensembye, dans l'office, je n'fut pas longtemps a lis faithe comprendre que j'tais justement l'houmme qui lis fallait. Ch'est-tan-tchi, tout allant bin et pourvu qu'Lonore n'faiche pas tchiq escapp&eacute;e d'ichin la, ch'est m&eacute; qu'&eacute;thait l'Titchet.<br/>
<br/>
Laiz&eacute; pinchit les levres un mio quand j'lis dit la nouvelle. &quot;Souvins t&eacute;, qu'ou dit, du derni&eacute; Bantchet, ou-&egrave;s qu'tu fut! Tu ne r'vint que l'lendemain, a m&eacute;jeu, qu'ou dit; sans chap&eacute;, ta montre perdue, tes souliers d&eacute;slachis, et tes pouchettes plieinnes de cartell&eacute;s de poummes! J'fut oblyigi d'lis juth&eacute; fiabiement sus la t&ecirc;te de notre esfant que j'ne b&eacute;thais qu'a ma s&eacute; - ou a bin pr&egrave;s - et que je n'mang'ais rin pour me mettre le corps desrangi. Et pis, que j'lis dit en lis fliattant la joe, que j'nis tchins pas pus que ch'la a lus din&eacute;: tu sais bin que j'aimthais diversement mus rest&eacute; au coin d'not' feu, entre ma femme et ma fille, a desvi&eacute; d'la laine pour faithe des cauches, a brinnott&eacute; des chataignes, ou a vos liethe en haut tchiq' bouonne histouethe du &quot;Sunday at Home.&quot; Tu sais bin que j'pepie toutes les fais qui m'fait m'absent&eacute; d't&eacute;, ma Laiz&eacute;; et que ch'n'est que pour oblyigi l'Bos que j'consens a all&eacute; fricott&eacute; pour rin parmi un tas d'gens qui n'palent tout l'temps que des choses p&eacute;thissabl'yes qui n'ont qu'un temps.<br/>
<br/>
Enfin, apr&egrave;s aver ronchounn&eacute; oquo un mio, Laiz&eacute; finit par dithe que d'pis que ch'tait d'm&ecirc;me, ou n'y mettrait pon d'objection. &quot;A condition! qu'ou dit: a condition qu'tu sais r'venu pour onze heuthes! et qu'tu n't&eacute; couoche pas avec tan paraplie dans tes bras coumme la derni&eacute; fais!&quot; J'print un grand serment sus cheunna, et la distchussion fut cliose.<br/>
<br/>
J'n'avons pas oquo d&eacute;cid&eacute; tchi fa d'habits j'mettrai. Lonore dit qu'ou cr&eacute; qui faut eunne coue-d'h&eacute;thonde quand l'Gouerneux en est; Laiz&eacute; pr&eacute;tend av&eacute; veu sus les gazettes &quot;dress optional&quot; qui veur dithe: &quot;chatchun san gout.&quot; Ch&eacute; s'a d'm&egrave;me que j'me mettrai. Mes breunnes braies a riles, man veste en p&eacute; d'taupe, ma casaque d'enterrement, et eunne blianche qu&eacute;minze - s'ou r'vint en temps du lavage.<br/>
<br/>
Je n'pouorrais pon oquo vos dithe tch&egrave;s qui y&eacute;tha pour din&eacute;. Ch'est a l'Hotel Br&eacute;e, et ils ont d'amor de coutchi assez bin la. Chose seuthe qui y'&eacute;tha tchiq' chose de nouorissant a s'mettr' souos la dent. Nos fermiers ont bouon ap&eacute;tit, et d'mandent a &egrave;tre bin stoff&eacute;s pour lus sous. Ch'n'est pas coumme en Am&eacute;thique! Man p&eacute;the b&eacute;nin! Nous est v'nu m'apport&eacute; un Bulletin sus tchi y'a l'raport du Bantchet d'la American Jersey Cattle Club - un Club de gens riches, qui s'entr'-vendent des vaques a chinq ou siez chents louis la pieche. H&eacute; bin! lus din&eacute;! j'en mang'ais bin tr&egrave;s par jour et pis oquo un autre pour soup&eacute; apr&egrave;s, sans m'g&eacute;n&eacute;. Ne v'chin le M'nu d'lus din&eacute;: un din&eacute; a deux dollars la t&ecirc;te: tch&egrave;s qu'ous en criyis?<br/>
<br/>
</div><div align="center">MENU<br/>
<br/>
Hytres.<br/>
Bouoillion.<br/>
C&eacute;leri. - Olives.<br/>
Paisson Bouollyi.<br/>
Coucoumbres.<br/>
Poulet Fricachi.<br/>
Pais d'Mai. - Poummes-de-terre.<br/>
Salade.<br/>
Bistchuits. Galettes. Chucrins.<br/>
Caf&eacute;.<br/>
</div><div align="left"><br/>
N'en v'la des goffiches! Pas de jambon, ni d'boeu, ni d'picot, ni rin d'nouorissant! Des coucombres! des pais d'mai! des chucrins! Et rin a b&eacute;the! Pas Pont&eacute; Canet, ni Chateau Margneux, ni Moulin Taisson ni Saint Esther! Djantre se mort! Faudrait pas offri ditelles mluques a nos bouans fermiers!<br/>
<br/>
J'ai oui dithe qu'y'a hardi d'Gros Messieux qu'ont grand r'gr&eacute; d&eacute; n'pou&eacute; v'n&eacute; din&eacute; ov nous, mais qu'malheutheusement y s'adounne qui sont touos termi&eacute;s pour all&eacute; s'faithe cop&eacute; les g'veux chutte s&eacute;th&eacute;e la. J'b&eacute;thons quand m&ecirc;me a lus sant&eacute;. Et j'ouithons des speech quand m&ecirc;me. Mais, pour tchiq' raison que je n'm'explique pon, il a 't&eacute; conv'nu qu'nou n'paslait pon 'finance' ch'tann&eacute;e.<br/>
<br/>
<i><a href="brambilo.html">Piteur Pain</a></i><br/>
<i>The Morning News 28/11/1912</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfeast.html">After the Feast</a><p>
<li><a href="painbanquet.html">How Piteur Fared at the Banquet</a><p>
<li><a href="paindine.html">Piteur has some friends to dine</a><p>
<li><a href="ormers1913.html">How to Prepare and Cook Ormers</a><p>
<li><a href="painlenten.html">Lenten Fare in the Family</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painfeast2.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
</HTML>

