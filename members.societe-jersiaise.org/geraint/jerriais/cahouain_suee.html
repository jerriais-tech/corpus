<HTML>
<HEAD>
<TITLE>Couomme b&eacute; d'autres, j'ai ieu une su&eacute;e d'fraid</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Couomme b&eacute; d'autres, j'ai ieu une su&eacute;e d'fraid</h2></font></center><p>


 Couomme b&eacute; d'autres, j'ai ieu une su&eacute;e d'fraid et n'v'la pourtchi que j'vos ai pon &eacute;crit la s'maine pass&eacute;e. Faut craithe que chest dans la Cohue que j'attrappi chutte su&eacute;e car l'George Vardon est une raide buan stocker et viyant qu'il a tout pliein d'cherbon chest &agrave; bouct&eacute;es qu'il en met pour cauffer la salle d'audience, couomme les gens d'intelligence appellent la Cohue. V&egrave;r, j'y alli pouor ou&iuml;r la cause &agrave; la cousine Trachy et quant l'affaithe fut jugie, j'ou&iuml; un grand homme s'faithe: N'v'la qu'est bien jugi car j'avons bien assez de vieilles buannes femmes dans l's Etats! Tch&egrave;s qui voulait dithe par dith&egrave;t r'merques?<br/>
 <br/>
</div><div align="center"> * * *<br/>
 <br/>
</div><div align="left"> J'sais bein que v'la qui est un miot tard mais j'crais tout m&ecirc;me que n'v'la qui int&eacute;ressera les siens d'la paraisse au Ma&icirc;tre des Pr&egrave;s.<br/>
 <br/>
 Savous pourtchi que John Bull du Boulevard n'alli pon au poll l'jour de l'&eacute;lection? D'mandez &agrave; Liza qui l'enfrumi pour n'pon qu'il attrappe une su&eacute;e d'fraid, &agrave; chein que j'pense.<br/>
 <br/>
 Ah! Ma pathole, jamais d'autre j'n'irai cherchi des vouaies pouor &eacute;tre insult&eacute; couomme j'l'avons &eacute;t&eacute; m&eacute; et Helier. J'fumes si&egrave;z ieun des pus vis d'la paraisse qui nous en pr&egrave;chi et du cli&eacute; et d'l'epais! Nous alli &eacute;ttout si&egrave;z l'buanhomme Bill et ma pathole vous parlais d'&ecirc;tre insult&eacute; et par des gens qu'ont d&eacute;ja un pid dans la tombe! A ma pathole jamais pu dith&egrave;t job pour m&eacute; et encouore j'criyais que j'tions huit voix l'avant mais j'fumes trahis.<br/>
 <br/>
 L'homme l'pus Auguste d'la paraisse s'en vint pour voter et b&egrave;the une fais a la sant&eacute; d'san candidat, b&eacute; seur. Y rencontri ieun de ses amins qui ly d'mandi s'il avait &eacute;t&eacute; au poll. Il ly r&eacute;ponnit que nennin car il attendait pour sa Missis. Et iou qu'est ta Missis, s'fit l'amin et l'autre de r'pondre: oulle est horte en ville et j'l'attends par l'train. Monte dans chu taxi et va cherchi What oh! Mais d'vant y faut que j'prenne deux ptits d'go&ucirc;ts et tandis qu'il tait &agrave; se rafraichir un miot l'autre alli racont&eacute; l'affaithe &agrave; Bertie qui prins son motor et alli cherchi la Missis pour l'amener au poll.<br/>
 <br/>
 Notre homme s'en vint tout seu et quand Dolphus l'y d'mandi o&ugrave; &eacute;tait sa Missis, il l'y r&eacute;ponnit qu'il tait bein surprins qu'oulle n'tait pon v'nue par le train puis y s'n'alli be vite au 'poll,' et tchi surprinse en viyant la Missis qui v'nait d'voter pouor seur d'l'autre bord. Ch'est que l'buanhomme d'vint fort m&acirc;rri!<br/>
 <br/>
</div><div align="center"> * * *<br/>
 <br/>
</div><div align="left"> Counaissez-vous Lilian? Ch'est une femme couomme il y en a pas pon beaucoup en Jerri car oulle porte des braies couomme un homme quant oulle va &agrave; la chasse... avec s'n'arme, b&eacute; seur, et quant oulle n'porte pon d'braies coumme un homme oulle cherche tr&eacute;jous &agrave; mettre ses mains dans les pouchettes qu'il n'y a pon dans l's habillements des femmes!<br/>
 <br/>
 Ch'est dans la paraisse au boss qu'est tr&eacute;jous un miot p&acirc;lot d'sa sorte mais tr&eacute;jous en bouanne sant&eacute;, qu'oulle r&eacute;side et chest qu'oulle s'otchupe des affaithes d'paraisse. Si nous allouait &egrave;s femmes d'&ecirc;tre de l'assembliaie des Etats, j'sis qu&acirc;siment seur qu'oulle se porterait candidat pour &egrave;sprouver &agrave; bouler hors l'sien d'El Hassa.<br/>
 <br/>
 Il y a tchiques semaines ieut une assembliaie des &eacute;lecteurs de chutte paraisse, et Lilian &eacute;tait l&agrave;. Opr&egrave;s l'meeting, selon la buanne et vieille couotume nous offri des rafra&icirc;chissements. Lilian &eacute;tait l&agrave; et si l'boss s'fait qu'il n'en a pas ieu d'bien, yi en ieut pour elle, car chutte liqueur de Chateaubriand &eacute;tait d'tchi d'buan et pour seur d'thi &acirc; trais &eacute;toiles. Nous l'y offri &egrave;ttout de buannes cigarettes qu'oulle s'mint &agrave; fumer touot en d'visant sur sa vieille pipe. Oulle d'visit en angliais et lus raconti chutte histou&egrave;the en piace d'lus bailler une chanson.<br/>
 <br/>
 La pr&eacute;chaine fais qu'il y aura une bord&eacute;e d'm&ecirc;me, il faudra que l'boss acathe de tchi meilleur que des Crystal pour offrir &agrave; Lilian.<br/>
 <br/>
 Quant &agrave; m&eacute; j'souhaite longue vie et jouaie &agrave; Lilian et j'esp&egrave;the qu'oulle ira &agrave; b&eacute; d'autres meetings de chu genre iou qu'nous s'ra bein aise de la v&egrave;r.<br/>
 <br/>
</div><div align="center"> * * *<br/>
 <br/>
</div><div align="left"> Chunnechin est une affaithe de cat et la pure, pleine et enti&egrave;the v&eacute;rith&egrave;t, fouai de Marie Hibou.<br/>
 <br/>
 N'v'la qui s'passi dans la vall&eacute;e de la paraisse au Captain iou qui s'en va y aver &eacute;lection pour la poste de chantgni.<br/>
 <br/>
 L'Dimanche au matin, un homme s'n'alli pouor cherchi d'l'iau pour faithe l'th&eacute;e et quand y fut pr&egrave;s du puits y prins l'boutchet ammarr&eacute; &agrave; un miot d'filin. Y fut touot surprins d'entendre un cat miauler. Y l'vi les plianches et aperchu l'cat de siez ly jutchi sus un morciau d'bouais du couvercle qui &eacute;tait tomb&eacute; dans l'puits!<br/>
 <br/>
 Y descendi, son boutch&egrave;t, pensant que l'cat s'n'aller sauter dedans et qu'il pouorrait le r'haler &agrave; haut mais l'boustre de cat n'voulit pon de chunna. Enfin, notre homme, opr&egrave;s s'&ecirc;tre gratt&eacute; la t&ecirc;te pouor saver tchi faithe, alli cherchi une &egrave;tch&egrave;lle qu'il mint dans l'puits et opr&egrave;s un p'tit temps l'cat ramonti l'&egrave;tch&egrave;lle couomme si chunna avait &eacute;t&eacute; des d'gr&egrave;s!<br/>
 <br/>
 Chunna est la pure pleine et enti&egrave;the v&eacute;rith&egrave;t.<br/>
 <br/>
<i> Caouain</i><br/>
<i> 10/2/1923</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfcat.html">L&eacute; cat</a><p>
<li><a href="cattesf.html">La Catte esfarouchie</a><p>
<li><a href="macatte.html">Ma Catte</a><p>
<li><a href="bissonca.html">Mess Bisson et san ca!</a><p>
<li><a href="catte.html">Dialogue entre Miss Nenn&eacute; Caton et sa Vieille Catte</a><p>
<li><a href="pretro.html">Pr&ecirc;tro</a><p>
<li><a href="catsfmh.html">Les Cats</a></p>
<li><a href="sardinne.html">Aimes-tu la sardinne, valet?</a><p>
<li><a href="2cats.html">Deux cats lus en f&ucirc;tent boutitchi</a><p>
<li><a href="pretro2.html">Pr&ecirc;tro</a><p>
<li><a href="ronron.html">Les R&ecirc;ves &agrave; Ronron</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

