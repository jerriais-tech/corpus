<HTML>

<!-- Mirrored from members.societe-jersiaise.org/geraint/jerriais/djonnie.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Not'e Djonnie chante &agrave; l'Eisteddfod</TITLE>
<META  name="keywords" content="JÃ¨rriais, poetry, Jersey Eisteddfod, Normandy, Normandie, langue normande">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Not'e Djonnie chante &agrave; l'Eisteddfod</h2></font></CENTER><br>
<CENTER><TABLE><TR><TD>
Personne ne pouorrait dithe, &agrave; l'vaie,<br>
Que not'e Djonnie est chein qu'il est :<br>
L'gar&ccedil;on n'avait pas pus d'siex ans,<br>
Qui faisait preuve de ses t&acirc;lents.<br>
Je n'savons pas de tchest qui tcheint,<br>
San p&eacute;the n'est pas grand musicien ;<br>
Quant &agrave; sa m&eacute;the, la pouore B&egrave;tsy,<br>
Jamais n'y a yeu d'musique en yi.<br>
<p>
Il a h&eacute;thit&egrave; ch'la, peut-&ecirc;tre,<br>
De yun de ses illustres anch&ecirc;tres ;<br>
Car ch'tait san grand-p&egrave;the de Quetteville,<br>
L'ann&eacute;e que Wesley vint dans l'&icirc;le,<br>
A lus services qu'entonnait l'chant.<br>
De ch'la ya d&ecirc;j&agrave; bain longtemps,<br>
Mais ch'la n'fait d'rain, le don du vyi'<br>
Dans not'e Djonnie s'est r&eacute;produit.<br>
<p>
Longtemps d'vant qui tchit&icirc;sse le b&egrave;r,<br>
Fallait qu'san pouore p&eacute;the, touos les si&egrave;rs,<br>
Le port&icirc;sse pour deux heuthes de temps ;<br>
Le mousse heurlait! Mes pouores bouannes gens,<br>
Jamais j'n'ai ou&iuml; patheil potin ;<br>
Tout ordgilleux d'san marmottin,<br>
La p&egrave;the disait : "Criyous, gar&ccedil;ons, <br>
Qu'chu m&acirc;tin-l&agrave; a d'bouans poumons?"<br>
<p>
Ch'tait quand ses dents vinrent &agrave; p&egrave;rchi,<br>
Qui fusse cra&ucirc;l&eacute;, qui fusse b&egrave;rchi ;<br>
Rain n'y faisait, le p'tit laid&ucirc;ze,<br>
J'y &eacute;thais bain fliantchi une cliam&ucirc;ze!<br>
J'tais raique son onclye, il en 'tait bain,<br>
Car j'vos asseuthe si ch'eut 'tait l'main,<br>
Que j'me s'rais prins d'un sens ou d'l'autre,<br>
Pour cliore la b&eacute;que d'un tel ap&ocirc;tre.<br>
<p>
Des fais sans nombre j'dis &agrave; sa m&eacute;the,<br>
"T&acirc;che donc de faithe chu mousse-l&agrave; s'taithe!"<br>
Mais yi, ou s'm&acirc;rrissait, et pis<br>
Y v'nait &agrave; y-aver des gros d'vis ;<br>
Ou m'disait : "S'ou n'&ecirc;tes pas content<br>
N&eacute; v'l&agrave; la porte, fichiz-m&eacute; l'camp,<br>
Insupportable vi&egrave;r gar&ccedil;on,<br>
Avec votre humeur d'h&eacute;thisson!"<br>
<p>
Avec le temps le mousse grandit,<br>
Faut dithe qu'il amendit un p't&icirc;t;<br>
Y n'heurlit pas justement tant.<br>
Ch'tait pus, comme tchi dithai, du chant,<br>
Si bain que sa ma&icirc;tresse d'&ecirc;cole<br>
(La grande des filles &agrave; Clem Nicolle)<br>
Nouos dit un jour : "Faut en souogni,<br>
Ch'est un chanteux que vot'e Djonnie !"<br>
<p>
Sa pouore m&eacute;the, toute &ecirc;mervillyie,<br>
S'en fut tout dr&eacute;t siez Mess McKee.<br>
Ou lus dit: "<i>Quick, I want some song,<br>
To learn to sing to my boy John!</i>"<br>
Oulle en chouaisit sept ou bain huit,<br>
Et r'vint &agrave; la maison bain vite.<br>
J'lis dit: "Chest qui l'y servithont<br>
D&eacute;vant qu'chu mousse ait des l&eacute;&ccedil;ons!"<br>
<p>
Enfinn, il apprint la musique,<br>
Siez Miss Warble, &agrave; la boutique,<br>
Et dans l'couothant de djais huit mais,<br>
Le gar&ccedil;on fit autant d'progr&egrave;s,<br>
Qu'sa m&eacute;the voulit l'vie sus la strade,<br>
Et oulle l'entrit pour l'<a href="eisteddfod.html">Eisteddfod</a>,<br>
En nouos disant que selon s'n'avis,<br>
Djonnie gagn'nit le prumi&eacute; prix.<br>
<p>
Y pratitchit, et pratitchit,<br>
Et v'l&agrave; quand l'grand jour arrivit,<br>
San p&eacute;the, sa m&eacute;the, touos les vaizins,<br>
Ses tantes, et m&eacute;, et ses cou&ocirc;sins,<br>
Et not'e grand' soeu', qu'est sa m&acirc;rainne.<br>
Nouos v'l&agrave; touos mont&eacute;s dans la vainne ;<br>
Les villais furent touos &ecirc;bahis,<br>
Y criy'aient qu'j'allions &ecirc;s b&ecirc;nis.<br>
<p>
Pour n'&ecirc;tre pas parmi la r&agrave;c&acirc;lle,<br>
J'&eacute;tions d'bouanne heuthe &egrave;s portes du "Hall."<br>
J'mont&icirc;mes les d'gr&eacute;s comme des vraies fiaiches,<br>
Et j'chouais&icirc;mes toutes les miyeu pliaiches.<br>
La prumi&eacute;the des comp&eacute;titions<br>
'Tait bain enniante, ch'tait les violons.<br>
La deuxi&egrave;me, dja, nouos animi,<br>
Ch'tait dans chette-l&agrave; qu'&eacute;tait Djonnie.<br>
<p>
Nou z-avait prinn soin d'enfrumer<br>
Touos les siens qu'&eacute;taient pour chanter;<br>
Yun &agrave; yun nou les faisait v'nin,<br>
Comme quand nou passe d'vant l'Juge Vaudin.<br>
Un homme criyait les num&eacute;thos, <br>
La clioche sonnait, et "<i>Off you go</i>."<br>
Et t&agrave;chait, chaque comp&eacute;titeur,<br>
De pliaithe &agrave; l'Adjudicateur.<br>
<p>
Sus l'programme, Djonnie 'tait l'dernyi,<br>
Y en avait quatorze l'avant li.<br>
Sa m&eacute;the me dit : "Au meins j'esp&egrave;the<br>
Qu'ils ont du feu l&agrave;, en dri&eacute;the.<br>
Chu pouore gar&ccedil;on! Que j'ai bain fait<br>
D'li mettre san pus &ecirc;pais cors&egrave;t!<br>
Si chest qu'par chance il y prend fraid,<br>
Jamais je n'le r'lais'sait chanter.<br>
<p>
Oppr&egrave;s qu'j'en e&ucirc;mes ou&iuml; une douzaine,<br>
Je m'tou&acirc;nni &agrave; ma soeu' M&ecirc;rienne ;<br>
Ou m'dit : "Faudrait en ou&iuml; bein d'autres,<br>
Pour craithe qui s'en vont battre le n&ocirc;tre."<br>
Quand vint un temps, "Num&eacute;tho Tch&icirc;nze!"<br>
V'l&agrave; sus ses nerfs qu'sa m&eacute;the fut prinse;<br>
Ou dit: "Oh! j'm'en vais m'&egrave;vanni !<br>
Baille me mes <I>salts</I>!" L'evchin Djonnie.<br>
<p>
Djonnie s'en vint avec apliomb,<br>
Il t'ait d&egrave;termin&eacute;, l'gar&ccedil;on!<br>
Et d'vant qu'la pianiste fusse assise,<br>
Ou m&ecirc;me que la p'tite clioche sonnisse,<br>
Y starreti avec sa chanson.<br>
Je vis bein qui n'l'arr&egrave;t'taient pon,<br>
Y chante avec une &ecirc;nergie,<br>
Que rain au monde peut d&ecirc;rangi.<br>
<p>
Quand l'Adjudicateur se l'vi,<br>
Et comme un fo sa clioche sonni,<br>
Jamais n'avez ou&iuml; brit patheil,<br>
Les gens se bouchaient les ouotheilles,<br>
Tappaient du pid, faisaient des grignes ;<br>
M&eacute;, au gar&ccedil;on, j'faisais des signes.<br>
Deux hommes le gaffent en l'entrainant,<br>
Mais Djonni, li, chantait tout l'temps.<br>
<p>
Y fallait qu'y eusse yeu tchique m&ecirc;prinse,<br>
Car Djonnie, &agrave; not'e grand surprinse,<br>
Ne vint pas seulement dans les prix.<br>
J'en f&ugrave;mes diversement ravis,<br>
Car dans toute la comp&eacute;tition,<br>
Ch'tait li qui fit l'pus d'sensation.<br>
J'nos en r'vinmes comme des tchans fou&ocirc;t&eacute;s,<br>
Et touos compli&egrave;tement d&ecirc;gou&ocirc;t&eacute;:<br>
<p>
J'en avons p&acirc;l&eacute; au Recteur,<br>
A touos les membres du quiyeur,<br>
Au Conna&icirc;table, &egrave;s Surveillants,<br>
Tous d's hommes qui n'sont pas d's inouothants.<br>
Y nouos ont dit sans exception,<br>
De d'mander une compensation,<br>
Et m&ecirc;me des dommages-int&eacute;th&ecirc;ts,<br>
Car Djonnie n'a pas yeu faire-plyaie!<br>
<p>
<i>MONTE CRISTO.</i><p>

</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="eisteddfod.html">L&eacute; J&egrave;rriais &agrave; l'Eisteddfod</a><p>
<li><a href="eisteddfod2000.html">L'Eisteddfod 2000</a><p>
<li><a href="eistann.html">L'Eisteddfod: eune annonce</a><p>
<li><a href="eisteddfod1912.html">Eisteddfod 1912</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><a href="eisteddfod1998.html">L'Eisteddfod 1998</a><p>
<li><a href="peule.html">Pe&ucirc;le et &Ecirc;man&ucirc;e</a><p>
<li><a href="painentertains.html">How Lonore Entertains her Mother</a><p>
<li><a href="eisteddfod1926.html">Eisteddfod 1926</a><p>
<li><a href="galimatias.html">J'avons en Jerri un tas de gens pourtchi notre vi&egrave;rr patois est un galimatias</a><p>
<li><a href="eisteddfodgj.html">Eisteddfod</a><p>
<li><a href="paineisteddfod.html">Why the Ladies Kept Away from the Eisteddfod</a><p>
<li><a href="pmeisteddfod.html">Merrienne goes to the Eisteddfod</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/djonnie.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
