<HTML>

<!-- Mirrored from members.societe-jersiaise.org/geraint/jerriais/1000ditons.html by HTTrack Website Copier/3.x [XR&CO'2014], Tue, 15 Jul 2025 14:00:53 GMT -->
<HEAD>
<TITLE>Mille Ditons en J&egrave;rriais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Mille Ditons en J&egrave;rriais</h2></font></center><p>
<a href="1000ditons2.html"><img src="1000ditons_annonce.gif" WIDTH=435 HEIGHT=488 border=0 align="right" alt="Mille Ditons en J&egrave;rriais"></a>
 Sanm'di l&eacute; 9 d&eacute; D&eacute;zembre 2000 s'sa un jour bein important pouor L&eacute; Don Balleine, form&eacute; i' y'a eune chinquantaine d'ann&eacute;es pouor contribuer env&egrave;rs la pr&ecirc;s&eacute;rvation du J&egrave;rriais.<p>

 L&eacute; Don Balleine a organis&eacute; la publyic&acirc;tion d&eacute; plusieurs livres et chu sanm'di i' s'en vont lanchi eune importante oeuvre 'Mille Ditons en J&egrave;rriais' (et lus &ecirc;tchivalents en Fran&ccedil;ais et Angliais).<p>

 Dans l'couothant d&eacute; bein d's ann&eacute;es i' y'a un nombre d&eacute; gens tch'ont contribu&eacute; &acirc; la compil&acirc;tion des 1,000 ditons ou proverbes dans la langue d&eacute; notre ile et lus &ecirc;tchivalents dans les deux autres langues. Parmi ches'-ch&icirc;n sont l&eacute; Docteu <a href="lemaistre.html">Frank Le Maistre</a>, l&eacute; d&eacute;funt Docteu Albert Carr&eacute;, l&eacute; d&eacute;funt Moussieu Philip de Veulle, Moussieu Pierre Le Moine, I' Avocat G&eacute;n&eacute;ral la D'moua&icirc;selle St&eacute;phanie Nicolle, l'Juge Max Lucas, Moussieu Laurie Hu&euml;lin et Moussieu Brian Vibert. La puspart des ditons f&ucirc;tent atchumul&eacute;s des publyic&acirc;tions des Bulletins d&eacute; <a href="assembliee/index.html">l'Assembli&eacute;e d'J&egrave;rriais</a> et du <a href="dictionnaithe.html">Dictionnaire Jersiais-Fran&ccedil;ais</a>, le chef d'oeuvre du Docteu Frank Le Maistre. D'autres nos v&icirc;ntent &agrave; l'esprit et i' y'en acouo d'autres tchi nos f&ucirc;tent mentionn&eacute;s par des anciens tchi les avaient appr&icirc;ns sus les genouors d&eacute; lus m&eacute;m&egrave;e quand l'J&egrave;rriais 'tait p&acirc;l&eacute; partout,<p>

 Nou-s-a p&acirc;ss&eacute; des heuthes d'&egrave;rch&egrave;rche et d'travas pouor s'asse&ucirc;ther qu&eacute; l'expression du diton J&egrave;rriais s'sait commeunitchie aussi exact&eacute;ment qu&eacute; possibl'ye dans la v&egrave;rsion fran&ccedil;aise et anglia&icirc;che.<p>

 En tchiques cas i' n'y avait pas d'&ecirc;tchivalent en Angliais mais les trais r&eacute;dacteurs ont prins la lib&egrave;rt&eacute; d'inventer des prov&egrave;rbes tchi n'es'sont pas trouv&eacute;s dans autcheune autre publyic&acirc;tion ailleurs!<p>

 I' y'a un abondant index des mots-cli&eacute;s tchi, d&eacute; s&eacute;-m&ecirc;me, est inter&ecirc;ssant &agrave; li&eacute;the, notant les sujets les pus populaithes - l'<a href="mathiage.html">amour</a>, Dgieu, les cats, les couochons, l&eacute; <a href="dgiablye.html">Dgi&acirc;bl'ye</a>, les femmes, les hommes, l&eacute; ma, la <a href="mevoc.html">m&eacute;</a>, les <a href="sousvoc.html">sou</a>, les tchians, l&eacute; temps, la t&egrave;rre, les vaques . . .<p>

 Les ditons tchi traitent l&eacute; m&ecirc;me sujet ont, pour la puspart, 't&eacute; m&icirc;ns ensembl'ye et ou'est qu' les r&eacute;dacteurs ont trouv&eacute; des ditons en J&egrave;rriais tchi s'entr&eacute;-r'sembl'yaient il' ont r'cord&eacute; l&eacute; miyeu connu.<p>

 L'avant-propos du livre a 't&eacute; ce rit par Messire Philip Bailhache, Bailli d'J&egrave;rri, et L&eacute; Don Balleine est divers&eacute;ment privil&eacute;gie qu&eacute; l'Bailli s'en va lanchi ch't oeuvre dans la pr&eacute;sence des invit&eacute;s dist&icirc;ndgis.<p>

 L&eacute; livre s'sa &agrave; vendre au publyi au prix d&eacute; &pound;14.99 d&eacute; lundi l&eacute; 11 de D&eacute;zembre et s'sa un mangnifique pr&eacute;sent d&eacute; Nou&eacute; pouor tous tchi chi&eacute;thissent chutte partie d&eacute; not' h&eacute;thitage J&egrave;rriais.<p>

&nbsp;<p>
<i>JEP 7/12/2000 </i><p>
&nbsp;<p>

<FONT SIZE=2><ul>
<li><a href="1000ditons2.html">Mille Ditons en J&egrave;rriais</a><p>
<li><a href="1000ditons3.html">La Lanch'chie d&eacute; 'Mille Ditons en J&egrave;rriais'</a><p>
<li><a href="ditjour.html">L&eacute; diton du jour</a><p>
<LI><A HREF="hasdit.html">Un diton au h&acirc;sard</A><p>
<li><a href="ditons.html">Tchiques ditons</a><p>
<li><a href="brachdit.html">Eune brachie d'bouons vi&egrave;rs ditons et expressions</a><p>
<li><a href="acouodit.html">Acouo des ditons J&egrave;rriais</a><p>
<li><a href="ditongdf.html">Acouo des ditons</a><p>
<li><a href="ditonsme.html">Tchiques ditons entouor l&eacute; temps et la m&eacute;</a><p>
<li><a href="ditons_mangi.html">Tchiques ditons entouor l&eacute; mangi</a><p>
<li><a href="diton08.html">Dictons, Bon Mots, Proverbes, etc. en Patois</a><p>
<li> <a href="ditons_collas.html">Eune collection d'ditons</a><p>
<li><a href="dit1903.html">Tchiques vi&egrave;rs ditons</a><p>
<li><a href="ditrep.html">Des ditons - les r&ecirc;ponses &egrave;s tchestchions</a><p>
<li><a href="ditons_noms.html">Des ditons auve des noms</a><p>
<li><a href="ditons1.html">Ditons</a> - un quiz<p>
<li><a href="ditcl1.html">Quiz: Ditons 1</a><p>
<li><a href="ditcl2.html">Quiz: Ditons 2</a><p>
<li><a href="ditcl3.html">Quiz: Ditons 3</a><p>
<li><a href="ditcl4.html">Quiz: Ditons 4</a><p>
<li><a href="ditcopqz.html">Ditons cop&eacute;s - un quiz</a><p>
<li><a href="ditcopcad.html">Ditons cop&eacute;s - un quiz</a><p>
<li><a href="ditajcad.html">Des ditons Angliais et J&egrave;rriais</a> - un quiz<p>
<li><a href="ditangjer.html">Des ditons en J&egrave;rriais et Angliais</a> - un quiz<p>
<li><a href="ditjerang2.html">Des ditons Angliais et J&egrave;rriais 2</a> - un quiz<p>
<li><a href="dictionnaithe2.html">L&eacute; Dictionnaithe J&egrave;rriais-Fran&ccedil;ais</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/1000ditons.html by HTTrack Website Copier/3.x [XR&CO'2014], Tue, 15 Jul 2025 14:00:53 GMT -->
</HTML>
