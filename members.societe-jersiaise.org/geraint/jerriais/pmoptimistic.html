<HTML>

<!-- Mirrored from members.societe-jersiaise.org/geraint/jerriais/pmoptimistic.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip is Optimistic</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip is Optimistic </h2></font></center><p><br/>
Man vier Douar, <p/>
Hier dans les quatre heuthes j'arrivit s&ucirc;s l'<a href="pmbridge.html">bridge</a> &ocirc;v ma derni&eacute; cherge d'<a href="patate.html">patates</a>, et j'sis ben content de t'dithe que j'avons yeu une bouonne saison. J'ai p&eacute;yi man d&ecirc;fouisseux et sa p'tite djaingue, et man gou&acirc;ino et y nos reste tchiquechose &agrave; la banque pour nos mettre &agrave; l'abri d'g&egrave;ne jusqu'&agrave; l'ann&eacute;e tchi veint. <p/>
J'avais la Merrienne &ocirc;v me hier s&ucirc;s la van, et ou pathaissait si charmante souos san parasol que man marchand m'donnit siez sous d'p&ucirc;s que l'prix du bridge. La Merrienne, tu v&eacute;, n'veur pon que l'sol&eacute; g&acirc;te sa complection et don quand ou d&eacute;halle dans l'jour ou porte tr&eacute;jous sans parasole. Quand j'l'y r'merque que les hardelles d'ach'teu ne craignent pon l'sol&eacute;, ou m'dit de taithe ma beque, et qu' les hardelles d'ach'teu m&eacute;thitent une bouonne pitchinne &quot;Ch'est vrai,&quot; ou s'fait, &quot;tch'y n'portent pas d'parasoles, mais ch'est vrai &eacute;tout qu'les pataches n'portethaient rain s&ucirc;s l'co si ch'n'tait pon pour nos Chantgniers et nos Officers d'Conn&ecirc;tablye.&quot; <p/>
P&acirc;slant d'patates j'tchens &agrave; t'dithe que notre d&ecirc;fouisseux a bein travailli. Ch'est un Angliais, mais y vaut autchun Breton qu'j'ai jamais yeu. Le jour tch'y vint j'n'en criyais pas grand'chose, car y n'tait pon trop solide s&ucirc;s ses gambes et j'viyais ben tch'il avait bu. Mais l'pr&eacute;chain matin y 'tait d'bu &agrave; quatre heuthes, et le v'la &agrave; d&eacute;fou&iuml; &agrave; tic de corps, comme s'y y'avait tait toute sa vie. Tout ch't'chy l'y fallait ch'tait un verre de <a href="cidre2.html">cidre</a> au but d'chaque rang et un bouon d&icirc;n&eacute; d'gras lard avec d'la rouage caboche. <br/>
<br/>
N'y'avait qu'une chose. Le Sam'di au s&eacute; y s'n'allait en ville et quand y r'veinait y tait tr&eacute;jous caud d'b&eacute;the et nous avait une djobbe &agrave; l'persuad&eacute; tch'il 'tait temps d'all&eacute; s'couchi. Y s'pliantait dans l'mitan du bel et nos p&acirc;slait d'la lune et d's'&ecirc;telles et un t&acirc;s d' ram&acirc;ss'sie &eacute;pis comme y s' faisait 'All I want now is a wife. Can you produce a wife for a poor hardworking man what's hundreds of miles from home?&quot; <p/>
Sam'di pass&eacute; la Merrienne deshalit, l'empoignit par la p&eacute; du co et le m'nit &agrave; sa chambre: 'Tu dev'thais avait honte de pasl&eacute; d'm&ecirc;me,&quot; comme ou s'faisa&iuml;t, &quot;Tch&egrave;sque ta femme dithait s'ou t'entendait. Allons couoche-t&eacute; et pas d'autre de tan gniolin&quot; Et, ma f&eacute;, y s'mint au liet tout trantchille, et s'endormit comme un homme.<p/>
 Dimanche matin quand j'sortit y 'tait &agrave; lav&eacute; sa t&ecirc;te dans l'tro. &quot;I had a drop in, boss, last night, and I've got an idea the old lady was cross with me. I didn't say anything wrong, did I? If I did, tell her I'm sorry&quot; <p/>
&quot;Pas du tout,&quot; j'l'y dit. &quot;Mais la pr&eacute;chaine fais prend m'n'avis et n'fait pas d'ta b&ecirc;te. La bouonnefemme est rude quand oulle est m&acirc;rrie, et ou sait ben qu't'est homme mathi&eacute;.&quot; <br/>
&quot;That's true, boss,&quot; y m'raiponnit, &quot;but what's the good of a wife if she's hundreds of miles away? There's some nice girls in this parish, though, what!&quot; <p/>
Et lundi au s&eacute;, dans les djais heuthes j 'l'aperchut dans la ruette en dri&egrave;the d'la maison, bras d's&ucirc;s bras d'sous avec la fille de not' vaisin. <p/>
Mais enfin &#8212; ch'n'est pas d'mes affaithes. <p/>
<br/>
&Agrave; b&eacute;t&ocirc;t, <br/>
<i><a href="lebrocq.html">Ph'lip</a>. <br/>
<br/>
Jersey Critic <br/>
Ju&icirc;n l7, 1933<br/></i>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmpatates.html">Les patates, les shows et les Djern&eacute;siais</a><p>

<li><A HREF="2patates.html">Les deux patates</A><P>

<li><a href="patate2.html">Ch'est Fameuses Patates</a><p>

<li><a href="tipperary.html">Dans Mes Poummes de Terre</a><p>

<li><a href="saison.html">La Saison des Patates</a><p>

<li><a href="patate.html">La Patate</a><p>
<li><a href="patates2.html">Les patates et la politique</a><p>
<li><a href="pmbridge.html">Sus l'Bridge</a><p>
<li><a href="pmdigs.html">Ph'lip Digs His Early Patch</a><p>


<li><a href="cahouain_bridge1920.html">Le sujet d'conversation ches jours ichin a 't&eacute; la frumethie du &quot;Bridge&quot;</a><p>
<li><a href="cahouain_bridge1920b.html">Je pense bain, gar&ccedil;ons qu'ous &ecirc;tes tous bain tchuthieux</a><p>


</UL>
</FONT>
<br>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmoptimistic.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
