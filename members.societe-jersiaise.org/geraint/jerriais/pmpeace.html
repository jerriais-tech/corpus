<HTML>

<!-- Mirrored from members.societe-jersiaise.org/geraint/jerriais/pmpeace.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne wants peace</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne wants peace</h2></font></center><p>


Moussieu l'Editeu - <br/>
<br/>
&quot;Est-che vrai,&quot; me d'mandit la Merrienne l'autre s&eacute;, &quot;que j'&eacute;thons b&eacute;t&ocirc;t une nouvelle <a href="milice.html">Milice</a>?!<br/>
<br/>
&quot;A ch'qui pathait,&quot; j'ly raiponnit. &quot;Les <a href="etats.html">Etat</a>s ont chergi le Coumit&eacute; d'la D'fense de pr&eacute;path&eacute; une lou&eacute;. L'ann&eacute;e tchi veint, sans doute, nous en ouitha p&acirc;sl&eacute;.&quot;<br/>
<br/>
&quot;Eh ben, ch'est honteux,&quot; qu'ou s'fit. &quot;Tch&ecirc;sque y veulent, don, nos messieux, est-che une autre dj&ecirc;rre?&quot;<br/>
<br/>
&quot;Ah grand doux n&acirc;nin,&quot; j'ly dis, &quot;au contraithe, ch'est pour l'&ecirc;vit&eacute;.&quot;<br/>
<br/>
&quot;Oh, ch'est d'm&ecirc;me,&quot; ou r&ecirc;plitchit. &quot;Eh ben, sans doute je sis b&ecirc;te, mais j'admets que je n'comprends pas chu raisonnement-l&agrave;. A m'n'id&eacute;e, si n'y'avait pas d'soudards, n'y &eacute;thait pas d'<a href="dgerre.html">dg&ecirc;rre</a>. Er'garde aut'fais tch&ecirc;sque-y s'arrivait. N'y'avait pas p&ucirc;s trantchille que nos gar&ccedil;ons ichin &agrave; <a href="st_ouen.html">Saint-Ou</a>. Mais une fais dans la rouoge c&acirc;saque y changeaient compli&eacute;tement. Quand y'avait tchique drill y 'taient tr&eacute;jous &agrave; s'entre qu&eacute;tillyi.&quot;<br/>
<br/>
&quot;Ah pas tr&eacute;jous,&quot; j'l'interrompt. &quot;Pas quand y'avait des <a href="st_pierre.html">Saint Pi&eacute;rrais</a> ou des <a href="ste_mathie.html">Saint Mathiais</a> &agrave; capuchi.&quot;<br/>
<br/>
&quot;V&eacute;the, ou m&ecirc;me des <a href="st_jean.html">Saint Jeannais</a>,&quot; s'fit la Merrienne. &quot;Mais chen que j'veur t&eacute; dithe, ch'est qu'une fais qu'un civilien touone soudard, tout-d'suite y'a du brit. N'y'a qu'une mani&eacute;the d'av&eacute; la paix. Ch'est d'av&eacute; fini avec toute chutte soudard&eacute;thie.&quot;<br/>
<br/>
&quot;Tu raisonne comme une imb&eacute;cile,&quot; j'ly dis. &quot;Si j'navions pas d'Milice, les <a href="dgernesy.html">Djern&eacute;siais</a> nos tch&eacute;rraient s&ucirc;s l'co ben vithe avec l&ucirc;s gros canons et l&ucirc;s aeroplanes.&quot;<br/>
<br/>
&quot;Ch'la s'pouorrait,&quot; ou dit, &quot;mais j'ai acquo &agrave; entendre qu'un bouons Saint Ouennais avec une frouque &agrave; fain ne pouorrait pas se d'fendre contre chais canons et tout l'restant.&quot;<br/>
<br/>
J'me mint &agrave; rithe. &quot;Mais, bouonnefemme,&quot; j'ly dis, &quot;A chu conte-l&agrave; tch&ecirc;sque-y d'veindrait des qu'mandants, des cornels, des m&acirc;jeurs, et touos chais gens-l&agrave;? Y n'&eacute;thaient rain &agrave; faithe.&quot;<br/>
<br/>
&quot;Oh, tu crai,&quot; qu'ou s'fit. &quot;Eh ben j'l&ucirc;s en trouv'thais b&eacute;t&ocirc;t m&eacute; du travas. a qu'menchi j'mett'rais un coupl'ye d'do&ucirc;zaines de chais cornels et corpothaux &agrave; rabillyi nos routes ichin au Portinf&eacute;.&quot;<br/>
<br/>
&quot;Y'a ben d'autre choses tch'y pouorraient faithe,&quot; ou continuit. &quot;A qu'menchi, y'a touos chais creux dans nos clios &agrave; remplyi; y'a notre chim'tch&egrave;ze tchi n'est pus en trop bouon &ecirc;tat; y'a l'Mont d'la <a href="greve_de_lecq.html">Gr&egrave;ve-de-Lecq</a> tchi pouorrait &ecirc;tre &ecirc;laizi avec touos chais m&ocirc;teurs, et y'a les b&ecirc;tes &agrave; traithe et &agrave; r'mu&eacute; au <a href="dinmanche_jour.html">dimanche</a>, tch'y donne une bouonne extchuse pour n'all&eacute; pas au tchulte.&quot;<br/>
<br/>
&quot;Ah, mais, arr&ecirc;te une minute,&quot; j'ly dis. &quot;Tu sait aussi ben comme m&eacute; que ch'n'est pas d'ma faute si je n'sis pas dans man banc au dimanche. Aut'fais je n'mantchais pas souvent.&quot;<br/>
<br/>
&quot;Aut'fais,&quot; ou m'raiponnit un mio s&eacute;quement, &quot;tu n'tais pas si pi&egrave;rcheux. Quant ch'tait l'dinmanche au domestique, tu trouvais l'moyen de traithe tes vaques et d'&ecirc;tre pr&ecirc;t en temps quand la clioche sonnait &agrave; l'<a href="gdfstgeorges.html">&eacute;glyise de Saint George</a>. Mais au jour d'agniet, si ch'n'est pas les b&ecirc;tes, ch'est l'ma dans l'dos ou dans l'estouma ou tchique bord d'autre. tu n'gagne rain d'ardjument&eacute;; tu sait ben qu'ch'est la v&eacute;thit&eacute;.&quot;<br/>
<br/>
<i><a href="lebrocq.html">Ph'lip</a><br/>
9/11/1946<br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmwar.html">Merrienne is Afraid of War</a><p>
<li><a href="pmbomb.html">Merrienne Dreads The Bomb</a><p>
<li><a href="pmservicemilitaire.html">Le Service Militaire</a><p>
<li><a href="pmservicemilitaire2.html">Le Service Militaire</a><p>
<li><a href="pmservicenational.html">L&eacute; S&egrave;rvice N&acirc;tional</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmpeace.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

