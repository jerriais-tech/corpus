<HTML>

<!-- Mirrored from members.societe-jersiaise.org/geraint/jerriais/malangue11.html by HTTrack Website Copier/3.x [XR&CO'2014], Tue, 15 Jul 2025 13:55:40 GMT -->
<HEAD>
<TITLE>L'J&egrave;rriais - ma langue</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'J&egrave;rriais - ma langue</h2></font></center><p>

 J'fut n&eacute; en dgiex neuf chents trente trais &agrave; La Chasse, Ste Mathie, man p&eacute;the et ma m&eacute;the 'taient touos les deux des J&egrave;rriais et p&acirc;laient l'J&egrave;rriais entre ieux et naturellement ma preunmi&eacute; langue 'tait l'J&egrave;rriais.<p>

Mes pathents &eacute;tant fermi&egrave;rs empliyaient des Angliais dans l'temps et plusieurs d&eacute; ieux voulaient m'p&acirc;ler et comme i'n savaient pas p&acirc;ler l'J&egrave;rriais ni l'Fran&ccedil;ais i'm p&acirc;laient en Angliais et comme ch'na j'vins a p&acirc;ler l'Angliais d'vant aller a l'ecole.<p>

Malheutheusement mon p&eacute;the mouothi en dgieux neuf chents trente neuf justement au c'menchement de la deuxi&egrave;me dgerre quand j'avais qu&eacute; siez ans.<p>

Ma preunmi&eacute;the &eacute;cole 'tait siez la demoua&icirc;selle Nan Le Ruez, eune J&egrave;rriaise q'avait eune &ecirc;cole au Homestead &agrave; St Pierre, aupr&egrave;s ch'na a l'&ecirc;cole &eacute;l&eacute;mentaire de Ste Mathie et l&agrave; j'ta&icirc;mes d&eacute;couothagis d'p&acirc;ler l'J&egrave;rriais surtout aupr&egrave;s qu&eacute; j'avais dit &agrave; ma maitr&ecirc;sse que j'n'pouvais pas p&acirc;ler l'fran&ccedil;ais, eune grande erreur de ma part car ou'me donnit ch&icirc;nquante l&icirc;ngnes &agrave; &eacute;crithe comme punnition (j'peux p&acirc;ler l'fran&ccedil;ais) j'n'fis pas chutte m&eacute;prinse la eune deuxi&egrave;me fais.<p>

J'fini mon &ecirc;colage au College Victoria. Quand tchittit l'&eacute;cole, j'restit sus la ferme a a&icirc;dgi &agrave; ma m&eacute;the cou&ocirc;rre la ferme.<p>

Dans chu temps la j'avaimes des vaques, des g&eacute;niches, des vieaux, des couochons et eun j'va j'craisaimer des patates d&eacute; l'avaine et des rachinnes pour les betes en hiv&eacute;.<p>

Comme r&eacute;cr&eacute;ation, j&eacute; joignis l&eacute; 'Young Farmers' Club' et j'pr&icirc;ns part dans les concerts et sustout dans les farces en J&egrave;rriais qu'taient tr&eacute;jous amusantes. Au jour d'anniet j'sis bein content que j'ai acouo des va&icirc;sins qui p&acirc;lent la langue et j'sis content d'avait eut l'opportunit&eacute; quand j'tais dans les Etats de supporter l'&eacute;ducation d'J&egrave;rriais dans les &eacute;coles primaires, l'n'faut pas perdre nouotre ancienne langue.<p>

P't-&ecirc;tre qu'a l'av'nin les assembli&eacute;es des Etats s'sont tenues en J&egrave;rriais - 'Nou peut q'rever !'<p>

Ch'est incriyabl'ye quand j'pense comment que mon vaisinnage a changit dans les dernier chinquante ans presque toutes les maisons avaient eun p'tit betchet d'terre et presqu&eacute; touos les vaisins faisaient eun mio d'tchultiv&acirc;tion et presque tous p&acirc;laient l'J&egrave;rriais ch'tait la cou&ocirc;teunme du temps.<p>

Au jour d'anniet l'n'y'a presque pas d'fermiers d&eacute; restant ni d'J&egrave;rriais. I's'sa int&eacute;r&eacute;ssant d'saver tchi changements qui y'etha dans les pr&eacute;chaines ch&icirc;nquantaines d'ann&eacute;es. 
<p>

&nbsp;<p>
<i>Edwin Le Gresley Godel</i><p>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="malangue1.html">L&eacute; J&egrave;rriais... Ma Langue</a><p>
<li><a href="malangue2.html"> L&eacute; J&egrave;rriais, ma langue</a><p>
<li><a href="malangue3.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">J&egrave;rriais, ma langue</a><p>
<li><a href="malangue7.html">L&eacute; J&egrave;rriais, ma langue</a><p>
<li><a href="malangue8.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais - ma langue</a><p>
<li><a href="malangue10.html">Ma langue</a><p>
<li><a href="malangue2013.html">Ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malanguegj.html">L&eacute; J&egrave;rriais, ma langue</a><p>
<li><a href="fable.html">Fable</a><p>
<li><a href="poetry_day15.html">Ma langue &ecirc;cliaithe man tchoeu</a><p>
<li><a href="nousetljerriais.html">Nous et l'J&egrave;rriais</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="belle.html">La Belle de la campagne versus la Belle de la Ville</a><p>
<li><a href="lettre1943.html">Eune lettre d&eacute; 1943</a><p>
<li><a href="gdflettres.html">Les lettres sont les beinv'nues!</a><p>
<li><a href="gdflangue.html">Nouot' vielle langue</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="jul2015.html">La Journ&eacute;e &Ucirc;rop&eacute;enne des Langues 2015</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/malangue11.html by HTTrack Website Copier/3.x [XR&CO'2014], Tue, 15 Jul 2025 13:55:40 GMT -->
</HTML>
