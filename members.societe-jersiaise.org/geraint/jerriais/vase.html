<HTML>

<!-- Mirrored from members.societe-jersiaise.org/geraint/jerriais/vase.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
<HEAD>
<TITLE>Men Vier Vase</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Men Vier Vase</h2></font></center><p>
<CENTER><TABLE><TR><TD>
Vaithe men pouor vi, coumme j'y tch&egrave;ns,<br/>
Je n'voudrais pas l'vaie d'pichi, ni bouogi de s'sus l'&egrave;s,<br/>
Bein certain'ment malheur &egrave;s siens<br/>
Qui m&eacute; l'cassais, m&ecirc;me si ch'tait pas expr&egrave;s,<br/>
Men pouor' vase.<br/>
<br/>
J'men vais vos en dithe l'histo&egrave;the,<br/>
S'ou voulez m'&ecirc;cout&eacute;, j'en ai pas pour longtemps,<br/>
I fut dounn&eacute; &agrave; ma grand' m&egrave;he,<br/>
Quand ou s'mathyi, yia b&eacute;t&ecirc;t nonante ans,<br/>
Men Vi&egrave;r Vase!<br/>
<br/>
Grand'p&egrave;the, viyous, 'tait mat'lot,<br/>
A bor, de l'Hirondelle, schooner d&eacute; d'Jern&eacute;si,<br/>
L&eacute; Cap'taine l'aporti d&eacute; Rio....<br/>
Tout expr&egrave;s pour montr&eacute; s'en' ami&ecirc;tchi<br/>
Par chu' biau Vase!<br/>
<br/>
Et, il 'tait b&eacute; j'ai oui dithe,<br/>
A ma grand'm&egrave;the qu'on n'en a jamais veu' un 'tait!<br/>
Et i m'a pas cessi d&eacute; r'liethe,<br/>
Car i n'a pas pass&eacute; d'jour sans &ecirc;tre &ecirc;pous&eacute;,<br/>
Men pouor vi&egrave;r Vase!<br/>
<br/>
Ch'est vrai qui n'est pas d'a&ucirc;t' neu',<br/>
Et qu'nou peu vaies qu&eacute; l'gilt sus yunne des fieurs &egrave;s hors,<br/>
(Tch&egrave;s qui l'halli j'n'ai jamais seu')<br/>
Ov tou' chonna je n'li dounrais pas pour une pi&egrave;che d'or,<br/>
Men chi&egrave;r vier Vase!<br/>
<br/>
J&eacute; m'en vais vos en dithe la forme:<br/>
Un blian' lis app&eacute;e sus treis roses, rouoge, jaune et blianche,<br/>
Il a cu&ocirc;tai un prix &ecirc;norme,<br/>
Et i' n'y a pas un tei' d'laut' bor d'la Manche,<br/>
Coumme men Vier Vase!<br/>
<br/>
Sus l'&egrave;s du foyi' dans l'parle&ucirc;',<br/>
A gauche de ma bouanne pipe, &agrave; c&ocirc;t&eacute; du mitheux,<br/>
Ou n'avez jamais veu' j'sis seux,<br/>
Un orneman pus b&eacute; et pus tchuthieux<br/>
Qu&eacute; men Vi&egrave;r Vase!<br/>
<br/>
Dans l'&ecirc;t&eacute; j'y m&egrave;ts d'la mousse,<br/>
Des roses, violettes, et d'aut' fieurs fra&icirc;ches et belles;<br/>
En hiv&eacute; j'y m&egrave;ts du housse,<br/>
De la lavende, des herbes s&egrave;ques, et d's &eacute;ternelles,<br/>
Dans men Vi&egrave;r Vase!<br/>
<br/>
J'men vais pas en &ecirc;crithe d'autre;<br/>
Si j'miavollais j&eacute; n'pourrais pas arr&ecirc;t&eacute;,<br/>
J'voudrais pas faithe honte &agrave; d'autres,<br/>
Mais i' n'y a pas d'vase, et y'n pe&ucirc; pas yen av&eacute; pus b&eacute;,<br/>
Qu&eacute; men Vi&egrave;r Vase!<br/>
<br/>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vasealp.html">L&eacute; Vase</a><p>
<li><a href="vaissieaux2.html">Les vaissieaux</a><p>
<li><a href="vaissieaux.html">Tchiques Vaissieaux d'Aut'fais</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/vase.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
</HTML>
