<HTML>
<HEAD>
<TITLE>La Bouonne Nouvelle s'lon Luc, Chapitre 16</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Luc, Chapitre 16</h2></font></center><p>
&nbsp; <p>

<center><font color="#215e21"><h3>V&egrave;rsets 1-17</h3></font></center>
&Eacute;pis acouo i' dit &egrave;s approtis, &quot;Y'avait un co un milsoutchi tch'avait un valet, et nou l&icirc; dit qu'chu valet 'tait &agrave; l&icirc; goussepilyi l'bein. Il envyit l&eacute; qu'si et l&icirc; dit, 'Tch'est qu'nou m'a racont&eacute; entouor t&eacute;? Rends-m&eacute; compte d&eacute; tout chein qu'tu'as fait, ch'est en tchi j&eacute; n't&eacute; gard&eacute;thai d'aut' &agrave; man s&egrave;rvice.'<br/>
<br/>
Et l'valet s'fit, &quot;Tch'est qu'j'm'en vais faithe achteu qu'man ma&icirc;t' m'a hal&eacute; man djobbe? J'n'ai pon assez d'forche pouor la d&ecirc;fouithie et j'&eacute;thais honte d&eacute; tche&ucirc;ter sus l'pav&eacute;. J'sai bein chein qu&eacute; j'm'en vais faithe &agrave; seule f&icirc;n qu'l&eacute; monde m'offrent d&eacute; l'empliai un co qu'j'&eacute;thai ieu l'sa.' Et il env'yit qu'si don les cheins tch'avaient des dettes &agrave; payi &agrave; san ma&icirc;t', et i' d'mandit au preunmyi, 'Combein qu'tu dai &agrave; man ma&icirc;t'?'<br/>
<br/>
I' r&ecirc;ponnit, &quot;Chent bathilyies d'hielle.'<br/>
<br/>
Et l'valet l&icirc; dit, 'Prans tan compte d&ecirc;li&ecirc;ment et &ecirc;cris ch&icirc;nquante!' &Eacute;pis i' dit &agrave; un aut', 'Combein qu'tu dai, t&eacute;?'<br/>
<br/>
I' r&ecirc;ponnit, 'Chent poutchies d'fronment.'<br/>
<br/>
Et l'valet l&icirc; dit, 'Prans tan compte et &ecirc;cris huiptante!'<br/>
<br/>
Et l'ma&icirc;t' au valet tricachonneux fut content auve li pouor aver 't&eacute; si avis&eacute;. Ch'est en tchi les cheins d'chu monde-ch&icirc;n sont pus avis&eacute;s entouor lus va&icirc;th&icirc;ns qu'les cheins tch'ont 't&eacute; &ecirc;cliaithis. Et j'vos dis: faites s&egrave;rvi vos sou &agrave; seule f&icirc;n d'faithe des anm&icirc;ns dans chu monde-ch&icirc;n; &agrave; la f&icirc;n du monde, vos sou n'&eacute;thont pon d'valeu mais ou s'sez atchilyis dans vot' siez-vous &ecirc;t&egrave;rnel.<br/>
<br/>
L&eacute; chein tch'est fiabl'ye dans les p'tites affaithes, est fiabl'ye dans les grandes; l&eacute; chein tch'est m&ecirc;fiabl'ye dans les p'tites affaithes, est m&ecirc;fiabl'ye dans les grandes. S'nou n'peut pon s'fier sus vous auve la richesse d&eacute; chu monde-ch&icirc;n, tchi qui s'en va vos fier la richesse des cieux?  S'nou n'peut pon s'fier sus vous auve les sou d'aut' monde, tchi qui s'en va vos bailli des sou pouor vos-m&ecirc;mes? Un houmme n&eacute; peut pon s&egrave;rvi deux ma&icirc;t's: sait i' d&ecirc;test&eacute;tha l'iun et aim'tha l'aut', sait i' s&eacute; stiqu'tha siez l'iun et s'fich'cha d'l'aut'. Nou n'peut pon s&egrave;rvi l'Bou&ocirc;n Dgieu et l'but&icirc;n.&quot;<br/>
<br/>
Les Pharisiens, tch'aimaient bein les sou, ou&icirc;drent tout chennech&icirc;n et i' lus &ecirc;cant&icirc;drent &agrave; l'abafouer. Mais i' lus dit, &quot;Ous &ecirc;tes des cheins tchi vos accomptez hardi &egrave;s i&egrave;rs du monde, mais l'Bou&ocirc;n Dgieu sait tout chein tch'est dans vos tchoeurs; ch'est en tchi chein tch'est admith&eacute; par l'monde d&ecirc;plia&icirc;t au Bou&ocirc;n Dgieu. D'vant Jean, nou vivait s'lon la Louai et les Proph&egrave;tes, &eacute;pis la pr&ecirc;ch'chie du Rouoyaume du Bou&ocirc;n Dgieu a geuthi et nou s'y cr&eacute;pousse. Mais ch&acirc;que pouaint d'la Louai rest&eacute;tha en vidgeu m&ecirc;me si la t&egrave;rre et les cieux veinnent &agrave; f&icirc;n.&quot;<br/>
<br/>
<br/>
<P>&nbsp;</P>

<center><font color="#215e21"><h3>V&egrave;rset 18</h3></font></center>

L&eacute; chein tchi s'd&ecirc;mathyie d'sa femme et s'mathyie &agrave; eune aut' fait l'adult&eacute;the, et l'chein tchi s'mathyie &agrave; eune femme d&ecirc;mathi&eacute;e d's&eacute;n houmme fait l'adult&eacute;the.<p>
&nbsp;<p>

<center><font color="#215e21"><h3>V&egrave;rsets 19-31</h3></font></center>

Y'avait un r'chard habilyi en pourpre et f&icirc;n l&icirc;n tchi fricotait &agrave; tathe-larigot ch&acirc;que jour. L'avant &agrave; s'n us un pou&ocirc;rre houmme tch'avait nom Laz&acirc;re 'tait &ecirc;trav'l&eacute;, tout me&ucirc;si; ch't&icirc;-ch&icirc;n voulait s'rass&acirc;sier d'chein tchi tchiyait d'la tabl'ye au r'chard. Les tchians soulaient m&ecirc;me l&icirc; litchi l's &ecirc;couoche&ucirc;thes. Chu pou&ocirc;rre houmme mouothit et fut enl'v&eacute; par l's anges pouor d'meuther siez &Acirc;br&eacute;han. L&eacute; r'chard mouothit li &eacute;tout et fut ent&egrave;rr&eacute;. En enf&eacute;, o&ugrave;'est qu'i' 'tait vengi, i' r'gardit en haut et vit &Acirc;br&eacute;han bein au liain auve Laz&acirc;re au ras d'li. I' briyit, 'Man p&eacute;the &Acirc;br&eacute;han, ai pitchi d'm&eacute; et env'yie Laz&acirc;re pouor qu'i' trempe l&eacute; but d'san d&eacute; dans d&eacute; l'ieau et sou&ocirc;lage ma langue, car j'sis &egrave;s agouis dans ches fliambes-ch&icirc;n.' Mais &Acirc;br&eacute;han dit, 'M'n &ecirc;fant, r'souveins-t&eacute; qu'duthant ta vie tu r'ch&eacute;vais tes bouonnes choses, et Laz&acirc;re des mauvaises choses d&eacute; m&ecirc;me, mais achteu li, il est au confort et t&eacute;, tu'es &egrave;s agouis. Et tchi pus est, entr&eacute; t&eacute; et nous y'a un grand creux d'&ecirc;tablyi en sorte qu'les cheins tchi voudraient croua&icirc;si d'ich&icirc;n &agrave; t&eacute; n'l&eacute; pi&ecirc;ssent pon et qu'fis d'&acirc;me n&eacute; pi&ecirc;sse croua&icirc;si d'il&agrave; &agrave; nous.' I' dit, &quot;Dans chu cas, man p&eacute;the, j't&eacute; d'mande d&eacute; tou man tchoeu qu'tu l'env'yie siez man p&eacute;the - car j'ai ch&icirc;n fr&eacute;thes - &agrave; seule f&icirc;n qu'i' pi&ecirc;sse lus dg&egrave;rni, qu'i' n'veingent pon, ieux &eacute;tout, &agrave; ch't endrait d'm&icirc;ns&eacute;the.' &Acirc;br&eacute;han r&ecirc;ponnit, 'Il' ont Mo&iuml;se et les proph&egrave;tes; il' ont &agrave; l's &ecirc;couter.' I' dit, &quot;Nou-fait, man p&eacute;the &Acirc;br&eacute;han; mais si tchitchun r'v&eacute;nu des morts va siez ieux, i' lus amend'dont.' I' l&icirc; dit, ' S'i' n'&ecirc;coutent pon Mo&iuml;se et les proph&egrave;tes, i' n's'sont pon nitout p&egrave;rsuad&eacute;s m&ecirc;me si tchitchun est sou&ocirc;l'v&eacute; des morts.'&quot;<p>
&nbsp;<p>

<center><font color="#215e21"><h3>V&egrave;rset 31</h3></font></center>

I' lus dit, &quot;S'i' n'&ecirc;coutent pon Mo&iuml;se et les proph&egrave;tes, i' n's'sont dg&eacute;the avis&eacute;s m&ecirc;me s'nou r'veint des morts.&quot;<p>
&nbsp;<p>



<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>

<li><a href="luc1_biblye.html">La Bouonne Nouvelle s'lon Luc: 1</a><p>
<li><a href="luci1.html">La Bouonne Nouvelle s'lon Saint Luc, chapitre iun, v&egrave;rsets 1-4</a><p>
<li><a href="luci3.html">La Bouonne Nouvelle s'lon Luc, Chapitre 1, v&egrave;rsets v-xxv</a><p>
<li><a href="luci.html">L'&Ecirc;vangile s&eacute;lon Saint  Luc, chapitre iun, v&egrave;rsets 26-38</a><p>
<li><a href="lucib.html">L'&Ecirc;vangile s&eacute;lon St.-Luc: chapitre 1 vers&ecirc;ts xxvi &agrave; xxxviii</a> - eune aut' v&egrave;rsion<p>
<li><a href="luci2.html">L'&Ecirc;vangile s&eacute;lon Saint Luc, chapitre iun, v&egrave;rsets 26-38</a> - eune aut' v&egrave;rsion<p>
<li><a href="lucic.html">La Bouonne Nouvelle s'lon Luc, Chapitre 1, v&egrave;rsets 39-56</a><p>
<li><a href="luc2_biblye.html">La Bouonne Nouvelle s'lon Luc: 2</a><p>
<li><a href="luciib.html">L'&Ecirc;vangile s&eacute;lon St.-Luc: chapitre 2 vers&ecirc;ts i &agrave; vii</a><p>
<li><a href="luciib2.html">L'&Ecirc;vangile s&eacute;lon St.-Luc, Chapitre deux, V&egrave;rsets 1 &agrave; 7</a>- eune aut' v&egrave;rsion<p>
<li><a href="lucii.html">L'&Ecirc;vangile s&eacute;lon Saint Luc, chapitre 2, v&egrave;rsets viii &agrave; xx</a><p>
<li><a href="luciic2.html">L'&Ecirc;vangile s&eacute;lon St.-Luc, Chapitre deux, V&egrave;rsets 8 &agrave; 20</a>- eune aut' v&egrave;rsion<p>
<li><a href="luciic.html">L'&Ecirc;vangile s&eacute;lon St.-Luc: chapitre 2, vers&ecirc;ts viii &agrave; xx</a> - eune aut' v&egrave;rsion<p>
<li><a href="luciic3.html">L'&Ecirc;vangile s&eacute;lon St.-Luc: Chapitre 2, Vers&ecirc;ts 8 &agrave; 20</a> - eune aut' v&egrave;rsion<p>
<li><a href="luciie.html">La Bouonne Nouvelle s'lon Luc Chapitre 2, V&egrave;rsets 21-24</a><p>
<li><a href="luciid.html">La Bouonne Nouvelle s'lon Luc, Chapitre 2, v&egrave;rsets 25-33</a><p>
<li><a href="luc3_biblye.html">La Bouonne Nouvelle s'lon Luc: 3</a><p>
<li><a href="luciii.html">La Bouonne Nouvelle s'lon Luc, Chapitre 3, v&egrave;rsets 23 &agrave; 38</a><p>
<li><a href="luc4_biblye.html">La Bouonne Nouvelle s'lon Luc: 4</a><p>
<li><a href="luc5_biblye.html">La Bouonne Nouvelle s'lon Luc: 5</a><p>
<li><a href="luc6_biblye.html">La Bouonne Nouvelle s'lon Luc: 6</a><p>
<li><a href="luc7_biblye.html">La Bouonne Nouvelle s'lon Luc: 7</a><p>
<li><a href="lucviii5.html">La Bouonne Nouvelle s'lon Luc, Chapitre 8</a><p>
<li><a href="luc9_biblye.html">La Bouonne Nouvelle s'lon Luc: 9</a><p>
<li><a href="luc10_biblye.html">La Bouonne Nouvelle s'lon Luc: 10</a><p>
<li><a href="samaritan.html">L&eacute; Bou&ocirc;n Samathitain</a><p>
<li><a href="luc11_biblye.html">La Bouonne Nouvelle s'lon Luc: 11</a><p>
<li><a href="luc12_biblye.html">La Bouonne Nouvelle s'lon Luc: 12</a><p>
<li><a href="lucxiii.html">La Bouonne Nouvelle s'lon Luc: 13</a><p>
<li><a href="lucxiv.html">Luc: 14</a><p>
<li><a href="lucxv.html">La Bouonne Nouvelle s'lon Luc, 15</a><p>
<li><a href="lucxv2.html">La Bouonne Nouvelle s'lon Luc, Chapitre 15, v&egrave;rsets viii-x</a><p>
<li><a href="prodigue.html">L'&Ecirc;fant Prodigue</a><p>
<li><a href="luc17_biblye.html">La Bouonne Nouvelle s'lon Luc: 17</a><p>
<li><a href="luc18_biblye.html">La Bouonne Nouvelle s'lon Luc: 18</a><p>
<li><a href="lucxix.html">La Bouonne Nouvelle s'lon Luc, Chapitre 19</a><p>
<li><a href="lucixxa.html">La Bouonne Nouvelle s'lon Luc, chapitre 19, v&ecirc;rsets 1-10</a><p>
<li><a href="lucixx.html">L'&Ecirc;vangile s&eacute;lon Saint Luc, chapitre 19, v&egrave;rsets 42-44</a><p>
<li><a href="luc20_biblye.html">La Bouonne Nouvelle s'lon Luc: 20</a><p>
<li><a href="lucxx.html">La Bouonne Nouvelle s'lon Luc, Chapitre 20, v&egrave;rsets 20-26</a><p>
<li><a href="luc21_biblye.html">La Bouonne Nouvelle s'lon Luc, Chapitre 21</a><p>
<li><a href="luc22_biblye.html">La Bouonne Nouvelle s'lon Luc: 22</a><p>
<li><a href="luc23_biblye.html">La Bouonne Nouvelle s'lon Luc, Chapitre 23</a><p>
<li><a href="lucxxivb.html">La Bouonne Nouvelle s'lon Luc, Chapitre 24</a><p>
<li><a href="lucxxiv.html">La Bouonne Nouvelle s'lon Saint Luc, chapitre 24, v&egrave;rsets 36-43</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

