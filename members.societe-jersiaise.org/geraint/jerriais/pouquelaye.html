<HTML>

<!-- Mirrored from members.societe-jersiaise.org/geraint/jerriais/pouquelaye.html by HTTrack Website Copier/3.x [XR&CO'2014], Tue, 15 Jul 2025 13:59:35 GMT -->
<HEAD>
<TITLE>Les Pouquelayes - Dolmens</TITLE>
<META  name="keywords" content="Jèrriais, Jersey language, langue normande, jersiais, langue jersiaise, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, archaeology, archaological, megaliths, megalithic, neolithic, prehistoric, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Pouquelayes</h2></font></center><p><br>
<br>
I' faut dithe qu&eacute; ouaithe qu&eacute; J&egrave;rri sait eune bein p'tite &icirc;le par compatha&icirc;son auve l'Angli&eacute;t&egrave;rre ou la France, j'avons un tas d'pouquelayes - et v'l&agrave; tchi veurt dithe qu&eacute; J&egrave;rri a 't&eacute; eune pliaiche bein &icirc;mportante d'pis les temps les pus anciens. V&eacute;the, les gens pr&eacute;historique - d&eacute; l'&Acirc;ge d&eacute; Pi&egrave;rre - avaient deu travailli bein d&ucirc; pouor &ecirc;rigi toutes les longues-pi&egrave;rres tch'existaient ich&icirc;n - car y'en a un tas tch'ont 't&eacute; d&ecirc;truites ava&ucirc; les si&egrave;cl'yes - et pis j'avons les tombes - les pouquelayes -  qu'nou vait achteu.<br>
<br>
Avant l'travas d's arch&eacute;ologistes, nos anch&ecirc;tres criyaient qu&eacute; ches pi&egrave;rres avaient 't&eacute; pliaichies par les p'tits fa&icirc;tchieaux - mais tchi qu'i' y'a tchi n'trouv'thait pon d'magie ou d'chorchell'lie acouo dans la pr&eacute;sence d&eacute; ches vi&egrave;rs mon&ucirc;ments?<br>
<br>
L'pus grand et &icirc;mportant d'nos dolmens, ch'est La Hougue Bie.<br>
<br>
<CENTER><a href="hougbie.html"><IMG SRC="houguebie.jpg" WIDTH=405 HEIGHT=207 border=0 alt="La Hougue Bie"></a><BR>
<FONT SIZE=2><I>La Hougue Bie</I></FONT>
</CENTER><p>
&nbsp;<p>
<br>
Mais y'a bein d'aut's dolmens tchi m&eacute;thitent eune v&icirc;site.<br>
<br>
<br>
<table  width="100%" border="0" cellspacing="0" cellpadding="3">
	<tr>
		<td  >
			<B>La Pouquelaye d'Faldou</B> (qu'nou vait sus nos pi&egrave;ches J&egrave;rriaises d&eacute; dgi&ecirc;x p&eacute;n&icirc;ns) fut &ecirc;rigie auve eune bouonne veue sus la c&ocirc;te d'la Grand' T&egrave;rre. Ch't&icirc;-ch&icirc;n est vra&icirc;nment un dolmen, &ecirc;tant en forme d&eacute; tabl'ye (l&eacute; mot <I>dolmen</I> veint du Br&eacute;ton &#147;daol&#148; <I>tabl'ye</I> et &#147;men&#148; <I>pi&egrave;rre</I>).
		</td>
		<td width=175>
			<IMG SRC="../dolmens/faldouet6.jpg" WIDTH=137 HEIGHT=84 ALT="La Pouquelaye de Faldouet">
		</td>
	</tr>
	<tr>
		<td  >
			&nbsp;
		</td>
		<td width=175>
			&nbsp;
		</td>
	</tr>
	<tr>
		<td  >
			<B>L&eacute; Coup'son</B> s'trouve un mio pus bas. Ch'est bein seux qu'les gens d&eacute; chu temps-l&agrave; avait &agrave; gr&icirc;mper amont l'mont pouor v&icirc;siter la Pouquelaye d'Faldou, mais ch'est &icirc;nt&eacute;r&ecirc;ssant d'consid&eacute;ther s'i' gr&icirc;mpaient amont du port&eacute;let ou s'i' d'cendaient d'&agrave; haut pouor v&eacute;n&icirc;n au Coup'son. Ch'est eune diff&eacute;thente manni&eacute;the d&eacute; pouquelaye, et nou peut &ecirc;t' surpr&icirc;ns qu'oulle a surv&ecirc;tchu jusqu'aujourd'aniet quand nou vait la poudrett'tie tch'avait 't&eacute; b&acirc;tie juste &agrave; c&ocirc;t&eacute;.
		</td>
		<td width=175>
			<IMG SRC="../dolmens/coup3.jpg" WIDTH=164 HEIGHT=100 ALT="Le Couperon">
		</td>
	</tr>
	<tr>
		<td  >
			&nbsp;
		</td>
		<td width=175>
			&nbsp;
		</td>
	</tr>
	<tr>
		<td  >
			<B>La Tabl'ye des Marthes</B> qu'nou p&acirc;sse en p&eacute;dalant ou en marchant l'long du Vi&egrave;r C'm&icirc;n d'F&eacute; juste avant d'arriver &agrave; La Corbi&eacute;the n'est pon chein qu'nou s'appelle eune longue pi&egrave;rre - nou dithait pust&ocirc;t eune pliate pi&egrave;rre. Nou dit qu'au temps p&acirc;ss&eacute; les gens soulaient t&ecirc;moigner des contrats sus chutte pi&egrave;rre.
		</td>
		<td width=175>
			<IMG SRC="../dolmens/marthes2.jpg" WIDTH=143 HEIGHT=64 ALT="La Table des Marthes">
		</td>
	</tr>
	<tr>
		<td  >
			&nbsp;
		</td>
		<td width=175>
			&nbsp;
		</td>
	</tr>
	<tr>
		<td  >
			<B>La Pouquelaye des Monts Grantez</B>, &agrave; St. Ou&euml;n, est acouo un mon&ucirc;ment plaichi sus un haut lieu auve eune veue spectatchulaithe - chutte fais, sus la <a href="pmbaie.html">Baie d'St. Ou&euml;n</a>.
		</td>
		<td width=175>
			<IMG SRC="../dolmens/grantez4.jpg" WIDTH=132 HEIGHT=88 ALT="Les Monts Grantez">
		</td>
	</tr>
	<tr>
		<td  >
			&nbsp;
		</td>
		<td width=175>
			&nbsp;
		</td>
	</tr>
	<tr>
		<td  >
			<B>La Pouquelaye du Mont Ub&eacute;</B> &eacute;thait ieu eune bouonne veue sans les bouais tchi l'entou&ocirc;rrent achteu. Chu mon&ucirc;ment a souff&egrave;rt en &ecirc;tant fait s&egrave;rvi coumme eune cotte &agrave; couochons dans l'p&acirc;ss&eacute;.
		</td>
		<td width=175>
			<IMG SRC="../dolmens/montube7.jpg" WIDTH=109 HEIGHT=144 ALT="Le Mont Ub&eacute;">
		</td>
	</tr>
	<tr>
		<td  >
			&nbsp;
		</td>
		<td width=175>
			&nbsp;
		</td>
	</tr>
	<tr>
		<td  >
			<B>La Pi&egrave;rre du Mitan d'l'&Icirc;le</B> v&icirc;nt d'eune pouquelaye dispathue. Pouortchi qu'ch'est s'pos&eacute; qu'chennech&icirc;n est l'mitan d'l'&Icirc;le? Nou n'sait pon - ch'est p't-&ecirc;t' eune tradition &icirc;nvent&eacute;e &agrave; ches drein pouor les touristes.
		</td>
		<td width=175>
		<IMG SRC="../dolmens/islandcentrestone1.jpg" WIDTH=122 HEIGHT=150 ALT="La Pi&egrave;rre du Mitan d'l'&Icirc;le">
		</td>
	</tr>
</table><p>


Y'a les pouquelayes d'<B>La Ville &egrave;s Nouaux</B>, d'<B>La Sergent&eacute;</B> et des <B>Geonnais</B> &eacute;tout. Y'a des longues-pi&egrave;rres &egrave;s <B>Blianches Banques</B>, et au <B>Pinnacl'ye</B>. Et y'a d'aut's sites m&eacute;galithiques en J&egrave;rri &eacute;tout. Y'a m&ecirc;me eune pouquelaye J&egrave;rriaise en Angli&eacute;t&egrave;rre! Quand nou 'tait &agrave; d&ecirc;foui sus l'Mont d'la Ville pouor eune pathade - chenna avant la b&acirc;tithie du fort R&eacute;gent - nou d&ecirc;couvrit eune pouquelaye qu'nou donnit au Gouv&egrave;rneux. Quand ch't&icirc;-ch&icirc;n rentrit en Angli&eacute;t&egrave;rre, i' transportit les pi&egrave;rres siez li et l's &egrave;r&ecirc;rigit coumme eune tchuthi&ocirc;sit&eacute; dans san gard&icirc;n &agrave; Henley-on-Thames.<br>
<br>
Nou dit qu'i' y'a des mios d'J&egrave;rri &agrave; touos les bords - et qu'l&eacute; p&acirc;ss&eacute; est tr&eacute;jous auve nous.<br>
<br>
<br>


<div align="center">

&nbsp;<p>
&nbsp;<p>

<img src="beinvnus_houguebie.jpg" width="300"  alt="" title="" /><p>

&nbsp;<p>
&nbsp;<p>


<img src="grandepouclee.jpg" width="300" alt="" title="" /><p>

&nbsp;<p>
&nbsp;<p>

<img src="poucleeapartments.jpg" width="300"  alt="La Poucl&eacute;e" title="" /><p>

&nbsp;<p>
&nbsp;<p>

<IMG SRC="lahougue.jpg" width="300"  ALT="La Hougue" ><p>

&nbsp;<p>
&nbsp;<p>
<img src="hougues.jpg" width="300"  alt="" title="" />

&nbsp;<p>
&nbsp;<p>

<img src="houguette.jpg" width="300"  alt="La Houguette"><p>

&nbsp;<p>
&nbsp;<p>

<img src="houguette2.jpg" width="300"  alt="houguette" title="" /><p>
&nbsp;<p>
&nbsp;<p>

<img src="ruedeshougues.jpg" width="300" alt="" title="" />

</div>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="houguebie2024.html">La Hougue Bie</a><p>

<li><a href="hougbie.html">La L&eacute;gende de la Hougue Bie</a><p>
<li><a href="hougue.html">L&eacute;gende de la Hougue Bie</a><p>
<li><a href="acrostichehougue.html">Acrostiche</a><p>
<li><a href="mitan.html">La Pi&egrave;rre du Mitan d'l'&Icirc;le</a><p>
<li><a href="centrestone.html">La Pi&egrave;rre du Mitan d'l'&Icirc;le</a><p>
<li><a href="rogodaine.html">La Rogodaine</a><p>

<li><a href="cahouaingrantez.html">Je n'peux pas vos en &ecirc;crithe bain long chute semaine...</a><p>
<li><a href="montube.html">La Pouquelaye du Mont Ub&eacute;</a><p>
<li><a href="fetedurnouve.html">La F&ecirc;te du R'nouv&eacute;</a><p>
<li><a href="tchilangue.html">Tchi langue?</a><p>
<li><a href="dolmens1.html">Des Dolmens en Dg&egrave;rn&eacute;sy</a><p>
<li><a href="fort_regent.html">L&eacute; Fort R&eacute;gent</a><p>
<li><a href="teurque.html">La Teurque</a><p>
<li><a href="anichette.html">L'Anichette</a><p>
<li><a href="ilegliaiche.html">L'&Icirc;le d&eacute; l'&Acirc;ge d&eacute; Gliaiche</a><p>

<li><a href="cenotaphe.html">Nou lavait &agrave; mat&icirc;n not' C&eacute;notaphe</a><p>
<li><a href="gdffaitchieaux.html">Les P'tits Fa&icirc;tchieaux!</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pouquelaye.html by HTTrack Website Copier/3.x [XR&CO'2014], Tue, 15 Jul 2025 13:59:35 GMT -->
</HTML>
