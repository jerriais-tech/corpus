<HTML>
<HEAD>
<TITLE>Ph'lip and Merrienne see a bank manager</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip and Merrienne see a bank manager</h2>
A Satisfactory Interview</font></center><p>


Moussieu l'Editeu,<br/>
<br/>
Ch'est avec grand pli&acirc;isi que j'vos annonce qu'apr&egrave;s tout j'ne s'sons pas forchis d'vendre la ferme.<br/>
<br/>
J'avions r'chu une lettre d'la banque disant tch'y voulaient nos vais, et don, m&ecirc;cr&eacute;di, nos y v'la hors, m&eacute; et la Merrienne, habillyies dans tout san dimanche et portant san parasol, car, comme ou s'faisait, &quot;Y faut l&ucirc;s montr&eacute; que je n'sommes pas du p&eacute;lt&acirc;s.&quot;<br/>
<br/>
A la banque je f&ucirc;mes tout-&agrave;-fait bein r'ch&ucirc;s, et l'moussieu pathut ben &icirc;nt&eacute;r&ecirc;ssi quand la Merrienne l'y racontit pour san grand-p&egrave;the qu'avait presque tait &agrave; la bat&acirc;ille de J&eacute;rri, et de s'n'oncle par mathiage tch'&eacute;thait sans doute tait Chantgni s'y n'avait pas tait fichi en bou&acirc;ite pour av&eacute; donn&eacute; une slingeuse au Conn&ecirc;tablye.<br/>
<br/>
B&eacute;t&ocirc;t ne v'la l'moussieu &agrave; p&acirc;sl&eacute; d'nos affaithes et &agrave; nos d'montr&eacute; avec toute la politesse du monde que j't&acirc;imes un bouon mio &agrave; l'arri&eacute;the. Y nos dit m&ecirc;me que s'y n'avait pas tait conv&acirc;intchu que j'tiomes d's'honn&ecirc;tes gens il &eacute;thait yeu &agrave; r'f&ucirc;s&eacute; l'ch&egrave;que que j'avais donn&eacute; &agrave; yun d'chais sacc&eacute;tins marchands la s'maine pass&eacute;e. Et, il ajou&ocirc;tit qu'chonna &eacute;thait tait ben s&eacute;rieux pour m&eacute;.<br/>
<br/>
&quot;Mais j'crai be, Mousseu qu'ch'&eacute;thait tait s&eacute;rieux,&quot; s'fit la Merrienne, &quot;J'me doutais ben que n'y'avait pas assez d'sous ichin, et j'voulais envi&eacute; &agrave; chu marchand une lettre l'y disant d'all&eacute; s'couochi. Mais, malheutheusement, Moussieu, le Ph'lip ichin est t&ecirc;toigne comme une mule, et nou n'g&acirc;gne rain d't&acirc;chi d'raisonn&eacute; avec l'y.&quot;<br/>
<br/>
Le moussieu sou&ocirc;ri. &quot;J'avais tr&eacute;jous comprint,&quot; y dit, &quot;qu'en J&egrave;rri ch'tait les femmes tch'y taient t&ecirc;toignes. Mais ach'teu, au sujet d'vos affaithes. Pou-vous m'donn&eacute; une id&eacute;e d'la p&ocirc;sition?&quot;<br/>
<br/>
&quot;Avec pli&acirc;isi,&quot; Merrienne raiponnit. &quot;J'avons, a qu'menchi, la ferme. Ou n'est pas tout-&agrave;-fait franche, car y'a chinq quartiers de rente la vr&eacute;gie que j'n'avons jamais peut cliergi. Mais la maison est presque aussi solide comme oulle tait quand ou fut b&acirc;tie y'a trais chents ans, et quant &agrave; la t&eacute;rre, ou n'trouv'thez pas miyeu dans toute l'Portinf&eacute;.&quot;<br/>
<br/>
Le moussieu t&ocirc;ussotit. &quot;Ous avez des b&eacute;stiaux, sans doute?&quot;<br/>
<br/>
&quot;Oh, mais v&egrave;the, j'en avons,&quot; ou raiponnit. &quot;Y'a chinq vaques, deux g'niches plienes, trais viaux, une biche, une do&ucirc;zaine de lapins et je n'sait pon tchi.&quot;<br/>
<br/>
&quot;N'oublie pas chen qu'j'avons dans la cotte,&quot; j'l'y dit. &quot;La vieille a toute appathence d'en donn&eacute; au mains une do&ucirc;zaine chutte fais. epis l'tchan et la catte et l'can&acirc;rien, sans p&acirc;sl&eacute; d'man bechet d'tomates. N'vos g&ecirc;nez pas, moussieu. J'avons une bouonne garantie.&quot;<br/>
<br/>
&quot;Ous avez des tomates?&quot; y d'mandit.<br/>
<br/>
&quot;Un raide biau b&eacute;chet,&quot; j'l'y dit. &quot;N'y'a pas p&ucirc;s b&eacute; dans l'&icirc;le.&quot;<br/>
<br/>
Y n'dit rain pour tchiques instants, &eacute;pis, &quot;Mais y m'semblye,&quot; y dit, &quot;qu'les tomates s'en vont val&eacute; tchiquechose. Je v&eacute; par la g&acirc;zette tchi s'en vont pass&eacute; m&#375;s ach'teu. Sou&ocirc;s les conditions je s'y pr&ecirc;t &agrave; vos donn&eacute; cr&eacute;dit pour une p'tite somme pour vos hall&eacute; d'embarr&acirc;s. J'ai grand' confiance dans l'D&eacute;put&eacute; d'Saint Mathie.&quot;<br/>
<br/>
J'pou&ocirc;rrais vos en dithe p&ucirc;s long, Moussieu l'Editeu, mais n'en v'la p't'&ecirc;tre assez pour agniet. A b&eacute;t&ocirc;t jusqu'&agrave; la s'maine tchi veint.<br/>
<br/>
<i><a href="lebrocq.html">Ph'lip</a></i><br/>
<i>Morning News 13/9/1947</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="banquedepargnes.html">Banque d'&Ecirc;pargnes</a><p>

<li><a href="gdfbanqueroutes.html">Banqueroutes!</a><p>
<li><a href="gdftasdsou.html">Les d'vis du Bouan'homme George</a><p>
<li><a href="gdfsou.html">Les d'vis du Bouan'homme George</a><p>
<li><a href="pmcost.html">The cost of living</a><p>
<li><a href="pmfinances.html">Les finances en embarras</a><p>
<li><a href="pmfinances2.html">Ph'lip et les finances</a><p>
<li><a href="pmdesastres.html">Les D&eacute;sastres</a><p>
<li><a href="29septembre.html">Le 29 Septembre</a><p>
<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><a href="moralisings.html">Moralisings on the Vanity of Riches</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

