<HTML>
<HEAD>
<TITLE>Deux d'gouts d'jerriais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Deux d'gouts d'jerriais</h2></font></center><p>

Y'a prosp&eacute; qu'pep&eacute;e s'en va av&eacute; eunne djob de tchiq' sorte souous la nouvelle Lou&eacute; Militaithe. Car, j'avons 't&eacute; oblyijis - par r&eacute;sp&eacute; d'nous m&ecirc;mes - de pliant&eacute; d'en-par-o&ugrave; <a href="painplianttie2.html">La&iuml;esse Ernon et sa pliant'tie d'patates</a>. Coumme disait m&eacute;m&eacute;e, la s&eacute;th&eacute;e que j's&eacute;co&ucirc;mes la poussi&eacute;the de nos pids contre chutte maison l&agrave;: &quot;A moni&eacute; du put&eacute;, ma Lonore, nou risque de s'enteuth&eacute;.&quot; Ch'est-tan'tchi, m&eacute;m&eacute;e et m&eacute;, j'd&icirc;mes &agrave; p&eacute;p&eacute;e. - Apr&egrave;s av&eacute; lus chutte lettre d'insulte qui pathu sus la gazette - que pour rin au monde je n'r&eacute;st&eacute;tha&icirc;mes eunne autre minute en contacte avec des gens qui mantchaient d'm&ecirc;me de r&eacute;sp&eacute; &agrave; des gens de tchi qu'La&iuml;&eacute;sse Ernon, tout propri&eacute;taithe qu'il est, n'est pas digne de d&ecirc;slachi les souliers.<br/>
<br/>
Et pis, n'allez pas cr&eacute;the la maintchi de ch'qu'en dit chu Caouain: &quot;la v&eacute;rit&eacute; n'est point en lui&quot; coumme dit m&eacute;m&eacute;e. Et ch't'affront de m'trait&eacute; de &quot;halfrague!&quot; J'en plieuthi d'rage! et m&eacute;m&eacute;e dit qu'sinon qu'nou savait bin qu'i n'y'avait rin &agrave; plieum&eacute; sus sa triste carcasse, nou y'&eacute;thait bel et bin envi&eacute; Bille pour av&eacute; &ecirc;sprouv&egrave; &agrave; &egrave;scliaitchi ma r&eacute;putation d'jeunne fille &agrave; mathi&eacute;: ch'est si caylin! et i' faut si p'tite chose pour en t&eacute;rni la fraicheu!<br/>
<br/>
&quot;V'la ch'qu'en advint, dit m&eacute;m&eacute;e, de s'tou&ocirc;slyi avec des gens du peuplye! des gens qui n'ont pon d'manners', des tombieaux blianchis pliens d'frouets et de toute sorte de corruption! v'la ch'que j'avons gagnyi pour av&eacute; voulu &quot;faithe not' bit&quot; parmi des gens qui n'vont ni &agrave; pr&ecirc;che ni &agrave; messe!&quot;<br/>
<br/>
N'y'a qu'p&eacute;p&eacute;e qui semblye un mio d's'appoint&eacute;. &quot;Lus cidre m&eacute; conv'nait, qui dit, et ch&egrave;s gens-l&agrave; c'menchaient justement &agrave; sav&eacute; ladgi lus tch&eacute;thue! Coumment qu'i' s'en vont s'd&egrave;shall&eacute; et m&eacute; pas l&agrave;? Ch&eacute; s's'a chose tchuthieuse d'all&eacute; vaie l'v&eacute; lus r&eacute;colte, ha! ha!&quot;<br/>
<br/>
&quot;Et pis, y'avait d'bouons sous &agrave; gagni - sans compter les dons - tr&egrave;s sweediches qu'nou rapportait l's&eacute; souos san d'vant&eacute;.&quot;<br/>
<br/>
Enfin! J'en soummes cli&eacute;rs, de chutte djingue; et i' s'en va fall&eacute; vaie &agrave; trouv&eacute; tchique autre djob. P&eacute;p&eacute;e, coumme j'vos l'dit porte chance d'en av&eacute; yeunne sous l'Gouvernement (tchiq chose entou&ocirc;re les canons) et y'a moni&eacute;thement patholle pass&eacute;e (cheun'chin tout &agrave; fait entre nous) qu'nou pouorrait bin av&eacute; besoin d'mes services sus l'Tribuna' des Exemptions! Quand les Juges s's'aient &agrave; je-n'sai sus un soudard, ch's's'ait m&eacute; qu'&eacute;thaient &agrave; dithe le derni&eacute; mot pour l'envi&eacute; au Front ou l'gard&eacute; &agrave; labouoth&eacute; la terre. Si j'ai la djob - coumme probablye - attendu que l'Caouain ou La&iuml;&eacute;sse Ernon vennent &agrave; t&acirc;chi d'en r&ecirc;scapp&eacute;! J'dithai: <i>Good for the Front! </i>que les Juges en tressaut'tont.<br/>
<br/>
<i><a href="brambilo.html">Lonore Pain</a></i><br/>
<i>La Nouvelle Chronique de Jersey 17/3/1917</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pain1917a.html">Deux d'gouts d'jerriais</a><p>

<li><a href="pain1917c.html">Deux d'gouts d'jerriais</a><p>
<li><a href="pain1917d.html">Deux d'gouts d'jerriais</a><p>

<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>

<li><a href="painbothladies.html">Both Ladies Volunteer</a><p>

<li><a href="cahouain_tribunal.html">Quand tchi que l'Caouain s'en va passer d'vant l'Tribunal?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

