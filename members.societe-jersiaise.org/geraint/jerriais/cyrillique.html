<HTML>

<!-- Mirrored from members.societe-jersiaise.org/geraint/jerriais/cyrillique.html by HTTrack Website Copier/3.x [XR&CO'2014], Tue, 15 Jul 2025 13:44:33 GMT -->
<HEAD>
<TITLE>Cyrillique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Cyrillique</h2></font></center><p>

L'a b c Cyrillique est un a b c fait s&egrave;rvi pouor &ecirc;crithe tchiques langues. Y'a des langues Slaves tchi font s&egrave;rvi ch't a b c: l&eacute; B&ecirc;larusien, l'Bulgarien, l'Mac&eacute;douainien, l&eacute; Russe, l&eacute; Ruth&eacute;nien, l'S&egrave;rbien, et l'Ukra&icirc;nien; et d'aut's langues &eacute;tout: L&eacute; Kazakh/Kazatchien, l&eacute; Kyrgyzien, l'Abkhazien, l&eacute; Mongolien, et acouo bein des langues, sustout des langues r&eacute;gionales en Russie.<p>
L'a b c est fait s&egrave;rvi &eacute;tout pouor l&eacute; Slavon, langue liturgique Slave, et a 't&eacute; fait s&egrave;rvi pouor d'aut' langues, par exempl'ye l&eacute; Roumain (jusqu'au 19e si&egrave;cl'ye, et l'Moldavien (1946-1989), l'Uzb&eacute;tchien (1941&#150;1998) et l'Turkm&eacute;nien (1940&#150;1994)<p>
L'a b c prend san nom d'Saint Cyrille (Constant&icirc;n l'Philosophe), un l&icirc;ndgiste Byzant&icirc;n du 9e si&egrave;cl'ye, tchi griyit un a b c pouor &ecirc;crithe d's &ecirc;crituthes &egrave;rligieuses pouor les Slaves en Moravie. Mais, l'a b c originna &agrave; Cyrille 'tait bein probabli&eacute;ment l'a b c Glagolitique. Ch'est en tchi l'a b c Cyrillique fut d&ecirc;v'lopp&eacute; pus tard (probabli&eacute;ment en Bulgarie au 10e si&egrave;cl'ye) en fa&icirc;thant s&egrave;rvi des lettres Gr&egrave;cques pouor les sons ch&acirc;r&eacute;s et ajou&ocirc;tant des symboles pouor les sons Slaves qu'les Gr&egrave;cs n'avaient pon.<p>
L'a b c a 't&eacute; amend&eacute; d'pis chu temps-l&agrave; dans les pays o&ugrave;'est qu'chenna a 't&eacute; &ecirc;crit, et au jour d'aniet y'a des diff&eacute;thentes lettres dans l's a b cs n&acirc;tionnaux.<p>
Ch'fut Pi&egrave;rre l&eacute; Grand d'Russie tch'&egrave;rformit l'a b c Russe au c'menchement du 18e si&egrave;cl'ye en changeant les formes des lettres &agrave; seule f&icirc;n d'les rappr&eacute;chi &egrave;s formes d'l'a b c Lat&icirc;n. Ch't amendement fut copi&eacute; dans l's aut's langues &eacute;tout, ouaithe qu'l'&eacute;glyise Orthodoxe fait s&egrave;rvi acouo les vielles lettres.<p>
En g&eacute;n&eacute;tha i' n'y'a pon d'grande diff&eacute;thence entr&eacute; les grandes lettres et les p'tites lettres dans l'a b c Cyrillique.<p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdf1799.html">Les Russes en J&egrave;rri</a><p>

<li><a href="russie.html">La Russie</a><p>
<li><a href="hldruss.html">Harold Le Druillenec en Russie</a><p>
<li><a href="gdf_enrussie1.html">George d'la Forge en Russie 1</a><p>

<li><a href="gdf_enrussie2.html">George d'la Forge en Russie 2</a><p>

<li><A HREF="gdf_enrussie3.html">George d'la Forge en Russie 3</A><p>

<li><A HREF="gdf_enrussie4.html">George d'la Forge en Russie 4</A><p>

<li><A HREF="gdf_enrussie5.html">George d'la Forge en Russie 5</A><p>

<li><a href="gdfruss.html">George d'la Forge p&acirc;le d'la Russie</a><p>

<li><a href="russflm.html">Un viage en Russie</a><p>
<li><a href="fricot2.html">Tchi bouan fricot!</a><p>
<li><a href="danieldumaresq.html">Danni&eacute; Dumath&eacute;s</a></li><p>
<li><a href="cherbourg1896.html">A M. l'&Eacute;diteu de la Nouvelle Chronique</a><p>
<li><a href="painflags.html">Miss Lon&ocirc;re shall sell flags</a><p>

</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/cyrillique.html by HTTrack Website Copier/3.x [XR&CO'2014], Tue, 15 Jul 2025 13:44:33 GMT -->
</HTML>
