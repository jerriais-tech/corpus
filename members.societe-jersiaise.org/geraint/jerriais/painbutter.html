<HTML>

<!-- Mirrored from members.societe-jersiaise.org/geraint/jerriais/painbutter.html by HTTrack Website Copier/3.x [XR&CO'2014], Tue, 15 Jul 2025 13:53:46 GMT -->
<HEAD>
<TITLE>How the Pains Secured a Bargain in Butter</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How the Pains Secured a Bargain in Butter</h2></font></center><p>

Tch&egrave;s qui s'en vint au Show? que j'dis a nos gens, Jeudi pass&eacute;, apr&egrave;s d&egrave;jeun&eacute; - eunne om'lette d'oeus d'France ov des chives minchies m'nu et un morc&eacute; d'saumon qu'Laiz&eacute; avait acat&eacute; bouan-marchi, la s&eacute;th&eacute;e de d'vant, viyant qu'il 'tait un mio rou&egrave;tre - Tch&egrave;s qui s'en vint au Show d'B&ecirc;tes?<br/>
<br/>
Toutes les deux 'taient d'avis de v'nin vaie cheunna. Laiz&eacute; pour pou&eacute; &egrave;schangi tchiq' patholles a ses counnaissances des hautes paraisses; Lonore pour lus montr&eacute; san neu chap&eacute; et vaie si y'&eacute;thait d'pus belles pleummes que les siennes.<br/>
<br/>
Mais che n'fut qu'apr&egrave;s d&icirc;n&eacute; que j'nos montr&icirc;mes. N'y'a rin a vaie dans la matin&eacute;e touos les fils d'fermi sont si otchup&eacute;s a faithe r'liz&eacute; les cones de lus vaques, qui n's&eacute; d&egrave;stouonne pon pour vaie pass&eacute; la pus belle fille du Show. Ch'n'est qu'l'arlev&eacute;e, quand l'<a href="gouverneux.html">Gouverneux</a> et tout l'grand monde y sont, qu'nous a eunne chance d'&ecirc;tre &eacute;rmertchis. Nou s'faufile parmi yeux, nou s'pousse de l'avant, et nou s'y prend d'sorte de s'assi&eacute;the dans l'enclios r&egrave;s&eacute;rv&eacute; &egrave;s visiteurs de distinction.<br/>
<br/>
Y'avait un peupye! Apr&egrave;s av&eacute; chou&egrave;zi deux bouonnes tchaises pour mes femmes, et lus av&eacute; dit de n'pon bouogi d'la pour tchiq' temps; j'm'en fut buzard&eacute; a l'entou du terrain, vais les vaques qu'avaient gagni, et ou&eacute; les fermiers s'entre n&acirc;dgi sur les jug'ments des juges.<br/>
<br/>
Mais sou voulez sav&eacute; ch'qu'en est d'un Show, ch'n'est pas dri&eacute;the les b&ecirc;tes qui faut se t'n&eacute;; ch'est souos la tente a Mess Couillard qu'nous en apprend l'pus! Ch'est tr&eacute;jous l&agrave; que j'vais, m&eacute;, quand j'veux sav&eacute; tch&egrave;s qu'en est. Es siens qu'avaient gagnyi j'disais que jommais nou n'avait veu miyeu jug'ment - &egrave;s perdants j'disais qu'par les temps qui vont, nou n'peut s'fi&eacute; a persounne! et qu'si j'avait 't&eacute; m&eacute; qu'&eacute;thais 't&eacute; juge, lus vaque ethait yeu ch'qu'ou m&eacute;thitait. La d'sus les fermiers disaient &quot;here's luck!&quot; et nou s'ent' faisait des clyins en disant qui faudrait qu'y'eusse du chang'ment l'ann&eacute;e tchi vint.<br/>
<br/>
Au bu d'eunne p&ocirc;se, tchiq' un dit qu'autant faithe y fallait all&eacute; vaie la parade; mais quand j'v&icirc;nmes dehort, tout 'tait fini, et ils 'taient a d'livr&eacute; les M&eacute;dalles! Bont&eacute; d'la vie! que j'pensi; tch&egrave;s qui s'a dev'nu d'mes femmes? et j'm&eacute; faufilli bin vite du bord ou-&egrave;s que j'les avais minses. Moussieu Matthews 'tait a faithe san speech d'amor, et Lonore, ma fille, 'tait pitchie d'bu, sus eunne tabye, a cri&eacute; hourras! &quot;Veur tu bin vite t&eacute; d'vall&eacute; d'l&agrave;! que j'lis dit en la prennant a ma brachie; et ou-&egrave;s qu'est ta m&eacute;m&eacute;e?&quot; Ou n'en savait rin! Mais j'la r'trouv&icirc;mes en l'heu, sous la tente a beurre! Ou voulait en acat&eacute; un lot pour mettre en pot! Eh bin! Oul en acati un lot a vingt-deux sous la livres, paids anglyais. Y'en avait vingt-tr&egrave;s livres, a ch'que dit l'cl&egrave;rque; mais, chose &egrave;strange! quand j'vinmes a le r'pes&eacute; siez nous, a la rentr&eacute;e, j'en trouv&icirc;mes quarante-tchun livres! Sans nos en apperchuv&eacute;, y'en avait tch&eacute;e un autre lot dans not ponyi! J'avons du beurre pour tchi' temps!<br/>
<br/>
J'ai oui dithe d&eacute;pis qu'y'eut du bri avec un autre acateux qui or&eacute;tendait n'avait pas san compte. Mais Laiz&eacute; est d'avis de n'dithe mot. Qui lus ramassent!<br/>
<br/>
<i><a href="brambilo.html">Piteur Pain</a></i><br/>
<i>30/5/1913 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="laittie.html">La lait'tie</a><p>
<li><a href="beurre2.html">Comme tchi faithe l&eacute; beurre</a><p>
<li><a href="beurre3.html">L&eacute; Beurre</a><p>
<li><a href="beurre.html">Du Beurre</a><p>
<li><a href="painlongago.html">Mrs. Pain Discourses on Times of Long Ago</a><p>
<li><a href="cahouain1923b.html">L&eacute; Caouain &egrave;s Shows d'Boeus</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="painherdbook.html">Mister Pain Betrays Herd Book Secrets</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painbutter.html by HTTrack Website Copier/3.x [XR&CO'2014], Tue, 15 Jul 2025 13:53:46 GMT -->
</HTML>

