<HTML>
<HEAD>
<TITLE>George d'La Forge et Napl'yes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>George d'La Forge et Napl'yes</h2></font></center><p>
<br/>
<center><font color="#215e21"><h3>En c'm&icirc;n pour l'Australie!</h3></font></center><p>

<font size="-1"><i>Le 26 d'juin, 1964.<br/></i></font>
<br/>

Napl'yes! Tchi belle baie, et tchi belle ville! Et l'fanmeux volcan d'V&eacute;suve au su-&ecirc;t! V'l&agrave; tchi m'fait penser qu'j'ai ou&iuml; comme mousse qu&eacute; la Reine Victoria avait compath&eacute; la Baie d'St. Aub&icirc;n &agrave; la Baie d'Napl'yes quand oulle allit en J&egrave;rri. La ville fut fond&eacute;e &agrave; ch'qu&eacute; l'histouaithe nouos raconte, dans l'septi&egrave;me si&egrave;cl'ye d&eacute;vant J&eacute;s&ucirc;-comme colonie Grecque, et qu'ou d'v&icirc;nt Romaine en trais chent vingt-six d&eacute;vant J.C. Ch'tait-&agrave; qu'St. Paul d's'emb&egrave;rtchi en c'm&icirc;n pour Rome. En l'ann&eacute;e mil chen trente A.D. les Normands chouais&icirc;drent Napl'yes pour &ecirc;t' la capitale des Deux Sicilles. En mil sept chents trente-quatre, aupr&egrave;s qu'les Autriciens, Espangnos et Fran&ccedil;ais l'avaient otchup&eacute;e, la cit&eacute; fut pr&icirc;nse par les Bourbons d'France. Napol&eacute;on fit san fr&eacute;the Joseph rouai d'Napl'yes en mil huit chent six, et rouai d'Espangne deux ans pus tard, et Joseph fut succ&eacute;d&eacute; par Joachim Murat. Ch't'ila reingnit jusqu'&agrave; la d&ecirc;faite d&eacute; Napol&eacute;on en mil huit chent tch&icirc;nze, et la cit&eacute; r'v&icirc;nt &egrave;s Bourbons. En 1860 Garibaldi la c&acirc;frit et oulle a tr&eacute;jous rest&eacute; partie d'l'Italie d'pis. Oulle est la traisi&egrave;me pus grande des villes du pays.<br/>
<br/>
Qu&acirc;si touos les visiteurs tchi vont &agrave; Napl'yes vont vaie Pomp&eacute;i, ieune des pliaiches les pus &icirc;nt&eacute;ressantes au monde, et la milyeu pr&ecirc;s&egrave;rv&eacute;e d&eacute; toutes les anciennes villes Romaines d&eacute; l'univers. L&eacute; pus vyi d'ses b&acirc;tisses, l&eacute; sou&ocirc;-d&icirc;sant Templ'ye d'H&egrave;rcule, patha&icirc;t &ecirc;t' du dgi&ecirc;xi&egrave;me si&egrave;cl'ye d&eacute;vant J.C. Pomp&eacute;i et la ville d'H&egrave;rculanum &agrave; c&ocirc;t&eacute; f&ucirc;drent couv&egrave;rtes par l'&eacute;ruption d'V&eacute;suve en A.D. 79. Pomp&eacute;i par les chendres et H&egrave;rculanum par la lave. I' patha&icirc;t qu'la grand' partie d's habitants des deux villes - Pomp&eacute;i en avait 30,000 - f&ucirc;drent englioutis.<br/>
<br/>
H&egrave;rculanum fut d&ecirc;couv&egrave;rt et m&icirc;ns &agrave; jour un mio &agrave; la fais en 1719 et d'pis. En 1748 un paysan trouvit des statues &agrave; l'empliaichement d'Pomp&eacute;i, et en av&egrave;rtit l's autorit&eacute;s. I' c'mench&icirc;drent &agrave; fouoilli et d&ecirc;couv&icirc;drent eune p&eacute;tite partie d'la ville et s'y m&icirc;ndrent &agrave; forche. I' sont acouo &agrave; fouoilli &agrave; des bords aujourd'aniet et d&ecirc;couvrent acouo d's acouo d's objets d'&icirc;mportance. Eune visite dans la ville est si &icirc;nt&eacute;ressante qu&eacute; j'y ai 't&eacute; trais fais et j'esp&eacute;the d'y r'aller d'vant mouothi. Dans l'mus&eacute;e nou vait un tas d's objets d&ecirc;couv&egrave;rts dans les ma&icirc;sons et par les c'm&icirc;ns quand les chendres f&ucirc;drent enl'v&eacute;es, et y'a m&ecirc;me un tchian et un coupl'ye d'p&egrave;rsonnes env'lop&eacute;s d'matchi&eacute;the volcanique qu&eacute; nou lus vait partie du corps momifi&eacute;, a des bords o&ugrave;-est qu'y a des creux dans la couv&egrave;rtuthe d&eacute; lave.<br/>
<br/>
<br/>
<center><font color="#215e21"><h3>En c'm&icirc;n pour l'Australie!</h3></font></center><p>

<i>le 17 d&eacute; juilet, 1964.<br/></i>
<br/>
Moussieu l'R&eacute;dacteu,<br/>

<br/>
Les rues d'Pomp&eacute;i m'font penser &egrave;s tchithi&egrave;thes dans l'rotchi des gr&egrave;ves d&eacute; l'&Ecirc;ta &agrave; <a href="st_ouen.html">St. Ou&euml;n</a>. I' sont &ecirc;traites d&eacute; m&ecirc;me et nou vait l&eacute; p'tit cann&eacute;, &ucirc;s&eacute; des deux bords du mitan du pav&eacute; d'la rue par les reues des &quot;Chariots Romains&quot; comme nou l'vait &ucirc;s&eacute; par les reues des h&egrave;rnais tch'allaient au vr&eacute; dans les tchithi&egrave;thes &agrave; L'&Ecirc;ta. Les rues d'la ville 'taient pus profondes qu&eacute; les p'tits trottouaithes &egrave;s c&ocirc;t&eacute;s, et quand i' tchiyait d'la plyie ou' ruisselait dans la rue &agrave; plieinne cou&ocirc;tuthe viyant tch'i' n'y avait pon d'&ecirc;go&ucirc;ts. &Egrave;s trav&egrave;rses et &egrave;s carrefours y'avait des pliates pi&egrave;rres pliaichies d'un c&ocirc;t&eacute; d'la rue &agrave; l'autre &agrave; la hauteu des trottouaithes pour les pi&ecirc;tons &agrave; trav&egrave;rse rue et carrefour &agrave; pid s&eacute;. Les pi&egrave;rres 'taient arrangies d'sorte qu&eacute; les reues des chariots p&ucirc;ssent passer entre sans les heurter! Ch'est mangnifique d&eacute; pouver vaie et marchi dans les rues d'eune ville tchi n'a pon changi fort d&eacute;pis l'temps qu&eacute; Notre Seigneur 'tait sus la t&egrave;rre, et tchi n'a pon p&egrave;rdu s'n antitchit&eacute; pour acc'moder des chars-&agrave;-bancs et grosses vouaituthes &agrave; p&eacute;trole, ou pour pliaithe &egrave;s touristes! Les muth&acirc;lles des ma&icirc;sons sont d'but et n'ont pon changi pour dithe, mais, comme nou peut bein l'comprendre, les liefs, abattus du tout c'menchement par l&eacute; paids des chendres tchi l's engliout&icirc;drent, ont dispathu. L's autorit&eacute;s ont restaur&eacute; les liefs sus ieune des ma&icirc;sons pr&icirc;ncipales, et r'path&eacute; l's appart&egrave;nements pour montrer au monde comment qu'les ma&icirc;sons d'habitation pathaissaient d'vant qu'la ville f&ucirc;sse englioutie.<br/>
<br/>
&Agrave; la f&icirc;n d'un jour si &icirc;nt&eacute;r&ecirc;ssant nou r'grettait qu&acirc;si d'aver &agrave; tchitter Napl'yes, mais, tard l'arl&eacute;v&eacute;e, nouot' navithe sortait d'la cauchie. Tout l'monde restait sus l'pont pour vaie la baie et V&eacute;suve jusqu'au drein moment, et nouos v'l&agrave; en c'm&icirc;n pour l'&Ecirc;gypte. La s&eacute;th&eacute;e 'tait sup&egrave;rbe. &Agrave; neuv' heuthes et d'mie nou viyait du feu en m&eacute; dans la distance tchi s'montrait d'temps en temps. &Agrave; m'suthe qu&eacute; nou-s en appr&eacute;chait, nou c'menchait &agrave; vaie qu&eacute; ch'tait un aut' volcan tch'&eacute;tait l&agrave;, tout seu dans la m&eacute;, comme eune sentinelle &agrave; nous dguetter passer. Ch'tait Stromboli! Et il 'tait bein connu des viers naviguants d'J&egrave;rri! Comme i' faisait un mio cliai d'leune, nou l'viyait contre la lueu comme eune ombre tchi m'nichait l'passage! L&eacute; feu qu'nou-s avait veu dans la distance 'tait la fliambe de san v&ocirc;missement. Ch'tait comme s'i' voulait nouos faithe &agrave; saver tch'il 'tait envie! D&eacute; temps en temps v'l&agrave; tchi so&ucirc;ffliait du crat&egrave;re eune chentaine d&eacute; pids en l'air, et nou-s &eacute;thait dit qu'y avait des morcieaux d'tch&egrave;rbon parmi la fliambe.<br/>
<br/>
L&eacute; vi&egrave;r Stromboli 'tait trantchil pour eune vol&eacute;e, et pis i' r'qu&eacute;menchait &agrave; so&ucirc;fflier san feu et sa feunm&eacute;e en l'air. Ch'tait si m&egrave;rveilleux &agrave; vaie qu'nou r'grettait d&eacute; l'vaie dispatha&icirc;tre au liain, mais j'avons acouo d'tchi b&eacute; &agrave; nous attendre, les veues d'la ville d&eacute; Messine &agrave; tribord, et les cheinnes d&eacute; Reggio Calabria en Italie &agrave; b&acirc;bord, en entrant sans l'D&ecirc;trait d'Messine.<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfgibraltar.html">Gibraltar</a><p>
<li><a href="gdfafrique.html">En Afrique</a><p>
<li><a href="grece.html">Eune tou&ocirc;nn&eacute;e en Gr&ecirc;ce</a><p>
<li><a href="feu.html">L&eacute; feu</a><p>
<li><a href="montbrul.html">Les Montangnes Br&ucirc;lantes</a><p>



<li><a href="ides.html">M&ecirc;fi'-ous d's ides d&eacute; Mar!</a><p>
<li><a href="grec.html">Ch'est du grec!</a><p>
<li><a href="egyptien.html">Marchi coumme un &Ecirc;gyptien</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

