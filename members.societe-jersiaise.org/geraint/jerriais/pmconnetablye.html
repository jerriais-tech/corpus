<HTML>

<!-- Mirrored from members.societe-jersiaise.org/geraint/jerriais/pmconnetablye.html by HTTrack Website Copier/3.x [XR&CO'2014], Tue, 15 Jul 2025 13:47:41 GMT -->
<HEAD>
<TITLE>L'&ecirc;lection pour Conn&eacute;tablye</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&ecirc;lection pour Conn&eacute;tablye</h2>
Et l'Comit&eacute; d'la D'fense<br/></font></center><p>

<font size="-1"><i>&Agrave; Portinf&eacute;,<br/>
Saint Ou.</i><br/></font>
<br/>
Moussieu l'Editeu,<br/>
<br/>
La Merrienne n'&eacute;tait pas de trop bouonne humeur hier au s&eacute;. Je n'sais pas pourtchi, mais j'n'ai pas besoin d'vos dithe que ch'est souvent d'm&ecirc;me avec les femmes. I' n'ont autchune stabilit&eacute;, et i' faut craithe que ch'est l&ucirc;s natuthe.<br/>
<br/>
Ou qu'menchit par m'attatchi pour aver pr&eacute;dit que l'pr&eacute;chain <a href="connetable.html">Conn&ecirc;tablye</a> d'<a href="st_helyi.html">Saint H&eacute;lyi</a> se nomm'thait Richardson. &quot;Vraiement, Ph'lip,&quot; ou dit, &quot;j'crais tch'il est temps que tu'aille vaie un docteu pour aver la t&ecirc;te examin&eacute;e. Chein tchi m'fait ma ch'est que j'avais gagi douze sous s&ucirc;s li avec la Liza et oulle est seuze d&eacute; v'nin ichin d'main pour que j'la paie. J'n'&eacute;thais jamais creu que m'n homme 'tait si imb&eacute;cile.&quot;<br/>
<br/>
&quot;Je n'si pas l'seul tch'a 't&eacute; tromp&eacute;,&quot; j'li dis &quot;et la vraie raison pour la d&eacute;faite de John Richardson ch'est que si p'tit des &ecirc;lecteurs d'la p&acirc;raisse d&ecirc;shallitent. Il est vrai &eacute;tout tch'il &eacute;thait peut aver des r&eacute;unions, comme l&eacute; Sieur Ryan, mais apr&egrave;s tout, i'savaient que ch'tait un homme tch'avait fait d&eacute; raide bouon travas comme Chantgni, et s&ucirc;s tchi nou pouvait s'fier. Ch'est une disgr&acirc;ce pour la p&acirc;raisse qu&eacute;, hors de p&ucirc;s d'jais mille &eacute;lecteurs, mains de trais mille se d&ecirc;rangitent de voter pour le poste de Conn&ecirc;tablye.&quot;<br/>
<br/>
&quot;J'en ai r'gret, quand-m&ecirc;me, pour l&eacute; Sieur Richardson,&quot; ou dit, &quot;car ch'est bein seux tch'i's'fier d'aver la djobbe.&quot;<br/>
<br/>
&quot;S&ucirc;s un sens, v&egrave;the,&quot; j'li dis &quot;mais s&ucirc;s un autre je n'sais pas. Ch'n'est pas &agrave; ch'teu comme dans l'temps d&eacute; Johnny Pin&eacute;, tchi faisait comme i'voulait, et n'se fichait pas mal chein qu'les &ecirc;lecteurs en pensaient ou m&ecirc;me quand, y'a tchiques ann&eacute;es le Conn&ecirc;tablye Clarke installit chais &quot;traffic lights&quot; et laissi l's <a href="etats.html">Etats</a> &agrave; p&eacute;yi pour Y'avait &agrave; toute appathence, tout-plein d'sous &agrave; chu moment-l&agrave; mais ch'n'est pas d'm&ecirc;me &agrave; ch'teu, car nos Etats ont fait banq'route et n'savent pas comment s'en d&eacute;shaller.&quot;<br/>
<br/>
&quot;Mais Ph'lip,&quot; ou dit &quot;i'faudra bein tchi trouvent chais immenses sommes que l's Etats se sont accord&eacute;s d'p&eacute;yi.&quot;<br/>
<br/>
&quot;Tchique jour, p't'&ecirc;tre,&quot; j'li dis &quot;mais pas ocquo. J'allons &ecirc;tre en dette pour des ann&eacute;es, et par les chiffres que nou-s-a veu dans la &quot;Post&quot;, l'av'nin n'est pas brilliant. Il est vrai que hardi des D'mandes Extraordinaithes s'en vont &ecirc;tre abondonn&eacute;es pour &agrave; ch'teu, mais l'd&eacute;ficit dans l'Aperchu est ocquo &ecirc;norme, gr&acirc;ce &egrave;s b&ecirc;tises qu'l's Etats ont fait, et ch'n'est pas la pr&eacute;sente g&eacute;n&eacute;th&acirc;tion tchi pou&ocirc;rra restaurer la balanche.&quot;<br/>
<br/>
&quot;La grande route souos l'<a href="fort_regent.html">Fort R&eacute;gent</a> n'a pas 't&eacute; cre&ucirc;si,&quot; ou dit &quot;ou au mains nou n'en a pas rou&iuml; pasler. Et tch&egrave;sque en est pour les grandes boutiques et l'grand h&ocirc;tel, les concerts et tout l'restant qu'nou's'en allait vaie s&ucirc;s l'Fort?&quot;<br/>
<br/>
&quot;Tout chonna et bein d'autres choses sont des r&ecirc;ves de gens tch'ont perdu la t&ecirc;te,&quot; j'li dis &quot;Ch'est comme le plian grandiose de chu Sieur Barrett. Le fait tchi faut que J&eacute;rri r'connaisse au jour d'agniet ch'est qu'l's Etats sont sans sous, m&ecirc;me pour satisfaithe les besoins ordinaithes.&quot;<br/>
<br/>
&quot;Ch'est bein triste,&quot; ou s'fit. &quot;Tch&egrave;sque &eacute;thait jamais creu que notre p'tit J&ecirc;rri &eacute;thait peut s'trouver dans une telle position?.&quot;<br/>
<br/>
&quot;Tch&egrave;sque &eacute;thait jamais creu&quot; j'li d'mandis, &quot;que y'avait tant d'membres dans l's Etats tchi n'savaient pas tch&egrave;squ'i' faisaient? Mais enfin, i' faut les f&eacute;liciter d'aver fait une raide bouonne chose chutte semaine. Nou n'peut pas y penser sans rithe, mais la chose est qu'apr&egrave;s aver p&acirc;ss&eacute; un vote de non-confiance dans l'Comit&eacute; d'la D'fense de l'Ile, qu'avait forchi l&eacute; pr&eacute;sident, l&eacute; S&eacute;nateur George Troy de r&eacute;signer, ils e&ucirc;tent l&eacute; bouon sens l&eacute; pr&eacute;chain jour d'les r'mettre en bloc &agrave; former le nouvieau comit&eacute;, et d'garder le George Troy comme pr&eacute;sident. Ch'tait l&eacute; long discours du S&eacute;nateur John L&eacute; M&egrave;rquand tch'avait 't&eacute; responsablye pour l&eacute; vote adverse, et quand l'comit&eacute; fut r&eacute;-&eacute;lu en bloc l&eacute; pr&eacute;chain jour, i' n'avait rein &agrave; dithe, mais nou viyait bein par sa mine tch'i'n'aimait pas chonna.&quot;<br/>
<br/>
&quot;Les L&eacute; M&egrave;rquands sont tous d'm&ecirc;me,&quot; ou s'fit. &quot;Tandis tch'i'peuvent aver l&ucirc;s volont&eacute; tout va bein, mais autrement ch'est l'contraithe.&quot;<br/>
<br/>
&quot;V&egrave;the,&quot; j'li dis &quot;i' sont tous ambitieux, et m&ecirc;me l&eacute; &quot;<a href="jjlemarquand.html">J.J.</a>&quot;, tchi n'est pas d'la m&ecirc;me fanmille, s&eacute; m&acirc;rissait pour un rein. Le p'tit John, tch'avait 't&eacute; Conn&ecirc;tablye d&eacute; <a href="st_louothains.html">Saint Louothains</a> pour des ann&eacute;es, mais tch'eut &agrave; r&eacute;signer parsque les p&acirc;raissiens en avaient yeu assez, &eacute;tait ambitieux et t&ecirc;tu comme un mule, et l'John d'&agrave; ch'teu est d'la m&ecirc;me trempe. L&eacute; Cyril en tcheint &eacute;tout, mais i' peut &ecirc;tre pus raisonnablye par bord&eacute;e. I' n'reste qu'chais deux-l&agrave; &agrave; ch'teu, et y'en a tchi craient que ch'est bein assez.&quot;<br/>
<br/>
<i><a href="lebrocq.html">Ph'lip</a><br/>
2/12/1961</i><br/>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="connetable.html">La Meunicipalit&eacute; en J&egrave;rri</a><p>

<li><a href="counnetablyes.html">Les Counn&ecirc;tablyes</a><p>
<li><a href="xbo.html">Respectais Not' Conn&ecirc;table</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>

<li><a href="pmconnetablyes.html">Ph'lip p&acirc;sle des Conn&ecirc;tablyes</a><p>
<li><a href="connetablye.html">Comment s'prendre pour &ecirc;tre Conn&ecirc;tablye</a><p>
<li><a href="pmdivorce.html">Merrienne pasle d'une divorce</a><p>
<li><a href="connaitable.html">Notre Election pour Conna&icirc;table</a><p>
<li><a href="counnetablye.html">L&eacute; Counn&eacute;tablye d'la Trinit&eacute;</a><p>
<li><a href="pmshows.html">L's Elections et les 'Shows'</a><p>
<li><a href="pmsenators.html">The Election For Senators</a><p>
<li><a href="pmetats.html">Un Jour &egrave;s &Ecirc;tats</a><p>
<li><a href="pmbliaume.html">Ph'lip bliaume les campagnards</a><p>
<li><a href="pmmembre.html">Pourtchi vouler &ecirc;tre membre d's &Eacute;tats?</a><p>
<li><a href="pmvendredi.html">Nou S&eacute;tha Vendr&eacute;di</a><p>
<li><a href="pmmultitude.html">Les Elections</a><p>

</UL>
</FONT>
<br>

&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmconnetablye.html by HTTrack Website Copier/3.x [XR&CO'2014], Tue, 15 Jul 2025 13:47:41 GMT -->
</HTML>
