<HTML>
<HEAD>
<TITLE>Lettre Jerrsiaise. Dimanche le 30 de Janvi 2000</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerrsiaise. Dimanche le 30 de Janvi 2000</h2></font></center><p>


A tuous les gens tch'&eacute;coute la lette Jerriaise sus Radio Jerri aniet Dinmanche le 30 de Janvi l'ann&eacute;e 2000, j'vos souhaite le bouonjour. Ch&eacute;s Clifford Laisney tch'a l'pliaisi d'la presenter.<br/>
<br/>
L'ann&eacute;e 2000 j'vos entends dithe, est'che possiblye que  d&egrave;ja un mais s'est pass&eacute; d&eacute;pit toutes les celebrations de l'Eve de chutte nouvelle ann&eacute;e?<br/>
<br/>
L'ann&eacute;e 2000 announce la celebration d'la naissance de n&ocirc;t Sauveur Jesu Christ, et dans m'n'opinion l'entr&eacute;e du vingtiuni&egrave;me sieclye devtha etre celebr&eacute; a la fin de ch't'ann&eacute;e, une bouonne raison pour une deuxieme c&eacute;lebration.<br/>
<br/>
En Jerri comme en d'autres parties du monde, i'a plusieurs gens vivants tch'ont v&ecirc;tchu l'travers de trais sieclyes, une chose de raret&eacute;. Sans doubte lus memouaithes du dgiex-neuvieme sieclye n'est pas trop cliai, mais tch'il experience et grands changements tch'il ont veu duthant lus vie.<br/>
<br/>
Ils ont connu les temps quand la grand part de machinn'nie etaits gouvern&eacute;es par l'usage de vapeur, pour examplye les batieaux d'vapeur auve tchi q'les gens faisaits la longue travers&eacute;e d'Jerri a la Terre-Neuve en cherche d'une nouvelle vie. Ils ont connu l'introduction du ro&ucirc;leux d'routes a vapeur. Tchi spectaclye quand j't'aimes mousse de vaie chutte grande machinne a compacter la matchiethe devant tather la route. <br/>
<br/>
L'introduction d'la veue &eacute;lectrique. Nou s'r'appelle si bein quand la seule manniethe d'&eacute;cliaithage etait la chandelle et pus tard le lampion a parafinne. J'crait que l'invention du pousse-bouton est iune des utilit&eacute;s tch'a ieu l'pus d'impact dans cou&ocirc;thant d'not vie. Pour examplye, le cauffage, la refrigeration, et d'autes c'mmodit&eacute;es d'tchuisinne, les machinnes d'usines et d'caltchules.<br/>
<br/>
Nou s'rapelle quand ch'tait seulement les gens d'bein tch'avaits l'telephone install&eacute;s dans lus siez ieux. Une grand machinne install&eacute;s a la muthaille tchi fallait tourn&eacute; et ratourn&eacute; a seul fin d'app'l&eacute; la personne au bureau d'&eacute;change.<br/>
<br/>
La Television, tch'il invention incriyable de pouver vaie et entendre d's'evenements tchi s'passe de l'aute but du monde. Au'jourd'aniet j'acceptons ch'la comme not drouait. Tch'&eacute;st que j'f'thaimes sans la bo&ecirc;te?<br/>
<br/>
Les dernier chent ans ont veu etout grand progr&eacute;s dans la scienche de medicinne. L'invention du penicille, le traitement d'cancer, le rempliaichement d'organes. Le dentiste &eacute;tout auves touous ses instruments modernes, ch'est presque un pliaisi d'visiter l'dentiste achteu apart de payi l'compte pour ses travaux. Tchi changements &eacute;tout quand l's'avions atterais sus la gr&ecirc;ve a West Park. Ch'tait n&eacute;ccessaithe de cliairgi un passage sus la gr&ecirc;ve en orde que l'avion atterisse. J'avons avanchi d'pis les jours quand une douzaine de passagiers etait l'compli&egrave;ment d'l'avion. J'avons veu la cessation du train tchi cou&ocirc;thait d'la Corbi&egrave;re a Gououray. Acquo une autre examplye d'une belle machinne de vapeur. Je s'sait p'tetre une id&eacute;e de r'introduithe la ligne en orde de soulagi l'traffique de route.<br/>
Les premier motos de nenante ans pass&eacute; ne portaits pas grand r'sembliance es vet&ucirc;thes d'aniets. Pas ;l'comfort de cauffage, radio et toutes autes c'mmodit&eacute;es. Tchi transformation d&eacute;pis les jours du j'va et l'qu&ecirc;rre. Malgr&eacute; l'progr&eacute;s, le portrait du m&ocirc;to n'est rein a compathaitre au ch'va bein att'l&eacute; trottons ordgilleusement, respectueux des c'mandes de son maitre.<br/>
<br/>
J'pense bein que l'avanchement d'la f&egrave;rmi&eacute;thie est ch'la tch'a fait l'pus d'progr&eacute;s duthant dernier sieclye. I'n i'a pas autchune comparaisson d'la machinn'nie d'aniet auve les implements utilis&eacute;es par nos pathents et d'nou-m&ecirc;me. Siez ch'vaux l'temps pass&eacute; a tour'n&eacute; une raie a compathaitre au tracteu d'achteu tchi prends quatre raies en aiset&eacute;. La plian'tie et l'd&eacute;fouissage des patates tout a la main. Ch'Tait la l'temps quand les nouvelles patates avaits vraiment l'gout d'nouvelle patates Deux panniers, une frouque et une barrique de cidre etait sufficant pour la saison. Ach'teu faut ergrandi les brecques du clios en orde d'acc'moder la defouisseuse. Tchi changements. <br/>
<br/>
Bein seux qu'la vie d'aniet est pus aisie, j'avons pus d'temps d'r'pos, pus d'louaisi, pus d'sou pour vacances et d'choses luxe. Mais malgr&eacute; tout, j'me d'mande tchiquefais si les gens sonts pus heutheux qu'lus anch&ecirc;tres.<br/>
<br/>
Quand a m&eacute;, j'sis content d'aver v&ecirc;tchu dans un temps d'grand progr&eacute;s, et d'changements.<br/>
J'me d'mande tchi qu'nos p'tits &eacute;fants v&ecirc;thons duthant les prechaines chent ans si l's'affaithes progresse de la manni&egrave;the que j'avons veu et experienc&eacute; d&ucirc;thant n&ocirc;t vie. <br/>
<br/>
A LA PRECHAINE <br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>

<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

