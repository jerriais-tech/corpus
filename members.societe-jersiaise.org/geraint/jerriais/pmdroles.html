<HTML>

<!-- Mirrored from members.societe-jersiaise.org/geraint/jerriais/pmdroles.html by HTTrack Website Copier/3.x [XR&CO'2014], Tue, 15 Jul 2025 13:46:23 GMT -->
<HEAD>
<TITLE>D&eacute; droles d&eacute; choses en Jerri!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D&eacute; droles d&eacute; choses en Jerri!</h2>
'Ch'est abominablye' dit la Merrienne<p></font></center><p><p>

Moussieu l'Editeu,<p>
La niet pass&eacute;e j'criyais vraiement que la Merrienne avait affol&eacute;. Trais ou quatre fais dans les p'tites heuthes oulle a saut&eacute; hors du liet, allum&eacute; la chandelle et s'est d&eacute;faite de tout ch'qu'oulle avait sus l'co. M&eacute;, j'faisais la  mine d&eacute; ronflier, car je n'voulais pas p&ucirc;s qu'chenna r'garder chu commerce-l&agrave;. Ou comprendez, Moussieu, que y a des moments dans la vie quand un homme dait freunmer l's i&egrave;rs  &agrave; chein tchi s'p&acirc;sse.<p>
En d&ecirc;jeunant ou ma explitchit qu'oulle avait 't&eacute; pitchie par iun de ches sales p'tites b&ecirc;tes que j'n'ai pas besoin d'nommer.<p>
'Ch'est dr&ocirc;le, Ph'lip' oulle a dit, 'mais quand n'y &eacute;thait que iun de ches maufaites insectes dans tout l'Ile, ou veindrait m'trouver ichin. Toute ma vie j'en ai souffert et j'voudrais saver pourtchi. Chein tchi m'fait m&acirc;rri ch'est d&eacute; t'vaie dormi comme un prince et  ronfli&eacute; &agrave; tout c&acirc;ss&eacute;, quand m&eacute;, j'si &agrave; enduther des tortuthes. I' n'y a pas d'justice dans l'monde!' <p>
J'n'ai pas &ocirc;s&eacute; rithe, Moussieu, car si j'l'avais fait, seux et certain que j'&eacute;thais yeu tchiquechose &agrave; travers la t&ecirc;te. Et don, ayant toussot&eacute; un couplye d'fais, et aval&eacute; une gorgie d'th&eacute;e, j'ai d'mand&eacute; &agrave; la bouonnefemme s'ou n'criyait pas que y'avait yeu un grand changement &agrave; la P'tite Cour.<p>
'Mais damme oui' oulle a dit, 'ch'est l'Juge Vouaisin tch'a changi. Ch'nest p&ucirc;s une affaithe d'une p'tite amende, ou d'vingt-quatre heuthes d&eacute; prison, mais d'un mais ou m&ecirc;me p&ucirc;s. J&eacute; crai tch'i' dait aver yeu daeux mots avec l&eacute; Juge Syvret et d'en aver profi&eacute; et ch'est une raide  bouonne chose. P&acirc;slant d'chenna, Ph'lip, tch&egrave;sque nou l&ucirc;s donne &agrave; mangi &agrave; ches brigands dans la Prison, sais-tu?'<p>
'Nannin' j'y ai dit, 'mais si ch'tait m&eacute;, j'les mettrais sus du pain et d'ieau, avec une raide dose d'huile d'casto trais fais la s'maine, et j'garantis qu'au but d'l&ucirc;s terme, ils &eacute;thaient bein d'la peine &agrave; s&eacute; t'nin d'but, et prendraient bouon soin de n&eacute; r'v'nin pas pour un deuxieme.'<p>
'Un raide bouon r'mi&egrave;de' ou s'est accord&eacute;e et ajouotit, 'j'm'en vais en p&acirc;sler &agrave; notre D&eacute;put&eacute;, pour tchi sou&ocirc;sl&egrave;ve la tchestion dans l's <a href="etats.html">Etats</a>. S'ils en approuvent,et qu'la Police trouve un deuxi&egrave;me tchan comme l&eacute; raide bouon tch'ils ont &agrave;ch'teu, la Ville, au s&eacute;, s'sa si trantchille qu&eacute; nous pouorrait craithe que tout l'monde 'taient hors &agrave; la chapelle ou &agrave; une r&ecirc;union d&eacute; ches 'Jehovah Witnesses'.'<p>
'Laisse ches-l&agrave; trantchilles' j'y ai dit. 'Ils ont p't-&eacute;tre d&eacute; dr&ocirc;les d'id&eacute;es, mais ch'est d'bouonnes gens et I' n'font pas d'ma.'<p>
'Comme tu voudras' oulle a dit 'mais y a iunne ou deux observ&acirc;tions que j'&eacute;thais peut faithe. Enfin, une autre chose: tu'as veu, sans doute, dans la g&acirc;zette, qu'un S&eacute;nateur eut un accident dans san moteur, l'autre s&eacute;, &agrave; <a href="st_brelade.html">Saint Br&eacute;lade</a>.'<p>
'V&egrave;the' j'ai dit 'en t&acirc;chant d&eacute; tou&ocirc;ner une c&acirc;rre, i' capuchit la banque et la Police fut app'l&eacute;e.'<p>
'Et la Police trouvit tchi n'tait pas &agrave; bliaumer et i' n'fut pas m&ecirc;me d'vant l'Conn&eacute;tablye.'<p>
'Nan.'<p>
'Bouonne Police &agrave; Saint Br&eacute;lade!' ou s'est faite, s&eacute;quement.<p>
'Et tch&egrave;sque tu veur dithe par chenna, bouonnefemme?'<p>
'Oh, rein du tout. Ch'est simplyement une id&eacute;e tchi m'est v'nue &agrave; la t&ecirc;te.'<p>
'Eh bein vielle t&ecirc;toine' tch&egrave;squ'oulle est ch't'id&eacute;e-l&agrave;?'<p>
'J'n't&eacute; dithait pas anniet, mais p't-&ecirc;tre p&ucirc;s tard. Laissons l'S&eacute;nateur et la bouonne Police et consid&eacute;thons &agrave;ch'teu ocquo une autre chose qu&eacute; j'ai veu dans la g&acirc;zette derni&eacute;thement. Ch'tait l'avis d'une r&ecirc;union des cr&ecirc;ances d'un individu tch'est en d'sastre.'<p>
'Eh bein mais' j'ai dit, 'ch'n'est pas l'preunmyi tchi s'est trouv&eacute; souos l'fou et seux et certain ch'n&eacute; s'sa pas l'drein.'<p>
'Oh' ou s'est faite, 'j'sais bein qu&eacute; dans l'p&acirc;ss&eacute; bein des pou&ocirc;res balloques ont yeu le m&ecirc;me malheur, mais i' m'semblye qu'anniet i' s'arrive d&eacute; bein dr&ocirc;les d&eacute; choses en J&ecirc;rri. Par chein qu'j'en vais, un homme peut s'en v'nin ichin, prendre une boutique et s'&ecirc;tablyi en commerce sans aver d&egrave;pens&eacute; un sou. Tout ch'qui li faut y'est fourni &agrave; cr&eacute;dit, m&ecirc;me &agrave; la valeur d&eacute; dix milles louis &eacute;pis un bouon jour l&eacute; moussieu est d&eacute;cliath&eacute; en d'sastre et les cr&eacute;anciers sont liaissis &agrave; compter l&ucirc;s pertes et &agrave; t&acirc;chi d&eacute; comprendre comment tch'ils avaient peut &ecirc;tre si b&ecirc;te. J'n'dis pas qu&eacute; ch'est d'm&ecirc;me dans la pr&eacute;sente cause, mais d'pis la dgu&ecirc;rre il a 't&eacute; fait plusiers fais.'<p>
'Damme, v&egrave;the' j'ai dit, 'et  pourtant si un bouon J&egrave;rriais y &ecirc;prouvait  I'n'trouv'thait pas les gens si pr&ecirc;ts &agrave; li donner cr&eacute;dit. R'garde m&eacute;, quand j'fus en Ville i'n'y a pas, longtemps, et qu' j&eacute; m'trouvis &agrave; court, j'eus bein d'la peine &agrave; persuader un aub&egrave;rgiste &agrave; m'donner cr&eacute;dit pour une pinte de bi&eacute;the et l'balloque m&eacute; connaissait, pourtant.'<p>
'Ch'tait p't-&ecirc;tre pour chenna' oulle a dit, 'mais tu'as raison, Ph'lip. J'&eacute;thais creu que j'tais bein connue en Ville &eacute;tout, mais dans les temps d'Nou&eacute;, quand j'fus dans iun des grandes boutiques pour accater une pathe  d&eacute; n'y a pas soin tchi &agrave; cr&eacute;dit, j'&eacute;thais yeu &agrave; m'en r'v'nin sans sinon pour la Liza, tch'&eacute;tait auve m&eacute;. Tu peux t'fier qu&eacute; j'n'y r'mettrait jamais les pids dans chutte boutique-l&agrave;, mais si j'avais 't&eacute; une dame angliaiche, avec un m&ocirc;teur tchi n'y appartenait pas, accompagn&eacute;e par un moussieu tchi n'tait pas s'n homme, j'&eacute;thais peut aver tout ch'que y'avait dans la boutique sans d&ecirc;shaller un sou. Ch'est abominablye, Ph'lip!'<p>
'Y a bein des choses dans l'J&egrave;rri d'&agrave;chteu tchi sont abominablye' j'ai dit. 'Mais &agrave;chteu Merrienne, tan membre des Etats tchi voulait aller en Russie, est-i' ocquo d'la m&ecirc;me id&eacute;e?'<p>
'J'n'si pas seuze' oulle a raiponnit, ' car il a p't-&ecirc;tre consid&eacute;th&eacute; que si les Russes happaient un grand fort gars comme li dans l&ucirc;s pays, i' pourraient d&eacute;cider qu&eacute; ch'est l&agrave; justement l'homme tchi l&ucirc;s faut pour les mines en Sib&eacute;rie.' <p>
<p>
<i><a href="lebrocq.html">Ph'lip</a></i> <br>
<p>
<I>2 JULY 1960<p>
</I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="crinme.html">L&eacute; cr&icirc;nme et la louai</a><p>
<li><a href="mancrime.html">Man Crime</a><p>
<li><a href="gdf_enrussie1.html">George d'la Forge en Russie 1</a><p>

</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmdroles.html by HTTrack Website Copier/3.x [XR&CO'2014], Tue, 15 Jul 2025 13:46:23 GMT -->
</HTML>
