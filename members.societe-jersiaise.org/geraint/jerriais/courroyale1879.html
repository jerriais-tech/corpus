<HTML>

<!-- Mirrored from members.societe-jersiaise.org/geraint/jerriais/courroyale1879.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>La Cour Royale en 1879</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Cour Royale en 1879</h2></font></center><p><br>
<img src="cour2012.jpg" width="257" height="500" alt="" title="" border="0" align="right" />
<CENTER><TABLE><TR><TD>
Le prumi de la Cour Royale<br>
Est Mousieu Hammond not' Bailli;<br>
Sa barbe blanche est sans egale,<br>
Et sen saver n'est pas failli.<br>
I' peut vouos dviser pour une heure<br>
Sans en &ecirc;tre lass&eacute; un brin;<br>
Sa langue est comme une ecloteure<br>
Qui laisse couore l'iau sans fin.<br>
Le seigneur de la Seigneurie<br>
De St. Germain, Mousieu Bisson,<br>
Se rpose &agrave; la fin de sa vie,<br>
Des conteurs i' n'entend pus l'son.<br>
Il a trejous 't&eacute; pr&ecirc;t &agrave; faire<br>
Sen dver en fidele sujet,<br>
Et pour le chein qui sait li plaire<br>
Il est tout remplli de bont&eacute;.<br>
Fran&ccedil;ois Marett un fils d'Avranche,<br>
Comme le Bailli, prend du sno;<br>
Nouz aime sa maniere franche;<br>
Il est bon et aime un bouon mot.<br>
Le prechain est Mousieu du Heaume<br>
Dont i' vaut mux ne dire rein,<br>
Sinon que de rcorder sen siaume<br>
Qu'il a un divers tas de bein.<br>
I' n'se creit pas de la ptite biere<br>
Et il est un ptit roupilleux;<br>
Chacun peut veir &agrave; sa maniere<br>
S'il est humble ou bein orguilleux.<br>
Pour continuer le quatrieme<br>
Est le juge Charles Gruchy;<br>
Maugr&eacute; ses rhomatiss il aime<br>
Le travas quand il y-est pllaichi:<br>
Ch'est dommage que l'rhomatisse<br>
L'obllige ainchin de hampionner;<br>
Nouz aimrait &agrave; vei a justice<br>
Marchir tout drait sans clopiner.<br>
A c&ocirc;t&eacute; d'li chacun admire<br>
La figure d'Mousieu Picot,<br>
J'ai bein du pllaisir &agrave; le dire,<br>
Sa veue est quasi un fricot.<br>
Opres li veint le juge Falle,<br>
Il est le drain de sen c&ocirc;t&eacute;,<br>
Personne mux que li n'etale<br>
Sen honneur et sa dignit<br>
Il a une barbe imposante,<br>
Ch'n'est certes pas un cherubin,<br>
Sa mine est assez innocente,<br>
Ouess-que consider&eacute; malin.<br>
Et pis en cmanchant par la drouaite<br>
Nou trouve le juge Briard<br>
De la louai fidele interprete<br>
Homme sans morgache et sans fard.<br>
J'n'en connais as un pus fidele<br>
Parmi nous &agrave; faire sen dver;<br>
D'exactitude un vrai modele,<br>
Pus de iun devrait l'imiter.<br>
Le prechain est un homme dingne<br>
De tout honneu, Mousieu Mouorant,<br>
Un homme tout &agrave; fait hors ligne,<br>
Des magistrats est l'ornement.<br>
En continuant la compagnie<br>
Nouz arrive au <a href="langlois.html">docteu Langleis</a>,<br>
I' semblle parfais qu'i' s'engnie<br>
D'ouir les m&ecirc;mes propos tant d'feis,<br>
Ch'n'est pas un mauvais caractere,<br>
I' n'cherche pas dispute ou brit,<br>
Mais i' peut se mettre en colere,<br>
I' n'faut pas li piler sus l'pid.<br>
Quant &agrave; Mousieu Clement Nicolle,<br>
Et sen vaisin Mousieu d'Gruchy<br>
I' n'sont pas des gar&ccedil;ons d'ecole<br>
Dpis longtemps i' savent marchi.<br>
Enfin pour finir la douzaine<br>
J'en ai ocouo iun &agrave; nommer,<br>
Elie Nicolle d'la Fontaine<br>
Qu'&eacute;tait d&eacute;put&eacute; quand et me.<br>
L'prechain a nommer est un homme<br>
Qui-a de l'esprit assez pour deux;<br>
J'n'en connais pas un autre comme<br>
<a href="marett.html">R.P.Marett</a> le procureux.<br>
Opres li veint Mousieu l'Vicomte,<br>
Gervaise Le Gros est sen nom,<br>
Qui les difficult&eacute;s surmonte,<br>
Esprit calme, juste et profond.<br>
Chute ann&eacute;e a 't&eacute; ermerquable<br>
Par la mort de deux Avocats<br>
D'la Reine, chose regrettable<br>
Et &agrave; ch't-heu je n'en avons pas.<br>
Le Greffi Vernon jeane dr&ocirc;le<br>
A hardi de capacit&eacute;;<br>
I' sait fort bein rempllir sen r&ocirc;le.<br>
Je l'dis et ch'est la v&eacute;rit&eacute;.<br>
Les avocats &agrave; longue haleine,<br>
Es sergents et les ecrivains<br>
M'amenent au but de ma peine<br>
Ov l'huissier qu'est le tout fins mains.<br>
<p>
<i><a href="langlois.html">P.L.</a><br>
4/11/1879</i><br>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmbaillis.html">Ph'lip et les Baillis</a><p>
<li><A HREF="masse.html">La M&acirc;sse Rouoyale</A><p>
<li><a href="assembliee/cour.html">Visite &agrave; la Cour Rouoyale</a><p>

<li><a href="cahouain_justice.html">Un transport d&eacute; Justice</a><p>
<li><P><A HREF="cotillon.html">La Bouonne Femme et ses Cotillons</A></P>
<li><a href="diffethence.html">La diff&eacute;thence</a><p>
<li><a href="gdfhonneur.html">&Agrave; tout seigneur tout honneur</a><p>
<li><a href="gdfgaz7.html">Dans la g&acirc;zette...</a><p>
<li><a href="pmdeputebailli.html">Merrienne n'a pas d'aide</a><p>
<li><a href="crinme.html">L&eacute; cr&icirc;nme et la louai</a><p>
<li><a href="mancrime.html">Man Crime</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/courroyale1879.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>
