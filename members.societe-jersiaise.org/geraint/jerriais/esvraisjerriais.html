<HTML>
<HEAD>
<TITLE>&Egrave;s vrais Jerriais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Egrave;s vrais Jerriais</h2></font></center>
<CENTER><TABLE><TR><TD>
<font size="-1"><i>Heu pietas! Heu prisca fides. - Virgile.<br/>
</i></font><br/>
D'pis bain des longues ann&eacute;es, j'ai t'ai si liain d'ichen,<br/>
Que dans tous les pays j'ai fait un buon but d'qu'min.<br/>
Tr&eacute;jous liain de ch'que j'aime, ai tr&eacute;jous liain des mains,<br/>
Je m'consolais un miot: la pensaie d'<a href="st_louothains.html">Saint Lourrains</a><br/>
M'erlevait les esprits. Ai quand dans une contraie<br/>
J'viais un mauvais rouai qu'opprimait ses sujaits.<br/>
J'pensais &agrave; Jerri ai je m'disais: &quot;Ma f&eacute;<br/>
De tout ch'qui ya au monde n'ia rain d'itai comm' t&eacute;,<br/>
J'avons la paix &eacute;tout ai la prosperitai.&quot;<br/>
Ai j'pensais au Jerriais, un' langue qui m'est bain chi&egrave;re,<br/>
Car ch'est un monument qui nous rappell' nos p&egrave;res:<br/>
Ai je m'disais ocquo: &quot;Cosole-t&eacute;, mon &eacute;fant,<br/>
Tu f'ras coum'un liaivre qui cuorre devant les chans,<br/>
I' fait un grand d&eacute;tou ai i'rvain &agrave; san nid;<br/>
Tu f'ras coum' ch'la, cr&eacute; m&eacute;; Jerri t'verra muorri,<br/>
Tan corps erposera dans le ma&icirc;me chimeti&egrave;re,<br/>
Ai dans le ma&icirc;me tomb&eacute; que les os de ton p&egrave;re.&quot;<br/>
<br/>
Enfin, chu jour l&agrave; vint. J'm'embarque ai ov un rie,<br/>
J'attair&icirc;mes sans trop d'peine dans la nouvelle cauchie.<br/>
Quand j'arrive sur le quai, j'entends p&acirc;l&eacute; angliais<br/>
Ai tus cheux qu' j'vis pas iun n'p&acirc;lait Jerriais,<br/>
V'la qui me fit d'la peine, mais enfin je me dis<br/>
Que dans un port de m&eacute; nous entend tuos les d'vis.<br/>
Je m'en fus d'l&agrave; en ville; mais coum' tout a changi,<br/>
Je n'm'y reconnaissais pon avant d'vais l'<a href="viermarchi.html">vier Marchi</a>,<br/>
J'erconnus la <i>Chronique</i> ai la <a href="gdfhist.html">Cohue Royale</a>,<br/>
Ai pis la Vieille Eglise ai la <a href="pouorre.html">Statue Royale</a>.<br/>
J'trouve l&agrave; l'amin Flip qui fut bein aise d'm'ervais,<br/>
Ai quant &agrave; m&eacute; savous j'en eu une bain grande juaie.<br/>
J'nos promn&icirc;mes donv ensemble trejous dans l'Vier Marchi,<br/>
Quand tout d'un coup i'm dit: &quot;V&eacute;-tu v'l&agrave; le <a href="bailli.html">bailli</a>,<br/>
Le jeune homme qu'es ov li est iun des avocats,<br/>
Qu'est <a href="connetable.html">conn&eacute;table</a> &eacute;tout dans une paraisse de bas.&quot;<br/>
I'se promenait coum' nous, ai j'entends en passant<br/>
Qu'i' n'p&acirc;laient pon Jerriais, mais de l'anglais ronfliant,<br/>
Flip me dit qu' le Jerriais i'n'le comprenat pon<br/>
Pus qu'la langue d'ses anc&ecirc;tres ai ch'etait le breton,<br/>
V'l&agrave; qui m'douni un coup, j'en fus tout ebaubi......<br/>
V'ais d'itai &agrave; Jerri ch'est &agrave; en faire pitchi!<br/>
<br/>
Aifants ne craignous pon la col&egrave;re de vos p&egrave;res<br/>
Cuochis paisiblement dans le tomb&eacute; aust&egrave;re!<br/>
Crious qu'i sont contents de vais vos sacril&egrave;ges,<br/>
De vais tuos iun &agrave; iun passer les privil&egrave;ges<br/>
Qu'i payaient de lus sang?<br/>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ai en viant d'itai<br/>
Crious que Jean Herault ai H&eacute;lie de Carteret<br/>
Peuvent dormi tranquillement dans la si fraide taire,<br/>
Aicoutaient-i plaiader dans la langue d'Angletaire,<br/>
Ou savais bain qu'H&eacute;lie le sabre &agrave; la main<br/>
F&icirc;t flanqui hors d'la Cour un gouvairneur hautain;<br/>
Henri Huit &eacute;tait juste; i nos douni raison,<br/>
Man gouvairneur s'en fut - pour muorri en prison,<br/>
Ai pis ocquo d'nos jours, le grand Fran&ccedil;ois Godfrey,<br/>
Ou savais s'i' voulait nos laissi angliaiser!<br/>
Demandais  san clairque qu'est ocquo parmi nous,<br/>
S'i voudrait vais qu'angliais entre les dents de tous.<br/>
Ah! cr&uuml;s bain chuncl&eacute;, que tuos ches <i>vrais Jerriais</i><br/>
Trembient de d&eacute;sesp&eacute;; ai rain que de vos vais<br/>
Oublier lus cuorage, ai votre libertai,<br/>
Vos renient pour lus fils ai lus posteritai!<br/>
Mais i'n' faut pon qu'j' chairche &agrave; faire d'la discorde;<br/>
Mais j'n'ai pon pu me taire de pa&icirc;ne mon cheu da&icirc;borde.<br/>
Pensais &agrave; ch&ucirc;te parole de Jean Jacques Bousseau:<br/>
&quot;I'n' faut pon j'ter, dit-i, la libertai &agrave; l'iau.<br/>
Ch'est une chose bain belle, qu'un peuple gagne une fais;<br/>
Mais, h&eacute;las, s'i' la paird, i'n' la rattrap' jamais.&quot;<br/>
En nos rapp'lant chouna, gardons tr&eacute;jous nous druaits,<br/>
Ma&icirc;me avec jalousie, ai en fid&egrave;les sujaits.<br/>
D&eacute;fendons notr' Jerri contre les souverains,<br/>
Car i'n' faut pon chang&eacute;; je soum, r&eacute;publicains,<br/>
Ai dans les jours de juaie, j'voudrais que tuos s'a&icirc;crient:<br/>
&quot;Vive Victoria, <i>Duchesse en Normandie</i>.&quot;<br/>
<br/>
<i>Amans libertatis Patriae</i><br/>
&nbsp;<p>
</TD></TR></TABLE></CENTER>

<font size="2">

<I>Viyiz &eacute;tout:</I><p>

<ul>
<li><a href="jersangliais.html">Du Jersangliais</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
