<HTML>

<!-- Mirrored from members.societe-jersiaise.org/geraint/jerriais/philosophes.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
<HEAD>
<TITLE>S&eacute;yis Philosophes!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

 <center><font color="#215e21"><h2>S&eacute;yis Philosophes!</h2></font></center><p>
<CENTER><TABLE><TR><TD>

 Qu'un pouorre av&eacute;, par accident,<br>
 Laisse tchaie un vaiss&eacute; et le d'piche<br>
 Nou lis chante ma', le pus souvent;<br>
 Nou lis fait toutes sortes de m'niches,<br>
 Et m&ecirc;me nou l'talmouse tout d'un coup,<br>
 Bieau qu'che n's'sait pon sa faute en tout!<p>

 Parfais quand nou-z'est &agrave; s'prom'ner<br>
 I' veint d'la pl'yie ou bein d'la grille,<br>
 Nou-z'est tremp&egrave;s d'vant qu'arriver<br>
 A maintchi c'min d'san domicile...<br>
 Nou grounne et nou groumache sus l'temps<br>
 Vaithe, et m&ecirc;me avec des serments!<p>

 Quand l'th&eacute;e a l'go&ucirc;t enfum&acirc;tchi,<br>
Ou qu'y'a trop d's&egrave; dans les patates,<br>
  Que la bouanne femme - ou n'sait coumme tchi -<br>
 A mal fait la sauce de tomates,<br>
 Nou fait des grignes sus touos les sens,<br>
 Pust&ocirc;t que d'mangi &agrave; belles dents.<p>

 Quand nou n's'entend pon de ches mus<br>
 Ov un vaisin qui n'vos aime dgh&eacute;the<br>
 Nou d&eacute;cide qu'il en ou&iuml;tha pus,<br>
 Et nou couort siez un houmme d'affaithes,<br>
 Oubliant que, dans les proc&egrave;s,<br>
 Ch'est les clients qui paient les frais!<p>

 S'nou trouve un creux dans un mouoch&egrave;t,<br>
 Ou une triache &agrave; sa casaque;<br>
 Qu'un bouton manque &agrave; san blianch&egrave;t.<br>
 Ou qu'sus ses braies, nou vaie une tacque;<br>
 Tout d'suite, nou fait un tas d'combat,<br>
 Coumme si ch'tait l'fait d'un sc&eacute;l&eacute;rat!<p>

 Pourtchi, mon doux! se d&ecirc;rangi?<br>
 Pourtchi s'mettre en d'itelles col&eacute;thes?<br>
 Eche que nou n'peut pon s'arrangi,<br>
 Faute de champagne, ov <a href="cidre.html">cidre</a> ou bi&eacute;the?<br>
 Devant vos mettre &agrave; bouller l's'yi&egrave;rs.<br>
 Demand'ous don' &agrave; tchi qu'ch'la s&egrave;rt.<p>

 L's'av&egrave;rs n'ont pas, pouor' p'tits m&eacute;djans,<br>
 Autant d'avis qu'les grand' persounnes,<br>
 S'i' d'pichent un pliat de temps en temps<br>
 Se r'graie-t-i' pus vite quand nou grounne?<br>
 Et quand la bouanne femme fait d'san mus,<br>
 Faut-i' lis faithe un tas d'abus?<p>

 A tchi bon groum&acirc;chi tout l'temps?<br>
 J'crai qu'dans les p'tites choses de la vie,<br>
 Coumme dans les grandes, mes pouorres bouannes gens,<br>
 Faut avair d'la philosophie,<br>
 Et si l'affaithe va trop d'travers<br>
 Eh bein, i' n'y'a qu'&agrave; frumer l's'yi&egrave;rs!<p>

&nbsp;<p>

<i><a href="ejluce.html">Elie</a></i><p>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="grouneux.html">L'Grouneux</A><p>
<li><a href="grounn.html">L&eacute; Grounneux</a><p>
<li><a href="renfrouangniy.html">Le Renfrouangniy</a><p>
<li><a href="ouvrier.html">La Pliainte de l'ouvrier de la Ville Et l'vier Querpentiy</a><p>
<li><a href="pliaingnant.html">L&eacute; Pliaingnant</a><p>
<li><a href="candidat.html">Pllainttes d'un Candidat</a><p>
<li><a href="esjerriais.html">&Egrave;s Jerriais</a><p>
<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><a href="craqthie.html">La Craqthie d'Fouet</a><p>
<li><a href="contents.html">Yien a qui n'sont jamais contents d'lus sort.</a><p>
<li><a href="painmoralist.html">Friend Piteur turns moralist</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/philosophes.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
</HTML>
