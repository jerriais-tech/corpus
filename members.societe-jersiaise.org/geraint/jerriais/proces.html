<HTML>

<!-- Mirrored from members.societe-jersiaise.org/geraint/jerriais/proces.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
<HEAD>
<TITLE>Le Proc&eacute;s</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Le Proc&eacute;s</h2></font></center><p>
<center><P>Petite Com&eacute;die en un Acte.</P></center>

<img src="setheedjerriais1916stl.jpg" width="257" height="400" alt="S&eacute;th&eacute;e Jerriaise 1916" title="S&eacute;th&eacute;e Jerriaise 1916" border="0" align="right" />

<P>&nbsp;</P>
<P>La sc&egrave;ne est dans eune p'tite Cour.</P>
<p>
<I><P>Personnages:</P></I>
<p>
Le Juge<br>
Le Greff'yi<br>
<p>
<I><P>Les Parties au proc&egrave;s</P></I>
La&iuml;esse Ernon, fils Ph'lip<br>
Esther Ann Vigot, veuve Lesbith&eacute;<br>
<p>
<I><P>Les T&eacute;moins</P></I>
Cli&eacute;ment d'Caen, fils Aaron<br>
Joseph Le Boutill'yi<br>
Mse. Elizabeth Venement<br>
<P>&nbsp;</P>





<center><TABLE CELLSPACING=0 BORDER=0 CELLPADDING=1 WIDTH=500>
<TR><TD WIDTH="19%" VALIGN="TOP">
<P><I>Juge </I></TD>
<TD WIDTH="81%" VALIGN="TOP">
Ne v'lo l'audience ouverte et l'Tribuna est pr&ecirc;t,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
App'lez, Moussieu l'Greff'yi, les parties au proc&egrave;s.</TD>
</TR>
<TR><TD WIDTH="19%" VALIGN="TOP">
<I>Greff'yi </I></TD>
<TD WIDTH="81%" VALIGN="TOP">
La&iuml;esse Ernon, fils Ph'lip, contre Esther Ann Vigot,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Veuve Edouard Lesbith&eacute;, d'aupr&egrave;s du "Panigot."</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Cause, en D&ecirc;dommag'ment pour violence et affront.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Affaithe env'y&eacute;e en preuve</TD>
</TR>
<TR><TD WIDTH="19%" VALIGN="TOP">
<I>Juge </I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Alors, app'lez les noms</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Des diff&eacute;thents t&eacute;moins. App'lez, Moussieu l'Greff'yi</TD>
</TR>
<TR><TD WIDTH="19%" VALIGN="TOP">
<I>Greff'yi </I></TD>
<TD WIDTH="81%" VALIGN="TOP">
Cli&eacute;ment d'Caen, fils Aaron, Joseph Le Boutill'yi</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Avanchiz s'i'vos plia&icirc;t - Elizabeth Venement</TD>
</TR>
<TR><TD WIDTH="19%" VALIGN="TOP">
<I>Juge </I></TD>
<TD WIDTH="81%" VALIGN="TOP">
Ou promett&egrave;z, t&eacute;moins, d'raconter fiabl'y&eacute;ment</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Tout chein qu'ou pouvez dithe au sujet du proc&egrave;s</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ou n'exag&eacute;r'rez pas, ou du mains pas expr&egrave;s</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Mais dithez chein qu'est vrai sans en ajouoter pus</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et sans omettre rein - L&eacute;v'ous!</TD>
</TR>
<TR><TD WIDTH="19%" VALIGN="TOP">
<I>T&eacute;moins </I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Nou f'tha d'san mus!</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
Ou connaissiz la cause, ach'teu j'allons c'menchi;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Tch'est qu'est l'preunmyi t&eacute;moin? Vos plia&icirc;t-i' avanchi?</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Bon, ch'est vous, Cli&eacute;ment d'Caen!</TD>
</TR>
<TR><TD WIDTH="19%" VALIGN="TOP">
<I>Cli&eacute;ment</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; J'peux-t'i p&acirc;l&eacute; l'J&egrave;rriais?</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Moussieu l'Juge. Ou viyiz, j'n'sais pas l'haut fran&ccedil;ais;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'le comprends bein assez mais j'le d'vise un mio ma'</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
Ne vos d&ecirc;rangiz pas; nou p&acirc;le au Tribuna,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ichin, du mus qu'nou peut, car ou viyiz, j'comprenons</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
L'angliais, l'fran&ccedil;ais, l'latin, l'j&egrave;rriais, tchique mots d'breton</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et pis j'avons acquo, serr&eacute;s dans notr' titheux,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Un lexique espagnol, et un dictionnaithe ou deux,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Le drouait d'p&acirc;ler sa langue est erconnu pour tous,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Nou vos d'vis'sa j&egrave;rriais pour qu'ou seyiz si&egrave;z vous.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ach'teu tch'est qu'ou savez?</TD>
</TR>
<TR><TD WIDTH="19%" VALIGN="TOP">
<I>Cli&eacute;ment</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Eh bein, Moussieu, n'ev'ch&icirc;n</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
L'affaithe. Un jour ches Stembre, en allant par le c'min</TD>
</TR>
<TR><TD WIDTH="19%" VALIGN="TOP">&nbsp;</TD>
<TD WIDTH="81%" VALIGN="TOP">
Qui va de man c&ocirc;til jusqu'au bas d'la falaise, -</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ch'est un p'tit c'min d'brebis qui n'a dgethe qu'un pid d'laize</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'entendis tout d'un coup tchiqu'un cri&eacute; 'au s'cours'</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'couothi travers bruy&egrave;the et geon en copant court</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'faill'yi m&ecirc;me &ecirc;craser un malheutheux lapin,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Qui dormait sus san r'pas et n'm'entendait pas v'nin.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Un bieau lapin, ma f&eacute;! Si j'avais ieu man tchian,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
I' vos l'ethait gav'l&eacute;.</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Allons don', Mess de Caen,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
N'perdez pas les moments d'la Cour! Chu lapin-l&agrave;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
A-t-i' tchique rapport au proc&egrave;s?</TD>
</TR>
<TR><TD WIDTH="19%" VALIGN="TOP">
<I>Cli&eacute;ment</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ah, nannin-dja.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
N'evchin chein que j'trouvi quand j'vins au plien d'la m&eacute;</TD>
</TR>
<TR><TD WIDTH="19%" VALIGN="TOP">&nbsp;</TD>
<TD WIDTH="81%" VALIGN="TOP">
Ch'tait Missis Lesbith&eacute;, qu'&eacute;tait &agrave; s'lamenter.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
San visage &eacute;tait vert comme un pouothet ou eune chour,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
L'ieau ruiss'lait dans san dos; oulle avait les daigts gourds</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ses ch'veux 'taient touos d&ecirc;nou&egrave;s, ou grenottait d'la fraid,</TD>
</TR>
<TR><TD WIDTH="19%" VALIGN="TOP">&nbsp;</TD>
<TD WIDTH="81%" VALIGN="TOP">
En t'nant bouon dans sa main le restant d'un chap&eacute;.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ses cotillons tremp&egrave;s cliuttaient &agrave; ses dgethets,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Nou-s'&eacute;thait qu&acirc;si dit qu'oulle avait mins des braies</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Enfin, ou 'tait, Moussieu dans un &ecirc;tat pitchiabl'ye -</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ou n'avez janmais veu rein d'aussi mins&eacute;thabl' ye.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Avec les p 'tits miots d'vrai, rest&egrave;s parmi ses g'veux</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Tchi l'&eacute;thait veue au s&eacute;, nou-s'en &eacute;thait ieu peux!</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Mais d'jour, ch'est diff&eacute;thent et j'fus prins d'comp&acirc;ssion</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
En viyant combein triste &eacute;tait sa position.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'la prins donc par un bras, et sans perdre un moment</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'la fis grimper bouan rond, j'n'sai pon trop comment</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Jusqu'au haut d'la falaise. Oulle avait l'corps tout g'l&eacute;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
S'oulle avait rest&eacute; d'm&ecirc;me oulle &eacute;thait attrap&eacute;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ch'est seux, tchique rheumatisse ou tchique autre mauvais ma'</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Lumbago, neuralgie ou fraid dans l'estouma'.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Nou n'dait janmais rester auve ses habits mouillies;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'la fis entrer siez m&eacute; - tout vier gar&ccedil;on qu&eacute; j'sis</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'lis pr&eacute;pathis d'abord un raide bouon grand verre caud,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et pis j'la cond&icirc;sit jusqu'&agrave; ma chambre, &agrave; haut,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et j'lis dis qu'aussitot qu'ses habits fraids s'saient hors</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
I'faudrait bein caud'ment s'env'lopper par tout l'corps,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et t&acirc;chi d'r&ecirc;cauffer, et que dans un clyin d'yi,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Tchique vaisine arriv'thait et s'rait pr&ecirc;te &agrave; lyi aidgi</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
En li apportant d's habits et tout chein qu' i' faudrait</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Pour la r'mettre sus pids aussitot qu'ou pouorrait.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'la laissi donc de m&ecirc;me &agrave; s'arrangi d'san mus -</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'm'en fus siez la vaisine, oulle 'tait sus l'pas de s'n us</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'la mins vite au couothant; ou fit chein qu' i fallait</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Je n'sais pus rein, Moussieu, sinon que quand ou s'n allait</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ou passit par le clios et m'dit qu'ou me r'merciait.</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
Ous avez 't&eacute;, faut l'dithe, un bouan Samaritain;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ch'est l'travas d'un brave homme et d'un vrai citoyen</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
D'sauver un &ecirc;tre humain ou d'emp&ecirc;chi sa mort;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
D'&ecirc;viter l's embarras et les frais d'la l'v&eacute;e d'corps</TD>
</TR>
<TR><TD WIDTH="19%" VALIGN="TOP">
<I>Greff'yi</I></TD>
<TD WIDTH="81%" VALIGN="TOP">
Allons, l'pr&eacute;chain t&eacute;moin, Elizabeth Venement.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Racontez chein qu'ou savez concernant l'&eacute;v&egrave;nement.</TD>
</TR>
<TR><TD WIDTH="19%" VALIGN="TOP">
<I>Elizabeth</I></TD>
<TD WIDTH="81%" VALIGN="TOP">
A p&acirc;ler vrai, Moussieu, j'n'en connais pas bein long;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'couothis siez Mess De Caen auve un tas d'cotillons</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et tout chein qui fallait pour r&ecirc;cauffer les sens,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
D'un corps qu'est engourdi d&eacute; d'pis aussi longtemps.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Missis Lesbith&eacute; 'tait dans un divers chagrin,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ou lermait, ou plieuthait, ou 'tait tout l'temps enfin</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Comme au m'sesp&eacute; d' sa vie. Ou n'savais pon tchi faithe</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'la consolis d'man mus; chatchun a sa mani&egrave;the.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
La meinne eu un mio d'bouan, b&eacute;tot ou r'prins ses sens</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'lis coulis mes habits et l'em'nit siez ses gens.</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
Ou n'vos dis pas, Missis, pour tchi cause ou raison,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Qu' ou s'trouvait sus la gr&egrave;ve? Allait-alle au paisson?</TD>
</TR>
<TR><TD WIDTH="19%" VALIGN="TOP">
<I>Elizabeth</I></TD>
<TD WIDTH="81%" VALIGN="TOP">
Man doux! Moussieu, tchi don qu'oulle &eacute;thait 't&eacute; p&ecirc;tchi?</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
La femme, au jour d'aniet, n'veurt rein d'un t&eacute; m&ecirc;tchi</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Mais, d'pis qu'ou m'le d'mandez, ou m'dit que san bieau-fis</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Allait bein souvent l&agrave; quand il avait ieu du d'vis</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
A la maison. Ou fut pour lis p&acirc;ler deux mots</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
L&agrave; bas - mais i'la prins et la pitchi &agrave; l'ieau.</TD>
</TR>
<TR><TD WIDTH="19%" VALIGN="TOP">
<I>La&iuml;esse</I></TD>
<TD WIDTH="81%" VALIGN="TOP">
Ou vos dit chonna?</TD>
</TR>
<TR><TD WIDTH="19%" VALIGN="TOP">
<I>Elizabeth</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Mais bein seux, qu' ou me l' dit.</TD>
</TR>
<TR><TD WIDTH="19%" VALIGN="TOP">
<I>La&iuml;esse</I></TD>
<TD WIDTH="81%" VALIGN="TOP">
Et vos dit-alle &eacute;tout pour tchi raison qu'je l'fis?</TD>
</TR>
<TR><TD WIDTH="19%" VALIGN="TOP">
<I>Elizabeth</I></TD>
<TD WIDTH="81%" VALIGN="TOP">
Nannin pas pus que ch'l&agrave;!</TD>
</TR>
<TR><TD WIDTH="19%" VALIGN="TOP">
<I>Greff'yi</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ch'est bein, all'ous-en!</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
Le pr&eacute;chain t&eacute;moin... ch'est vous - racontez carr&ecirc;ment</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Tout ch'qu'ou savez!</TD>
</TR>
<TR><TD WIDTH="19%" VALIGN="TOP">
<I>Joseph</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; J'sis l'domestique &agrave; Mess de Caen,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et lundi, j'fus r'porter le patchet, en m'prom'nant...</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
Tchi patchet?</TD>
</TR>
<TR><TD WIDTH="19%" VALIGN="TOP">
<I>Joseph</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Mais l's habits qu'Missis avait laissi</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
A s'tchi d'vant l'feu, pour ervenin les qu'si.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ou comprenez, Moussieu, Mess de Caen n'voulait pon</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Aver un tas d'it&eacute; &agrave; remplyi sa maison.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ni m&eacute; nin'tout, ma f&eacute;! Le preumnyi jour de plyie</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'm'en allis r'porter tout; y'en avait deux b&icirc;ndgies</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
Av'ous tchique chose &agrave; dithe en votre d&eacute;fense aniet,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
La&iuml;esse Ernon? - Dith'ous qu'ou-s avez r'gret?</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
L'&ecirc;vidence me pathait tendre &agrave; corroborer</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Chein qu'a tout l'temps pr&eacute;tendu pliaignante, &agrave; saver:</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Qu'au Dou de la M&eacute;, l'dit jour, sans rime et sans raison</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ou fut fliantchie &agrave; l'ieau, par vous, La&iuml;esse Ernon,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Qu'avez mathi&eacute; sa fille et qui la detestait;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Tch'est qu'en est? Expl'yitch'ous!</TD>
</TR>
<TR><TD WIDTH="19%" VALIGN="TOP">
<I>La&iuml;esse</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Moussieu L'Juge, &ecirc;coutez,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'vai bein qu'ou counnaissiz la pathent&eacute;, h&eacute;las!</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Qu'i y'a entre lyi et m&eacute;; ch'est l&agrave; tout l'embarras.</TD>
</TR>
<TR><TD WIDTH="19%" VALIGN="TOP">
<I>Missis L</I></TD>
<TD WIDTH="81%" VALIGN="TOP">
L&agrave;! viy'ous Moussieu l'Juge, i' c'menche &agrave; m'insulter</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
Chut! N'interrompez pas, laissiz-l&eacute; donc d'viser!</TD>
</TR>
<TR><TD WIDTH="19%" VALIGN="TOP">
<I>La&iuml;esse</I></TD>
<TD WIDTH="81%" VALIGN="TOP">
Tout l'long des jours, ou n'fait que d'picagni tout l'temps</TD>
</TR>
<TR><TD WIDTH="19%" VALIGN="TOP">
<I>Missis L</I></TD>
<TD WIDTH="81%" VALIGN="TOP">
Oh! ! Moussieu l&eacute; Juge!</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Assez! N'faut pas, &agrave; chaque instant</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Interrompre ichin d'm&ecirc;me! Ou nos p&acirc;l'lez b&eacute;t&ocirc;t.</TD>
</TR>
<TR><TD WIDTH="19%" VALIGN="TOP">
<I>La&iuml;esse</I></TD>
<TD WIDTH="81%" VALIGN="TOP">
Je n'peux pus, Moussieu l&eacute; Juge, aver autchun erpos;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'en sis r&eacute;duit souvent &agrave; sorti d'la maison</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et filer hors d'la vaie - ou j'perdrais ma raison!</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Car ch'est picagne ichin ou bein picagne ilo,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Assez pour que l'pus sage en s'sait tout d'un coup fo</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'allais donc d'temps en temps p&ecirc;tchi dans l'Dou d'la M&eacute;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et j'lis donnis ma p&ecirc;que esp&eacute;thant d'la r'calmer...</TD>
</TR>
<TR><TD WIDTH="19%" VALIGN="TOP">
<I>Missis L</I></TD>
<TD WIDTH="81%" VALIGN="TOP">
Pour m&eacute; calmer? L'affront! Ch'tait pour la fricachi!</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
Allons! N' en v'la assez. N'allez pas r'c'menchi!</TD>
</TR>
<TR><TD WIDTH="19%" VALIGN="TOP">
<I>La&iuml;esse</I></TD>
<TD WIDTH="81%" VALIGN="TOP">
Ch'tait tout en vain, Moussieu, mais ne v'lo qu' un matin</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Avec ma vaule et m's ains i'oubliais man chagrin</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
En happant du maq'th&eacute;, quand tout d'un coup j'entends</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Des cris piteurs, tout pr&egrave;s. J'me r'touanne au m&ecirc;me instant,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et tch'est que j'vais? Un corps de femme en un lopin,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
S'en v'nait pardessus l'geon rouollant avau l'c'min!</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Le pid l'y avait mantchi, ie l'vis bein tout d'un coup</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et ou n'par'venait pas a s'rattraper du tout.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ou rouolle et rouolle et rouolle et rouolle et rouolle acquouo</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'pensais qu'&agrave; tout moment ou s'n'allait s'casser l'co</TD>
</TR>
<TR><TD WIDTH="19%" VALIGN="TOP">
<I>Missis L</I></TD>
<TD WIDTH="81%" VALIGN="TOP">
Ou-s'&eacute;thiez bein voulu que j'l'&eacute;thais fait, est-che pon?</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
V'la qui vos &ecirc;thait fait pliaisi...!</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Mais! allons donc! </TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Faut-i'vos l'dithe acquo? Tais-ous, Missis, tais-ous!</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
N'faut pas d'interromptions! Ch'est la regl'ye pour tous.</TD>
</TR>
<TR><TD WIDTH="19%" VALIGN="TOP">
<I>Missis L</I></TD>
<TD WIDTH="81%" VALIGN="TOP">
Extchusez-m&eacute;, Moussieu, mais...</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; N'y a pas d'mais. Assez!</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Achteu, La&iuml;esse Ernon, j'attendons; continuez!</TD>
</TR>
<TR><TD WIDTH="19%" VALIGN="TOP">
<I>La&iuml;esse</I></TD>
<TD WIDTH="81%" VALIGN="TOP">
Eh bein, Moussieu, j'pensais, j'vos disais &agrave; l'instant</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Qu'ou s'n'allait s'rompre l's os, mais nouffait-dgia pourtant</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
La m&eacute; 'tait justement haute &agrave; chu moment-l&agrave;,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et, sans frapper l'rotchi, la v'la, sans autchun ma'</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Qui tchait 'cliaque', drait dans l'ieau; ch'n'etait qu'&agrave; vingt pas d'm&eacute;</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Je sauti souentre lyi, 'las, qu'i'y faisait fraid...</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'en trembl'ye acquo achteuthe; enfin, j'la rapporti</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
En seuth't&eacute; sus l'Galet - Criyous qu'je m'comporti</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Comme un homme en l'faisant, Moussieu?</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Hum. Continuez.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Tch' est qu'eut lieu dans la suite?</TD>
</TR>
<TR><TD WIDTH="19%" VALIGN="TOP">
<I>La&iuml;esse</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ah. J'y arrive, ecoutez,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Des que j'lus minse enfin, hors du moindre dangi,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
San visage, en l'viyant, me pathut famill'yi.</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'la r connu tout surprins, ch'tait Missis Lesbith&eacute;,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Qu'&eacute;tait l&agrave; bein tremp&egrave;e et grenottant d'la fraid,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Mais au lieu de m 'ermercier, ou s'mins &agrave; m'picagni!</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et me d'mandit tchi drouait qu'j'avais pour l'empoigni</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ou m'dit qu'oulle &eacute;thait peut s'd&ecirc;pliautchi sans man s'cours</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et qu'ou m'en picagn'rait jusqu'&agrave; la fin d'mes jours!</TD>
</TR>
<TR><TD WIDTH="19%" VALIGN="TOP">
<I>Missis L</I></TD>
<TD WIDTH="81%" VALIGN="TOP">
Vethe, et j'le f'thai!!....</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Assez, tchittez la Cour, achteu!</TD>
</TR>
<TR><TD WIDTH="19%" VALIGN="TOP">
<I>Greff'yi</I></TD>
<TD WIDTH="81%" VALIGN="TOP">
Allons, filez, Missis <i>(Exit)</i></TD>
</TR>
<TR><TD WIDTH="19%" VALIGN="TOP">
<I>La&iuml;esse</I></TD>
<TD WIDTH="81%" VALIGN="TOP">
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Pour aver paix, Moussieu,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
J'la prins &agrave; ma brachie et j'la r'fliantchi dans l'ieau -</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
"Picagniz-l&agrave;," j'lis dis, "Picagniz les maq'thiaux" -</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ne v'la ma d'fence aniet, Moussieu, tout simply&eacute;ment:</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
I'y avait provocation. L&agrave;, j'attends votr' jugement.</TD>
</TR>
<TR><TD WIDTH="19%" VALIGN="TOP">
<I>Juge</I></TD>
<TD WIDTH="81%" VALIGN="TOP">
La Cour trouve en effet que la provocation,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Etait intol&eacute;rabl'ye, et, partant, que l'action,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
N'a pas l'moindre fond'ment et n'en a janmais ieu...</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Ou s'sez don d&ecirc;chergi sans tacque sus votr' honneu</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Et la picagneresse &ecirc;tha de chu proc&egrave;s,</TD>
</TR>
<TR><TD WIDTH="19%" VALIGN="TOP">
&nbsp;</TD>
<TD WIDTH="81%" VALIGN="TOP">
Le p'tit d'satisfaction d'en payi touos les frais!!!</TD>
</TR>
</TABLE></center><p>

&nbsp;<p>
<i><a href="ejluce.html">E.J. Luce</a></i><p>

<div align="center"><img src="setheedjerriais1916sth.jpg" width="310" height="400" alt="S&eacute;th&eacute;e Jerriaise 1916" title="S&eacute;th&eacute;e Jerriaise 1916" border="0" align="" />
</div>
<i>1916</i><p>

<div align="center"><img src="proces1914morningnews.jpg" width="418" height="700" alt="Variety Entertainment 1914" title="" border="0" /></div>
<i>1914</i><p>

<div align="center">
<img src="proces1914nouvellechronique.jpg" width="444" height="500" alt="" title="" /></div>
<i>1914</i><p>

<div align="center"><img src="jollycompanions1943.jpg" width="500" alt="Les Bouons Compagnons" title="" border="0" /></div>

<i>Evening Post 1943 - <a href="bouonscompagnons.html">Les Bouons Compagnons</a></i><p>

<div align="center"><img src="jollycompanions1943b.jpg" width="500" alt="Les Bouons Compagnons" title="" border="0" /></div>

<i>Evening Post 1943</i><p>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="programme1916.html">Vi&egrave;r Programme de 1916</a><p>
<li><a href="thiatre.html">L&eacute; thi&acirc;tre</a><p>
<li><a href="pieche1913.html">Pi&eacute;che et 'R'cit&acirc;tions</a><p>
<li><a href="sethee1916.html">S&eacute;th&eacute;e Jerriaise 1916</a><p>
<li><A HREF="envente.html">Pi&eacute;che et 'R'cit&acirc;tions</A><p>
<li><a href="elieoffre.html">Elie &agrave; ses lecteurs</a><p>
<li><a href="sethee1930.html">En cherche d'femme: annonches</a><p>
<li><a href="crinme.html">L&eacute; cr&icirc;nme et la louai</a><p>
<li><a href="mancrime.html">Man Crime</a><p>
<li><a href="noncoupablye.html">Non Coupablye</a><p>
<li><a href="pmjuge.html">L&eacute; Juge d&eacute; La P'tite Cour</a><p>
<li><a href="assembliee/cour.html">Visite &agrave; la Cour Rouoyale</a><p>
<li><a href="pmprison.html">Un M&ecirc;lange &agrave; La Prison</a><p>
<li><a href="detravers.html">D&eacute; travers!</a><p>
<li><a href="voleurs.html">Les Voleurs</a><p>
<li><a href="plaidedie.html">La Plaidedie</a><p>
<li><a href="gdfceux.html">&Agrave; tous ceux qui...</a><p>
<li><a href="pmsouffre.html">Merrienne souffre</a><p>
<li><a href="pmchaleu.html">Merrienne et la chaleu</a><p>
<li><a href="painconcert.html">How they fared at the concert</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/proces.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
</HTML>
