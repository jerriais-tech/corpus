<HTML>

<!-- Mirrored from members.societe-jersiaise.org/geraint/jerriais/gdffraid2.html by HTTrack Website Copier/3.x [XR&CO'2014], Tue, 15 Jul 2025 13:53:54 GMT -->
<HEAD>
<TITLE>I' fait fraid!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' fait fraid!</h2></font></center><p>


Moussieu l'R&egrave;dacteu,<br/>
<br/>
Un vi&egrave;r diton nouos dit qu&eacute; quand la n&eacute; reste sus la t&egrave;rre ou crie &agrave; d'autre. Eh bein, o&ugrave;'est qu&eacute; j'sis, ich&icirc;n en Am&eacute;thique, nou peut dithe qu&eacute; ch'est vrai. Tout en est couv&egrave;rt, t&egrave;rre, rues, bouais et liefs d&eacute; ma&icirc;sons sont bliancs - et nou peut dithe &#8220;bliancs comme la n&eacute;&#8221; car ch'en est. Et ch'est b&eacute; &agrave; vaie, sans doute, mais ch'est eune emb&ecirc;te dans les rues pour les motos et sus les trottouaithes pour les pi&ecirc;tons. L's autorit&eacute;s cli&egrave;rgissent les rues atout des tch&eacute;thues &agrave; n&eacute; (&#8220;snow ploughs&#8221; en Angliais). I' sont faites hardi comme des grand' tch&eacute;thues qu'nou vait en J&egrave;rri. Mais ch'n'est pon des j'vaux tchi halent dessus. A c'menchi, &agrave; la pliaiche d&eacute; haler d'ssus dans chu cas, ch'est pousser dri&eacute;the, et atout des j'vaux m&eacute;caniques tchi baivent d'la p&eacute;trole. La n&eacute;, gratt&eacute;e d&eacute; d'ssus l'niv&eacute; d'la rue par les fi&egrave;rs d&eacute; la tch&eacute;thue, s'atchumule d&eacute; ch&acirc;que c&ocirc;t&eacute; et fait un banc d'n&eacute; haut comme un foss&eacute; quand veint l'p&acirc;ssage du temps. Naturellement, oulle a p&egrave;rdu sa bliancheu au bas du banc l'long d'la rue, car les motos en font un pit&eacute; en &ecirc;cliatchant la salet&eacute; d'la rue en p&acirc;ssant.<br/>
<br/>
Dans c&egrave;rtaines villes, l&eacute; propri&ecirc;taithe a &agrave; cli&egrave;rgi la n&eacute; d&eacute; d'ssus l'trottouaithe en d'vant d'sa ma&icirc;son.  I' la t&acirc;sse sus l'banc d'n&eacute; l'long d'la rue d'un c&ocirc;t&eacute;, et sus la p'louse d&eacute; sa propri&ecirc;t&eacute; d'l'aut' c&ocirc;t&eacute;. Quand v'la tchi s'trouve dans l'pays acouo pus fraid qu' ich&icirc;n, comme par exempl'ye &agrave; Ottawa au Cannada, eune p&eacute;tite montangne s'atchumule &agrave; la hauteu des f'n&ecirc;tres, tchiquefais acouo pus haut. Dans c&egrave;rtaines villes ich&icirc;n, l's autorit&eacute;s s'otchupent d&eacute; netti les trottouaithes &eacute;tout.<br/>
<br/>
Ich&icirc;n, dans l'Michigan, i' g&egrave;le d&ucirc; d&eacute;pis tchiques jours, et ouaithe qu&eacute; j'aime mus la chaleu qu' la fraid, j'n'en souffre pon. Sans doute i' faut s'abrier comme i' faut d'vant sorti. Nou-s-est confortabl'ye dans les ma&icirc;sons car il' ont l'cauffage central.<br/>
<br/>
Quand j'vouos &ecirc;crithai la pr&eacute;chaine fais, j&eacute; s'sai probabli&eacute;ment dans la chaleu d'la Floride. Un aut' monde! L&agrave;, ch'est l'&ecirc;t&eacute; p&egrave;rp&eacute;tuel et nou n's'emb&ecirc;te pon d's'abrier pour sorti car i' r'fraidgissent les ma&icirc;sons &agrave; la pliaiche d&eacute; les cauffer, et quand nou sort d&eacute;hors ch'est la chaleu du sol&eacute; tchi vouos frappe.<br/>
<br/>
Mais, en p&acirc;lant d'n&eacute;, comme j'tais &agrave; l'dithe &agrave; man fr&eacute;the Fra&icirc;nque l'aut' jour, si les mousses en J&egrave;rri viyaient chutte n&eacute; 'ch&icirc;n, il' &ecirc;prouvethaient sans doute &agrave; s'astitchi atout des balles d&eacute; n&eacute; comme nou l'fa&icirc;sait en J&egrave;rri dans les rares occ&acirc;sions qu' nou-s-en viyait. Mais il' &eacute;thaient eune grand' surpr&icirc;nse. La n&eacute; est g'l&eacute;e, ich&icirc;n, et nou n'peut pon en faithe des balles car ou n's&eacute; paque pon - oulle est trop poudreuse quand oulle est g'l&eacute;e.<br/>
<br/>
A ch't heu, j'm&eacute; d'mande tchi temps tchi'i' fait en J&egrave;rri. J'n'ai pon r'chu grand' nouvelles d&eacute; l'Ile d&eacute;pis qu&eacute; j'la tchittis, y'a siex s'maines. J'ai veu la &#8220;Jersey Evening Post&#8221; du 31 d'octobre tchi montre des bieaux portraits du mathiage d&eacute; m'n anm&icirc;n l' D&eacute;put&eacute; Jean Amy L'Maistre &agrave; Mdlle. Jennifer Holley, dans l'&eacute;glyise d&eacute; St. George (o&ugrave;'est qu' j'&egrave;rchu l'rite du B&acirc;pt&ecirc;me l&eacute; 11 d'octobre, 1891). J'lus souhaite jouaie et tout bonheur, et eune longue et heutheuse vie conjugale. Ch'est sans doute l'&ecirc;v&egrave;nement l'pus important rapport&eacute; dans chutte g&acirc;zette-l&agrave;. L'pr&eacute;chain est l'annonce qu&eacute; les femmes s'en vont aver la chance d&eacute; r'&ecirc;prouver &agrave; &ecirc;t' &ecirc;lues pour si&eacute;gi sus l'Banc d'Justice. J'ai d&ecirc;j&aacute; p&acirc;l&eacute; du pour et l'contre dans ma lettre du preunmyi d'octobre; ch'est en tchi je' n'm'en vais pon vouos enn'yer en &ecirc;crivant eune r&eacute;p&eacute;tition d'la m&ecirc;me turlutte.<br/>
<br/>
J'avons ieu un &#8220;congr&egrave;s&#8221; d'femmes &agrave; La Nouvelle Orl&eacute;ans, en Louisianne, dreinement, pour distchuter et avanchi l&eacute; &#8220;Equal Rights for Women&#8221; tch'est l'ordre du jour ich&icirc;n en Am&egrave;thique. Chu congr&egrave;s a cou&ocirc;t&eacute; ch&icirc;n millions d'dollars &egrave;s contribuabl'yes du pays. Si j'avais ieu la g&acirc;zette d&eacute; J&egrave;rri en temps j'lus &eacute;thais env'y&eacute; la tchestchion d'p&egrave;rmett' des femmes Juges dans l'Ile pour mett' sus lus agenda, et v'la tchi n'&eacute;thait cou&ocirc;t&eacute; rein au contribuabl'ye J&egrave;rriais. Mais j'sai bein tch'est tch'&eacute;thait 't&eacute; l'r&ecirc;sultat, car j'avons ieu des femmes Juges en Am&eacute;thique pour bein d's ann&eacute;es. Et i' lus craient tchiquechose, man bouanhomme! Nou n'peut pon en appr&eacute;chi s&eacute;non au temps d'&ecirc;lection - car les Juges sont &ecirc;lus ich&icirc;n. Ch'est un bein mauvais proc&eacute;d&eacute; pour les Juges dans les P'tites Cours car il' ont peux d'&ecirc;t' trop s&eacute;v&eacute;thes et d'p&egrave;rdre la pr&eacute;chaine &ecirc;lection. Heutheusement, ou n'avez pon l'm&ecirc;me dangi en J&eacute;rri, car un Jur&eacute;-Justicier est l&agrave; jusqu'&agrave; l'&acirc;ge d&eacute; r'traite obligatouaithe!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tempethatuthe.html">La Temp&eacute;thatuthe</a><p>
<li><a href="fre.html">La Fr&eacute;</a><p>
<li><A HREF="rfraid.html">Les R'fraide&ucirc;res</A><p>
<li><a href="fraid.html">Ah! Fait i' fraid!</a><p>
<li><a href="pmcold.html">Merrienne complains of the cold</a><p>
<li><a href="lettrejerriaise16.html">Lettre J&egrave;rriaise, Mar 2008</a><p>
<li><a href="ne.html">La N&egrave;</a><p>
<li><A HREF="ne2.html">La N&eacute;</A><p>
<li><a href="gloque.html">L'air craque et g'loque</a><p>
<li><a href="pmgrandhive2.html">L&eacute; Grand Hiv&eacute;</a><p>
<li><a href="pmgrandhive.html">M&eacute;mouaithes du Grand Hiv&eacute;</a><p>
<li><a href="neige1868.html">Sur la Neige du 7 Novembre 1868</a><p>
<li><a href="pmfraid.html">Pus fraid que Jamais?</a><p>
<li><a href="pmminsethe.html">D'la m&icirc;ns&egrave;the &agrave; Port&icirc;nf&eacute;</a><p>
<li><a href="lecaudey_fo.html">Ma&icirc;t'e Dan L&ecirc;caudey est qu&acirc;si fo</a><p>
<li><a href="gdfcaud.html">I' fait caud, ich&icirc;n!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdffraid2.html by HTTrack Website Copier/3.x [XR&CO'2014], Tue, 15 Jul 2025 13:53:54 GMT -->
</HTML>

