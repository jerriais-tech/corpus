<HTML>
<HEAD>
<TITLE>A Visitor Calls at Portinfer</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Visitor Calls at Portinfer</h2>
And Accepts Merrienne's Offer</font></center><p>

Moussieu l'Editeu<br>
<br>
Hier matin y vint &agrave; la porte un &ecirc;trangi tch'y d'mandit pour un v&eacute;rre de lait. Viyant que ch'tait un moussieu, la Merrienne le fit entr&eacute;. Y s'adonnit que j'tais l&agrave; et b&eacute;t&ocirc;t nos v'la touos les trais en convers&acirc;tion.<br>
<br>
Ch'tait en Angliais, car le pou&ocirc;re balloque, ayant tait mal &ecirc;dutchi, n'savait pas un mot d'Jerriais, mais j'm'en vais vos traduithe ses r'merques car quand il est tch&eacute;stchon d'&ecirc;crithe tchiquechose j'sis p&ucirc;s &agrave; m'n'aise dans notre ancienne langue.<br>
<br>
A q'u'menchi, quand la Merrienne l'y d'mandit quatre sous pour san verre de lait, il en qu'mandit un autre. &#147;Ch'est la preumi&eacute; chose que j'ai yeu &agrave; bouon marchi en J&ecirc;rri,&#148; y s'fit. &#147;Nou m'avait dit qu'un homme pouvait vivre ich&icirc;n pour presque rein mais grand do&ucirc;x un millionaithe y f'thait banq'route.'<br>
<br>
&#147;Quant &agrave; chenna,&#148; s'fit la Merrienne, &#147;sans doute y'a des voleurs en J&ecirc;rri au jour d'agniet, mais n'faut pas craithe que ch'est des J&ecirc;rriais. V'nez d'meuth&eacute; &agrave; <a href="st_ouen.html">Saint-Ou</a> et ou verrez que j'sommes d's'honn&ecirc;tes gens. Je n'faisons pas fortune, mais au mains j'allons nos couochi avec le conscience cliathe.&#148;<br>
<br>
&#147;J'voudrais av&eacute; seu chenna d'vant,&#148; y dit. &#147;Malheutheusement j'&ecirc;crivit &agrave; un hotel en ville et m'y v'la. J'criyais qu'j'avais apport&eacute; tout plien d'sous, et j'avais promint &agrave; ma femme que j'y'accat'tais eune neuve robe, un chap&eacute; et tchiques pathes de cauches, mais ou pou&ocirc;rra sufflyi&eacute; pour. Quand j'ethai settl&eacute; auvec chais brigands d'l'hotel, y n'me resth&eacute;tha pas assez pour un faillyi mouochet.&#148;<br>
<br>
&#147;Y m'semblye,&#148; j'l'y dit, &#147;qu'ous avez yeu mauvaise chance. Uune autre ann&eacute;e ou s&eacute;thez m&ucirc;s.&#148;<br>
<br>
&#147;N'y'&eacute;tha pas d'autre ann&eacute;e en J&ecirc;rri pour m&eacute;,&#148; y raiponnit. &#147;J'ithai pass&eacute; mes vacances &agrave; tchique autre bord.&#148;<br>
<br>
&#147;Oh, mais, Moussieu,&#148; s'fit la Merrienne &#147;y n'faut pas s'd&ecirc;cuothagi d'm&ecirc;me. Ecoutez! S'ou voulez v'nin d'meuthe ich&icirc;n auvec nous pour un tch&icirc;nze jours l'ann&eacute;e tchi veint j'garantie d'vos prouv&eacute; qu'dans la campagne nou peut ocquo trouv&eacute; les gens tch'y n'savent pas chen qu'ch'est que d'vol&eacute;. Pour trais louis la s'maine j'vos donn'nai la bouonne chambre, votre d&ecirc;jeun&eacute;, votre din&eacute;, votre th&eacute;e et votre soup&eacute;.&#148;<br>
<br>
&#147;Trais louis la s'maine!&#148; y s'fit. &#147;Ch'n'est pas possiblye. J'en paie douze en ville et touos les siers y faut qu'j'aille &agrave; yun d'ches fichus restaurants, autrement j'ithais m'couchi auvec la ventre vi&egrave;de.&#148;<br>
<br>
&#147;P't'&ecirc;tre ben,&#148; dit Merrienne, &#147;mais j'vos asseuthe que ch'ne s'sa pas d'm&ecirc;me ich&icirc;n. Man Ph'lip ich&icirc;n peut vos dithe que j'gardons eune bouonne tablye.&#148;<br>
<br>
&#147;Oh, damme, v&egrave;the,&#148; je m'fit. &#147;Y faut que j'donne la bouonnefemme san d'v&eacute;. N'y'en a pas yunne &agrave; la prendre dans l'Portinf&eacute; pour pr&eacute;path&eacute; un r'pas. Tout ch'qu'ou vos donne a un go&ucirc;t de r'va's'y.&#148;<br>
<br>
Eh don, Moussieu l'Editeu, ch'est d&eacute;cid&eacute; qu'au mais d'Juin l'ann&eacute;e tchi veint, chu moussieu, sa femme et l&ucirc;s raccashie d'mousses sont pour v'nin d'meuth&eacute; ich&icirc;n pour un couplye de s'maines. Hourra pour Saint-Ou!<br>
<br>
<br>
<i><a href="lebrocq.html">PH'LIP</a><br>
19/6/1948<br></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="moto.html">Des courses &eacute;d moto</a><p>
<li><a href="golfcourse.html">Eun golf-course &egrave;s Creux</a><p>
<li><a href="invasion.html">L'&Icirc;nv&acirc;sion</a><p>
<li><a href="pmvisitors.html">Merrienne on the Visitors</a><p>
<li><a href="pmvisite3.html">Merrienne a une visite</a><p>
<li><a href="pmvisiteurs.html">Les Visiteurs</a><p>
<li><a href="pmtouristes.html">Les touristes, les Villais et la campagne</a><p>
<li><a href="pmholiday.html">Merrienne Wants a Holiday</a><p>
<li><a href="pmroyale.html">Merrienne et la Royale</a><p>
<li><a href="payingguests.html">Mrs. Pain discourses on &quot;paying guests&quot;</a><p>
<li><a href="cahouain_holiday.html">J'criyais d'av&egrave;r un holiday</a><p>
<li><a href="assembliee/tourisme.html">Visite &agrave; l'office du Tourisme</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
