<HTML>

<!-- Mirrored from members.societe-jersiaise.org/geraint/jerriais/pmtchestchions2.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>La Merrienne p&ocirc;se des tchestchions</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Merrienne p&ocirc;se des tchestchions</h2></font></center><p>

<i><font size="-1"><br/>
&agrave; Portinf&eacute;, Saint Ou.<br/>
Vendr&eacute;di au s&eacute;.<br/></font></i>
<br/>
Moussieu l'Editeu,<br/>
<br/>
I' s'en p&acirc;sse de p&ucirc;s d'une sorte en J&egrave;rri chais jours, mais rein d'si dr&ocirc;le comme la nouvelle qu'&agrave; Saint Louothains une femme s'en va contest&eacute;e l'&ecirc;lection pour D&eacute;put&eacute;s.<br/>
<br/>
J'n'ai pas l'plia&icirc;si d'la conna&icirc;tre, ni la Merrienne ni-n'tout, mais, comme ou l'savez, Saint Louothains a tr&eacute;jous 't&eacute; sa favorite p&acirc;raisse, et ou voudrait p&ocirc;ser tchiques tchestchions &agrave; chutte femme tch'a yeu l'couothage de s'mettre s&ucirc;s les rangs. Hi&egrave;r au s&eacute;, ou m'en donnit une liste.<br/>
<br/>
&quot;J'sais bein que j'n'ai pas d'vouaix l&agrave;,&quot; ou qu'menchi, &quot;mais j'voudrais saver s'oulle est en faveur d'aboli la litcheu et s'oulle est en faveur d'grandes fanmilles - ch'est-&agrave;-dithe de djix ou douze mousses au mains.&quot; Et ich&icirc;n, Moussieu, i' faut que j'vos diche que la m&eacute;d'cine tchi s'n'allait nos donner une nouvelle fanmille et de tchi j'vos avais p&acirc;sl&eacute; la s'maine p&acirc;ss&eacute;e, est arriv&eacute;e et qu'la Merrienne en a d&ecirc;j&agrave; aval&eacute; une demi&eacute; boutelle, mais comme je r'f&ucirc;se d'y touchi, je n'peux pas vaie qu'oulle &eacute;tha grand &ecirc;ffet.<br/>
<br/>
Continuant avec les tchestchions qu'ou voudrait p&ocirc;ser &agrave; chutte femme, ou voudrait li d'mander s'oulle est en faveur du mathiage comme il est c&eacute;l&eacute;br&eacute; agniet, ou s'ou criyait qu'un couplye d&eacute;v'thaient &ecirc;tre perm&icirc;nt des vacances, ch'est-&agrave;-dithe que l'homme pou&ocirc;rrait, une fais par an, s'en aller en Djern&eacute;zi avec une hardelle, tandis qu'sa femme se trouv'thait avec un autre homme en Sercq. M&eacute;, Moussieu, j'ai 't&eacute; pour tchique arrangement d'la sorte pouor bein d's ann&eacute;es, mais jamais j'n'ai &ocirc;s&eacute; en p&acirc;sler &agrave; la Merrienne, car j'ai tr&eacute;jous yeu peux de chein tchi m'arriv'thait.<br/>
<br/>
&Agrave; ch'teu', Moussieu, pour les &ecirc;lections tchi sont ocquo &agrave; v'n&icirc;n. En ville y'a des candidats dans touos les trais districts, et y'a tant d'&ecirc;lecteurs tchi n'sont pas &icirc;nt&eacute;r&ecirc;ssis qu'autchune chose pou&ocirc;rrait s'arriver. &Agrave; Saint Pierre, le Sieur Egr&eacute; est ocquo le favori des deux candidats, mais nou m'dit que l'Sieur Thomas est &agrave; faithe des vouaix partout la p&acirc;raisse. La Missis Green ne patha&icirc;t pas s'g&ecirc;ner en changeant d'p&acirc;raisse et patha&icirc;t craithe qu'oulle &eacute;tha l'support d'assez d'&ecirc;lecteurs pour li donner une si&egrave;ge.<br/>
<br/>
Tchi trag&eacute;die &egrave;s Etats-Unis! Le fait est qu'i' n'sont pas une n&acirc;tion, mais un m&ecirc;lange de touos les peuples du monde, et tout ch'qu'i' faut pour ass&acirc;ssiner un Pr&eacute;sident ch'est un homme tchi n'est pas bein dans sa t&ecirc;te, une arme ou un pistolet et ch'est tout. Quant &agrave; m&eacute;, j'aime bein mus &ecirc;tre Ph'lip de Port&icirc;nf&eacute;, tchi n'a &agrave; ch'teu' autchune ambition sinon de d'meuther un mio pu&ucirc;s pr&egrave;s d'l'aub&egrave;rge et d'aver d'bouons am&icirc;ns &agrave; m'transporter ich&icirc;n et l&agrave;, quand j'voudrais sorti.<br/>
<br/>
&Agrave; b&eacute;t&ocirc;t,<br/>
<a href="lebrocq.html">Ph'lip</a><br/>
<br/>
Evening Post 26/11/1963<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdfelections1975.html">&Ecirc;lections et appointements</a><p>
<li><a href="pm1947.html">Ph'lip and Merrienne</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="femvot.html">Quand les femmes voteront....</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>
<li><a href="pmvote.html">Merrienne Doesn't Want The Vote</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmtchestchions2.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

