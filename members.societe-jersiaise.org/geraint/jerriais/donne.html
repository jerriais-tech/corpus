<HTML>
<HEAD>
<TITLE>Elegy: To his mistress on going to bed - John Donne</TITLE>
<META  name="keywords" content="Jerriais,language, langue normande, John Donne, metaphysical poetry, poem, poesie, my America my New Found Land">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Eacute;l&eacute;gie: &Agrave; sa ma&icirc;tresse avant d&eacute; s'couochi</h2></font></center>

<CENTER>
<TABLE>
<TR>
<TD>

Veins, Madanme, veins! J&eacute; n'peux pon m'endormi<br>
sans dormi auve t&eacute; - j'sis tout &ecirc;vilyi.<br>
L&eacute; raide soudard tchi monte la garde la niet<br>
n'peut pon monter sans vaie l'corps oppos&eacute;.<br>
&Ocirc;te ta cheintuthe, chu brillant horizon<br>
tch'entou&ocirc;rre l&eacute; pus bieau monde qu&eacute; j'conna&icirc;ssons.<br>
&Ocirc;te tan colyi &eacute;t&icirc;nch&eacute;lant d'jou&eacute;yaux<br>
tchi happe les i&egrave;rs &egrave;s m&eacute;dgians et idgiots.<br>
D&ecirc;boutonne-t&eacute;! Ouai-tu chutte douoche sonn'nie?<br>
J't&eacute; dis: si&eacute;-m&eacute;, il est l'heuthe d&eacute; t'couochi.<br>
&Ocirc;te ta c&acirc;saque, tchi t&eacute; touche et t'c&acirc;resse.<br>
J'sis envieux qu'ou peut t'embraichi sans cesse.<br>
Ta bieaut&eacute; sans c&acirc;saque est d&ecirc;vouail&eacute;e<br>
coumme les vall&eacute;es &ecirc;cliaithies par l'sol&eacute;.<br>
&Ocirc;te ta fraide morte couronne, et fai patha&icirc;tre<br>
tes caudes vives corles, tchi sus t&eacute; sont &agrave; cra&icirc;tre.<br>
&Ocirc;te tes souli&egrave;rs - j&eacute; m'en vais si&eacute;the tes pas<br>
dans chutte chapelle d'amour, chu mo mat'nas.<br>
Des anges en blianc soulaient v'n&icirc;n en v&icirc;sions:<br>
tu'es un ange dans tan blianc c&ocirc;tillon.<br>
Nou-s'&eacute;thait peux des blianches femmes, temps p&acirc;ss&eacute;.<br>
Ange ou blianche femme? Ch'est a&icirc;si d'compather:<br>
auve les blianches femmes, la chai d'poule est sentie,<br>
mais les div&icirc;ns corps font l&eacute; co ca&ucirc;tchi!<br>
M&eacute;n Och&eacute;an! La&icirc;sse navidgi mes mains<br>
par d'ssus, par d'ssous, par d'vant, par dri&eacute;the, par 'ch&icirc;n!<br>
Oh ma T&egrave;rre-Neuve! Ch'est t&eacute;, m&eacute;n Am&eacute;thique!<br>
Ch'est m&eacute;, tan ma&icirc;t' - l'tchein, man r&egrave;gne monarchique,<br>
ma minne d&eacute; pr&eacute;cieuthes pi&egrave;rres et man Duch&eacute;,<br>
j't'ai d&ecirc;couv&egrave;rt et tant trouv&eacute; en t&eacute;.<br>
En croua&icirc;sant tes frontchi&eacute;thes, j'sis embraichi<br>
et sus ta p&eacute;, mes d&eacute;s la&icirc;ssent lus sinn'nie.<br>
Oh nudit&eacute;! Sans t&eacute; n'y'a pon d'plia&icirc;si:<br>
les &acirc;mes sans corps, les corps d&ecirc;shabilyis<br>
sont ca&ucirc;ff&eacute;s d'jouaie. Et les jou&eacute;yaux &egrave;s femmes<br>
es'saient fliantchis coumme les balles dans eune gamme<br>
l'avant &egrave;s i&egrave;rs &egrave;s hoummes pouor les tritchi.<br>
Y'a pus d'bieaut&eacute; dri&eacute;the la bijout'tie!<br>
Coumme les couv&egrave;rtuthes d&eacute; livres illustr&eacute;s,<br>
toutes les femmes sont fard&eacute;es et d&ecirc;cor&eacute;es.<br>
J'ouvrons ches livres, j'li&ecirc;sons ch&acirc;que page, ch&acirc;que l&icirc;ngne;<br>
tout s'sa mouontr&eacute; &egrave;s cheins tchi s'&ecirc;prouvent d&icirc;ngnes.<br>
J'veurs li&eacute;the toute chutte sagesse - j'dais tout saver:<br>
j&eacute; s'sai ta sage-femme et j't&eacute; dis: mouontre-t&eacute;!<br>
D&ecirc;shabil'ye-t&eacute;! V&eacute;the, m&ecirc;me chu c&ocirc;tillon!<br>
Ayant tout d&ecirc;couv&egrave;rt, j&eacute; n'sommes pus &icirc;nnouothants.<br>
&Ecirc;v'ch&icirc;n, j'sis nu l'preunmyi. Veins m'embraichi!<br>
Quand tu s'sas d&ecirc;couv&egrave;rte, j'm'en vais t'couvri.<br>

&nbsp;<p>
<i><a href="jerpoem.html">Geraint Jennings</a><br>
F&eacute;vri 1999<p>

traduit d'l'Angliais d'John Donne<br></i>

</TD>
</TR>
</TABLE>
</CENTER><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mathiage.html">L'amour et l'mathiage en J&egrave;rriais</a><p>
<li><A HREF="10boeufs.html">L'amour est pus fort qu&eacute; dgi&ecirc;x boeufs</A><p>
<li><a href="val2000.html">Pouor la Saint Valent&icirc;n</a><p>
<li><a href="valgeo.html">La Valentinne g&eacute;ographique</a><p>
<li><a href="valentin_bliase.html">Saint Valent&icirc;n dans la bli&acirc;se</a><p>
<li><a href="valentinne_ville.html">La Ville en Valentinne</a><p>
<li><A HREF="pusgrand.html">L'pus grand des trais</A><p>
<li><a href="erchette.html">Eune &egrave;rchette d'amouotheuse et d'aim&eacute;</a><p>
<li><a href="dgi.html">J't'embraich'chai souos l'dgi</a><p>
<li><a href="sonnet130.html">Ses i&egrave;rs? I' n'lithent janmais coumme l&eacute; sol&eacute;.</a><p>
<li><a href="dgiamants.html">Les Dgiamants</a><p>



<li><a href="camoens2.html">L'amour est eune br&ucirc;l'lie</a><p>
<li><a href="camoens.html">J&eacute; vos chant'tai d'abouon d'amour et d'douochinn'nies</a><p>
<li><a href="insonmnie.html">M&eacute;n &icirc;nsonmnie. Honm&eacute;the. N&eacute; v'lo l&eacute; raide cannevas</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
