<HTML>

<!-- Mirrored from members.societe-jersiaise.org/geraint/jerriais/pequejd.html by HTTrack Website Copier/3.x [XR&CO'2014], Tue, 15 Jul 2025 13:59:19 GMT -->
<HEAD>
<TITLE>La p&ecirc;que quand j'tais janne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La p&ecirc;que quand j'tais janne</h2></font></center><p><br>
<br>
Ieune des choses qu&eacute; j'aimais l'mus faithe pendant les longues journ&eacute;es d'&ecirc;t&eacute; ch'tait d'aller, toute la fanmil'ye, &agrave; la p&ecirc;que quand la math&eacute;e 'tait basse, pour ch&egrave;rchi les pa&icirc;ssons ou des vliques. Il a p&acirc;ss&eacute; gentiment dg'ieau l'tou d'la Corbi&eacute;the d&eacute;pis ches jours-l&agrave;!<br>
<br>
Par exempl'ye quand l&eacute; maqu's&eacute; arrivait au mais d&eacute; Juilet, les lou&ecirc;mes tout ava&ucirc; l&eacute; rivage soulaient brilyi auve des milles p'tits bliancs pa&icirc;ssons, la v'n&icirc;se tchi fait un bouon r'pas pouor les p'tits maqu'sieaux  et pouor nous &eacute;tout. Mais trist&eacute;ment i' sont bein rares au jour d'aniet.<br>
<br>
Ou pouv&ecirc;tes ch&egrave;rchi les gr&ocirc;sses ch&egrave;rvettes qu'nou peut trouver dans les pits dg'ieau au sud de l'&icirc;le  lus situ&acirc;tions 'taient tr&eacute;jous un s'gret bein gard&eacute;  ou les coques ou des lanchons tchi vivent sus les bancs d'sablion pr&egrave;s des ca&ucirc;chies d'Gou&ocirc;rray ou d'St. Aub&icirc;n. En p&acirc;ssant, combein d'gens conna&icirc;ssent qu&eacute; l'nom d'la Baie d&eacute; Pli&eacute;mont est &#147;La Gr&egrave;ve au Lanchon&#148;?<br>
<br>
Parmi l's autres pa&icirc;ssons y'avait les manchots et les ni&egrave;rs vlicots mais &agrave; ch't heu i' sont difficiles &agrave; trouver. Si nou 'tait chanceux nou pouvait prendre p&ocirc;ssibli&eacute;ment d&eacute; temps en temps eune crabe ou un honmard la&icirc;ssi &egrave;s &ecirc;couettes &agrave; bas dg'ieau parmi les rotchi&egrave;rs.<br>
<br>
Il 'tait bein &icirc;mportant d'prendre les propres gr&eacute;ements d&eacute; p&ecirc;que. Pouor les gr&ocirc;sses ch&egrave;rvettes et la v'n&icirc;se ous av&ecirc;tes b&eacute;soin d'eune forte have, un r&acirc;t&eacute; pouor les lanchons et les coques et du s&eacute; pouor attraper les manchots.<br>
<br>
Et pis quand l&eacute; temps et les math&eacute;es 'taient favorabl'yes, ch'tait l'temps d'aller &agrave; la gr&egrave;ve. Aupr&egrave;s eune bouonne journ&eacute;e il 'tait bein agriabl'ye d'rentrer &agrave; la ma&icirc;son auve eune bouonne p&ecirc;que et d'aver un raide bou&ocirc;n fest&icirc;n.<br>
<br>
<I>John Denize<br>
</I><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="paissons.html">Les pa&icirc;ssons en J&egrave;rriais</a><p>
<li><a href="grevevoc.html">Sus la gr&egrave;ve en J&egrave;rriais</a><p>
<li><a href="mousseplm.html"> Quand J'tais Mousse</a><p>
<li><a href="assembliee/pequthie.html">Eune s&eacute;th&eacute;e d'p&ecirc;qu'thie</a><p>
<li><a href="fishing.html">A Disastrous Fishing Expedition</a><p>
<li><a href="painfishing2.html">Why the Fishing Picnic Fell Through</a><p>
<li><a href="molly.html">Vos plia&icirc;t-i' du pa&icirc;sson?</a><p>
<li><a href="patedbainis.html">Un P&acirc;t&eacute; d'Ba&icirc;nis</a><p>
<li><a href="maquse_piclie.html">Du Maqu's&eacute; Picli&eacute;</a><p>
<li><a href="soupandg.html">La Soupe d'Andgulle</a><p>
<li><a href="moules.html">Des mo&ucirc;les &agrave; la cr&egrave;me</a><p>
<li><a href="ormers.html">Un Fricot d'Orm&egrave;rs</a><p>
<li><a href="vaule.html">&Agrave; la va&ucirc;le</a><p>
<li><a href="trappe.html">La trappe</a><p>
<li><a href="cahouain_lanchon.html">L&eacute; Caouain va au lanchon</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
<li><a href="bassemathee.html">B&acirc;sse math&eacute;e, haute math&eacute;e</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="vra.html">Le Vra d'La Rocco</a><p>
<li><a href="vra2.html">Qui n'ouait qu'une clioche n'ouait qu'un son!</a><p>
<li><a href="basse.html">A basse-iaue</a><p>
<li><a href="pequethies.html">Les P&ecirc;quethies d'la C&ocirc;te</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pequejd.html by HTTrack Website Copier/3.x [XR&CO'2014], Tue, 15 Jul 2025 13:59:19 GMT -->
</HTML>
