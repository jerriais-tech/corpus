<HTML>

<!-- Mirrored from members.societe-jersiaise.org/geraint/jerriais/pmconville.html by HTTrack Website Copier/3.x [XR&CO'2014], Tue, 15 Jul 2025 13:47:42 GMT -->
<HEAD>
<TITLE>L'&ecirc;lection pour Conn&ecirc;tablye d'la Ville</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&ecirc;lection pour Conn&ecirc;tablye d'la Ville</h2>
L&eacute; Juge Voua&icirc;s&icirc;n et la P'tite Cour</font></center><p>

<font size="-1"><i>&agrave; Portinf&eacute;,</i><br/>
<i>Saint Ou, </i><br/>
<i>Jeudi-au-s&eacute;,</i><br/>
<i>l&eacute; ch&icirc;nq d'Octobre.</i><br/></font>
<br/>
 Moussieu l'&Eacute;diteur.<br/>
<br/>
J'si bein int&eacute;r&ecirc;ssi dans l'&ecirc;lection pour Conn&ecirc;tablye d'la Ville, et hi&egrave;r i' vint m'vaie yun d'mes vi&egrave;rs am&icirc;ns, tch'a une vouaix dans la p&acirc;raisse, et i' m'dit que pr&ecirc;sque toute la Police Honorifique 'taient du bord du Sieur Richardson. J'en e&ucirc;mes pour une bouonne d&eacute;mieuthe, et une fais tch'i' fut hors, j'v&icirc;ns a certaine concl&ucirc;sion. Ch'est que les membres d'la Police Honorifique craignent que si l'Sieur Ryan r&eacute;ussisait i' voudrait faithe d&eacute; grands changements dans la p&acirc;raisse, tandis que John Richardson f'thait comme l&eacute; Sieur P&ocirc;d&ecirc;tre et laiss'sait tout p&ucirc;s ou mains comme il est. Au moment la Ville &eacute;thait peur d'autchun changement radical. Quand j'dis &agrave; man visiteur que l'Conn&ecirc;tablye Clarke, dans le p'tit d'temps tch'i' fut &agrave; la t&ecirc;te, en fit hardi d'chais changements, il adm&icirc;nt que ch'tait vrai, mais tch'il avait donn&eacute; tout son temps &agrave; la djobbe, tandis que l'Sieur Ryan &eacute;tait d&ecirc;j&agrave; engagi dans plusieurs entrepr&icirc;nses, et n'&eacute;thait pas l'temps d'faithe l'travas de Conn&ecirc;tablye comme i' faut. <br/>
<br/>
Par chein que j'en vais, Moussieu, la p&acirc;raisse s'en va &ecirc;tre divis&eacute;e dans deux partis, l&eacute; parti r&eacute;actionnaithe et l&eacute; parti progressive. La Merrienne, apr&egrave;s l'tais &agrave; ces s&egrave; m'a p&ocirc;s&eacute; deux tchestchions-&#8220;Pourtchi que l'Sieur P&ocirc;d&ecirc;tre abandonne?&#8221; et &#8220;Es-tu seux que n'y &eacute;tha qu'deux candidats?&#8221; &Agrave; la preumi&eacute;the, j'l&icirc; ai dit que probabliyement il en avait yeu assez, et &agrave; la s'conde que j'si pr&ecirc;sque certain que n'y en &eacute;tha pas p&ucirc;s. I' pathait que l'Sieur Bathette est ocquo &agrave; y penser, mais dans m'n opinion i' rest&eacute;tha ou&ecirc;squ'il est.<br/>
<br/>
Pour dithe vrai, Moussieu, les &ecirc;lecteurs d'la p&acirc;raisse d'Saint H&eacute;lyi sont une dr&ocirc;le d&eacute; dgaingue, et nou n'sait jamais tch&ecirc;sque i' s'en vont faithe. J'm&eacute; r'souveins, par exemplye, d'la bord&eacute;e que l'Philippe Baudains, tchi pathaissait &ecirc;tre &ecirc;tablyi &agrave; l'H&ocirc;tel de Ville pour l&eacute; restant d'sa vie, fut battu par Percy Aubin, tchi n'&eacute;tait pas supp&ocirc;s&eacute; d'aver une chance. Et y'avait l'&ecirc;lection quand l&eacute; Charles L&eacute; Tch&ecirc;sne, tch'i' s'contait seux d'en remporter contre l'Sieur Ferguson, s&eacute; trouvit hardi tromp&eacute; l&eacute; jour de l'&ecirc;lection. Pourtant l&eacute; Douard L&eacute; Tch&ecirc;sne 'tait pr&ecirc;t &agrave; gagi deux jours devant que s'n onclye &eacute;thait une m&acirc;jorit&eacute; d'au mains quarante vouaix. Ch'n'tait pas la seule fais que l'Douard s&eacute; trompit dans sa carri&ecirc;the politique. Quand i' s'en fut d'meuther &agrave; Saint Br&eacute;lade, i' n'avait autcheune doute tch'i' s'sait &ecirc;lu D&eacute;put&eacute;, et tch'i' r'prendrait san si&egrave;ge dans l's &Ecirc;tats, mais, &agrave; san grand disappointement, les Saint Br&eacute;ladais n'le voulaient pas. Chutte fais j'si ocquo de l'opinion que l'John Richardson y veindra, mais, comme j'vos dis, les &ecirc;lecteurs sont un dr&ocirc;le d&eacute; lot, et p&ucirc;s dr&ocirc;le &agrave; ch'teu qu'les femmes ont la vouaix.<br/>
<br/>
J'&eacute;thais voulu consulter man grand am&icirc;n, l'Ernest L&eacute; Cornu, tchi peut jugi &agrave; bein pr&egrave;s tch&ecirc;squ'i' s'p&acirc;sse, et pas seulement &agrave; Saint Louothains, mais i' s'en va en Italie pour une tch&icirc;nzaine pour sa vacance annuelle. Quant &agrave; m&eacute;, j'ai tr&eacute;jous 't&eacute; satisfait d'rester en J&egrave;rri, quand j'ai yeu l'temps d'prendre une vacance, mais, comme disait l'autre, ch&acirc;tchun s'pliait.<br/>
<br/>
Apr&egrave;s chonna, Moussieu, la Merrienne s'est m&icirc;nse &agrave; p&acirc;sler du Juge Voua&icirc;s&icirc;n, et d&eacute; chein qu'oulle app&egrave;le ses dr&ocirc;les d&eacute; jugements. Oulle est comme la &#8220; Post &#8221;, tchi dit tch'il est &icirc;ncompr&eacute;hensible. Un jour il avait d'vant li un &icirc;ndvidu tch'en avait fais d&eacute; toutes les sortes, tch'avait 't&eacute; en prison en Angli&eacute;t&ecirc;rre et ich&icirc;n, et tch'avait tr&eacute;jous 't&eacute; un vrai vac&acirc;bond. L&eacute; Juge, tchi savait toute s'n histouaithe, l&icirc; dit d'&ecirc;tre un bouon gar&ccedil;on &agrave; l'av'n&icirc;n, et l'd&ecirc;ch&egrave;rgit. J'ai ou&iuml; par des gens tchi 'taient l&agrave; que la personne tchi fut l'p&ucirc;s surpr&icirc;nse 'tait chu vac&acirc;bond-l&agrave;, tch'eut bein d'la peine &agrave; craithe tch'i' 'tait en libert&eacute;. Quant au Chantgni Cooper, d'Saint Louothains, tchi l'avait pr&eacute;sent&eacute; pour vol, je n'doute pas que ch'tait yunne des grandes surpr&icirc;nses d'sa vie.<br/>
<br/>
T&ocirc;t apr&egrave;s, l&eacute; Juge n'&eacute;tait pas d'la m&ecirc;me humeur, car un pou&ocirc;re balloque tchi s'trouvit en d'vant d'l&icirc;, atchus&eacute; d'n'aver pas 't&eacute; sobre quand i' fut arr&ecirc;t&eacute; par la police en cachant san auto, en attrapit pas seulement plyien ses braies mais un mio p&ucirc;s.<br/>
<br/>
La Merrienne, apr&egrave;s aver pens&eacute; pour tchique minutes, m&eacute; dit soudainement qu'ou qu'menchait &agrave; changi d'id&eacute;e. &#8220;Tu sais, Ph'lip,&#8221; ou s'f&icirc;t, &#8220;que ch'est l'estomac d'un homme tchi l'gouv&egrave;rne, et ch'est pr&egrave;sque seux que l'Juge Voua&icirc;s&icirc;n est comme tu l'restant. Quand il a bein dormi et a bouon app&eacute;tit, il est d'bouonne humeur, mais quand i' n'a pas 't&eacute; trop bein dans la niet, et a mal-&agrave;-la-t&ecirc;te quand il est temps de se l'ver, ch'est diff&eacute;thent, J'ai veu chonna ich&icirc;n, m&eacute;, bein des fais.&#8221;<br/>
<br/>
&#8220;Ch'n'est pas vrai,&#8221; j'l&icirc; ai dit, m&eacute;, m&acirc;rissant,  ch'est t&eacute; tchi n'est pas d'la m&ecirc;me humeur deux mat&icirc;ns d&eacute; si&ecirc;te. Tchiquefais ch'est 'man chi&egrave;r Ph'lip, tch&egrave;squ'tu voudrais pour tan d&ecirc;jeuner?' mais b&ecirc;t&ocirc;t ch'est 'T'en vas-tu t'mettre en travas &agrave; mat&icirc;n, ou t'en vas-tu rester tout l'jour au liet, vi&egrave;r pi&egrave;rcheux?'<br/>
<br/>
&#8220;J'me pliains pas quand j'n'ai pas d'ma tchique bord,&#8221; j'l&icirc; dis. &#8220;Tu sais bein que y'a d's ann&eacute;es qu&eacute; j'souffre du m&acirc; dans l'dos, tandis qu't&eacute;, ch'est tes pou&ocirc;res pids, ou tes r'fr&eacute;deuses, ou tes rignons, des maux-d'gorge, ou je n'sais pas tchi. &Agrave; mat&icirc;n, par exemplye, j'ai yeu &agrave; ramonter les d'gr&egrave;s quatre ou ch&icirc;nq fais avec des t&acirc;sses d&eacute; tais, et tout ch'que j'en ai yeu ch'tait que y'avait trop d'chucre ou pas assez, ou trop d'lait ou pas assez, mais pas un mot de r'm&egrave;rciements. Epis tu'as l'toup&eacute; d'p&acirc;sler d's hommes et d'l&ucirc;s estomacs.&#8221;<br/>
<br/>
Apr&egrave;s chonna, Moussieu, j'd&ecirc;cid&icirc;mes que y'avait p't'&ecirc;tre un mio d'faute des deux bords, et y'a d'la paix siez-nous jusqu'&agrave; la pr&eacute;chaine fais. Et p&acirc;slant d'autre chose, la Merrienne m&eacute; d'mandit si j'avais ou&iuml; du fermyi d'l'Est tch'avait vendu un grand betchet d'tomates, y'a tchiques semaines, car i' n'criyait pas tchi paiethaient pour l'tchillage. &#8220;J'ai ou&iuml;,&#8221; ou dit, &#8220;tch'i' vendit le lot pour vingt-ch&icirc;nq louis, mais j'ai d'la peine &agrave; l'craithe.&#8221;<br/>
<br/>
&#8220;Oui, Merrienne.&#8221; J'l&icirc; dis, &#8220;et j'comprends que l'acateux est &agrave; faithe une p'tite fortune. Il en porte &agrave; des chents louis pr&egrave;sque touos les jours.&#8221;<br/>
<br/>
&#8220;Ch'est dr&ocirc;le,&#8221; ou s'fit, &#8220;comme y'en a qu'ont la bouonne chance et d'autres l&eacute; contraithe. Nous, Ph'lip, j'tiomes dri&egrave;the la porte quand les bouonnes chances f&ucirc;tes apportion&eacute;es, mais, avec chonna consid&egrave;the l&eacute; nombre d'couples tchi n'peuvent pas s'entreduther m&ecirc;me apr&egrave;s un an ou d'm&ecirc;me ensemblyes. Y'un dit tch'il avait 't&eacute; tromp&eacute;, et l'autre qu'oulle avait fait une m&ecirc;pr&icirc;nse. Si un homme et sa femme n'veulent pas se s'pather apr&egrave;s une p&eacute;riode de mathiage ch'est parsqu'ils ont yeu bouonne chance.&#8221;<br/>
<br/>
&#8220;V&egrave;the, ma vielle,&#8221; j'l&icirc; dis, &#8220;et p't'&ecirc;tre que je n'etiomes pas si lyien dri&egrave;the la porte apr&egrave;s tout.&#8221;<br/>
<br/>
<i><a href="lebrocq.html">Ph'lip</a>.</i><br/>
<i>1961</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="pmpolitics.html">Merrienne on Politics</a><p>
<li><a href="pm2candidates.html">Merrienne sees two Candidates and promises both</a><p>
<li><a href="pmjj.html">L'&eacute;lection pour S&eacute;nateurs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmconville.html by HTTrack Website Copier/3.x [XR&CO'2014], Tue, 15 Jul 2025 13:47:42 GMT -->
</HTML>

