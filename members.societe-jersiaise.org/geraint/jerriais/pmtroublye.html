<HTML>

<!-- Mirrored from members.societe-jersiaise.org/geraint/jerriais/pmtroublye.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>L'Origine du Troublye &agrave; Saint Pi&ecirc;rre</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Origine du Troublye &agrave; Saint Pi&ecirc;rre</h2>
Les Marchands et les Fermiers<br/></font></center><p>

<font size="-1"><i>&Agrave; Portinf&eacute;,<br/>
Saint Ou.</i><br/></font>
<br/>
Moussieu l'Editeu,<br/>
<br/>
Apr&egrave;s l'tais hier au s&eacute;, la Merrienne s&eacute; mint &agrave; &ecirc;crithe les adresses s&ucirc;s les cartes de Nou&eacute;, comme ou fait touos l's ans, et j'ai r'mertchit que s&ucirc;s chaque enveloppe y'avait un timbre d&eacute; siez sous.<br/>
<br/>
&quot;Pourtchi siez sous quand chinq sous peuvent faithe?&quot; j'li d'mandis. &quot;Ch'n'est pas usuel et j'si certain que n'y a pas hardi d'gens en J&ecirc;rri, ou m&ecirc;me en Angli&eacute;t&ecirc;rre, tchi font chutte b&ecirc;tise-l&agrave;.&quot;<br/>
<br/>
&quot;Ch'n'est pas une b&ecirc;tise,&quot; ou dit, &quot;ch'est pour prouver &agrave; ses amins que nou les respecte. Apr&egrave;s tout, tch&egrave;squ'ch'est qu'un mins&eacute;thablye sou? Si j'mets trente cartes dans la post ch-n'est qu'trente sous, et tu paie chonna pour un v&ecirc;rre de bi&egrave;the. Aie un mio de bouon sens, Ph'lip.&quot;<br/>
<br/>
Je n'voulis pas en dithe p&ucirc;s long, Moussieu, car quand la Merrienne a tchiquechose dans sa t&ecirc;te i n'y a jamais yeu une hache ou un coup d'maillot tchi pou&ocirc;rrait la faithe changi. Ch'est pourtchi, Moussieu, pour changi l'sujet un mio, j'li d'mandis tch&egrave;sque ou voudrait pour san Nou&eacute; s'ou pouvait chouaisi.<br/>
<br/>
Ou n'dit rein pour une minute ou deux, et pis: &quot;Eh bein, Ph'lip, l&eacute; temps fraid appr&eacute;che, et j'pou&ocirc;rrais m'graie d'un couplye d'cotillyons d'laine pour aidgi a m'garder caude. J'voudrais bein &eacute;tout un bouon corset du temps p&acirc;ss&eacute; deux ou trais pathes de cauches de souaie, et yun ou deux autres articlyes qu'une femme respectablye ne mentionne pas, m&eacute;me &agrave; s'n homme. &Eacute;tout&#8230;&quot;<br/>
<br/>
&quot;Arr&ecirc;te un mio, bouonnefemme,&quot; je m'fis. &quot;Ch'n'est pas mal pour un qu'mench'ment. Il est temps que j'aie man tou.&quot;<br/>
<br/>
&quot;Eh bein,&quot; ou d'mandit, &quot; disnous tch&egrave;squ'i t'manque.&quot;<br/>
<br/>
&quot;Eh bein,&quot; j'li dis, &quot;deux-trais boutelles d&eacute; cognac et d'rhum, pour b&eacute;the caud d'vant aller s'couochi une grand c&acirc;saque, une pathe d&eacute; bottes et un nouvieau toppeur pour aller &egrave;s ent&eacute;rrements. Je m'attends que dans les pr&eacute;chains trais mais les entrepreneurs s'en vont aver hardi &agrave; faithe, et le &quot;toppeur&quot; &agrave; man grand'p&eacute;the est une insulte au cad&acirc;vre. Avec chonna...&quot;<br/>
<br/>
&quot;Tu m'fais frisonner avec tan &quot;toppeur&quot; et tan cad&acirc;vre.&quot; Oulle interrompit. &quot;P&acirc;slons d&eacute; tchiquechose p&ucirc;s am&ucirc;sant  d&eacute; chein tchi s'passe &agrave; Saint Pi&ecirc;rre, par exemplye. Tch&egrave;squ'ils ont, don dans chutte p&acirc;raisse-l&agrave;, tch'i' n'peuvent pas s&eacute; garder trantchilles?&quot;<br/>
<br/>
&quot;Ch'est une longue histouaithe,&quot; j'li dis, &quot;mais pour la raccourchi, j'peux dithe que n'y a jamais yeu d'paix dans la p&acirc;raisse d'<a href="st_pierre.html">Saint Pi&ecirc;rre</a> depis l'jour que l'Frainque L&eacute; Feuvre tchittit Saint Ou&euml;n et y vint. Il avait du brit avec l&eacute; <a href="connetable.html">Conn&ecirc;tablye</a>, l&eacute; Recteur et bein d'autres et i'tait si malin que l's autres en avaient peux. Mais, la tchestchion si oui ou non le Recteur est un membre de l'Assembli&eacute;e d'Principaux et Officiers n'est pas d&eacute;cid&eacute;e. Quant l'Chim'ti&egrave;the &agrave; tous les Cultes &agrave; Philadelphie fut vendu, l&eacute; Recteur n'fut pas nomm&eacute; s&ucirc;s l'comit&eacute; d'administration car l&eacute; Frainque L&eacute; Feuvre n'en voulait rein du Rev&eacute;rend Francis de Gruchy, et l'Recteur d&eacute;testait l&eacute; Frainque L&eacute; Feuvre. Dans les Assembli&eacute;es i'taient tr&eacute;jours comme cat et tchen, et s'i' sont hors au ciel chais deux-l&agrave;, les p&ucirc;s obstin&eacute;s qu'nou-s-aie jamais connu, bein seux tch'i' sont gard&eacute;s s'path&eacute;s yun de l'autre.&quot;<br/>
<br/>
La Merrienne observit que ch'n'tait pas une chose &agrave; dithe.<br/>
<br/>
&quot;P't'&ecirc;tre-bien, ma vielle,&quot; j'li dis, &quot;mais ch'est-l&agrave; m'n id&eacute;e quand m&ecirc;me. A ch'teu y'a-t'i' autre chose qu'tu voudrais saver?.&quot;<br/>
<br/>
&quot;Oui,&quot; ou raiponnit, &quot;j'voudrais saver pourtchi qu'y'a du troublye dans la Soci&eacute;t&eacute; Royale.&quot;<br/>
<br/>
&quot;Quant &egrave;s deux vice-pr&eacute;sidents,&quot; j'li dis &quot;par un amendement &egrave;s r&egrave;gles un vice-pr&eacute;sident n'peut pas si&eacute;gi pour p&ucirc;s d'un an. L&eacute; Sieur Perr&eacute;d&egrave;s et l'Clifford L&eacute; Vesconte ont 't&eacute; en office deux ans et sans doute criyaient tchi l&ucirc;s en rest&eacute;thait yun, mais ch'n'est pas d'm&ecirc;me. I'faut tch'i'sortent &agrave; ch'teu, et nou comprend que y'a trais candidats pour les deux vacances.&quot;<br/>
<br/>
&quot;V&egrave;the&quot; ou s'accordit, &quot;y'a l'Sieur du Feu, l&eacute; Percy L'M&agrave;suthi tch'&eacute;thait deu &ecirc;tre dans l's <a href="etats.html">Etats</a> y'a longtemps, et l'Hedley James Maillard mais quant &agrave; tch&egrave;squ'i' s'en va g&acirc;gni et tch&egrave;squ'i's'en va perdre, je n'voudrais pas pr&eacute;dithe.&quot;<br/>
<br/>
&quot;Aussi bein,&quot; ou continuit, &quot;car quand tu'as fait des pr&eacute;dictions, tan candidat a tr&eacute;jours tchais de d'sous. Par exemplye, ch'n'est pas un Richardson tch'est Conn&ecirc;tablye d'Saint Helyi.&quot;<br/>
<br/>
&quot;Nan,&quot; j'li dis, &quot; j'avons d&ecirc;j&agrave; distchut&eacute; chonna mais i' faut admettre que l'Sieur Ryan pathait aver fait un bouon qu'mench'ment.&quot;<br/>
<br/>
&quot;V&egrave;the,&quot; ou dit, &quot;mais comme disait ma m&egrave;the, ch'est quand un homme a fini sa djobbe, et non pas s'il a qu'menchi bein ou mal, que nou peut l'jugi. A ch'teu Ph'lip i'n'reste qu'une chose, et ch'est d'un bieau but la p&ucirc;s importante. Tch&egrave;sque en est des nouvelles patates l'ann&eacute;e tchi veint et pourtchi qu'les marchands sont contre? Nou-s-avait comprint qu'les fermiers et les marchands &eacute;taient d'accord, mais par chein qu'nou-a-entend et par chein qu'nou liet dans la g&acirc;zette, i'n'y a ch'teu autchune union. Comprends-tu chonna?&quot;<br/>
<br/>
&quot;Oui,&quot; j'li raiponnis, &quot;car nou m'la explitchi et ch'est une triste histouaithe. Les marchands n'veulent pas d'changement car, au moment, y'a hardi d'fermiers tchi sont dans l&ucirc;s livres pour de gr&ocirc;sses sommes. Si n'y a pas d'chu marketing board i'pou&ocirc;rront continuer &agrave; fourni l&ucirc;s cr&eacute;anchiers avec chein tchi l&ucirc;s faut, comme du guano, du fain d'l'&ecirc;train et tout l'restant. Contre chonna i' prendront les patates mais, bein seux ls fermiers n'en &eacute;thont pas un sou. A ch'teu y'a un chose qu'les marchands ne font pas et n'veulent pas faithe, et ch'est d'actionner les fermiers car si yun qu'menchait, l'restant s'saient forchis de l'faithe &eacute;tout et che s'sait une ruine g&eacute;n&eacute;rale. Souos un &quot;marketing board&quot; chu syt&egrave;me-l&agrave; s'sait forchi de dispathaitre, et nou peut comprendre &agrave; ch'teu pourtchi que y'a tant d'opp&ocirc;sition, et pourtchi que hardi d'fermiers veulent continuer comme ils ont fait pour tant d'ann&eacute;es. I' n'peuvent pas s'attendre qu'les marchands s&eacute;thaient pr&ecirc;ts &agrave; perdre chein tchi l&ucirc;s est deu. Tout ch'que les marchands d'sithent ch'est d'eviter les arr&ecirc;ts, mais pour le moment je n'peux pas vais la solution de chu bein s&eacute;rieux probl&egrave;me. Y vais-t&ugrave; p&ucirc;s claithement qu'm&eacute;, bouonnefemme?&quot;<br/>
<br/>
Pas un brin, man Ph'lip. Comme t&eacute;, tout ch'que j'peux vaie ch'est que la situ&acirc;tion est bein triste.&quot;<br/>
<br/>
<i><a href="lebrocq.html">PH'LIP</a><br/>
</i><br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="politics.html">La Politique en J&egrave;rri</a><p>
<li><a href="pmring.html">How Ph'lip Bought a Ring</a><p>
<li><a href="pmshows.html">L's Elections et les 'Shows'</a><p>
<li><a href="pmsenators.html">The Election For Senators</a><p>
<li><a href="pmsenateur.html">Des S&eacute;nateurs Batilleux</a><p>
<li><a href="pmsenbetes.html">Les S&eacute;nateurs et les B&ecirc;tes</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="senateurs1948.html">Aux Electeurs de l'ile de Jerri</a><p>
<li><a href="pmetats.html">Un Jour &egrave;s &Ecirc;tats</a><p>
<li><a href="pmbliaume.html">Ph'lip bliaume les campagnards</a><p>
<li><a href="pmmembre.html">Pourtchi vouler &ecirc;tre membre d's &Eacute;tats?</a><p>
</UL>
</FONT>
&nbsp;<p>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmtroublye.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>
