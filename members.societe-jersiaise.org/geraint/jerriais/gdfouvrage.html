<HTML>

<!-- Mirrored from members.societe-jersiaise.org/geraint/jerriais/gdfouvrage.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>L'ouvrage et l'scandale</TITLE>
<META  name="keywords" content="JÃ¨rriais">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2> L'ouvrage et l'scandale</h2></font></center><p>

<font size="-1"><i>Le M&eacute;nage &egrave;s Feuvres, St. Ou&euml;n,</i><p></font>

Moussieu l'R&eacute;dacteu,<p>

Un janne moussieu m&eacute; d'mandit l'aut' jour pourtchi qu' les St. Ou&euml;nnais sont appel&eacute;s Gris Ventres. Eune &icirc;nt&eacute;r&eacute;ssante tchestchion. J'criyais, sans doute, qu&eacute; touos les St. Ou&euml;nnais savaient la r&eacute;ponse, car pour d&eacute; m&eacute;, tchi n'a pon autcheun aut' honneu &agrave; mett' au but d'man nom, j'sis ordgilleux d'pouver faithe s&egrave;rvi l'chein d'Gris Ventre.<p>

&Agrave; c'menchi, pour aver l'honneu d'&ecirc;t' un Gris Ventre i' faut &ecirc;t' J&egrave;rriais d'race et aver 't&eacute; n&eacute; dans la p&acirc;raisse d&eacute; <a href="st_ouen.html">St. Ou&euml;n</a>. L'temps p&acirc;ss&eacute;, l'titre 't&eacute; pus long et dist&icirc;ndgi, car il tait "Gris Ventre et V&egrave;rt Nombrin" et iun acouo pus long pour les femmes qu&eacute; j'n'&ocirc;se pon &egrave;rcorder ich&icirc;n, mais ch&eacute; n'tait pon souvent qu' nou ou&iuml;yait l'titre en rapport des femmes.<p>

Comment qu' ch'la c'menchit? Eh bein, i' faut r'tchuler jusqu' au seizi&egrave;me si&egrave;cl'ye. Comme ou l'savez, les femmes J&egrave;rriaises sont fanmeuses &agrave; ouvrer, et ch'n'est pon d'aniet. I' y'&eacute;taient d&eacute;j&agrave; dans chu temps-l&agrave;, et i' patha&icirc;t qu&eacute; v'l&agrave; tchi payait si bein qu&eacute; l's hommes abandonn&icirc;drent l'agritchultuthe et lus m&icirc;ndrent &agrave; ouvrer comme les femmes. L&eacute; r&ecirc;sultat en fut qu&eacute; J&egrave;rri patha&icirc;t-i' produisait au mains siex mille pathes d&eacute; cauches la s'maine tch'&eacute;taient grandement vendues hors pays. Ch'est presqu'&icirc;ncriyabl'ye, mais n&eacute; v'l&agrave; tch'est tch'i' s'arrive quand l's hommes ob&eacute;yissent lus femmes et travaillent d'auve ieux &agrave; la pliaiche d&eacute; les chicangni et les contrarier!<p>
<img src="corset.gif" width="225" height="134" alt="un corset d'oeuvre" title="" border="0" align="right" />
L'industrie d'ouvrer d'v&icirc;nt si importante dans l'&Icirc;le qu&eacute; hommes et femmes lus m&icirc;ndrent &agrave; ouvrer des corsets d'oeuvre aussi bein comme des cauches, et les corsets d'v&icirc;ndrent &agrave; &ecirc;t' connus comme "jerseys" - un titre tch'a subsist&eacute; pour corsets d'oeuvre jusqu'au jour d'aniet partout l'monde tchi p&acirc;le l' Angliais. Les corsets 'taient g&eacute;n&eacute;ralement ouvr&eacute;s auve d'la bliue laine, mais les St. Ou&euml;nnais, tr&eacute;jous ind&eacute;pendants, les ouvraient atout d'la grise laine natuthelle. Les p&ecirc;tcheurs tch'allaient &agrave; b&acirc;sse-ieau et au bat&eacute; l's aimaient hardi, les corsets d'oeuvre, car v'l&agrave; tchi les gardait cauds en mauvais temps. Quand i' v'naient &agrave; t&egrave;rre et tch'i' d&eacute;boutonnaient lus c&acirc;saques, nou lus viyait chu bieau corset d'oeuvre sus l'ventre, et ch'est d'm&eacute;me qu&eacute; les St. Ou&euml;nnais c'mench&icirc;drent &agrave; &eacute;t' appel&eacute;s Gris Ventres, titre bein connu et honothabl'ye tch'a surv&eacute;tchu &agrave; trav&egrave;rs les si&egrave;cl'yes.<p>

Mais r'v&eacute;nons au seizi&egrave;me si&egrave;cl'ye. L'agritchultuthe d'v&icirc;nt tellement n&eacute;glyigie &agrave; cause d&eacute; l'ouvrage d&eacute; cauches et d'corsets qu&eacute; L's <a href="etats.html">&Ecirc;tats</a>, en 1606, f&ucirc;drent oblyigis d'p&acirc;sser eune louai pour emp&ecirc;chi l'ouvrage duthant les saisons d'avo&ucirc;t et d'taillaison.<p>

I' patha&icirc;t qu' les gens ouvraient souvent au s&eacute; aussi bein comme d&eacute; jour, et tch'i' y'avait du r&ecirc;villon duthant ches s&eacute;th&eacute;es quand les va&icirc;s&icirc;ns s'assembliaient, et tchiquefais du scandale viyant qu&eacute; l's hommes embraichaient les femmes, eune cou&ocirc;teunme tch'est appathemment bein ancienne, n'est-ch't-i' pon? J'ai ou&iuml; qu' oulle existe acouo au jour d'aniet, mais j'n'en sai pon grand' chose car j'ai tr&eacute;jous ieu peux des femmes. J&eacute; n'sis pon comme Philippe Picot tchi, l&eacute; 10 d'juin, 1615, fut condamn&eacute; par la Cour &agrave; n'pon ouvrer en compangnie des filles, pour &eacute;viter l&eacute; scandale, et qu&eacute; s'i' continuait &agrave; ouvrer i' fallait qu&eacute; j'f&ucirc;sse tout seu siez li, et sans compangnie.<p>

I' faut penser tch'i' s'en p&acirc;ssait d'pus d'eune sorte &agrave; l'occ&acirc;sion d'ches belles s&eacute;th&eacute;es, et j'donn'nais tchiquechose pour pouver r'tchuler l'p&acirc;ssage du temps et &eacute;t' pr&eacute;sent &agrave; ieune. L&eacute; Dictionnaithe J&egrave;rriais-Fran&ccedil;ais du Docteu <a href="lemaistre.html">Frainque Le Maistre</a> nouos raconte qu&eacute; dans chu temps l&agrave; l'hygi&egrave;ne n'&eacute;tait pon comme oulle est d'nouos jours, et qu&eacute; les puches 'taient souvent louogies l'tou du corps humain. I' patha&icirc;t qu' la chaleu humaine lus donnait d'l'app&eacute;tit et tchi'i c'menchaient &agrave; mordre d&eacute; temps en temps.<p>

A la pliaiche d&eacute; les la&icirc;ssi mordre &agrave; lus tch&egrave;r content, les femmes fa&icirc;saient s&egrave;rvi un p'tit cliu d'fliann&eacute; tch'il' appelaient un coin pour p&icirc;nchi les puches quand i' pouvaient mett' l&eacute; coin d'ssus et l's &eacute;cr&acirc;ser. Appathemment, i' n'y'avait qu' un coin et les femmes l&eacute; p&acirc;ssaient d'ieune &agrave; l'autre au b&eacute;soin. En ou&iuml;y'ous ieune dithe:,"p&acirc;sses-m&eacute; l'coin, s'i' t'plia&icirc;t; J'ai eune puche tchi m'venge!" Et ch'est probabl'ye qu&eacute; s'i' y'avait d's hommes pr&eacute;sents, i' tou&acirc;nnaient l'dos quandi qu' la pou&ocirc;rre puche f&ucirc;sse happ&eacute;e! Bon! Ou n'm&eacute; criyiz pon?!<p>

<i><a href="lefeuvre.html">George d'La Forge</a></i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="habvoc.html">L'habilement en J&egrave;rriais</a><p>
<li><a href="costume.html">L&eacute; costeunme traditionnel d&eacute; J&egrave;rri</a><p>
<li><a href="gdfebauchi.html">I' faut &ecirc;bauchi d'vant qu&eacute; d'finni!</a><p>
<li><a href="gdfhabillement.html">L'Habillement Des Femmes</a><p>
<li><a href="couotvoc.html">La cou&ocirc;tuthe</a><p>
<li><a href="gdfbottes.html">Les bottes &agrave; cliou</a><p>
<li><a href="mantravas.html">Man Travas</a><p>
<li><a href="epile.html">Dispute entre oeune Ep&icirc;le &egrave;t oeune Adgiule</a><p>

<li><a href="bergethie.html">La B&egrave;rg&eacute;thie, &agrave; St. Ou&euml;n</a><p>
<li><a href="paraisses_menoms.html">Les M&ecirc;noms des P&acirc;ra&icirc;sses</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfouvrage.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>
