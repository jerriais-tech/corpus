<HTML>

<!-- Mirrored from members.societe-jersiaise.org/geraint/jerriais/temps_paset.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Le temps p&acirc;set et achteu</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Le temps p&acirc;set et achteu</h2></font></center>

<CENTER><TABLE><TR><TD>
Le temps p&acirc;set quand un homme avet eun f&acirc;t d'habits,<br>
Il y duthait des anneais, enfein t'chet pour sa vie;<br>
Achteu les gennes hommes lus faout deuex f&acirc;ts tuous l'zans,<br>
Eieun pour l'&ecirc;tet, ieun pour l'hiv&eacute;, avec des gants.<br>
<br>
Le temps p&acirc;set eune <a href="1toppeur.html">toppeur</a> lus servet<br>
Pour p&eacute;the et f&icirc;s; il tet bein pr&ecirc;zervet<br>
Pour bapt&ecirc;mes, enterrements, prendre le deu, et-caetra,<br>
Pour all&eacute; &agrave; l'Eg&iuml;yse, avec la k&acirc;zaque de drap.<br>
<br>
Mais tchet bein rarement qu'il tet da&icirc;shallet,<br>
Tchet seulement est grandes f&ecirc;tes et tet bein ers&ecirc;rret;<br>
Achteu faut castchi&egrave;tes, des chapieaux de toutes sortes,<br>
Eun change pour change pour toutes saisons, des &quot;gaiters&quot; et haoute bottes.<br>
<br>
H&eacute;las ou&egrave;-qu'est l'vier temps qui mettaient des qu'm&icirc;nzolles<br>
En gros byiu molleton qu'&eacute;tais cauode et bein molles;<br>
Quand ils allaient au vraic, et cherchit des <a href="bainis.html">ba&icirc;nnis</a>,<br>
Des vlicots, et des crabbes pour lus femme et les p'tits.<br>
<br>
Achteu faut dgi&ecirc;nes, qu&eacute;minzes bein &acirc;mbzeais et bein bianche,<br>
&quot;Knickerbockers,&quot; cigares, bagues, et souyiers de danse;<br>
Eun byieau b&acirc;ton &agrave; croc, montet en argent,<br>
Montre et cha&icirc;ne en or, v'la qui pia&icirc;t &agrave; Ma&icirc;tre Jean.<br>
<br>
Tchet pas d'm&ecirc;me, mes bouannes gens, le temps p&acirc;set,<br>
P&egrave;the, filles et fils, ils allaient tous au <a href="vraic.html">vraic</a>;<br>
N'yiavet pas d'embarras &agrave; trouvai des galants,<br>
Les gar&ccedil;ons lus faisaient les doux yeux en r'venant.<br>
<br>
Y lus entre ergardais, et marchaient douochottement,<br>
Ils teais si &ecirc;nerv&eacute;es, qui gr&eacute;nottais souvent;<br>
Lus pouor t'cheur d&eacute;batter comme eun balanchit,<br>
Eun genne homme preins couothage et yieunne il embrachit.<br>
<br>
O&ugrave; vint toute horte d'haleine et devint bein &ecirc;mue,<br>
Et bein fi&egrave;the en y&iuml; m&ecirc;me qu'au vrais ou'l &eacute;tait v'nue;<br>
Il y f&icirc;t des caresses et l'y d&icirc;s que j'taime bein,<br>
Si tu n'peux pas m'r&ecirc;pondre, &ecirc;treins bein du ma main.<br>
<br>
Achteu chnest pas au vraix qu'les filles trouvent des galants,<br>
Chest pus &agrave; des partis, des concerts, en s'promenant;<br>
Est &quot;<a href="picnec.html">Pic-Nics</a>,&quot; est <a href="bezaar2.html">Bazaars</a>, en sortant d'la Chapelle,<br>
Yiun les filles suivait d'Saint Sauveuex &agrave; Carmel.<br>
<br>
Chu puour genne homme p&acirc;set seulement oupr&egrave;s yieuex,<br>
Y'n d&icirc;sait pas grand chose seulement bon scoier il tet si nerveuex<br>
D'aoutres fais y d&icirc;sait &quot;how-de-doo,&quot; et l'v&ecirc;t sans chapp&eacute;,<br>
Les puoures filles grign&iuml;yaient tant y criya&iuml;ent d'&ecirc;fonds&eacute;.<br>
<br>
Y s'en rallet siez l'y l&acirc;set mais satisfait,<br>
Il y penset toute la s'maine, l'D&icirc;manche y r'qu&eacute;menchait;<br>
Y les p&acirc;set, et les rap&acirc;set et dicait &quot;fine weader&quot;,<br>
Les filles qui t'aient paoum&eacute;es dirent &quot;go with your mother.&quot;<br>
<br>
Le temps p&acirc;set y fa&icirc;zaient de <a href="bourdelots.html">bourdelots</a> et d'bouan <a href="solyi.html">soy&iuml;</a>,<br>
Y mangeaient des pommes de terre avec du aithan r&ocirc;ti;<br>
Achteu chest des &quot;oyster patties,&quot; des &quot;tarts&quot; des &quot;mince pies&quot;,<br>
De la 'sweet cake,' des feinnes beurr&eacute;es, d'la cr&ecirc;me &quot;with ice.&quot;<br>
<br>
Et mon doux, il est vrai, chest tout qu'&agrave; changi,<br>
Pas d'<a href="chandelle.html">chandelles</a> de jonc, ni d'<a href="craset.html">cr&acirc;csais</a> pour villy&iuml;;<br>
Pas d'<a href="joncthiethe.html">jontchi&egrave;the</a> oupr&egrave;s l'&acirc;tre pour s'asi&egrave;the dans l'hiv&eacute;,<br>
Mais eunne &quot;couch&quot;, eunne lampe pour &ecirc;kyi&eacute;thi et &ecirc;kaouff&eacute;.<br>
<br>
Le temps p&acirc;set, les femmes eun <a href="bannete.html">bannette</a> lus servet<br>
Presque eunne vie enthi&egrave;the; il tet ein conservet;<br>
Enfein touos lus habits, ils en prenaient grand soin,<br>
Y r'fa&icirc;saient pour lus filles quand en v'nait l'besoin.<br>
<br>
Achteu chnest pas d'm&ecirc;me, y faut tr&eacute;jous changit,<br>
Les bannettes o&ugrave; chapieaux, nou n'peut jamais finit;<br>
Les modes changent si souvent, chest asseais pour ruin&eacute;<br>
Les siennes qui veulent tr&eacute;jous les modes imit&eacute;.<br>
<br>
Mais, en m&ecirc;me temps, y faut bein qu'les gennes gens<br>
Lus habillent &agrave; la mode et marche avec le temps;<br>
Chnest pus l'temps p&acirc;set quand eun homme de trente ans,<br>
T'net l'dvant&eacute; d'sa m&ecirc;m&eacute;e quand y viyiait des gens.<br>
<br>
Et quand y qu'menchit a pens&eacute; de s'mathi&eacute;,<br>
Y fallut qu'san pep&eacute;e la fille allit d'mand&eacute;,<br>
S'ou voulet le mathi&eacute;, s'ou voulet l'accept&eacute;,<br>
Pour le soigni en temps &quot;d'maladie et d'sant&eacute;.&quot;<br>
<br>
Chnest pas achteu qu'les gennes gens sont si &ecirc;fritt&eacute;es,<br>
A t'chienze ans y pense pus est filles qu'&agrave; lus m&ecirc;m&eacute;e;<br>
Y lus en faut ieunne &agrave; s'promn&eacute; avec yieuex,<br>
Tuous les sieirs si p&ocirc;siby&iuml;, tchique fais yian a bein deuex.<br>
<br>
Et bein tchesque qu'il en est, la vie est bein courte,<br>
Faut faithe du mus qu'nou peut en suivant la bouanne route;<br>
Et faithe autant de bein comme je pouorrons,<br>
Car chi qu'mein ichein jamais j'ner p&acirc;ssons.<br>
<br>
Achteu, chest versets ichein o&ugrave; yiaiz&eacute;es,<br>
Le temps p&acirc;set y n'teaient pas compoz&eacute;es.<br>
<br>
J'vos suoette eun bouan Nou&eacute;,<br>
N'mang&icirc;s pas d'trop d'<a href="noue/podin.html">podein</a>.<br>
<br>
<I><a href="georgie.html">Georgie</a></I><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li> <a href="temps_passait.html">Le temps p&acirc;ssait</a><p>
<li><a href="tems.html">Le Tems passai et le tems present</a><p>
<li><a href="temppas2.html">Au temps pass&eacute;</a><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><a href="vierstempsflm.html">Les Vi&egrave;rs Temps</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="gdf800.html">Ma jann&egrave;che m&eacute;morabl'ye</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/temps_paset.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
