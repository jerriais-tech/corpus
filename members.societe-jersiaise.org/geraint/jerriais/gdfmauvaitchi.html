<HTML>

<!-- Mirrored from members.societe-jersiaise.org/geraint/jerriais/gdfmauvaitchi.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>Mauva&icirc;tchi sans profit</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mauva&icirc;tchi sans profit</h2></font></center><p>

Aut&#8217; fais y avait un vi&eacute;r Land&icirc;n tchi portait tr&eacute;jous un souv&eacute;rain en or dans sa bourse. I&#8217;m porte bonheu, i&#8217; disait &eacute;s gens. Eh bein, un jour i&#8217; mouothit subitement en s&#8217;assi&eacute;vant dans sa grand&#8217;tcha&icirc;se aupr&eacute;s d&icirc;nner. I&#8217; s&#8217;adonnait qu&#8217;sa bouonnefemme &#8216;tait en <a href="ser.html">S&egrave;r</a> &agrave; visiter sa soeu tch&#8217;avait mathi&eacute; un S&egrave;rtchais. Il avait deux fis, des pi&egrave;rcheurs et des vauriens si janmais y&#8217;en ait ieu, et i&#8217;  savaient bein qu&eacute; l&eacute; bouonhomme portait un souv&eacute;rain en or dans sa bourse. L&eacute; pouorre vyi avait &agrave; peine freunm&eacute; l&#8217;s i&egrave;rs qu&eacute; v&#8217;l&agrave; l&#8217;grand &agrave; fouoilli dans ses habits pour la bourse. I&#8217; la trouvit dans la pouchette d&eacute; san veste &agrave; manches, mais quand i&#8217; l&#8217;ouvrit i&#8217; n&#8217;y avait pon d&#8217;souv&eacute;rain d&#8217;dans. I&#8217; n&#8217;y avait qu&#8217;un p&#8217;tit si&ecirc;x-sou, quat&#8217; p&eacute;n&icirc;ns et un sou.<br/>
<br/>
Les garcons &#8216;taient d&ecirc;m&icirc;ns. La d&ecirc;m&icirc;nse &#8216;tait si &acirc;pre qu&eacute; l&#8217;grand en&#8217; &#8216;tait qu&acirc;si fo. Eh bein, i&#8217; dit &agrave; san fr&eacute;the, j&#8217;allons aver la valeur du souv&eacute;rain quand meme. J&#8217;allons l&#8217;ensev&#8217;li dans sa c&#8217;m&icirc;nsole et vendre ses habits. I&#8217; sont trop p&#8217;tits pour qu&eacute; j&#8217; pi&ecirc;ssons les faithe servi. Mais M&#8217;m&eacute;e n&eacute; s&#8217;sa p&#8217;t-&ecirc;t&#8217; pon contente quand ou r&#8217;viendra d&#8217;S&egrave;r, san fr&eacute;the l&icirc; dit. Bah, fiche d&eacute; lyi, l&#8217;grand l&icirc; dit. Tch&#8217;est qu&#8217;oulle en f&#8217;thait, d&#8217;ses habits? Ou n&#8217;peut pon les mettre ni n&#8217;tout. Mais tch&#8217;est tch&#8217;i&#8217; s&#8217;en va l&#8217;s acater? san fr&eacute;the l&icirc; dit. N&#8217;t&eacute; g&ecirc;ne pon, l&#8217;grand l&icirc; dit. Y&#8217;a un chiqu&#8217;tchi dans la Rue d&#8217;Bas en Ville tchi s&#8217;sa content d&eacute; l&#8217;s acater. Tant en fut. I&#8217; vend&icirc;drent l&#8217;s habits  au bouonhomme, mais i&#8217; y&#8217;eut du feu d&#8217;satchi quand la m&#8217;m&eacute;e  r&#8217;v&icirc;nt d&eacute; S&egrave;r et trouvit san bouonhomme et ses habits hors. Pou&ocirc;rres achocres!, ou dit &agrave; ses fis, &#8217;ous avez &#8216;t&eacute; vendre san bouon fa? D&eacute;vant m&#8217;en aller en S&egrave;r, j&#8217;l&icirc; mins, pas seulement l&#8217;souv&eacute;rain mais ch&icirc;nq autres avec, dans la pouchette des braies d&#8217;chu fa-l&agrave;, car il avait peux qu&#8217;ous &eacute;thiez &#8216;t&eacute; tent&eacute;s d&eacute; l&#8217; prendre d&eacute; dans sa bourse quandi tch&#8217;il avait san p&#8217;tit somme aupr&egrave;s dinner.<br/>
<br/>
S&acirc;bre d&eacute; bouais s&#8217;fit l&#8217;grand. J&#8217; m&#8217;en vais en Ville l&eacute; racater! Atout tchi sou, sa m&#8217;m&eacute;e l&icirc; d&#8217;mandit. J&#8217;ai acouo les sous qu&eacute; l&#8217;chiqu&#8217;tchi m&#8217; payit, i&#8217; l&icirc; dit. Et ch&#8217;est seux tch&#8217;i&#8217; m&#8217; l&eacute; r&#8217;vendra au meme prix, car i&#8217; m&#8217;dit  tch&#8217;il &#8216;tait &agrave; m&#8217;payit bein pus qu&#8217; chein tch&#8217;i&#8217; n&#8217;valait! J&#8217;esp&eacute;the tch&#8217;i&#8217; n&#8217;a pon trouv&eacute; les sou dans les braies!<br/>
<br/>
Mais ch&#8217;tait eune aut&#8217; histouaithe quand il arrivit en Ville. L&eacute; bouon fa n&#8217;est pon &#8216;ch&icirc;n &agrave; ch&#8217;t heu! l&#8217;chiqu&#8217;tchi l&icirc; dit! J&#8217;l&eacute; vendis hi&egrave;r &agrave; un homme tchi d&#8217;meuthe &agrave; Gou&ocirc;rray. Tch&#8217;est tch&#8217;est san nom? Eh bein, j&eacute; n&#8217;m&#8217;en r&#8217;souveins pon trop bein, j&#8217;crai qu&#8217; ch&#8217;est tchiquechose comme &#8216;Cante&#8217;, mais tu d&eacute;vthais pouver l&#8217;trouver a&icirc;siment car i&#8217; m&#8217; dit tch&#8217;i d&#8217;meuthe &agrave; l&#8217;h&ocirc;tel.<br/>
<br/>
Arriv&eacute; &agrave; Gou&ocirc;rray, i&#8217; s&#8217;en fut tout drait &agrave; l&#8217;h&ocirc;tel et d&#8217;mandit pour Mess Cant&eacute;. Ous &ecirc;tes trop tard pour l&eacute; vaie l&eacute; cl&egrave;rcot d&#8217; l&#8217;h&ocirc;tel l&icirc; dit. I&#8217; s&#8217;en est all&eacute; en Ville  &agrave; mat&icirc;n pour aborder l&#8217; &#8216;Mayflower&#8217; pour aller &agrave; <a href="gdfcote.html">la C&ocirc;te</a> travailli pour les Rob&icirc;ns. S&#8217;ou vos d&ecirc;p&ecirc;chiz ou pou&ocirc;rriez p&#8217;t-&ecirc;t&#8217; l&eacute; vaie d&eacute;vant qu&eacute; l&#8217;navithe faiche vaile.<br/>
<br/>
I&#8217; s&#8217;en r&#8217;fut don en Ville en h&acirc;te et en pr&ecirc;sse et arrivit sus la Ca&ucirc;chie just&eacute;ment en temps pour vaie l&#8217;Mayflower dispatha&icirc;tre au large du <a href="lizabeth.html">Ch&acirc;t&eacute; L&icirc;sab&eacute;</a>! Quand i&#8217; r&#8217;v&icirc;nt &agrave; la ma&icirc;son l&#8217;s&eacute; aupr&egrave;s aver p&eacute;dal&eacute; sa machinne deux fais la londgeu d&#8217; l&#8217;&Icirc;le, i&#8217; faillit tchaie quand sa m&#8217;m&eacute;e l&icirc; dit qu&#8217; la pouchette qu&eacute; les sou &#8216;taient d&#8217;dans &#8216;tait probabli&eacute;ment mangie des vers car oulle avait trouv&eacute; les si&ecirc;x souv&eacute;rains dans eune carre d&eacute; l&#8217;armouaithe en netissant. J&#8217; veins just&eacute;ment d&#8217;les donner &agrave; l&#8217;entr&eacute;pranneux ou l&icirc; dit. Les sou d&#8217;asse&ucirc;thance n&#8217;&eacute;taient pon assez pour payi l&#8217;ent&egrave;rrement. Auve les si&ecirc;x louis et l&#8217;asse&ucirc;thance j&#8217;ai payi pour l&#8217;ent&egrave;rrement et pour un bieau tomb&eacute; en marbre qu&eacute; tu v&egrave;rras sus la s&egrave;pultuthe &agrave; la m&eacute;mouaithe d&eacute; tan p&#8217;p&eacute;e.<br/>
<br/>
&nbsp;<br/>
<i><a href="lefeuvre.html">G.F.Le Feuvre</a>: Histouaithes et Gens d'J&egrave;rri (adapt&eacute;).<br/></i>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="idee.html">L'id&egrave;e!</a><p>

<li><a href="gdftemps.html">Dans man temps...</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gdfmauvaitchi.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
