<HTML>

<!-- Mirrored from members.societe-jersiaise.org/geraint/jerriais/lettrejerriaise1.html by HTTrack Website Copier/3.x [XR&CO'2014], Tue, 15 Jul 2025 13:57:35 GMT -->
<HEAD>
<TITLE>La Lettre J&egrave;rriaise</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Lettre J&egrave;rriaise</h2></font></center><p><br>

Bouanjour m's anm&icirc;ns;  v&egrave;the, ch'est m&eacute;, l&eacute; bouistre d'angliais tchi vos pale.  Preunmi&egrave;thement, j'veurs r'm&egrave;rcier touos les membres d' l'Assembli&eacute;e d'J&egrave;rriais tchi m'ont fait l'honneu d'm'&ecirc;lithe Pr&eacute;sident pour l'deuxi&egrave;me fais au mais d'Septembre, et j'veurs erm&egrave;rcier partitchuliethement <a href="eileenlesueur.html">Eileen Le Sueux</a>, tchi m'proposit, viyant qu'ou print la t&acirc;che &agrave; la dreine minute, et p&acirc;ce qu'ou m'fit un 't&eacute; &ecirc;loge qu'i' m'faut acater un chap&eacute; bein pus grand !  J'veurs r'm&egrave;rcier touos nos officiers et les membres d'aniet et les siens dreinement &egrave;rtith&eacute;s, des conmit&eacute;s Exetchutif, Dramatique et Social, et l's Etudgiants &eacute;tout, tchi font tant d'travas en organisant nos seth&eacute;es, et &agrave; touos vous, les membres, tchi viennent &egrave;s r&eacute;unions.<p>
Nos v'ch&icirc;n &agrave; ch't' heu au stembre - les jours raccourchent, l'heuthe a changi, les fielles breun&acirc;tres sont &agrave; tchaie, nos gard&icirc;ns sont tout r&ocirc;seleux l'mat&icirc;n.  Ch'est la sa&icirc;son de la <a href="cidre_sanmathes.html">fa&icirc;s'sie d'cidre</a> et du <a href="nierbeurre9.html">ni&egrave;r beurre</a>, des prepathatis pour la Seth&eacute;e d'<a href="guyfawkes4.html">Guy Fawkes</a> et pour l'<a href="eisteddfod.html">Eisteddfod</a>, et Nou&eacute; appraiche &agrave; grands pas.<p>
Jusqu'&agrave; ch't' heu l&eacute; temps n'a pon 't&eacute; trop fraid, et j'n'avons pon ieu d'm&ocirc;tuthe ni n'tout, mais bein seux l'hiv&eacute; veindra, et nou peut penser &egrave;s seth&eacute;es siez nous, assis alentou du feu.  I' faut qu'j'vos diche qu'j'n'aime pon trop r'garder la t&eacute;l&eacute;vision aniet - p't&ecirc;tre qu' j'en ai ieu assez de chenna dans m'n empliai d&eacute; d'vant ; j'aime bein mus travailli sus man compiuteu sus tchiquechose qu' j'ai trouv&eacute; hardi &icirc;ntethessant dreinement - ch'est l'histouaithe d'ma fanmil'ye et mes anch&ecirc;tres.  Ch'est p't&ecirc;tre votr' faute, p&acirc;ce qu'ous, les j&egrave;rriais, ou connaissez vos anch&ecirc;tres jusqu'au temps d'Adam, et j'ai tr&egrave;jous 't&eacute; jaloux d&eacute; chenna.  <p>
M'n &icirc;ntethet 'tait augment&eacute; quand j'acatis un magazine tchi offrit un CD auve eune programme tchi pouorrait vos aidgi &agrave; faithe un arbre d'fanmil'ye.  J'l'installis sus man compiuteu, et j'c'menchis &agrave; tapper les d&ecirc;tails d&eacute; m'm&ecirc;me - man nom, date et pliaiche d'na&icirc;ssance et d'mathiage, education et empliai, maladies et op&eacute;th&acirc;tions - pon fort d'ches-l&agrave;, Dgieu m&egrave;rcie.  Pis les m&ecirc;mes choses pour ma femme, Celia, et nos trais &ecirc;fants.  La pr&eacute;chaine fais qu'mes pathents vintent nos vaie, j'lus d'mandis d'm'aidgi auve lus d&ecirc;tails &eacute;tout.  Comme d'ra&icirc;son, j'lus d'mandis entouor mes grand-pathents, et j'tais chanceux, p&acirc;ce qu'i' pouorraient m'dithe un tas d'choses entouor lus fanmil'yes.  Ma m&ecirc;the avait 't&eacute; donn&eacute; un arbre d'la fanmil'ye d'ma grand'm&egrave;the tchi r'montait &agrave; 1793, l'ann&eacute;e d'na&icirc;sance d'man grand-grand-grand-grand-p&egrave;the James Muspratt, tchi fut n&eacute; &agrave; Dublin, mais aupr&egrave;s eune vie d'aventuthe comme soudard dans l'arm&eacute;e d'Wellington en Espangne dans la Dg&egrave;rre d'Peninsule, et comme matelot &egrave;tout, i's'installit &agrave; Liverpool et batit eune mannifactuthe chimique.  San fis et san p'tit-fis, man grand-grand-p&egrave;the, continnuit &agrave; aggrandi l&eacute; commerce, et la compangnie d'vint pus tard un des trais parties fondateux de Imperial Chemical Industries.  Pus tard, man p&egrave;the m'donnit un portrait d'un vi&egrave;r train de Great Western Railways, tchi portait l'nom Wilkinson, et tchi 'tait nomm&eacute; pour un autr' grand-grand-p&egrave;the, Sir Joseph Wilkinson, tch'avait c'menchi san travas sus l'c'm&icirc;n d'f&eacute; &agrave; l'&acirc;ge d&eacute; tch&icirc;nze ans, mais tchi d'vint g&eacute;rant du Great Western.  Quand i'mouothit, l'Prince d'Galles enviyit s'n aide-de-camp &agrave; s'n enterrement dans l'ch&icirc;nm'tchi&eacute;the d'Highgate &agrave; Londres.<p>
Du c&ocirc;t&eacute; d'ma femme, j'ai 't&eacute; chanceux &egrave;tout; quand j'tais sus l'Internet un jour, j'viyis un nom tchi m'pathait familyi - un homme app'l&eacute; Bruce Denny voudrait faithe contact auve des gens tchi 'tait &agrave; faithe d's entch&ecirc;tes entouor l'nom Denny - et j'savais qu'la grand'methe &agrave; Celia 'tait un Lucy Denny.  J'&ecirc;crivis, et j'trouvis qu'Bruce, tchi d'meuthe &agrave; la Nouvelle Z&eacute;lande, est un cousin d'ma femme, et j'avons &ecirc;changi un tas d'details entouor la fanmil'ye ramontant &agrave; 1683, d'origine d'Suffolk.  La majorit&eacute; avait 't&eacute; fermiers et marchands.<p>
Nou dit souvent qu'i' faut saver le pass&eacute; pour nos dgider &agrave; ch't' heu, et i'm'sembl'ye  qu'il' sont rouais ou qu'il' sont paysans, ch'est les gens d'nos gens tch'&ecirc;cliaithent not' c'm&icirc;n v&egrave;rs l'av'n&icirc;n.<p>
M&egrave;rcie pour m'aver &ecirc;cout&eacute; aniet et &agrave; la pr&egrave;chaine.<p>
<br>
&nbsp;<p>
<i>Anthony Scott Warren<br>
2001<br></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="lettrejerriaise4.html">La Lettre J&egrave;rriaise</a><p>
<li><a href="lettrejerriaise5.html">La Lettre J&egrave;rriaise</a><p>
<li><a href="lettrejerriaise6.html">La Lettre J&egrave;rriaise</a><p>
<li><a href="lettrejerriaise7.html">La Lettre J&egrave;rriaise</a><p>
<li><a href="lettrejerriaise8.html">La Lettre J&egrave;rriaise</a><p>
<li><a href="lettrejerriaise9.html">La Lettre J&egrave;rriaise</a><p>
<li><a href="lettrejerriaise10.html">La Lettre J&egrave;rriaise</a><p>
<li><a href="lettrejerriaise11.html">La Lettre J&egrave;rriaise</a><p>
<li><a href="lettrejerriaise12.html">La Lettre J&egrave;rriaise</a><p>
<li><a href="lettrejerriaise13.html">La Lettre J&egrave;rriaise</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaise1.html by HTTrack Website Copier/3.x [XR&CO'2014], Tue, 15 Jul 2025 13:57:35 GMT -->
</HTML>
