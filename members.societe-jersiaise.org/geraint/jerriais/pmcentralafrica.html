<HTML>
<HEAD>
<TITLE>Merrienne writes to Central Africa</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne writes to Central Africa</h2>
What she is sending to Mrs. Ann Amy</font></center><p>

Moussieu l'Editeu,<br/>
<br/>
Ne v'chin la lettre que la Merrienne a envi&eacute; &agrave; chutte dame tch'y nos avait &ecirc;crit du mitan d'l'Afrique.<br/>
<br/>
<i>PH'LIP</i><br/>
<br/>
<CENTER><TABLE width=90%><TR><TD>



Ma chi&eacute;the missis Amin.<br/>
<br/>
Chest avec un grand pli&acirc;isi que je prends ma pliume pour vous &ecirc;crithe.<br/>
<br/>
La pr&eacute;chaine fais, si vos plait, enviez la letter &agrave; m&eacute;. Le Ph'lip n'est pas mauvais gar&ccedil;on, mais y n'faut pas grand chose pour l'y tou&ocirc;n&eacute; la t&ecirc;te, et d'p&icirc;s chutte lettre-l&agrave; j'ai yeu ben d'la peine &agrave; m'en graie. A l'vais et &agrave; l'&ecirc;cout&eacute;, ch'est l'p&ucirc;s grand homme de Saint Ou. Jamais ou n'craithaites les teurs tch'y s'donne.<br/>
<br/>
J'ai grand pitchi d'vous ma pou&ocirc;re femme, parmi touos chais animaux f&eacute;roces. Et chais n&egrave;gres-la tch'y vont touos n&ucirc;s, ch'est terriblye, mais j'vos asseuthe que j'avons des v&icirc;siteurs ichin ch't'ann&eacute;e tch'y sont b&eacute;t&ocirc;t aussi pi&egrave;the. Le Ph'lip, tch'y n'amende pon en viellissant, n'y trouve pas d'ma et maintchaint qu'ch'est un encouthagement pour le Juge Hocquard et san comit&eacute; des Biaut&eacute;s Natuth&eacute;lles, mais m&eacute; j'dis qu'ch'est d&ecirc;gouotant.<br/>
<br/>
J'ai id&eacute;e d'en pasl&eacute; &agrave; notre nouviaux Recteu quand y veindra d'meuth&eacute; parmi nous, et j'esp&eacute;the tch'y f'tha m&ucirc;s qu'un certain Officyi d'Conn&ecirc;tablye, tch'eut l'toup&eacute; de m'dithe l'autre s&eacute; que j'd&eacute;v'thaimes p&eacute;yi p&ucirc;s d'r&acirc;t, viyant que j'pouvons vais tout tchi p&acirc;sse dans la route de nos f'n'&ecirc;tres. Ocquo ben pour l'y t'chy 'tait d'l'autre bord de la muth&acirc;ille chu pend'loque-l&agrave;.<br/>
<br/>
Ach'teu, missis Amin, j's'y v'nue &agrave; pens&eacute; que j'pou&ocirc;rrais p't'&ecirc;tre vos aidgi, car je sais ben que v'la tchi dait vos faithe grand mal au tchoeu d'vais des gens d'm&ecirc;me, vous tch'avez tait ben &ecirc;l'v&eacute;e. J'ai une do&ucirc;zaine de lincheurs que ma m&egrave;the avait accat&eacute; en ville quand j'tais moussette. N'y'a pas hardi d'creux d'dans quand nou n'les r'garde pon trop pr&egrave;s, et y'pouorraient p't'&ecirc;tre faithe pour des cotillions et aut'chose. J'm'en vais mont&eacute; dans l'gal't&acirc;s b&eacute;t&ocirc;t, cherchi pour, &eacute;pis j'en f'thait un petchet et j'vos l'envi&ecirc;thai.<br/>
<br/>
Y'a une autre chose. V'la tchi me fait ben d'la peine de pens&eacute; qu'ous &ecirc;tre &agrave; b&eacute;the de chu lait-l&agrave; tch'est comme du lait d'biche. J'm'en vais t&acirc;chi d'vos envi&eacute; un vaque ou p't'&ecirc;tre une g'niche r'n'ouv'l&eacute;e.<br/>
<br/>
Le Ph'lip l'y dit qu'ch'est du gniolin d'&ecirc;nfants; qu'les b&ecirc;tes sont ben tro chi&eacute;thes et tchi cou&ocirc;t'tait p&ucirc;s d'chent louis pour transport&eacute; la vaque d'ichin. P&ucirc;s qu'chonna, y dit, jamais ou n'arriv'thait siez vous car tchique band de n&eacute;gres la s&acirc;brethaient s&ucirc;s le qu'min et ou dispathaitrait ben vite dans la chaudi&eacute;the avec tchique malheutheux missionaithe.<br/>
<br/>
Mais je n'm'en fiche pas mal, j'm'en vais faithe de man m&ucirc;s. J'en avons yunne ichin, une vaque que l'Phi'lip avait id&eacute;e d'envi&eacute; au bouochi, et je crai qu'ou pou&ocirc;rrait faithe. Oulle a djais-set ans et nous a d'la peine &agrave; l'y hall&eacute; un couplye d'pintes de lait par jour, mais oulle est du Herd Book, et che s'sait tr&eacute;jous autant, &ecirc;stche-pas.<br/>
<br/>
N'en vla assez pour agniet, mais j'vos &ecirc;crithai dans tchiques semaines. Faites mes compliements &agrave; Moussieu Amin.<br/>
<br/>
<i><a href="lebrocq.html">Merrienne</a></i><br/>

</TD></TR></TABLE></CENTER>
<br/>
<br/>


<i>Morning News 16/8/1947?</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="fanmail.html">A Fanmail Letter For Ph'lip From The African Jungle</a><p>
<li><a href="gdfafrique.html">En Afrique</a><p>
<li><a href="gdfafrique1.html">En Afrique!</a><p>
<li><a href="gdfafrique2.html">En Afrique!</a><p>
<li><a href="gdfafrique3.html">En Afrique!</a><p>
<li><a href="gdfafrique4.html">En Afrique!</a><p>
<li><a href="assembliee/afrique1974.html">Portraits sus l'Sud d'l'Afrique</a><p>
<li><a href="gdfrhino.html">Les d'vis du Bouan'homme George</a><p>
<li><a href="neuches.html">Eune p&eacute;tite pi&egrave;che pour la r&eacute;ception d'neuches</a><p>
<li><a href="gambie.html">La Gambie</a><p>
<li> <a href="cap.html">L&eacute; Cap</a><p>
<li><a href="cont.html">L&eacute; D&eacute;part du Contingent J&egrave;rriais pour l&eacute; Transvaal</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

