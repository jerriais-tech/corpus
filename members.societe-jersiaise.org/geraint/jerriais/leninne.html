<HTML>
<HEAD>
<TITLE>L&eacute;ninne - Lenin</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute;ninne</h2></font></center><p>

L&eacute;ninne 'tait l'm&ecirc;nom ou nom-d'dg&egrave;rre d&eacute; Vladimir Ilitch Oul'yanov (1870 - 1924), un r&eacute;volutionnaithe et l'chef d'la R&eacute;volution Russe au mais d'Novembre 1917.<p>

I' fut n&eacute; &agrave; Simbirsk (au jour d'aniet r'b&acirc;pt&icirc;si Oul'yanovsk) en Russie l&eacute; 22 d'Avri 1870. En 1887 san fr&eacute;the fut ex&eacute;tchut&eacute; pouor aver compliot&eacute; contr&eacute; l'Tsar Alexandre III, et Vladimir fut fliantchi hors d'l'Unniv&egrave;rsit&eacute; pouor ses activit&eacute;s politiques.<p>

En 1891 i' s'qualifyit coumme &ecirc;crivain, mais s'lanchit dans un m&ecirc;tchi d'r&eacute;volutionnaithe. I' fut blioutchi pouor un an en 1895 &eacute;pis renv'y&eacute; en Sib&eacute;thie. I' s'mathyit en 1898 mais li et sa bouonnefemme Nadejda Krupskaya n'e&ucirc;tent pon d'&ecirc;fants. I' pr&icirc;nt l'm&ecirc;nom L&eacute;ninne tchi veurt dithe d'la rivi&eacute;the L&eacute;na.<p>

En 1900 i' c'menchit &agrave; viagi en fa&icirc;thant d'la propagande commeuniste et publiant eune g&acirc;zette Iskra (&ecirc;t&icirc;nchelle). Quand l'parti Social-D&eacute;mocratique s'd&ecirc;mathyit en 1903, i' d'v&icirc;nt la t&ecirc;te d'la m&acirc;jorit&eacute; (les Bolch&eacute;viques) &#150; la minnorit&eacute; 'tait les Mench&eacute;viques.<p>

Ayant p&acirc;ss&eacute; l's ann&eacute;es d'la Preunmi&eacute; Dg&egrave;rre Mondiale hors Russie, il &egrave;rv&icirc;nt &agrave; Saint P&eacute;tersbourg l&eacute; 3 d'Avri 1917 aupr&egrave;s la tch&ecirc;te du Tsar duthant la R&eacute;volution du mais d'Mar 1917. S'n arriv&eacute;e en Russie par train fut a&icirc;dgi par l's Allemands tch'esp&eacute;thaient la r'traite des troupes Russes.<p>

Il &ecirc;tibotchit un co d'&ecirc;tat au mais d'Juilet tch'eut &ecirc;ch&eacute;, L&eacute;ninne eut &agrave; &ecirc;capper en F&icirc;nlande. Il &egrave;rv&icirc;nt au mais d'Octobre et chutte fais-l&agrave;, les Bolch&eacute;viques lanch&icirc;tent un co d'&ecirc;tat tch'&egrave;rmuit l&eacute; gouv&egrave;rn&eacute;ment pouor achteu. L&eacute; 8 d'Novembre L&eacute;ninne fut nomm&eacute; pr&eacute;sident du Conmit&eacute; des Commissaithes du Peupl'ye et &icirc;mp&ocirc;sit eune politique commeuniste sus l'pays.<p>

La Dg&egrave;rre Civile Russe (1918-1921) qu&eacute;menchit. L&eacute; 20 d'Ao&ucirc;t 1918, la d&ecirc;moua&icirc;selle Fanny Kaplan tithit trais boulets dans L&eacute;ninne &#150; i' n's'&egrave;rdg&eacute;thit d'aut' tout &agrave; fait d'la tith'thie.<p>

Au mais d'Mai 1922 il eut un co d'sang tchi l'la&icirc;ssit estropi&eacute;. Aupr&egrave;s un deuxi&egrave;me co d'sang au mais d'D&eacute;zembre i' r'nonchit san travas, mais la siette d'un tra&icirc;si&egrave;me co l'm&icirc;nt sus l'c&acirc;rr&eacute;. I' mouothit l' 21 d'Janvyi 1924.<p>

En sa m&eacute;mouaithe, la ville d&eacute; Saint P&eacute;tersbourg fut r'b&acirc;pt&icirc;sie L&eacute;n&icirc;ngrad et un tas d'pliaiches &egrave;rch&ucirc;tent san nom et des statues d'L&eacute;ninne f&ucirc;tent &ecirc;rigies par touos les bords dans l'Unnion Sovi&eacute;tique, et pus tard dans les pays commeunistes.<p>

Nou d&eacute;cidit d'pr&ecirc;s&egrave;rver l'corps &agrave; L&eacute;nnine, et un ma&ucirc;sol&eacute;e fut b&acirc;ti dans la Rouoge Pi&egrave;che &agrave; Moscou par les muth&acirc;le du Kr&eacute;ml&icirc;n o&ugrave;'est qu'sa monmie est acouo exhib&eacute;e, ouaithe qu'i' y'ait ieu des suggestchions ava&ucirc; l's ann&eacute;es d'pis la tch&ecirc;te d&eacute; l'Unnion Sovi&eacute;tique qu&eacute; L&eacute;ninne d&eacute;v'thait &ecirc;t' &agrave; la f&icirc;n ent&egrave;rr&eacute; s'lon san d'si.<p>

<i><font size="-1">(pr&icirc;ns d'la <a href="http://nrm.wikipedia.org/">Ouitchip&eacute;die en Nouormand</a> et fait s&egrave;rvi atout la licence <a href="http://www.gnu.org/copyleft/fdl.html">GFDL</a>) </font></i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><A HREF="gdf_enrussie3.html">George d'la Forge en Russie 3</A><p>
<li><A HREF="gdf_enrussie4.html">George d'la Forge en Russie 4</A><p>
<li><A HREF="gdf_enrussie5.html">George d'la Forge en Russie 5</A><p>
<li><a href="gdfruss.html">George d'la Forge p&acirc;le d'la Russie</a><p>

<li><a href="russflm.html">Un viage en Russie</a><p>
<li><a href="russie.html">La Russie</a><p>
<li> <a href="moscou.html">Moscou</a><p>
<li><a href="hldruss.html">Harold Le Druillenec en Russie</a><p>
<li><a href="pmcommunist.html">The Communist menace</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
