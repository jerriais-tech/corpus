<HTML>
<HEAD>
<TITLE>Saint Aub&egrave;rt et l'Mont Saint Mich&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Saint Aub&egrave;rt et l'Mont Saint Mich&eacute;</h2></font></center><p>
<img src="verrinnesjmiche.jpg" height="500" alt="Saint Mich&eacute; - v&egrave;rrinne d&eacute; Bosdet dans l'&Eacute;glyise P&acirc;roua&icirc;ssiale d&eacute; Saint Jean" title="" align="right" />
La Ville d'Avranches est jeunm'l&eacute;e auve la <a href="st_helyi.html">P&acirc;ra&icirc;sse d&eacute; Saint H&eacute;lyi</a>, et si Saint H&eacute;lyi a l'H&egrave;rmitage et garde la m&eacute;mouaithe du saint tch'apportit la pathole d&eacute; <a href="bouondgieu.html">Dgieu</a>&agrave; not' &Icirc;le, ch'est qu'Avranches a un saint &eacute;tout - Saint Aub&egrave;rt.<p>

Quand nou v&icirc;site Avranches, i' vaut bein aller v&icirc;siter l'&eacute;glyise d&eacute; Saint G&egrave;rvais. L'&eacute;glyise a eune tou en style d'la R'na&icirc;ssance ouaithe qu'ou n'f&ucirc;sse b&acirc;tie qu'au dgi&ecirc;x-neuvi&egrave;me si&egrave;cl'ye. L&eacute; d'dans a s'n &icirc;nt&eacute;th&ecirc;t &eacute;tout: dans l'Tr&eacute;sor d'l'&eacute;glyise nou trouve d'tchi r'm&egrave;rquabl'ye. Y'a d's habits d'pr&ecirc;tre ouvr&eacute;s en or et argent et des calices en or et argent &eacute;tout - en &ecirc;ffet nou dithait qu'i' y'a d'l'or et d'l'argent &agrave; touos les bords. Y'a des vielles stchulptuthes d&eacute; saints &eacute;tout &agrave; vaie et admither, mais chein qu'nou-s'app'lait la preunmi&eacute; pi&egrave;che d'la collection est la cranne d&eacute; Saint Aub&egrave;rt.<p>

Y'a un &ecirc;norme &egrave;rlitchouaithe - explyitchi, eune c&acirc;sse pouor exhiber l's os ou les r'liques des saints &agrave; seule f&icirc;n qu'les chein tch'y craient pi&ecirc;ssent dithe lus pri&eacute;thes d&eacute;vant - en or et d'aut' m&eacute;ta, pliaichi sus eune manni&eacute;the d&eacute; fielle et nou&eacute; auve du fi d'or.<p>

La cranne est fanmeuse ich&icirc;n pa'ce qu&eacute; nou-s'y vait bein cliai un creux p&egrave;rchi dans la cranne. N&eacute; v'ch&icirc;n l'histouaithe qu&eacute; nou raconte:<p>

S'lon la l&eacute;gende, eune niet l'Archange Mich&eacute; appathut &agrave; Aub&egrave;rt, tch 'tait l'&ecirc;v&ecirc;que d'Avranches, et l&icirc; dit d'fonder un monast&eacute;the sus un rotchi dans la baie tch'avait nom Mont Tombe. Quand i' s'r&ecirc;v&icirc;lyit, Aub&egrave;rt criyait qu&eacute; ch&eacute; n'tait rein qu'un r&ecirc;ve, et i' n'fit rein pouor fonder l'monast&eacute;the.<p>

Pis, Mich&eacute; l&icirc; r'appathut et l&icirc; r'qu&eacute;mandit d'fonder chu monast&eacute;the sus l'rotchi. Aub&egrave;rt pensit qu'chu rotchi-l&agrave; n'tait pon vra&icirc;nment la bouonne pliaiche pouor la b&acirc;tithie d'un monast&eacute;the - i' tait bein trop p'tit et bein difficile &agrave; v&icirc;siter. Ch'est en tchi, l'Mont Tombe 'tait coumme not' Islet - &agrave; haute dg'ieau il est entouoth&eacute; dg'ieau et la m&eacute; monte bein vite et y'a des mouoilli&eacute;thes dans les sablions &agrave; l'entou m&ecirc;me au bas dg'ieau. Aub&egrave;rt don n'criyait pon qu&eacute; ch'f&ucirc;sse p&ocirc;ssibl'ye qu'Saint Mich&eacute; voulait qu'i' faiche autcheune chose d&eacute; m&ecirc;me sus l'rotchi.<p>

Mais l'saint Archange l&icirc; r'v&icirc;sitit eune tra&icirc;si&egrave;me fais. I' tapit sus la t&ecirc;te &agrave; Aub&egrave;rt auve iun d'ses d&eacute;s et &icirc;nsistit qu'l'&ecirc;v&ecirc;que prenge compte d&eacute; la c'mande d&eacute; b&acirc;ti l'monast&eacute;the s'lon la volont&eacute; du Bouan Dgieu. L&eacute; d&eacute; br&ucirc;lant d'l'ange avait tant d'forche qu'i' p&egrave;rchit la t&ecirc;te &agrave; Aub&egrave;rt et l&icirc; la&icirc;ssit un creux dans sa cranne.<p>

Aub&egrave;rt fondit l'monast&eacute;the don, et viyant qu'i'n'y'avait pon grand run sus l'rotchi, les b&acirc;tisseurs ava&ucirc; les si&egrave;cl'yes f&ucirc;tent oblyigis d'b&acirc;ti bein haut, auve les b&acirc;tisses les iuns sus l's aut's - et nee v'ch&icirc;n pouortchi qu'l&eacute; Mont Saint Mich&eacute; est app'l&eacute; eune M&egrave;rvelle Nouormande.<p>

Y'a des troubl'ye-f&ecirc;tes d&eacute; scientistes tchi dithent qu'la cranne est en v&eacute;thit&eacute; eune cranne pr&eacute;historique d'eune p&egrave;rsonne tch'avait 't&eacute; op&eacute;th&eacute; sus auve l'op&eacute;th&acirc;tion pr&icirc;nmitive qu'nou-s'appelle la &#147;tr&eacute;pann'nie&#148; - ch'est &agrave; dithe, nou soulait p&egrave;rchi un creux dans les crannes des p&egrave;rsonnes malades ou folles pouor la&icirc;ssi hors les mauvais esprits.<p>
Mauvais esprit ou archange? I' vaut v&icirc;siter Avranches pouor d&eacute;cider!<p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="nouormandie2002.html">La Nouormandie</a><p>
<li><a href="gdfnouor.html">En Nouormandie</a><p>
<li><a href="nouormandie1955.html">Un viage en Nouormandie</a><p>

<li><a href="chatemort.html">L&eacute; ch&acirc;t&eacute; mort</a><p>


<li><a href="saintmiche2015.html">Et y'eut eune dg&egrave;rre au ciel</a><p>
<li><a href="helier.html">St H&eacute;lyi</a><p>
<li><a href="hermitage.html">L'H&egrave;rmitage</a><p>
<li><a href="sainthellier.html">La fontaine dg&eacute;thisseuse d&eacute; Saint Hellier</a><p>
<li><a href="meen_marcou.html"> Saint M&eacute;en et Saint Marcou</a><p>
<li><a href="saintpatrice.html">La Crouaix d'St. Patrice</a><p>
<li><a href="erligion.html">L'&egrave;rligion en J&egrave;rriais</a><p>
</UL>
</FONT>

&nbsp;<p>



<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
