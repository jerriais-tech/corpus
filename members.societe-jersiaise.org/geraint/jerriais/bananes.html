<HTML>
<HEAD>
<TITLE>Les bananes &egrave;s veues</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les bananes &egrave;s veues</h2></font></center><p>
&nbsp;<p>


&nbsp;<p>
<CENTER><a href="fritvoc.html"><IMG SRC="banane.jpg" WIDTH=182 HEIGHT=100 border=0 alt="eune banane"></a></CENTER><p>
&nbsp;<p>

<CENTER>
<TABLE>
<TR>
<TD>

&#147;S&eacute;yiz les beinv'nus, bouonnes gens du grand sang!<br>
Vot' d&icirc;nner est s&egrave;rvi achteu.&#148;<br>
Nou vait des fourchettes et coutchieaux d'argent,<br>
Et des bananes pendues &egrave;s veues.<p>

&Egrave;rgardez, dans chutte grande salle, les longues tabl'yes<br>
Ch&egrave;rgies d'pliats d'or et du miyeu<br>
Travas d'orf&egrave;vre, v&eacute;the, du pus admithabl'ye!<br>
&#133;..Et des bananes pendues &egrave;s veues.<p>

L&eacute; m&eacute;ta r'lit. Toutes les tcha&icirc;ses sont m&egrave;rtchies:<br>
&#147;N&eacute; v'l&agrave; vot' pliaiche, man chi&egrave;r Moussieu!&#148;<br>
Ch'est l'assembli&eacute;e &egrave;s gens du Vendr&eacute;di<br>
Souos les bananes pendues &egrave;s veues.<p>

I' lithent en or, les frits!  La lueu &eacute;tout:<br>
Mille chandelles cachant la ni&egrave;rcheu<br>
Des faches dor&eacute;es des tch&eacute;thauds et ouothous,<br>
Toutes jaunes coumme les bananes &egrave;s veues.<p>

Ev'ch&icirc;n des vi&egrave;rs changli&egrave;rs couv&egrave;rts d&eacute; frits.<br>
Nou craithait qu&eacute; ch'est dangereux<br>
D'mangi siez ches gens-ch&icirc;n sans &ecirc;t' mangi<br>
Coumme les bananes pendues &egrave;s veues.<p>

Un sabbat souos des bananes? J'peurs-t'i' vaie<br>
Des vampithes? J&eacute; n'l'&eacute;thait pon creu&#133;<br>
Ches mal&icirc;ns m'chuch'chaient bein l&eacute; sang. Ah! Mais<br>
Y'a des bananes pendues &egrave;s veues!<p>

</TD>
</TR>
</TABLE>
</CENTER><p>

<i><a href="jerpoem.html">Geraint Jennings</a><br>
Ju&icirc;n 2001</i>
&nbsp;<p>

<FONT SIZE=2>
<i>Viyiz &eacute;tout:</i>
<ul>

<li><a href="revea2k.html">Un r&ecirc;ve</a><p>
<li><a href="reverest.html">L'r&ecirc;ve entouor l&eacute; restaurant</a><p>
<li><A HREF="reve_aeroport.html">Un r&ecirc;ve dans un a&eacute;roport</A><p>
<li><a href="halloween.html">Halloween</a><p>
<li><a href="bananes2.html">Oui-dgia, j'n'avons pon d'bananes</a><p>
<li><a href="bananarepublic.html">Un bailliage &agrave; bananes?</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
