<HTML>
<HEAD>
<TITLE>Y faut craithe que l'Chef est d'avis que n'v'la qui fut un grand &eacute;v&egrave;nement</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Y faut craithe que l'Chef est d'avis que n'v'la qui fut un grand &eacute;v&egrave;nement</h2></font></center><p>

Y faut craithe que l'Chef est d'avis que n'v'la qui fut un grand &eacute;v&egrave;nement dans la vie du Sieur Caouain d'av&egrave;r un bain d'pis qu'il ermint la publication d'mes dires sus l's'&eacute;lection faute d'run et laissi quassiment deux colonnes d'la gazette au Sieur Caouain pouor y raconter s'n'exp&eacute;rience. A m'n'avis dith&egrave;t dires n'auraient jamais du &ecirc;tre mins dans la gazette mais d'pis que v'la qui fit plaisi au Chef y n'faut pus rein en dithe.<br/>
 <br/>
</div><div align="center"> * * *<br/>
 <br/>
</div><div align="left"> Dans la paraisse a man biau cliochi, il y eut une bord&eacute;e d'fun au dernier meeting, viyant qu'Edgar &eacute;tait fort m&acirc;rri car en li&egrave;sant la requ&ecirc;te l'boss n'vit pon qu'Edgar s'appelle &egrave;ttout Philip. Et ch'est qu'Edgar aime bein Philip. Par trais fair l'boss ly dit d'rester trantchille et de s'assi&egrave;the.<br/>
 <br/>
 Opr&egrave;s l'meeting, Edgar Phlip s'fit qu'il tait blieu et que touos les siens du Coumit&eacute; des qu'mins &eacute;taient rouoges mais il voulait saver tchi qui douonni l'droit d'mettre la tch&egrave;rpenterie iou qu'oulle es et il est encouore du m&ecirc;me avis qu'oulle n'd'vrait pon &ecirc;tre laissie la.<br/>
 <br/>
</div><div align="center"> * * *<br/>
 <br/>
</div><div align="left"> J'sis all&eacute;e &egrave;ttout, chute semaine, dans la paraisse d'a c&ocirc;t&eacute; et la pr&eacute;chaine fais y faut que j'vos p&acirc;sle de Lilian qui &eacute;tait a chu meeting et qui accepti l'offre de b&egrave;the &agrave; la sant&eacute; de Moussieu l'Conn&eacute;table et des grands d'la paraisse.<br/>
 <br/>
</div><div align="center"> * * *<br/>
 <br/>
</div><div align="left"> Quant &acirc; l'&eacute;lection &agrave; St Ou j'en ai oui et veu de touotes les sortes.<br/>
 <br/>
 L'Samedi d'opr&egrave;s l'meeting, Reggie fit une gageaille d'un louis avec Phlip que l'chantgni Jim s'en aller y v'nir.<br/>
 <br/>
 L's&egrave;r d'vant l'&eacute;lection, Johny you know, lus dit &agrave; Morville qu'il avait fait l'calchulle et qui pouvaient aller lus couochi et dormi tranchille viyant qu'nous s'rait de 30 &agrave; 40 vouaies d'l'avant. Et il tait mini&egrave;t quand y sortit de Morville. Les siens d'l'autre bord se couchites pon en tout et chest qu'il y en eut du travas de fait en chutte ni&egrave;th et tchi saccacherie.<br/>
 <br/>
 Les siens d'Highfield qu&eacute;manchites &agrave; bouogi quassiment &agrave; la m&ecirc;me heuthe que l's'autres allaient lus couochi. Dolphus s'en fut d'un bord, Bill de l'autre, Percy et Franky en fites autant.<br/>
 <br/>
 Pourtchi que Charlot et d'Georgi allites du bord d'la Pulente?<br/>
 <br/>
 P't'&ecirc;tre que Freddo de St.-Brelade en sait un p'tit pus long et j'connais bein un ois&eacute; qui n'fit pon grand travas avec l'Steam Roller l'jour du poll.<br/>
 <br/>
 L'p'tit John du Haut d'la Mare n'tait pon si&egrave;z ly viyant que l'Captain de la Corbi&egrave;re ly avait douonne une job. Nou fait, pon &agrave; tuer des p'tits moussieux d'soie, sauf votre respect. P't'&ecirc;tre que ch'tait &agrave; plieumer des pirots ou des picots pouor Nou&eacute; mais y fut bein payi pouor la job et n'v'la pourtchi y n'resti pou si&egrave;z ly.<br/>
 <br/>
 Mais tch&egrave;s que l'foreman &agrave; John des Mielles &eacute;tait &agrave; faithe de chu bord de l'Ile. Y faut craithe qu'il avait peur d'&ecirc;tre gel&eacute; et que ch'est pouor chunna qu'il avait avec ly un cough mixture que les angliais appelent long neck.<br/>
 <br/>
 L'Captaine d'la Corbi&egrave;re fut b&eacute; nice car y r'ameni l'Phlip et sa Missis dans son motor-van.<br/>
 <br/>
 L'buanhomme Frainque du Valet n's'd&eacute;halli pon non plus et j'sais pourtchi mais n'v'la qui n'ergarde que l'sien auquel y fit grand plaisi en restant si&egrave;z ly.<br/>
 <br/>
 J'ai ou&iuml; dithe que Jim d'la Gr&egrave;ve est a faithe des claviaux avec de l'osi qu'il acati a si buan marchi qu'nous ly donni encouore des caboches pour rein!<br/>
 <br/>
 Ma&icirc;tre Jean, qui est tr&eacute;jous riche en buannes pens&eacute;es, s'faisait, tchiques jours d'vant l'&eacute;lection: Je n'peux pon perdre mon temps et d&eacute;serter mes c&ocirc;tils pour aller voter, sans &ecirc;tre payi. Ch'est au pus offrant!<br/>
 <br/>
 J'ai ou&iuml; dithe que Jack du Coin est d'avis que les siens qui f&icirc;tes les spoil papers d'vaient &ecirc;tre un miot excit&eacute; en pensant qui s'n'allaient pouver f&ecirc;ter un raide buan Nou&eacute;!<br/>
 <br/>
 Dans l'bel du Parish Hall, pourtchi Frainque de Vinchelez s'faisait qui n'change pon d'casaque touos les jours et tch&egrave;s que Dolphus dit au petit John John?<br/>
 <br/>
 Une autre fais, Edwin, tu prendras bein soin d'enfrumer couomme il faut l'buanhomme Jean, mais ergarde bein &agrave; Dolphus et Percy, qui sont de malins oisiaux.<br/>
 <br/>
 Je couonnais un homme dans chutte paraisse qui s'en va exhiber ses lapins a <a href="springfield.html">Springfield</a>, au show d'la Royale, viyant qu'il en a d&eacute;j&agrave; vendu iun chinq guin&eacute;es et qu'il en a encouore de chutte sorte.<br/>
 <br/>
 L'sien qui tait pr&ecirc;t &agrave; douonner chinq mille louis pour casser l'&ecirc;lection s'en va av&egrave;r a engrais&icirc; un p'tit pus l'r&acirc;t, &agrave; chein que j'ai ou&iuml;.<br/>
 <br/>
 Si nous ly d'mande s'n'&acirc;ge, pour seur qu'oulle vous dira que vous &ecirc;tes un affront&eacute; d'craithe qu'oulle a trente ans, mais si vous ly dites qu'oulle alli vot&eacute;, p't'&ecirc;tre bein que ch'tait rein que pouor chu jour l&agrave; qu'oulle avait trente ans. Tch&egrave;s qu'en pense Freddo des Landes, l'sien qui s'f'ra seur que sa Missis sait inscrite sus la liste &eacute;lectorale, plut&ocirc;t deux fais qu'ieunne, mais Freddo est un vi&egrave;r gar&ccedil;on qui n'y connait rein en tout.<br/>
 <br/>
 (Notre babillarde de Marie fait allusion &agrave; bien d'autres soi disants incidents qui se seraient pass&eacute;e dans cette paroisse ainsi dans celle de Grouville, mais nous publierons ces dires une autre fois.)<br/>
 <br/>
<i><a href="gwdec.html">Marie Hibou</a></i><br/>
<i> 6/1/1923</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="connetable.html">La Meunicipalit&eacute; en J&egrave;rri</a><p>
<li><a href="etats.html">Les &Ecirc;tats d' J&egrave;rri</a><p>
<li><a href="nosetats.html">Nos &Ecirc;tats au jour d'agniet</a><p>
<li><a href="bailli.html">Le Bailli M&egrave;ne un' Vie De Tchean!</a><p>
<li><a href="deput2.html">Une D&eacute;putation</a><p>
<li><a href="deput.html">Les D&eacute;putations</a><p>
<li><a href="gdfelect.html">Eune bouanne &ecirc;lection!</a><p>
<li><a href="juges1905.html">Membres des Estats</a><p>
<li><A HREF="gdfavis.html">&Ecirc;tes-ous d&eacute; m'n avis?</A><P>
<li><a href="balo.html">Vote Secret, ou Votaies Par Balo</a><p>
<li><A HREF="lettre1890.html">Eune lettre d&eacute; 1890</A><p>
<li><a href="electionstjean.html">L'Election &agrave; St. Jean</a><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>
<li><a href="maitjean.html">Ma&icirc;te Jean Dangni&eacute; sue l'Z&eacute;lections</a><p>
<li><a href="election1902.html">L'Election d'Mardi dern'yi!</a><p>
<li><a href="elections1889.html">Les &Eacute;lections</a><p>
<li><a href="scrutin1890.html">L&eacute; Scrutin</a><p>
<li><a href="pmouaisieaux.html">La Merrienne pliains les p'tits ouaisieaux</a><p>
<li><a href="boers.html">Eune caricatuthe politique</a><p>
<li><a href="jjlemarquand.html">J.J. Le Marquand</a><p>
<li><a href="tombliampi.html">Mait' Tom Bliampi ou Moussieu L'Sueur, B.A.</a><p>
<li><a href="pmdepute.html">L'&Eacute;lection pour D&eacute;put&eacute;</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="pmchiviethe.html">Ph'lip et sa chivi&egrave;the</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>


<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>

<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

