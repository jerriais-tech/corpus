<HTML>

<!-- Mirrored from members.societe-jersiaise.org/geraint/jerriais/burns_souothis.html by HTTrack Website Copier/3.x [XR&CO'2014], Tue, 15 Jul 2025 14:03:48 GMT -->
<HEAD>
<TITLE>&Agrave; eune souothis  - To a mouse</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>&Agrave; eune souothis</h2>
ayant disteurb&eacute; san nid atout la tch&eacute;thue, Novembre 1785</font></center><p>

<CENTER><TABLE><TR><TD>
<p>&Egrave;rp&eacute;tilyi, p'tit annima,<br/>
tchi pannique qu&eacute; tu'as au p&eacute;tra!<br/>
I' n'est pon d'm&ecirc;tchi d'cou&ocirc;rre ava<br/>
souotre la br&eacute;lue;<br/>
j&eacute; n'tais pon d'avis d&eacute; t'faithe ma<br/>
auve ma tch&eacute;thue!<p>

<p>J'ai r'gret qu&eacute; ch'est l'pouv&eacute; &egrave;s gens<br/>
tch'a avr&ocirc;n&eacute; l'rassembli&eacute;ment<br/>
d'la Natuthe, et tchi prouve qu'nou ment,<br/>
tchi t'fait fr&eacute;meu,<br/>
pou&ocirc;rre criatuthe, anmie d'&Acirc;dam:<br/>
j'sis d'm&ecirc;me t&egrave;rreux!<p>

<p>J'crai qu'tu t'd&ecirc;hale tchiquefais d'tan creux<br/>
pouor m'voler. Mais, qu'tu vive achteu!<br/>
Un &ecirc;pi dans l'avo&ucirc;t, s'tu peux<br/>
l'tche&ucirc;ter - vas-y!<br/>
J&eacute; s'sai b&eacute;ni des restants dg'ieux,<br/>
et sans l'mantchi!<p>

<p>V'l&agrave; ta ca&ucirc;minne au pil&ocirc;si!<br/>
Ses pou&ocirc;rres muth&acirc;les toutes triliachies!<br/>
N'y'a d'aut' d&eacute; tchi pouor l'&egrave;rb&acirc;ti<br/>
atout des fielles.<br/>
Ch'est qu'les vents d'D&eacute;zembre veinnent fraidgi,<br/>
et qu'i' cout&egrave;lent!<p>

<p>Tu vis nos clios vi&egrave;des et d's&egrave;rt&eacute;s<br/>
d'vant l'appr&egrave;che d'eune i&egrave;rre d&eacute; l'Hiv&eacute;;<br/>
au lis du vent, bein abri&eacute;e,<br/>
tu voulais &ecirc;t'...<br/>
Pataflias! L&eacute; coutre v&icirc;nt coper<br/>
l'trav&egrave;rs d&eacute; t'n a&icirc;t'!<p>

<p>D'chu failli p'tit mouoch&eacute; d'bann'lais<br/>
qu'tu'avais grugi &agrave; londgeu d'mais,<br/>
tu'es d&ecirc;louogie &agrave; tout janmais,<br/>
hors sus l'pav&eacute;<br/>
&agrave; suff&acirc;tchi l'Hiv&eacute;, sa fraid<br/>
et s'n aube-g&eacute;l&eacute;e!<p>

<p>Tu n'es pon, en mantchant l'pr&eacute;dit,<br/>
&agrave; tan tout seu, ma p'tite anmie:<br/>
les miyeu plians d'hoummes et d'souothis<br/>
vithent bein d'trav&egrave;rs,<br/>
nos la&icirc;ssant ra&icirc;que peine et plieuth'thie<br/>
au run d'plia&icirc;si&egrave;rs!<p>

<p>Tout coumme tu'es pus heutheuse qu&eacute; m&eacute;:<br/>
tu vis ra&icirc;que au moment donn&eacute;,<br/>
mais m&eacute;, j'&egrave;rsens tr&eacute;jous l'p&acirc;ss&eacute;<br/>
trop adguchi.<br/>
Sans vaie l'av'n&icirc;n, j'sis &agrave; d'vinner<br/>
san dro muchi!<p>

<i><p><a href="burnsnight.html">Robert Burns</a></i><br/>
<i>V&egrave;rsion J&egrave;rriaise 2017, <a href="jerpoem.html">Geraint Jennings</a></i><p>




</TD></TR></TABLE></CENTER>

&nbsp; <p>
&nbsp; <p>

<center><font color="#215e21"><h2>A EUNE SOUOTHIS</h2><br>
QUAND DERANGI SAN NID AUVE LA TCHETHUE, NOVEMBRE 1795</font></center><br>
<CENTER><TABLE><TR><TD>

<p>
1<br>
<p>
P'tite b&ecirc;te bril'ye, et peutheuse,<br>
Eh! Tchique peux dans ton tchoeu,<br>
T&eacute; n'as pon &ecirc;tre hardi press&eacute;e<br>
Pouorre prendre d'la poudre d'escampette,<br>
Que j'vous f&ucirc;sse hai cou&ocirc;rre et t'chachi,<br>
Auve rabot assasinne<br>
<p>
2<br>
<p>
J'sis raide d&ecirc;sol&eacute; qu&eacute; l'monde d'homme<br>
Etait b&ucirc;chi l' union social de la Natuthe,<br>
Et il justifit quelle mal-opinion<br>
Tchi t' faithe tressauter<br>
A m&eacute;, t&eacute; pou&ocirc;rre v'min au t&egrave;rre<br>
Et amin mortal!<br>
<p>
3<br>
<p>
J' n&eacute; dout pon, tchiquefais, mias tu vol p't-&ecirc;tre,<br>
Pouor-tchi pon? Pou&ocirc;rre bete, Ou d'vez vivre,<br>
Un &ecirc;pi d' bl&eacute; d&ecirc;pathi&eacute; dans un binnot,<br>
l' est man p'tit esp&eacute;,<br>
Que j' fus b&ecirc;nit par les equ'sins,<br>
Et j' manche rein.<br>
<p>
4<br>
<p>
Ta vreithe p'tite ma&icirc;thon, &eacute;tout ruinn&eacute;e!<br>
Les c' m&icirc;n dr&ocirc;le, pitchi par les vents!<br>
Et maintenant rien de tout pouor bati eune nouovelle fais,<br>
Auve la jontch&eacute;the!<br>
Et les gris vents d'hiver v'nt,<br>
Touos les deux acre et a&icirc;dgu!<br>
<p>
5<br>
<p>
T&eacute; as vue les clios fait nu et ravage,<br>
Et l'hiver l&acirc;sse v'nt vitement,<br>
Et t'es confortabl'ye ich&icirc;n, souos les bouff&eacute;es,<br>
Ou que t&eacute; choua&icirc;si ta d'meuthe,<br>
Jusque poufl la tole cruel<br>
P&acirc;ss&eacute; par tan canichot.<br>
<p>
6<br>
<p>
Chutte p'tit tas des fiellet et p&acirc;le<br>
A eun cou&ocirc;tage pis qu'eune bouche!<br>
Aniet i ous pitchi hors, pouor tous vot' peine,<br>
Sans ma&icirc;thon ou m&ecirc;nage,<br>
Suffatchi le v&egrave;rglias d'hiver.<br>
Quand i fait eune fraid d'tchian.<br>
<p>
<p>
7<br>
<p>
Mais Souothi tu n'es pon seul,<br>
Trouver peut-&ecirc;t' l&eacute; rabotage est en vain,<br>
Les miyeux desseins faithent par les souothis et les hommes<br>
Souvent veinnent &agrave; l'arbours,<br>
Et n'nous laisse rein que d'la peine et d'la m&icirc;ns&eacute;the<br>
Pouorre la joie prom&icirc;nse!<br>
<p>
<p>
8<br>
<p>
Mais ous &ecirc;tes b&ecirc;n&ecirc;n compath&eacute; &agrave; m&eacute;!<br>
Seul ch't heu t'touche-t&eacute;:<br>
Eh! Mais! J'vue dri&eacute;the-m&eacute;,<br>
&Egrave;s temps p&acirc;ss&eacute;s tristres,<br>
Et en avant, j&eacute; n'vai pon mais<br>
J&eacute; d'vinne et j'crainds!<br>
<p>
&nbsp;<p>
<i>Robert Burns<br>
traduit par Djonnyi l'Mousse</i><br>


</TD></TR></TABLE></CENTER><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="burnsnight.html">La S&eacute;th&eacute;e d'Burns</a><p>
<li><a href="burnsnight2.html">La S&eacute;th&eacute;e d'Burns</a><p>
<li><a href="burns_man.html">Imitation de Burns</a><p>
<li><a href="redredrose.html">Eune raide rouoge rose</a><p>
<li><a href="silvertassie.html">L&eacute; Mogue d'argent</a><p>
<li><a href="highlands_burns.html">Man tchoeu r'est &egrave;s huthieaux</a><p>

<li><a href="tamoshanter.html">Tanme L&eacute; Tchauteux</a><p>
<li><a href="burns_haggis.html">Adr&eacute;chie au Hadg&icirc;n</a><p>
<li><a href="burnsbornes.html">Burns hors les bornes</a><p>
<li><a href="burnsrye.html">V'nant l'trav&egrave;rs du bli&eacute;</a><p>
<li><a href="burns2022.html">Par eune s&eacute;th&eacute;e d'Burns</a><p>


<li><a href="bankbrae2.html">Vous, banques et bords d&eacute; not' chi&egrave;r dou</a><p>
<li><a href="soger.html">Man soudard, man hard&eacute;</a><p>
<li><a href="aefondkiss.html">Un p'tit b&eacute;cot</a><p>
<li><a href="burns_hive.html">Chanson J&egrave;rriaise</a><p>
<li><P><A HREF="bankbrae.html">Chanson</A></P>
<li><a href="helicoptethe.html">Coumme tchi dgi&acirc;tre dithe &quot;h&eacute;licopt&eacute;the&quot; en &Ecirc;c&ocirc;ssais?</a><p>
<li><a href="saintandre2017.html">Eune bouanne Saint Andr&eacute; &egrave;s anm&icirc;ns &agrave; cotillons</a><p>
<li><a href="saintandre2018.html">Bouanne Saint Andr&eacute; &agrave; ch&acirc;tchun et ch&acirc;tcheune!</a><p>

<li><a href="wheniamreading.html">Quand j'sis &agrave; li&eacute;the</a><p>


<li><a href="mefious.html">M&eacute;fious des Souothis</a><p>
<li><a href="anmie.html">Ma p'tite anmie</a><p>
<li><a href="mansegret.html">Man S&eacute;gret</a><p>
<li><a href="gdfsouothis.html">Les d'vis du Bouan'homme George</a><p>
<li><a href="gdfsouothis2.html">Quand l'cat dort, les souothis jouent</a><p>
<li><a href="piedpiper.html">L&eacute; P&icirc;freux Piel&eacute; d'Hanm'l&icirc;n</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/burns_souothis.html by HTTrack Website Copier/3.x [XR&CO'2014], Tue, 15 Jul 2025 14:03:48 GMT -->
</HTML>
