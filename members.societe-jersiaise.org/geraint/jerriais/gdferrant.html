<HTML>

<!-- Mirrored from members.societe-jersiaise.org/geraint/jerriais/gdferrant.html by HTTrack Website Copier/3.x [XR&CO'2014], Tue, 15 Jul 2025 13:55:29 GMT -->
<HEAD>
<TITLE>L&eacute; J&egrave;rriais &egrave;rrant!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; J&egrave;rriais &egrave;rrant!</h2></font></center><p>

<font size="-1"><i>Stoke Poges,</i><br/>
<i>Angli&eacute;t&egrave;rre.</i><br/>
<i>L&eacute; 1yi d'juilet, 1967.</i><br/></font>
<br/>
Moussieu l'R&eacute;dacteu,<br/>
<br/>
J'ai souvent 't&eacute; appel&eacute; un &quot;Pigeon Voyageur&quot;. J'pense bein tch'i' y'en a un tas tchi craient qu&eacute; j'sis un dr&ocirc;le d'oua&icirc;s&eacute;, mais qu&eacute; pour &ecirc;t' polis i' m'ont donn&eacute; l'titre d&eacute; pigeon p&ucirc;t&ocirc;t qu&eacute; l'chein d'cormouothant! Quant &agrave; m&eacute;, i' n'm'en est d'rein tch'est qu'nou m'appelle pour bein qu'nou m'appelle en temps pour d&icirc;ner! J'ai ou&iuml; p&acirc;ler du &quot;Chevalier Errant&quot; et je n'sis pon qualifi&eacute; pour chu titre-l&agrave;, mais pourtchi pon &quot;J&egrave;rriais &Egrave;rrant?&quot;<br/>
<br/>
La s'maine pass&eacute;e j'tais en France auve mes cou&ocirc;s&icirc;ns d'Aubert et fis. &Agrave; Concarneau, en <a href="bretangne.html">Bretagne</a>, j'pass&icirc;nmes nouot' temps &agrave; r'garder les batchieaux p&ecirc;tcheurs arriver atout lus cartcha&icirc;sons d'pa&icirc;sson. Y'en avait-i', du pa&icirc;sson, man bouanhomme! J&eacute; n'savais pon tch'i' y'avait tant d'sardinnes dans la m&eacute;! Des belles grosses sardinnes tchi r'l&icirc;saient comme d&eacute; l'argent &ecirc;tchuth&eacute;! I' d'vait y'en aver des tonnieaux, arrangies dans des boua&icirc;tes d'&agrave; bein pr&eacute;s v&icirc;ngt pouces c&acirc;rr&eacute;s. Et pis, ch'est tch'i' n'taient pon seulenmt belles &agrave; vaie - il' 'taient d&eacute;licieuses &agrave; mangi! J'm'app&egrave;rchus tch'il' 'taient sus l'm&eacute;nu dans toutes les pliaiches &agrave; mangi, et v'la tch'i' m'fait acouo l'ieau v'n&icirc;n dans la bouoche quand j'pense &egrave;s belles pliatel&eacute;es d'chu p'tit pa&icirc;sson-l&agrave; gr&icirc;lyi qu&eacute; j'mangis l&agrave;-bas! Nou s'en litchait les babinnes! L'cou&ocirc;s&icirc;n d'Aubert d&eacute;vorait d's &ecirc;cr&eacute;vettes, li. Janmais j'n'en avais veu d'si grosses, et il en mangeait tant qu&eacute; j'n'&eacute;thais pon 't&eacute; ravi d&eacute; l'vaie touanner en honmard!<br/>
<br/>
Un tas des p'tits navithes qu&eacute; nou viyait dans la cauchie allaient &agrave; la p&ecirc;que du thon, mais j'n'e&ucirc;nmens pon la chance d'en vaie arriver atout lus cartchaison d'chu gros pa&icirc;sson-l&agrave;. I' sont au large jusqu'&agrave; eune v&icirc;ngtaine d&eacute; jours &agrave; la fais, et y'en a tchi vont jusqu'au large du Port&ucirc;nga!<br/>
<br/>
Eune chose qu&eacute; j'&egrave;rm&egrave;rtchis 'tait qu&eacute; les matelots et p&ecirc;tcheurs &egrave;s bords d&eacute; touos les batchieaux et p'tits navithes dans la cauchie patha&icirc;ssaient aver eune s&eacute; t&egrave;rribl'ye! Nou les viyait tr&eacute;jous auve la boutelle d&eacute; v&icirc;n en main. I' goudallaient pus d'v&icirc;n qu'eune vaque n&eacute; peut avaler d'&ecirc;caudeuses! Et j'vis un gros camion ch&egrave;rgi d'boutelles d&eacute; v&icirc;n arriver sus la cauchie, tchi m'fit penser tch'i' fallait un tonn&eacute; d'v&icirc;n pour prendre un tonn&eacute; d'pa&icirc;sson!<br/>
<br/>
D&eacute; Concarneau j'nouos en all&icirc;nmes &agrave; Douarnenez, un mangnifique port &eacute;tout o&ugrave;'est qu'sardinnes et &ecirc;cr&eacute;vettes s&eacute; trouvent sus l'm&eacute;nu dans l's h&ocirc;tels. En sa&icirc;son, y'a hardi d'touristes, pr&icirc;ncipalement Angliais, &agrave; Douarnenez, et y'a d'belles gr&egrave;ves pour s&eacute; bangnier &egrave;s alentours. &Agrave; St. Brieuc j'mang&icirc;nmes un bouan r'pas en nouos en r'v&eacute;nant pour Dinard et l'avion pour J&egrave;rri. Eune chose &agrave; r'm&egrave;rtchi est qu'La Bretangne pathait bein pus prosp&eacute;the qu'nou' n'soulait, et qu'l'amendement - affaithe d&eacute; propr&eacute;t&eacute; - est r'm&egrave;rquabl'ye partout dans les villes.<br/>
<br/>
J'tais d'&egrave;rtou en J&egrave;rri en temps pour aller au s&egrave;rvice annuel d&eacute; <a href="assembliee/index.html">L'Assembli&eacute;e d'J&egrave;rriais</a> &agrave; l'&eacute;glyise d&eacute; <a href="st_brelade.html">St. Br&eacute;lade</a>, et j'y rencontris un tas d'vi&egrave;rs anm&icirc;ns qu&eacute; j'n'avais pon veu d'pis longtemps. La preunmi&eacute; chose qu&eacute; j&eacute; d'mandis en arrivant 'tait tch'est avait gangni l'&ecirc;lection pour D&eacute;put&eacute; en ville. L'r&ecirc;sultat m'a pliu hardi. J'sis tr&eacute;jous content d'vaie un bouan vi&egrave;r J&egrave;rriais gangni eune &ecirc;lection et j'f&eacute;licite l&eacute; D&eacute;put&eacute; Stanley Le Ruez, et j'li souhaite tout succ&egrave;s dans la vie politique tch'i' s'en va entr&eacute;prendre. J'esp&eacute;the qu&eacute; nou ou&iuml;tha sa vouaix dans l's <a href="etats.html">&Ecirc;tats</a> en temps propice. J'esp&eacute;sthe, &eacute;tout, tch'i' s'en va prop&ocirc;ser eune louai pour raptichi l'nombre d'motos &agrave; louer dans l'&Icirc;le. Si l'affaithe continnue, nou pouorra marchi en ville pus vite qu&eacute; d'&ecirc;prouver &agrave; y'aller auve un moto. Et eune fais dans la ville, les rues sont si encombr&eacute;es d'ches vouaituthes-l&agrave; &agrave; p&eacute;trole qu&eacute; nou-s-a &agrave; heunmer les nuages d&eacute; poua&icirc;son qu'lus tchuyaux d'&ecirc;cappe v&ocirc;missent! Et pis i' n'y a presque pon mouoyen d'marchi sus les trottouaithes. I' n'faut danme pon &ecirc;t' pr&ecirc;ssis! Les touristes y marchent &agrave; la vitesse d&eacute; quatorze mille dans tch&icirc;nze jours, et i' sont arr&ecirc;t&eacute;s partout &agrave; r'garder dans les f'n&ecirc;tres des boutiques tchi sont plieines d'un tas d'marchandises tch'i' pouorraient probabli&eacute;ment acater &agrave; milyeu marchi siex ieux!<br/>
<br/>
&Agrave; ch't heu, j'sis en Angli&eacute;t&egrave;rre. Tchi bieau pays! J'm'&egrave;rsouveins qu&eacute; quand j'tais en viage auve m&eacute;n anm&icirc;n L'Abb&eacute; Lel&eacute;gard, en c'm&icirc;n l'trav&egrave;rs de La Hollande et du Dannemark pour nouos emb&egrave;rtchi &agrave; bord d'un st&icirc;nme &agrave; Wilhelmshafen pour La Norouague et La Su&egrave;de, et qu'L'Abb&eacute; viyait eune ma&icirc;son couv&egrave;rte en glyi, i' trouvait qu&eacute; ch'tait si b&eacute; &agrave; vaie tch'il arr&ecirc;tait l'moto pour en prendre un portrait atout sa machinne &agrave; dessinner. S'il 'tait ich&icirc;n, don, il en v&egrave;rrait, des ma&icirc;sons couv&egrave;rtes en glyi! Et des flieurs, et des bouais! Et d'la propr&eacute;t&eacute;!<br/>
<br/>
Ich&icirc;n &agrave; Stoke Poges, nou vait la belle vielle &eacute;glyise d&eacute; St. Giles. Oulle est du quatorzi&egrave;me si&egrave;cl'ye. Un vraie sanctuaithe d'&egrave;rpos dans l'mitan du ch&icirc;nm'tchi&eacute;the dans tchi qu&eacute; l'po&euml;te Thomas Gray (1716-1771) &ecirc;crivit l'&ecirc;l&eacute;gie tch'est d&eacute;v'nue fanmeuse partout l'monde pour sa bieaut&eacute; d'expression. Tchi privilege d&eacute; pouver v'n&icirc;n y vaie san monument, au po&euml;te, tch'est l&agrave; comme eune sentinelle &agrave; garder l'ombre d'sa m&eacute;mouaithe en veue des p&eacute;l&eacute;r&icirc;ns tch'y veinnent pour l&icirc; rendre hommage!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="saintmalo.html">Saint M&acirc;lo</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="france.html">Tchiq' jours a viagi en France</a><p>
<li><a href="bretangne.html">La Br&eacute;tangne</a><p>
<li><a href="assembliee/bretagne.html">Excursion en Br&eacute;tagne</a><p>
<li><a href="pmparame.html">La s&eacute;th&eacute;e &agrave; Param&eacute;</a><p>
<li><a href="assembliee/lamballe.html">Excursion &agrave; Lamballe</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
<li><a href="fishing.html">A Disastrous Fishing Expedition</a><p>

<li><a href="gdftou1.html">En fa&icirc;thant l'tou du monde...</a><p>
<li><a href="gdftou2.html">En fa&icirc;thant l'tou du monde...</a><p>
<li><a href="pequethies.html">Les P&ecirc;quethies d'la C&ocirc;te</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfenme.html">En m&eacute;</a><p>
<li><a href="gdfviage.html">En viage</a><p>
<li><a href="gdfafrique.html">En Afrique</a><p>
<li><a href="gdfaustralie.html">En Australie!</a><p>
<li><a href="gdfegypte.html">George d'La Forge en &Ecirc;gypte</a><p>
<li><a href="gdfisrael.html">En Isra&euml;l</a><p>
<li><a href="gdfnaplyes.html">George d'La Forge et Napl'yes</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfpatuthe.html">Changement d'p&acirc;tuthe</a><p>
<li><a href="gdfpatuthe2.html">Changement d'p&acirc;tuthe</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfpatuthe5.html">Changement d'p&acirc;tuthe</a><p>
<li><a href="gdfpatuthe6.html">Changement d'p&acirc;tuthe!</a><p>
<li><a href="gdfmontangnes.html">Au pid des montangnes</a><p>
<li><a href="terresainte.html">Un Viage en T&egrave;rre Sainte</a><p>
<li><a href="gdfnouormandie.html">En Nouormandie</a><p>
<li><a href="gdfnouor.html">En Nouormandie</a><p>
<li><a href="gdflucerne.html">En Nouormandie</a><p>
<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><a href="gdf_enrussie3.html">George d'la Forge en Russie 3</a><p>
<li><a href="gdf_enrussie4.html">George d'la Forge en Russie 4</a><p>
<li><a HREF="gdf_enrussie5.html">George d'la Forge en Russie 5</a><p>
<li><a href="gdfgibraltar.html">Gibraltar</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdferrant.html by HTTrack Website Copier/3.x [XR&CO'2014], Tue, 15 Jul 2025 13:55:29 GMT -->
</HTML>

