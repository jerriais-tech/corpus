<HTML>

<!-- Mirrored from members.societe-jersiaise.org/geraint/jerriais/sausiche.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
<HEAD>
<TITLE>Sausiche ou B&acirc;ton d'Justice?</TITLE>
<META  name="keywords" content="Jèrriais, language, langue normande, Honorary Police, police honorifique, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Sausiche ou B&acirc;ton d'Justice?</h2></font></center><p>
&nbsp;<p>


" Eh bein! V'la tchi'i' l's&egrave;rt bein! I' n'avait pon qu'faithe d&eacute; s'motchi d'la Police!" Missis Larbalestchi nouos disait l'aut' s&eacute;.<p>
"Tch&ecirc;qu'i' s'est motchi d'la Police?" j'li d'mandis :<p>
"Bon! ou' n'avez pon ou&icirc; les nouvelles?" ou' nouos dit : "Ch'est l'janne Aaron B'lin! I' pathait qu'eune bande d&eacute; g&acirc;s 'taient &agrave; baithe dans l'aub&egrave;rge et qu'iun d'ieux dit &agrave; un autre que sa hardelle l'avait tchitt&eacute; viyant tch'il avait les gambes v&egrave;rques et l'nez crotchi! I' n'taient pas pliens, mais i' pathait tch'il' en avaient assez &agrave; bord pour s'entr'chicangni, et qu&eacute; l'g&acirc;s tchi 'tait suppos&eacute; aver l'nez crotchi dit &agrave; l'autre qu&eacute; s'i' n'taisait pas sa bec i' s'en allait li crotchi l'sien et l&icirc; &ecirc;cauffer l's ouothelles en m&egrave;me temps &eacute;tou! Ou' savez bein qu'i' n'l'y'a pon pus b&ecirc;te qu&eacute; d's hommes en bouaisson, et l'affaithe touannit saloppe. Dans un cly&icirc;n d'yi les deux bachoirds 'taient &agrave; lus entr'capuchi!"<p>
"Mais, l'janne B'l&icirc;n, 'tait-i' &agrave; s'qu&eacute;tilli &eacute;tou?" j'l&icirc; d'mandis. :<p>
"Nann&icirc;n!" ou' m'r&ecirc;ponnit : "Si tu'as la p&acirc;cienche d'&egrave;couter, j'm'en vais t'conter l'histouaithe. Quand l'aub&egrave;rgiste vit l'sang voler, il env'yit san mousse qu'si l'Offici du Conn&ecirc;tablye Amice Le Ch&egrave;r. Mess Le Ch&egrave;r a veu hardi d'b&eacute;the viyant tch'i' d'meuthe qu&acirc;si &agrave; c&ocirc;t&eacute; d'l'aub&egrave;rge, et il a assez d'avis d'saver qu'un homme tch'a bu n'est pas dans ses bouans sens. I' sait bein, &eacute;tou, qu&eacute; s'i' fait un ivrouangne aller en prison, ch'est sa pouorre femme et ses mousses qu'en subithent la cons&eacute;quence, - ch'est en- tchi, quand il est app'l&eacute;, a mains qu'i' n'l'y' ait tchitchuns d'assom&eacute;s, i' lus dit d'sen aller siez ieux trantchill'ment, et ch'est tout finne. Il a m&egrave;me 't&eacute; connu d'aver li&eacute; san j'va et d'aver r'port&eacute; un homme siez li dans san qu&egrave;rre quand il 'tait trop &ecirc;b&eacute;d&eacute; pour marchi tout seu! Mais, pour erv&eacute;nin &agrave; not' histouaithe : I' ram&acirc;ssit san B&acirc;ton d'Justice d&eacute; d'dans l'titheux du dr&eacute;cheux, io&ugrave; qu'sa femme l&eacute; garde dans eune bouaite erdoubli&eacute;e de v'lours, et i' l'mins dans sa pouchette d&eacute; grand'c&acirc;saque et s'en allit &agrave; l'aub&egrave;rge en disant &agrave; sa femme qu'i' s'sait ervenu dans dgiex munutes. "<p>
"Aaron B'l&icirc;n, tch'est la b&ecirc;te au dgiablye, 'tait assis sus eune scabelle tout pr&eacute;s d'la porte quand l'Offici entrit dans l'aub&egrave;rge. Aaron n'bait rein pus fort que d'la limonade, mais i' s'pliait &agrave; passer ses s&eacute;th&eacute;es &agrave; bailli d'sa bec parmi l's'autres. En entrant, l'Offici l'Ch&egrave;r s&eacute; m&acirc;tit d'but &agrave; c&ocirc;t&eacute; d'la scabelle &agrave; Aaron, ses mains dans ses pouchettes de braies. Aaron vit sa pouchette de grand' c&acirc;saque grande ouverte &agrave; c&ocirc;t&eacute; d'san nez. En passant par la boutique, il avait acat&eacute; eune livre de sausiches pour sa m'm&eacute;e, et i' m&icirc;ns ieune des sausiches dans chutte pouchette-l&agrave; et d&ecirc;hallit l'B&acirc;ton d'Justice et l'mins tout d'suite dans sa pouchette!"<p>
"Mess Le Ch&egrave;r n&eacute; pouvait pon s'faithe ou&icirc;, et i' mins sa main dans sa pouchette de grand' c&acirc;saque pour d&ecirc;haller san b&acirc;ton d'justice et lus montrer tch'il 'tait d'la Police. Quand i' l'vit la main, ch'tait eune sausiche qu'i' l'vit en l'air! Les gar&ccedil;ons s'&ecirc;gouff&icirc;tent &agrave; rithe, et la bass'taure arr&ecirc;tit! Mess Le Ch&egrave;r 'tait m&acirc;rri pour la preunmyi&eacute; fais dans sa vie. I' vit l'patchet d'sausiches dans la main &agrave; Aaron B'l&icirc;n et s'app&egrave;rchut tout d'suite tch&ecirc;qu'i' l&icirc;'avait jou&eacute; eune farce. I' l&icirc; d'mandit d'l&icirc; r'donner san B&acirc;ton d'Justice et n&eacute; v'l&agrave; qu'Aaron fit sa m&egrave;prinse. Il &ecirc;prouvit &agrave; emp&ecirc;chi Mess Le Ch&egrave;r de fouilli dans ses pouchettes en faisant la minne qu&eacute; ch'tait pas li qu'avait l'B&acirc;ton, et i' s'en va &eacute;t' pr&eacute;sent&eacute; d'vant l'Juge Dorey pour aver r&ecirc;sist&eacute; &agrave; l'autorit&eacute; d'la Police!"<p>

&nbsp;<p>
<i><a href="lefeuvre.html">George d'la Forge</a></i><p>

&nbsp;<p>
&nbsp;<p>

<FONT SIZE=2>
<i>Viyiz &eacute;tout</i>:<p>
<ul>

<li><a href="connetable.html">La Meunicipalit&eacute; en J&egrave;rri</a><p>
<li><a href="chanvoul.html">I' Voulait Etre Chantgni</a><p>
<li><a href="chantnyi.html">Notre Chant'nyi</a><p>
<li><a href="joegabeldu.html">Joe Gabeldu, Chantnyi</a><p>
<li><a href="chanmalg.html">Chantgni Malgr&eacute; Li</a><p>
<li><a href="asspar.html">L'Assembli&eacute;e d'P&acirc;ra&icirc;sse</a><p>
<li><a href="paroisialle.html">Paroisialle ou paroissiale?</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="reponce.html">Reponce a chu Vingtny</a><p>
<li><A HREF="patriote.html">Sonn&egrave;t au Chant'gni Patriote</A><p>
<li><A HREF="pecheur.html">"&Agrave; tout p&eacute;cheur mis&eacute;ricorde"</A><p>
<li><a href="coumite_paroisial.html">Not' Coumit&eacute; Paro&icirc;sial</a><p>
<li><a href="crinme.html">L&eacute; cr&icirc;nme et la louai</a><p>
<li><a href="piteurjury.html">How Piteur convinced the Jury</a><p>
<li><a href="mancrime.html">Man Crime</a><p>
</ul>
<P>&nbsp;</P>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/sausiche.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
</HTML>
