<HTML>
<HEAD>
<TITLE>Un magnifique jour</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Un magnifique jour</h2>
La mins&egrave;the de l'Otchup&acirc;tion</font></center><p>

<i> Port&icirc;nf&eacute;, Saint Ou.<br/>
Mardi au s&eacute;.<br/>
</i><br/>
Moussieu l'Editeu,<br/>
<br/>
J'erqu&eacute;menche agniet avec le temps, mais ch'n'est pas la m&ecirc;me histouaithe comme la s'maine p&acirc;ss&eacute;e, car le jour a 't&eacute; si b&eacute; et caud que nou-s-avait d'la peine &agrave; l'craithe. Tout l'jour les ou&acirc;isieaux ont chant&eacute; &agrave; crever l&ucirc;s poumons. Dans l'gard&icirc;n tout cra&icirc;t, et cra&icirc;trait m&ecirc;me m&ucirc;s sinon pour les fichus lap&icirc;ns, tchi multiplient m&agrave; une vit&ecirc;sse presque &icirc;ncriyable. Tchi bonheur, Moussieu, que l's humains n'ont pas chutte facilit&eacute;, ou bein i' n'y &eacute;thait pas d'run b&eacute;t&ocirc;t pour la maintchi.<br/>
<br/>
La s&eacute;th&eacute;e de l'Otchup&acirc;tion le temps &eacute;tait exactement comme &agrave; ces s&eacute; - pas un br&icirc;n d'vent et rein pour vos annoncer les ch&icirc;nq ans d'm&icirc;ns&egrave;the que J&ecirc;rri &eacute;thait &agrave; enduther. Nou voudrait l's oublier chais ch&icirc;nq ans, mais nou n'peut pas oubli&eacute;, par exemplye, que nou 'tait pr&egrave;sque sans tcherbon, et qu'&agrave; cause de chonna nou-s-allait s'couochi d'bouonne heuthe. Je n'ai pas tr&eacute;jous accord&eacute; avec ma bouonnefemme, mais dans chu temps-l&agrave;, nou-s-allait s'couochi de bouonne heuthe, et j'tais bein content de m'appr&eacute;chi tout pr&egrave;s de ma Merrienne, tchi &eacute;tout, 'tait bein contente de s'appr&eacute;chi d'm&eacute;. Comme chonna j'pouva&icirc;mes nos garder cauds, et si, quand v'nait l'mat&icirc;n, ch'tait m&eacute; tchi d'vallais dans la tchu&icirc;sine, ou&egrave;sque en hiv&eacute; i' faisait une fraid d'tchan, eh bein, Moussieu, je l'faisais car j'savais que ch'tait man d'v&eacute;, et je n'le jamais r'grett&eacute;.<br/>
<br/>
Quand v&icirc;nt un temps je n'avions pr&egrave;sque rein &agrave; mangi et j'tiomes des v&eacute;thitablyes stchelettes. Si j'avais yeu m'n arme, j'&eacute;thions peut vivre s&ucirc;s des lap&icirc;ns, mais j'n'avais pas d'arme, et si j'l'avais muchie et que j'avais la&icirc;ssi cou&ocirc;re un trait d'arme, ch'est seux que j'&eacute;thais 't&eacute; pliant&eacute; contre une muthalle et tither, et Moussieu, je n'avais pas id&eacute;e de tchitter chu monde d'la sorte, car ich&icirc;n au mains nou sait ou&egrave;sque nou-s-est, quandi que l'autre c&ocirc;t&eacute; nou n'sait pas.<br/>
<br/>
I' pathait que <a href="pmlard.html">n'ya pa assez d'lard dans l'Ile</a>, et &agrave; cause de chonna une cartchaison d'une quarantaine de jeune truies ont 't&eacute; &icirc;mport&eacute;es. S'i' donnent autant de p'tits comme nou-s-attend, tout d&eacute;v'thait aller bein. Ch'n'est pas probabl'ye tchi s'en vont mantchi &agrave; l&ucirc;s d'v&eacute;.<br/>
<br/>
&Agrave; ch'teu', Moussieu, deus-trais mots au sujet du Tourisme. Nou-s-entend que y'a tout prospect d'un &eacute;t&eacute; m&ecirc;me miyeu qu'jamais, et les h&ocirc;teliers et tout l'restant sont &agrave; emb&eacute;lli et aggrandi l&ucirc;s pr&eacute;misses. Eh bein, i' faut l&ucirc;s soushaiter tout succ&egrave;s, mais j'crais quand-m&ecirc;me que l's Etats d&eacute;v'thaient limiter l'nombre, car i' m'semblye que y'en a d&ecirc;j&agrave; assez, et p&ucirc;s qu'assez.<br/>
<br/>
Nos fermiers vivent en esp&eacute;thance que ch't'ann&eacute;e s'en va &ecirc;tre miyeuthe s&ucirc;s touos les sens que la draine, et je n'crais pas, entre nous, qu'ou pou&ocirc;rrait &ecirc;tre hardi pi&egrave;the. Nou n'peut pas nier que y'a hardi de cou&ocirc;tage et pas d'profit pour dithe comme les choses vont, mais chein qu'est seux et certain, et j'l'ai dit bein des fais, ch'est que J&ecirc;rri n'peut pas s'p&acirc;sser d'la t&ecirc;rre et des gens tchi la cultivent. Ou pou&ocirc;rrait s'p&acirc;sser du Tourisme, m&ecirc;me des Etats si l'fallait, mais pas d'chein tchi crait dans la t&ecirc;rre. J'si certain, Moussieu, qu'ou-s-&ecirc;tes avec m&eacute; s&ucirc;s chu point-l&agrave;. J&eacute; n'sais s'ou-s-&ecirc;tes &eacute;tout en faveur de chais chents neuves maisons &egrave;s Tchennevais. Le cou&ocirc;tage est est&icirc;m&eacute; &agrave; un million de louis, mais chonna ne couvritha pas tout d'un bieau but. &Agrave; b&eacute;t&ocirc;t.<br/>
<br/>
<i><a href="lebrocq.html">Ph'lip</a><br/>
Jersey Weekly Post 15/2/1964</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmdgerre.html">Au Portinf&eacute; dans la Dguerre</a><p>
<li><a href="otchmv.html">M'n Otchup&acirc;tion</a><p>
<li><a href="otchup.html">L'Otchup&acirc;tion</a><p>
<li><a href="vivons.html">Vivons en esp&eacute;thance</a><p>
<li><a href="hitleur.html">La chanson Hitleur</a><p>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>

<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="otch_annimaux.html">L'Otchupation et l's annimaux</a><p>
<li><a href="jannejf.html">Quand j'tais janne...</a><p>
<li><a href="jannebv.html">Quand j'tais janne</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
