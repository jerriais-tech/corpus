<HTML>
<HEAD>
<TITLE>Les soudards</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les soudards</h2></font></center><p>


<i><font size="2">Fallbrook, </i></font><font size="2"><br/>
<i></font><font size="2">California,</i></font><font size="2"><br/>
<i></font><font size="2">U.S.A.</i></font><font size="2"><br/>
<i></font><font size="2">L&eacute; 25 f&eacute;vri, 1978. </i></font><br/>
<br/>
Moussieu l'R&eacute;dacteu <br/>
<br/>
&quot;Av'-ous du troubl'ye auve les soudards?&quot; Missis Le Veslet d'mandit &agrave; Manman quand j'la recontr&icirc;nmes dans La Rue &agrave; la Pendue en r'v&eacute;nant d'la boutique &agrave; Ma&icirc;t' Jean L'Feuvre d'La Fontaine y'a eune huiptantaine d'ann&eacute;es.<br/>
<br/>
&quot;N&acirc;nn&icirc;n dgia!,&quot; Manman l&icirc; d&icirc;t. &quot;Sans doute, j'n'en viyons pon grand' chose, des soudards. I' n'veinnent pon &agrave; la forge. J'ai tr&eacute;jous trouv&eacute; les cheins qu'nou rencontre dans la rue bein polis. I' vous d&icirc;sent tr&eacute;jous bonjour en passant.&quot;<br/>
<br/>
&quot;Bon!,&quot; s'f&icirc;t Missis Le Veslet, &quot;est-ch' tch'i' y'en a tchi savent p&acirc;ler l'J&egrave;rriais?&quot;<br/>
<br/>
&quot;Eh bein,&quot; Manman l&icirc; d&icirc;t, &quot;pas &agrave; mains tch'i' saient 't&eacute; n&eacute;s en J&egrave;rri. Ch'est en Angliais, sans doute, tch'i' d'v&icirc;sent. Mais en p&acirc;lant d'troubl'yes auve ieux, en av'-ous ieu?&quot;<br/>
<br/>
&quot;N&acirc;nn&icirc;n,&quot; ou nouos d&icirc;t, &quot;mais j'ai ou&iuml; qu'la fille au Chent'nyi L'Feuvre en hante iun. N'est-i' pon vouot' cou&ocirc;s&icirc;n?&quot;<br/>
<br/>
&quot;Eh bein,&quot; s'f&icirc;t Manman, &quot;j'avions deux-s'trais cou&ocirc;s&icirc;ns g&egrave;rmains dans l'bataillon du Ouest d&eacute; la Milice &agrave; la Batail'ye d&eacute; J&egrave;rri, mais j'n'avons pon d'pathents dans les r&eacute;dguli&egrave;rs tchi sont ich&icirc;n &agrave; ch't heu. Ch&eacute; s'sait dr&ocirc;le si j'en avions, d&eacute;pis qu&eacute; l'r&eacute;giment 'Highland Light Infantry' est Ec&ocirc;ssais!&quot;<br/>
<br/>
&quot;Mais j'n'entendais pon qu&eacute; ch'tait dans les soudards, qu'ou-s-aviez p't-&ecirc;t' un cou&ocirc;s&icirc;n&quot;, Missis Le Veslet l&icirc; d&icirc;t - &quot;ch'tait l'Chent'nyi L'Feuvre qu&eacute; j'entendais et' p't-&ecirc;t' vouot' cou&ocirc;s&icirc;n!&quot;<br/>
<br/>
&quot;J'ai tr&eacute;jous pens&eacute; qu&eacute; touos Les Feuvres &agrave; St Ou&euml;n sont cou&ocirc;s&icirc;ns d'liain, d'Adam mais pas d'Eve,&quot; s'f&icirc;t Manman. &quot;Nou pou&ocirc;rrait m&ecirc;me l&eacute; penser d&eacute; touos les Feuvres d'J&egrave;rri, et i' n'y'a pon d'doute qu&eacute; l'Chent'nyi en est iun des nou&ocirc;tres. Mais j&eacute; n'savais pon qu&eacute; sa fille hantait un soudard. Quant &agrave; ch'la, i' n'faut pon penser qu'un homme n'est pon respectabl'ye viyant tch'il est soudard. Y'a d'bouans et d'mauvais hommes parmi ieux, comme y'en a parmi les f&egrave;rmi&egrave;rs et les boutitchi&egrave;rs. Et quand l'pays est en dangi j'sommes &egrave;rconnaissants d&eacute; l's aver &agrave; nouos prot&eacute;gi. Av'-ous janmais pens&eacute; tch'est qu'j'&eacute;thions fait &agrave; la Batail'ye d&eacute; J&egrave;rri si l'M&acirc;jeur Peirson n'avait pon 't&eacute; &agrave; la t&ecirc;te d&eacute; ses soudards et nouot' Milice? Et qu&acirc;si touos les St. Ou&euml;nnais tch'ont des noms Angliais avaient des soudards comme anch&ecirc;tres et i' n'en sont pon d'pi&eacute;the.&quot;<br/>
<br/>
&quot;P't-&ecirc;t' bein,&quot; s'f&icirc;t la bouannefemme Missis Le Veslet, &quot;mais quant &agrave; m&eacute;, j'en ai peux, d'ches gas-l&agrave; atout des rouoges c&acirc;saques. J&eacute; n'sai pon tch'est qu' j&eacute; f'thais si j'en rencontrais iun la niet. Che s'sait assez pour m&eacute; tou&acirc;nner les sangs!&quot;<br/>
<br/>
&quot;Bah!,&quot; s'f&icirc;t Manman, &quot;les rouoges c&acirc;saques n&eacute; pathaissent pon rouoge la niet. Et i' s'en va faller s'accou&ocirc;teunmer &agrave; les vaie par les c'm&icirc;ns car i' s'en vont v'n&icirc;n tither au blianc sus Les Landes iun d'ches jours.&quot;<br/>
<br/>
Quand Manman 'tait &agrave; raconter chutte conv&egrave;rs&acirc;tion &agrave; Papa dans la s&eacute;th&eacute;e au pid du feu, i' l&icirc; d&icirc;t qu'oulle avait fait bein d'prendre la part des soudards car bouannefemme Missis Le Veslet a eune langue d'aspi, et l'soudard tchi fut veu auve la fille du Chent'nyi 'tait probabli&eacute;ment san fr&eacute;the Ph'lippe tch'est dans la Milice et tchi r'v&eacute;nait d'La Grand' R'veue sus l'sablion des Gr&egrave;ves d&eacute; la Ville la s'maine p&acirc;ss&eacute;e. <br/>
<br/>
&quot;J'pou&ocirc;rrais-t-i' aller les vaie tither au blianc &egrave;s Landes quand i' veindront?,&quot; j&eacute; d'mandis &agrave; Papa.<br/>
<br/>
&quot;N&acirc;nn&icirc;n, man gar&ccedil;on,&quot; i' m'dit, &quot;ch'est trop dangereux et i' n'est pon p&egrave;rm&icirc;ns d'&ecirc;t' &egrave;s alentours quand i' sont &agrave; tither. Mais quand l'bataillon arrivetha, m&ucirc;sique en t&ecirc;te, j'&icirc;thons, t&eacute; et m&eacute;, au but d'la rue pour les vaie p&acirc;sser.&quot;<br/>
<br/>
&quot;J'pou&ocirc;rrais-t-i' et' soudard quand j&eacute; s'sai grand?,&quot; j'l&icirc; d'mandis. <br/>
<br/>
&quot;Eh bein,&quot; i' m'dit, &quot;nou v&egrave;rra. Mais tu s'sas dans la Milice Rouoyale d&eacute; J&egrave;rri quand tu'&eacute;thas seize ans. Tu f'thas deux ans d'ex&egrave;rcice comme &egrave;rcru, et &agrave; dgi&ecirc;x-huit ans tu s'sas accoutr&eacute; et tu'&eacute;thas la rouoge c&acirc;saque.&quot;<br/>
<br/>
&quot;Et pis j'&icirc;thai-t-i' tither au blianc comme les r&eacute;dguli&egrave;rs?,&quot; j'l&icirc; d'mandis.<br/>
<br/>
&quot;Oui,&quot; i' m'd&icirc;t, &quot;mais ch&eacute; s'sa &agrave; Crabb&eacute;. Ch'est seux qu'tu f'thas un bieau soudard comme tan P'p&egrave;e et tes oncl'yes Ouinneteur et D&acirc;lpheusse.&quot;<br/>
<br/>
&quot;Mais y'a des p'tits soudards tchi jouent des tambours,&quot; j'l&icirc; dis. &quot;J'en vis eune rangie en d'vant d'la m&ucirc;sique d'un r&eacute;giment sus un portrait dans ieune des f'n&ecirc;tres d'eune boutique en ville quand j'all&icirc;nmes siez ma tante M&eacute;lie, Manman et m&eacute;, ieune des aut' s&eacute;maines. J'pou&ocirc;rrais-t-i' en &ecirc;t' iun d'm&ecirc;me?&quot;<br/>
<br/>
&quot;Eh bein,&quot; i' m'dit, &quot;nou v&egrave;rra quand tu s'sas pus grand. Dans l'entr&eacute;temps i' faut qu'tu'&acirc;ge &agrave; l'&ecirc;cole pour apprendre.&quot;<br/>
<br/>
<i><a href="lefeuvre.html">George d'La Forge</a></i><p/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="dgerre.html">La dg&egrave;rre</a><p>

<li><a href="gdfle.html">Les Berr&egrave;xes d&eacute; la Gr&egrave;ve d&eacute; L&eacute;</a><p>
<li><a href="gdfrusse.html">L&eacute; r&eacute;giment appel&eacute; 'Les Russes'!</a><p>
<li><a href="soudards.html">La Sortie des Soudards</a><p>
<li><a href="soudards2.html">Soudards</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="lepour.html">L&eacute; Pour</a><p>
<li><a href="pmservicemilitaire.html">Le Service Militaire</a><p>
<li><a href="pmservicemilitaire2.html">Le Service Militaire</a><p>
<li><a href="soudardes1916.html">Our Patois Letter</a><p>

<li><a href="soger.html">Man soudard, man hard&eacute;</a><p>
<li><a href="laydownyourarms.html">J'lus s'sons fid&egrave;les</a><p>
<li><a href="painreview.html">What befel Lon&ocirc;re at the Review</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

