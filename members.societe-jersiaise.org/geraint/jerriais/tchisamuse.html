<HTML>

<!-- Mirrored from members.societe-jersiaise.org/geraint/jerriais/tchisamuse.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Tchi s'amuse, s'abuse</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchi s'amuse, s'abuse</h2></font></center><p>
<CENTER><TABLE><TR><TD>

A Moussieu l&eacute; R&eacute;dacteur<p>

<i>"Tchi s'amuse<br>
S'abuse."<br></i>
<p>

Coumme vous, Moussieu, j&eacute; sis &eacute;tout m&acirc;rri<br>
D&eacute; la frum'rie d&eacute; boutiques en ville l&eacute; Jeudi,<br>
Et d&eacute; ch&egrave;s fol't&eacute;ries l&agrave; l&eacute; long d&eacute; l'Esplanade;<br>
Sav'ous bein qu&eacute; j'ai mantchi d'en &ecirc;tre malade?<br>
Et j&eacute; vos dirai coumment - L'aut' Jeudi opr&egrave;s d&icirc;ner<br>
J'avais unn' cherge d&eacute; poummes toute pr&ecirc;te &agrave; porter<br>
A y'iein d'nos marchands - arrangie coumme y fa&ucirc;t,<br>
Les p'tites au fond du barri', les grosses sus l&eacute; ha&ucirc;t.<br>
M&eacute; v'l&agrave; parti pour la ville, et y fa&ucirc;t qu&eacute; j'vos l'dise,<br>
J'&eacute;tais bein ordjillieux d'ma belle marchandise.<br>
Mais h&eacute;las, moussieu, j'avais t'y mal adounn&egrave;<br>
Ch'&eacute;tait d'ma faute &eacute;tout, car j'avais oublyi&egrave;<br>
Qu&eacute; ch'&eacute;tait l&eacute; jour d&eacute; la f&ecirc;te des marcheurs,<br>
Et d'en pis la Picket House j'en eu t'y des malheurs!<br>
V'l&agrave; t'y pon qu&eacute; j'm&eacute; trouve parmi les d&egrave;svergond&eacute;s<br>
Tchi vont tr&eacute;jous &egrave;s courses l&eacute; Jeudi l'arl&eacute;v&eacute;e...<br>
Y'ien e&ucirc;t-y des "h&ocirc;-las" quand gar&ccedil;ons et hoummes<br>
M&eacute; virent appr&eacute;chi ov mes belles grosses poummes!<br>
Car ch&egrave;s pendards-l&agrave; ont tr&eacute;jous l'app&eacute;tit bein ou'ert,<br>
Y'ls avaient tout fruit, qu'y sait me&ucirc;re ou tout vert)<br>
Si occuo la cherge avait 'tait p's&egrave;e, j&eacute; n'yi&eacute;rais pon souffert<br>
Mais pour ch&acirc;que poumme vol&egrave;e par ch&egrave;s fichus 'pat'<br>
Ch'&eacute;tait m&eacute; qu'y perdais - j'&eacute;tais hors d&eacute; pouchette;<br>
J'avais bia&ucirc; fou&ecirc;tter d'sus et d&eacute; cachi qu&eacute; dainne,<br>
Les fripons les happaient pour emplyi lus b&eacute;dainne!<br>
Est-che bein, d&eacute; d&egrave;svaliser la van d'un fermi?<br>
Ah, s'y ch'avait 'tait la cheinnes d&eacute; tchiq' grand bou&ocirc;chi,<br>
Et qu&eacute; ch&egrave;s pe&ucirc;les l&agrave; pour en faire un fricot<br>
Avaient prins, y'ieun unn' steak, l'autre un gigot,<br>
N'ou z'&eacute;rait bein vite envi&egrave; cherchi la police,<br>
Mais voler des poummes n'est pas compt&egrave; un vice!<br>
Et j'en perdais au mains &agrave; sept ou huit ch'lins...<br>
D'vin&egrave;s si j'&eacute;tais d&eacute; bouann' humeur quand si&egrave;z nous j'er'vins <br>
Et qu&eacute; j'&eacute; n'trouvi persounne pour m'aidji &agrave; d&egrave;slier,<br>
Tout not' monde &eacute;taient hors "s'il vous pla&icirc;t" &agrave; f&ecirc;ter!<br>
Quand les gar&ccedil;ons rentrirent ov' lus bottes mouillies,<br>
Qu&eacute; j&eacute; trouvi mes bouannes b&ecirc;ques sales et toutes rouies,<br>
J&eacute; sut bein qu&eacute; les bachouards avaient 'tait fouaillyi<br>
Dans l&eacute; sablion pour chu "tr&eacute;sor" qu&eacute; nou disait muchi!<br>
Ah, ch&egrave;s trac&acirc;s d'avers! J'ai port&egrave; par chinq fais<br>
La s'maine p&acirc;ss&egrave;e, toutes lus bottes a r'grais;<br>
A lus pratiq'rie d&eacute; marche y n'y'i&agrave; pon d&eacute; fin<br>
D&eacute;pis l&eacute; Weighbridge jusqu'&agrave; Saint-A&ucirc;bin -<br>
Y n&eacute; pensent pus &agrave; lus trav&acirc;s, ni &agrave; lus l&eacute;&ccedil;ons,<br>
Mais ont la t&ecirc;te emb&ecirc;t&egrave;e par des "comp&eacute;titions";<br>
Y p&acirc;ssent toutes lus sair&egrave;es ov un t&acirc;s d&eacute; papiers,<br>
A br&ucirc;ler d'la veue, &agrave; s&eacute; tr&eacute;butchi l's yiers,<br>
Pour trouver unn' d&eacute;vinn&acirc;lle, ou tchiq' autre b&ecirc;tise<br>
Cryiant g&acirc;gni unn' montre ou unn' machine tchi d'vise!<br>
Moussieu, j'enn'vait l&agrave; d'dans que mins&egrave;re et ruinne:<br>
Car l'aut' sai, coumme j'entrais dans la tchuisinne,<br>
J'y trouve t'y pon la servante - not' grosse Marthe -<br>
A compter des pais d'mai dans unn' mogue d&eacute; quarte!<br>
Oull' avait ou&iuml; d'un "concours" sus unn' gazette d&eacute; France<br>
Et la hardelle avait envie d&eacute; l'y'esprouver sa chance...<br>
J&eacute; m'en allais la grondre, mais j'pensi: "A tchi bon?<br>
"Ou n'est qu&eacute; coumme les autre - ou perd sa raison!"<br>
Et la busarde m&eacute; dit: Ah, l&eacute; ma&icirc;tre, j&eacute; s'rai b&ocirc;t riche,<br>
"Et j&eacute; m'fich'rait don bein d&eacute; vaque ou d&eacute; g'nisshe!<br>
M&eacute; v'la fini, Moussieu, j'ai peux d'vos ennyier,<br>
Et l&eacute; temps s'y passe - y fa&ucirc;t qu&eacute; j&eacute; file -<br>
Mais j&eacute; crai qu&eacute; - pardingue, y n'fa&ucirc;t pon s'estounner<br>
Si nos Messieux p&acirc;slent d'agrandi l'Asile!...<br>
<i>&nbsp;</i><br>

<i><a href="picot.html">Trouble-F&ecirc;te</a></i><br>

<i>&nbsp;</i><br>

<i>Nouvelle Chronique de Jersey 12/12/1903</i><br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="boutvoc.html">La boutiqu'sie</a><p>
<li><a href="pmvoleurs.html">Merrienne et les voleurs en Ville</a><p>
<li><a href="ouvrier.html">La Pliainte de l'ouvrier de la Ville Et l'vier Querpentiy</a><p>
<li><a href="grocer.html">Les pliaintes du commercant, et l'vier Grocer</a><p>
<li> <a href="helas_mygood.html">H&eacute;las! H&eacute;las!! Ah! 'My Good.'</a><p>
<li><a href="bezaar.html">Le Grand B&eacute;zaar</a><p>
<li><a href="pommes.html">Les Pommes</a><p>
<li><a href="pomme.html">La Pomme</a><p>
<li><a href="poummes_brambilo.html">L&eacute; probli&egrave;me des poummes &agrave; Bram Bilo</a><p>
<li><a href="poummes_brambilo3.html">L&eacute; probli&egrave;me des poummes &agrave; Bram Bilo - R&ecirc;ponse</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tchisamuse.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
