<HTML>

<!-- Mirrored from members.societe-jersiaise.org/geraint/jerriais/revelation12.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>La R&eacute;v&eacute;l&acirc;tion, Chapitre 12</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La R&eacute;v&eacute;l&acirc;tion, Chapitre 12</h2></font></center><p>
<center><font color="#215e21"><h3>V&egrave;rsets 1 &agrave; 12</h3></font></center><p>
Et un av&egrave;rti m&egrave;rveilleux g&eacute;thit dans l'ciel: eune femme habilyie du sol&eacute;, auve la leune souos ses pids, et sus sa t&ecirc;te eune couronne d&eacute; douze &ecirc;tailes. Ou 'tait pouor porter un &ecirc;fant; et ou fit un brai en ses peines. Et v'l&agrave; tchi g&eacute;thit acouo un av&egrave;rti dans l'ciel: un grand rouoge dragon tch'avait sept t&ecirc;tes et dgi&ecirc;x c&ocirc;nes et sus ses t&ecirc;tes sept couronnes, et d&eacute; tchi la coue halait un tchi&egrave;rs d's &ecirc;tailes du ciel ava &agrave; la t&egrave;rre, et l'dragon s'm&acirc;tit l'avant &agrave; la femme tchi 'tait pouor donner na&icirc;ssance, &agrave; seule f&icirc;n qu'i' p&ucirc;sse d'vouother s'n &ecirc;fant mais qu'i' f&ucirc;sse n&eacute;. Et ou donnit na&icirc;ssance &agrave; un fis, un gar&ccedil;on tchi 'tait pouor gouv&egrave;rner toutes les n&acirc;tion atout un b&acirc;ton d'f&eacute;, et ch't &ecirc;fant fut rav&ecirc;tchi jusqu'au haut tr&ocirc;ne au Bou&ocirc;n Dgieu. La femme happit la pathe au d's&egrave;rt, o&ugrave;'est qu'l&eacute; Bou&ocirc;n Dgieu li'avait gr&eacute;e un abri o&ugrave;'est qu'ou 'tait pouor &ecirc;t' souongnie mille deux chent souaixante jours.<p>

<img src="jerriais234.jpg" width="100" height="100" alt="Mich&eacute; et l'dragon &agrave; Saint Cli&eacute;ment" title="" border="0" align="right" />
Et y'eut eune dg&egrave;rre au ciel. Mich&eacute; et ses anges lus en f&ucirc;drent combattre l&eacute; dragon, et l'dragon et ses anges qu&eacute;tily&icirc;drent mais i' f&ucirc;drent achou&ecirc;mis et i' n'y'avait d'aut' d&eacute; run pouor ieux au ciel. Et l'grand dragon fut pitchi bas, chu vi&egrave;r s&egrave;rpent tch'a nom l'Mal&icirc;n et l'Enn'm&icirc;n, l'chein tchi d&ecirc;route tout l'monde. I' fut pitchi bas dans la t&egrave;rre, et ses anges f&ucirc;drent pitchis bas acant&eacute; li.<p>

Et j'ou&iuml;s eune grande vouaix dans l'ciel tchi dit, &quot;Achteu l'salut et l'pouv&eacute; et l'rouoyaume d&eacute; not' Dgieu et l'autorit&eacute; d'san Christ sont v'nus, d'pis qu'l&eacute; chein tch'atch&ucirc;the nos fr&eacute;thes l'avant &agrave; not' Dgieu niet' et jeu a 't&eacute; pitchi bas. Et i' l'ont achou&ecirc;mi par l'sang d'l'Angn&eacute; et la pathole d'lus t&ecirc;mouongn'nie, viyant coumme il' ont r'nonchi lus vie sans lus y'accrochi trop. S&eacute;yiz don heutheurs, oh l'ciel et touos vous tch'y d'meuthent! Mais malheu &agrave; vous, oh la t&egrave;rre et la m&eacute;; pa'ce qu'l&eacute; Mal&icirc;n a d'val&eacute; siez vous, div&egrave;rs&eacute;ment m&acirc;rri viyant qu'i' sait qu'i' n'a pon hardi d'temps!&quot;<p>
<br/>
&nbsp;<p>
&nbsp;<p>
<center><font color="#215e21"><h3>V&egrave;rsets 1 &agrave; 17</h3></font></center><p>

Et v'l&agrave; tch'appathut dans l'ciel un grand s&icirc;ngne: eune femme v&ecirc;tue atout l'sol&eacute;, auve la leune souos ses pids et eune couronne d&eacute; douze &ecirc;tailes sus sa t&ecirc;te. Ou 'tait pouor porter na&icirc;ssance et briyit du ma coumme ou 'tait pouor porter l'&ecirc;fant. &Eacute;pis un aut' s&icirc;ngne appathut dans l'ciel: un &ecirc;norme rouoge dragon auve sept t&ecirc;tes et dg&ecirc;x c&ocirc;nes et sept couronnes sus sa t&ecirc;te. Sa coue br&icirc;ngit un tchi&egrave;rs d's &ecirc;tailes hors du ciel et les fliantchit sus la t&egrave;rre. L&eacute; dragon s'm&acirc;tit l'avant &agrave; la femme tchi 'tait pouor porter na&icirc;ssance &agrave; seule f&icirc;n qu'i' p&ucirc;sse enga&ucirc;mer l'&ecirc;fant mais qu'i' f&ucirc;sse n&eacute;. Ou port&eacute;tha un fis, un p'tchiot, tchi gouv&egrave;rn&eacute;tha toutes les n&acirc;tions atout un sc&egrave;pt' d&eacute; f&eacute;. En s'n &ecirc;fant fut enl'v&eacute; par l&eacute; Bou&ocirc;n Dgieu aupr&egrave;s d'san tr&ocirc;ne. La femme fi&ecirc;sit au d's&egrave;rt &agrave; eune pliaiche gr&eacute;e pouor lyi par l&eacute; Bou&ocirc;n Dgieu o&ugrave;'est qu'ou pou&ocirc;rrait &ecirc;t' souongnie pouor mille deux chent souaixante jours.<p>

&Eacute;pis la dg&egrave;rre s'adonnit &egrave;s cieux. Mich&eacute; est ses anges lus batt&icirc;drent contre l&eacute; dragon, et l'dragon et ses anges lus r'batt&icirc;drent, ieux. Mais i' n'tait pon fort assez, et i' p&egrave;rd&icirc;drent lus pliaiche &egrave;s cieux. L&eacute; grand dragon fut cliatchi bas - chu vi&egrave;r s&egrave;rpent tch'a nom l'dgi&acirc;bl'ye, ou Satan, tchi m&egrave;ne tout l'monde d&eacute; trav&egrave;rs. I' fut cliatchi sus la t&egrave;rre, et ses anges acant&eacute; li.<p>

&Eacute;pis j'ou&iuml;s eune forte vouaix &egrave;s cieux tchi dit: &quot;Achteu v'l&agrave; tchi sont v'nus l'salut et l'pouver et l'rouoyaume d&eacute; not' Bou&ocirc;n Dgieu, et l'autorit&eacute; d&eacute; s'n Onguenn&eacute;. Ch'est en tchi l'atch&ucirc;theux d'nos fr&eacute;thes et soeurs, tchi l's atch&ucirc;the l'avant &agrave; not' Dgieu niet' et jeu, a 't&eacute; cliatchi bas. I' triomph&icirc;drent sus li par l'sang d'l'Angn&eacute; et par la pathole d'lus t&ecirc;mouongnage; i' n'aimaient pon tant lus vies pouor &ecirc;t' &ecirc;pueth&eacute;s par la mort. R&ecirc;jouiss'-ous don, vous les cieux et vous tch'y d'meuthez! Mais malheu &agrave; la t&egrave;rre et &agrave; la m&eacute; viyant qu'l&eacute; dgi&acirc;bl'ye a d'val&eacute; en vous! Il est remplyi d'm&acirc;rrisson par cause qu'i' sait qu'san temps est t&egrave;rmi&eacute;. <p>

Quand l'dragon vit qu'il avait 't&eacute; cliatchi sus la t&egrave;rre, i' pourchassit la femme tch'avait port&eacute; l'gar&ccedil;on. Les deux ailes d'un grand aigl'ye f&ucirc;drent baillies &agrave; la femme pouor qu'ou p&ucirc;sse voler &agrave; la pliaiche gr&eacute;e pouor lyi dans l&eacute; d's&egrave;rt, o&ugrave;'est qu'ou s'sait souongnie pouor eune pause, des pauses et la ma&icirc;ntchi d'eune pause hors d'la port&eacute;e du s&egrave;rpent. &Eacute;pis d'sa bouoche l&eacute; s&egrave;rpent d&ecirc;g&ocirc;lit d&eacute; l'ieau coumme eune rivi&eacute;the &agrave; seule f&icirc;n d'rattraper la femme et la laver hors auve la d&ecirc;g&ocirc;l'lie. Mais la t&egrave;rre a&icirc;dgit &agrave; la femme en ouvrant sa goule et avalant la rivi&eacute;the qu&eacute; l'dragon avait d&ecirc;gou&ocirc;silyi d'sa goule. &Eacute;pis l'dragon fut m&acirc;rri d'auve la femme et s'en fut en dg&egrave;rre contre l&eacute; restant d&eacute; s'n h&eacute;thitage - les cheins tch'obs&egrave;rvent les c'mandements du Bou&ocirc;n Dgieu et tcheinnent bou&ocirc;n &agrave; lus t&ecirc;mouongnage entouor J&eacute;s&ucirc;.<p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="revelation_biblye.html">La R&eacute;v&eacute;l&acirc;tion</a><p>
<li><a href="revelation7.html">La R&eacute;v&eacute;l&acirc;tion, Chapitre 7</a><p>
<li><a href="rev21.html">La R&eacute;v&eacute;l&acirc;tion chap&icirc;tre 21 (tchiques v&egrave;rsets)</a><p>
<li><a href="revelation21.html">La R&eacute;v&eacute;l&acirc;tion, chapitre 21, v&egrave;rsets 1-7</a><p>
<li><a href="revelation21b.html">La R&eacute;v&eacute;l&acirc;tion, chapitre 21, v&egrave;rsets 1-7</a> - eune aut' v&egrave;rsion<p>

</UL>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/revelation12.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>
