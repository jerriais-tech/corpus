<HTML>

<!-- Mirrored from members.societe-jersiaise.org/geraint/jerriais/spam.html by HTTrack Website Copier/3.x [XR&CO'2014], Tue, 15 Jul 2025 14:00:31 GMT -->
<HEAD>
<TITLE>Tout chu spam</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Tout chu spam</h2></font></center><p>

Mou&ocirc;n Doue d'la vie! Y'a-t-i' un tas d'niol&icirc;n tch'arrive dans ma bo&ecirc;te &agrave; m'sages &agrave; ches drein! Nou m'a off&egrave;rt des coutchieaux &agrave; steaks, des boulets d'Viagra, des vaituthes-jouettes, des cartouches &agrave; bas prix pouor les printeurs &egrave;s compiuteurs, d's hypoth&egrave;ques et d's a&eacute;roglisseurs.... sans p&acirc;ler des m'sages tchi promettent d'allouongni mes parties ou d'agrandi mes seins.<br>
<br>
Et pis y'a ches e-mails souo-disant d&eacute; tchique membre d'la fanmil'ye d'un dictateur Afritchain tchi d'mandent m&eacute;n a&icirc;gue pouor transf&eacute;ther des sou d'eune banque en Nig&eacute;rie, ou &agrave; la C&ocirc;te d'Ivi&eacute;the, ou au Congo ou &agrave; tchique bord d'm&ecirc;me. N'en v'l&agrave;-t-i' du niol&icirc;n et d'la fraude!<br>
<br>
Chein qu&eacute; j'n'ai pon r'chu, ch'est un tas d'tout chu spam en J&egrave;rriais. J'n'ai pon eune bo&ecirc;t&eacute;e d&eacute; m'sages tchi m'proposent des pais au fou &agrave; bas prix, ni des photos d'vaques d&eacute; J&egrave;rri, ni du sitho d'col&icirc;nmachons. J'n'ai pon r'chu nitout d&eacute; m'sages entouor l&eacute; transf&egrave;rt d'sou pouor tchique membre d'la fanmil'ye d'un Conn&ecirc;tabl'ye d'eune des p&acirc;ra&icirc;sses d'amont, Dgieu m&egrave;rcie.<br>
<br>
Mais quand j&eacute; s'sons n'y&eacute;s par des lou&ecirc;mes d&eacute; spam en J&egrave;rriais, j'saithons qu'not' vielle langue est vra&icirc;nment d'&egrave;rtou. Tch'est qu'ous en pensez?<br>
<br>
<i><a href="jerpoem.html">Geraint Jennings</a><br>
</I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="400e.html">L&eacute; compiuteu en J&egrave;rriais</a><p>
<li><a href="txtmsg.html">Des TXT MSG pouor les t&eacute;l&eacute;phones d&eacute; pouchette</a><p>
<li><a href="media.html">Les M&eacute;dias et les commeunic&acirc;tions</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/spam.html by HTTrack Website Copier/3.x [XR&CO'2014], Tue, 15 Jul 2025 14:00:31 GMT -->
</HTML>
