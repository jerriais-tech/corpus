<HTML>
<HEAD>
<TITLE>Les bouans viers temps</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les bouans viers temps</h2></font></center><p><br>
<CENTER><TABLE><TR><TD>
Je l'd&icirc;s, car je n'en mentitheai pon,<br>
J'aime le pain qu'est tchuit au geon;<br>
H&eacute;las! Ouest qu'est not' jeune temps,<br>
Quand nou s'en r'venait tous quotheant,<br>
D'l'&ecirc;cole, pour se mettre &agrave; a&icirc;dghi,<br>
(Les jours qu'nou zavait boulanghi).<br>
Dans la boulang'thie, nou s'mettait,<br>
A la gheule du fou, pour d's'enfouann&eacute;.<br>
J'aimais bein, unne t&ocirc;te de <a href="pain_jerriais.html">pain</a>,<br>
Et pis nou quotheait vite tcheurre,<br>
A l'armoi&egrave;the, du tout frais <a href="beurre3.html">beurre</a>;<br>
Et nou r'venait vite au tro<br>
Pour cherchi un caud <a href="bourdelots.html">bourdelot</a>,<br>
Achteu les bourdelots, chest des &#147;baked dumplings,&#148;<br>
Pour le podein de fieu, nou dit &#147;baked pudding.&#148;<br>
Mais nou n'gangne rein de voulait r'vais<br>
Nos jeune annaies, les temps d'aut' faies,<br>
Quand meumaie criait tout haut: Gar&ccedil;ons<br>
Venais, yia de la &#147;<a href="gache_cretons.html">g&acirc;che &agrave; cr&eacute;tons</a>,&#148;<br>
Et qu'nou quotheait, &#147;&agrave; tchi s'sait&#148; le prumi,<br>
Car le prumi v'nu, 'tait l'prumi servit.<br>
Dans d'autres temps, ch&eacute;tait: Vena&iuml;es,<br>
Y yia de la <a href="gaches_fouee.html">g&acirc;che &agrave; fouaie</a>,<br>
(Oul' 'tait tchique faies amendaie),<br>
Mais ch&eacute;tait dans les temps de No&eacute;,<br>
La bouanne <a href="gachedenoue.html">g&acirc;che</a> que meumaie faisait,<br>
Y'avait d'la coreinte, et du ra&icirc;zain,<br>
Et oulle avait le go&ucirc;t d'y r'venein,<br>
Et pis oquo, y n'y'avait rein coumme,<br>
D'la bouanne fra&icirc;che g&acirc;che &agrave; pommes;<br>
Et y yiavait la g&acirc;che pour all&eacute;,<br>
Au vraicq d'hiv&eacute;, et qu'nou mangeait,<br>
Damme, avec biaucoup d'pia&icirc;zi,<br>
En r'venant trempaies de sus l'rotchi;<br>
Mais achteu nou n'fait pon ditai,<br>
Car les gens n'vont pus au vraicq.<br>
Quand j'ta&icirc;mes p'tits, chetait que l'Sam'di,<br>
Que nou viait, &#147;l'cart&#148; du boulanghi,<br>
Mais achteu, chest tuous les jours qui vont,<br>
Offr&icirc; &agrave; vendre le pain qui font<br>
Le temps passai, ch&acirc;que famille faisait,<br>
Tout le pain tchi l'y fallait;<br>
De nos jours, n'ou n'pourait pon manghi ch'la,<br>
Sans s'piaiendre, d'av&egrave; m&agrave; &agrave; l'estoum&agrave;,<br>
Et si hou voulaies patheaitre &#147;s'mart,&#148;<br>
Y faut manghi des bouans &#147;tarts.&#148;<br>
Ou d'autre sortes de ram&acirc;s'scies,<br>
D'la toute nouvelle p&acirc;tich'ie,<br>
Que nou va en ville acat&eacute;,<br>
A la pi&egrave;che d'en faithe siez s&eacute;.<br>
Les poules en Egypte, ont perdu l'art de cou&eacute;,<br>
Les femmes en Jerri, le sien de fouann&eacute;.<br>
Et chest le piano, qu'a rempiaichi,<br>
Le tro, tchi servait pour p&ecirc;tri.<br>
Ch&eacute;tait &agrave; la femme &agrave; soiengni,<br>
D'av&eacute; du pain tr&eacute;jous sus l'r&acirc;cli,<br>
Et au boun' houmme d'avait le soin.<br>
De faithe cra&icirc;tre du bouan grain,<br>
De l'battre, et de le netti,<br>
Et d'av&eacute; tout pr&ecirc;t pour le mougni,<br>
Quand y venait, tout expr&egrave;s,<br>
Avec san <a href="jvavoc.html">gheva</a> et san harnais.<br>
Le bran (respect d'vous) &eacute;tait donnait,<br>
Es p'tits animaux, avec du lait,<br>
Mais &agrave; tchi bon grondre? N'en v'l&agrave; asscaies,<br>
Criyious bein, et hou verraies, qu'ou s'y s'caies.<br>
<br>
&nbsp;<p>
<I><a href="amesservy.html">A.M.S.V.</a><br>
</I><br>
</TD></TR></TABLE></CENTER>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>
<li><A HREF="viertemp.html">Viers Temps</A><p>
<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="progres.html">Le Progr&egrave;s</a><p>
<li><a HREF="gdfprogres.html">L&eacute; progr&eacute;s</a><p>
<li><a href="chiffres.html">Des chiffres du passer</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><A HREF="100ans.html">Y'a chent ans</A><p>
<li><a href="memouaithes.html">M&eacute;mouaithes d'Aut'fais</a><p>
<li><a href="change100.html">Les changements q'ya yieu en Jerri</a><p>
<li><a href="reveelie.html">L&eacute; R&ecirc;ve</a><p>
<li><a href="pmgoodold.html">The Good Old Days</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="gdfchange.html">Tchi changements!</a><p>
<li><A HREF="esthepsi.html">Les Pllaintes d'Esth&eacute; P'si</A><p>
<li><a href="betteroue.html">La Sornette de Bett&eacute; Rou&eacute;</a><p>
<li><a href="simon.html">Cecil E. Simon</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
