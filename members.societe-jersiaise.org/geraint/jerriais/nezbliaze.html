<HTML>

<!-- Mirrored from members.societe-jersiaise.org/geraint/jerriais/nezbliaze.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>L&eacute; nez dans la bliaze</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; nez dans la bliaze</h2></font></center><p>

<CENTER><TABLE><TR><TD>

Ah, nos en v'l&agrave; ti d'biaux, j'som's le naiz dans la bliaze<br/>
Et chu pouor boustre d'naiz, nou n'sait m&ecirc;me en vais l'but.<br/>
La M&eacute; qu'menche &agrave; r'tirer, j'ssons b&eacute;tost dans la vaze;<br/>
Demmin, demmin, j'&eacute; cr&eacute; qu'l'Solai-z-a trop bu.<br/>
Nouos v'l&agrave; sus <a href="saintmalo.html">Saint-Maslo</a>, - z-a siex perques de terre,<br/>
A mangir, &agrave; fumer en attendant l'Solai.<br/>
M&eacute;, j'prends un locquet d'boeu, z-ov de la pomme-de-terre <br/>
Et d'bouans ouefs fricachis, ov man caf&eacute; z-au lait;<br/>
L&eacute; Steward est ti dan fi, d&eacute; vais tant d'monde &agrave; table;<br/>
V'l&agrave; qui fait sen affaire et remplit san gousset;<br/>
Mais &agrave; s'nh'onneu j'dirai tout y'est bain confortable,<br/>
Et chest un bouan gar&ccedil;on pus fin qu'<i>Cadet Rousset</i>,<br/>
Ne v'la Captain' Harvey qui r'gard' dans la long' veue,<br/>
Mais com' le marmouset d'la Magique <i>Lantern</i>,<br/>
Quest qui vait? i n'vait rein; i n'vait qu'une nai' veue,<br/>
I n'y vait pas pus cliai que &quot;<i>Jack in the cistern</i>&quot;.<br/>
Now man Capt' Harvey tan <i>Wonder</i> n'y vait goute,<br/>
Il a fraid, i grenotte, il a bu z-un coup d'trop,<br/>
Il est a un <i>stand still</i>, oh il a bu la goutte<br/>
Et il a veu la Lun' la Lunne par sous l'troc.<br/>
Ah man biau 'tit Solai, sors d'dans ta co gni&egrave;re<br/>
Sicq'tout chu crachin l&agrave;, car j'voulons nos' naller<br/>
Le steamoeux est tout pr&ecirc;t et l'iau de sa chausgi&egrave;re<br/>
En bouillant, en bostant pouorrait nos fair' couler.<br/>
Ah tu n'ouet gout' valet, tu nos laisse dans l'sombre,<br/>
J'm'en vais au vier Eol, il a z-un' poucq' &agrave; vent<br/>
I l'ouvrira bain d'saeux et i chass'a ten ombre,<br/>
En poffant en suffliant com' i fait si souvent.<br/>
Now Eol tu m'r'fus' je t'vai dans l'hipodrosme<br/>
A nouer ta viel' pouquet', tu veux t'moquir vier laid,<br/>
De chu chorchi fran&ccedil;ais, de chu <i>Matchi d'la Drosme</i><br/>
Qui se dit pus malin que tai z-ou le Solai.<br/>
Vez je veux m'en mocquir et je jure <i>by Jogue</i><br/>
Que j'l'y jouairai, z-un tou, z-et je prouv'rai bain d'saeux,<br/>
A touos vous mes gar&ccedil;ons qu'ch'est un <i>Marquis d'la Drogue</i><br/>
Un conteux de gnolin, qu'il est un impostoeux;<br/>
Angniet i promettait une afflambai' temp&ecirc;te<br/>
I comptait sans sen hoste - ah tu te crait malin,<br/>
Tu cr&eacute; que je sis sot - tu cr&eacute; que je sis beste -<br/>
J'm'fich' de tes histouair's et de tout tan gnolin.<br/>
Je n'ouvrirai ma poucq' rain que pour te confondre<br/>
Et quand tu promettras un biau jeu, du biau temps,<br/>
J'ouvrira mes souffliets et je f&eacute;rai bain fondre<br/>
Tes sottes pr&eacute;dictions, d'Estai z-et de Printemps.<br/>
Quand &agrave; t&eacute; vier rimoeux j'n'exauc' pon ta pri&egrave;re<br/>
Va z-au bouan hom' Solai, - je n'soufflierai qu'd'main;<br/>
Gardais vos foeux a haut, et cauffais vouot chausgui&egrave;re<br/>
Le Solai s'esvilton' i vos don' un cop d'main.<br/>
Ne v'l&agrave; l'Solai qui brille et le steemoeux qui rouolle<br/>
Et nos v'l&agrave; z-au tomb&eacute; du Grand Chast&eacute;briand -<br/>
Agui reste pr&eacute;cioeux devant vous je m'agenoulle<br/>
Inspirais me souvent... je m'en vais en priant...<br/>
<br/>
Ah nos v'l&agrave; z-a C&eacute;sambre, et je faison bouan' route;<br/>
Marches, marches, steemoeux, j'allons vais les <a href="minquiers.html">Minquiers</a>,<br/>
(&nbsp; &nbsp; &nbsp; ?&nbsp; &nbsp; &nbsp; ) et Maistre Ile, et Gerry sans nul doute -<br/>
(&nbsp; &nbsp; &nbsp; ?&nbsp; &nbsp; &nbsp; ) volons a costai des roquiers.<br/>
(&nbsp; &nbsp; &nbsp; ?&nbsp; &nbsp; &nbsp; ) qui parait - viyis - v'l&agrave; <a href="lacorbiethe.html">la Corbi&egrave;re</a>,<br/>
(&nbsp; &nbsp; &nbsp; ?&nbsp; &nbsp; &nbsp; ) de Gniermont, <a href="st_cliement-2.html">Saint-Cliement</a>, l'<a href="chate.html">vier Chast&eacute;</a><br/>
(&nbsp; &nbsp; &nbsp; ?&nbsp; &nbsp; &nbsp; ) Pontac, l'Crapaud et l'Histri&egrave;re<br/>
(&nbsp; &nbsp; &nbsp; ?&nbsp; &nbsp; &nbsp; )*
<br/><br/>
<i><a href="sullivan.html">J.S.</a></i><br/>
<br/>

</TD></TR></TABLE></CENTER><p>

<i>* texte tchi manque</i><p>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="sercqbliaze.html">Sercq dans la bliaze</a><p>
<li><a href="chantereyne.html">Chante Reyne Vechy La Terre</a><p>
<li><a href="steamers.html">Les Steamers</a><p>
<li><a href="passagiers.html">Pour les Passagi&egrave;rs</a><p>
<li><a href="gdfatre2.html">&Agrave; l'entou d'l'&acirc;tre</a><p>

<li><a href="myst.html">La Mystification St.-Ouennaise</a><p>
<li><a href="pmbatiaux.html">Ph'lip et les grands batiaux</a><p>
<li><a href="saintmalo1913.html">Eune Visite &agrave; St. M&acirc;lo</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="gdfsaintmalo.html">Les d'vis du Bouan'homme George</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="pmcasino.html">Le Grand Bal et l'Casino</a><p>
<li><a href="brambilostmalo.html">A M. l'Editeu d'la &quot;Nouvelle Chronique.&quot;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/nezbliaze.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>

