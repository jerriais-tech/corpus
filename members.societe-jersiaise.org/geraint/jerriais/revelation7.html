<HTML>

<!-- Mirrored from members.societe-jersiaise.org/geraint/jerriais/revelation7.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>La R&eacute;v&eacute;l&acirc;tion, Chapitre 7</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La R&eacute;v&eacute;l&acirc;tion, Chapitre 7</h2></font></center><p><br/>

<P>&nbsp;</P>

<center><font color="#215e21"><h3>La R&eacute;v&eacute;l&acirc;tion, Chapitre 7, v&egrave;rsets 9 &agrave; 17</h3></font></center><p><br/>
<br/>
&Eacute;pis j'vis eune grande arm&eacute;e d'gens qu&eacute; nou n'pou&ocirc;rrait pon compter, d&eacute; toutes les n&acirc;tions et d&eacute; touos les tribus et peupl'yes et langues. Habilyis en blianches robes et auve des branques &agrave; la main, i' pr&icirc;ntent lus pliaiches l'avant au tr&ocirc;ne et &agrave; l'Angn&eacute;,<br/>
et d'eune grande vouaix i' d&icirc;tent, &quot;Salut au Bou&ocirc;n Dgieu tch'est assis sus l'tr&ocirc;ne et &agrave; l'Angn&eacute;!&quot;<br/>
Et touos l's anges 'tait &agrave; l'entou du tr&ocirc;ne, et des gouv&egrave;rneurs et des quat' b&ecirc;tes; et i' lus prost&egrave;rn&icirc;tent l'avant au tr&ocirc;ne, en louangeant l'Bou&ocirc;n Dgieu en d&icirc;thant,<br/>
&quot;Qu'i' sait ainch&icirc;n: qu'la b&eacute;n&eacute;diction et la glouaithe et la sagesse et la louange et l'hounneu et l'pouv&eacute; et la forche saient donn&eacute;s au Bou&ocirc;n Dgieu &agrave; tout janmais. Qu'i' sait ainch&icirc;n.&quot;<br/>
Et iun des gouv&egrave;rneurs r&ecirc;ponnit et m'dit, &quot;Les cheins habilyis en blianc, tchi qu'i' sont et d&eacute; io&ugrave; qu'i' v&icirc;ntent?&quot;<br/>
Et j'l&icirc; dis, &quot;Messire, ou l'savez.&quot; Et i' m'dit, &quot;Ches'-ch&icirc;n sont les cheins tch'ont p&acirc;ss&eacute; la grand' &ecirc;preuve, et lus robes ont 't&eacute; lav&eacute;es et blianchies dans l'sang d'l'Angn&eacute;.<br/>
N&eacute; v'l&agrave; pouortchi qu'i' sont l&agrave; l'avant au tr&ocirc;ne du Bou&ocirc;n Dgieu, et i' sont ses s&egrave;rveurs niet' et jeu siez li; et l'chein tch'est assis sus l'tr&ocirc;ne es'sa lus abri:<br/>
i' n'&eacute;thont d'aut' faim ni s&eacute;; et i' n's'sont d'aut' br&ucirc;l&eacute;s par l'sol&eacute;;<br/>
car l'Angn&eacute; tch'est sus l'tr&ocirc;ne s'sa lus gardeux et lus dgide &egrave;s fontaines dg'ieau vivante, et i' siqu'tha toutes les l&egrave;rmes d&eacute; lus i&egrave;rs.<br/>
<br/>


<P>&nbsp;</P>
<P>&nbsp;</P>

<center><font color="#215e21"><h3>Chapitre 7, v&egrave;rsets 1-17 </h3></font></center>

<br/>
Aupr&egrave;s chenna j'vis quat' anges m&acirc;t&eacute;s &egrave;s quat' carres d'la t&egrave;rre, en r't&eacute;nant les quat' vents d'la t&egrave;rre &agrave; seule f&icirc;n qu'i' n'vent&icirc;sse ni sus la t&egrave;rre ni sus la m&eacute; ni sus autchun bouais. &Eacute;pis j'vis acouo un ange en v'nant d'l'&Ecirc;st auve  la sc&ecirc;lle du Bou&ocirc;n Dgieu vivant. I' briyit &agrave; ha&ucirc;teu d'vouaix &egrave;s quat' anges tch'avaient r'chu l'pouver d'faithe ma &agrave; la t&egrave;rre et &agrave; la m&eacute;: &quot;N'faites pon d'ma ni &agrave; la t&egrave;rre ni &agrave; la m&eacute; ni &egrave;s bouais d'vant qu'j'e&ucirc;ssions sc&ecirc;ll&eacute; les fronts des s&egrave;rvants d'not' Dgieu.&quot;<br/>
<br/>
&Eacute;pis j'ou&iuml;s l'nombre des cheins tch'avaient 't&eacute; sc&ecirc;ll&eacute;s: chent quarante-quat' mille des toutes les tribus d'Isra&euml;l; d'la tribu d'Jud&acirc;, douze mille 'taient sc&ecirc;ll&eacute;s; d'la tribu d'Ruben, douze mille; d'la tribu d'Gad, douze mille; d'la tribu d'As&egrave;r, douze mille; d'la tribu d'Nephthali, douze mille; d'la tribu d'Manass&eacute;, douze mille; d'la tribu d'Sim&eacute;on, douze mille, d'la tribu d'L&eacute;vi, douze mille, d'la tribu d'Issacar, douze mille; d'la tribu d'Z&eacute;bulon, douze mille; d'la tribu d'Joseph, douze mille; et d'la tribu d'Bajom&icirc;n, douze mille.<br/>
<br/>
Aupr&egrave;s chenna j'&egrave;rgardis et y'avait l'avant &agrave; m&eacute; un amas d'gens qu'nou n'pou&ocirc;rrait pon compter, d'toutes les n&acirc;tions, d'toutes les tribus, d'touos les peupl'yes et d'toutes les langues, m&acirc;t&eacute;s l'avant au tr&ocirc;ne et l'avant &agrave; l'Angn&eacute;. I' 'taient habilyis en blianches robes et t'naient des branques d&eacute; palme &egrave;s mains. Et i' briy&icirc;drent &agrave; ha&ucirc;teu d'vouaix: &quot;L&eacute; salut appartcheint &agrave; not' Dgieu tch'est assis sus san tr&ocirc;ne, et &agrave; l'Angn&eacute;.&quot;<br/>
<br/>
Touos l's anges 'taient m&acirc;t&eacute;s l'tou du tr&ocirc;ne et des vi&egrave;rs et des quat' criatuthes vivantes. I' lus adent&icirc;drent l'avant au tr&ocirc;ne et adouoth&icirc;drent l&eacute; Bou&ocirc;n Dgieu, en d&icirc;thant:<br/>
<br/>
&quot;&Acirc;men! Qu'des louanges et d'la glouaithe et d'la sagesse et d's &egrave;rm&egrave;rc&icirc;menta et d'l'hounneu et du pouver et d'la forche saient &agrave; not' Dgieu &agrave; tout janmais! &Acirc;men!&quot;<br/>
<br/>
&Eacute;pis iun des vi&egrave;rs m&eacute; d'mandit, &quot;Ches'-ch&icirc;n habilyis en blianches robes - tchi qu'i' sont et d&eacute; iou qu'i' veinnent?&quot;<br/>
<br/>
J'r&ecirc;ponnis, &quot;Moussieu, ou l'savez.&quot;<br/>
<br/>
Et i' dit, &quot;Ches'-ch&icirc;n sont les cheins tchi lus sont d&ecirc;hal&eacute;s du grand h&egrave;rtch&icirc;n; i' lus sont lav&eacute; les robes et l's ont blianchi dans l'sang d'l'Angn&eacute;. Ch'est en tchi i' sont l'avant au tr&ocirc;ne du Bou&ocirc;n Dgieu et l's&egrave;rvent niet' et jeu dans san templ'ye; et li tch'est assis sus l'tr&ocirc;ne l's abri&eacute;tha atout sa pr&eacute;sence. I' n'&eacute;thont d'aut' faim; i' n'&eacute;thont d'aut' s&eacute;. L&eacute; sol&eacute; n'les br&ucirc;l'la d'aut', et i' n'lus &eacute;thont d'aut' d'arsion. Ch'est en tchi l'Angn&eacute; au mitan du tr&ocirc;ne es'sa lus gardeux d'br&eacute;bis; i' les conditha &egrave;s r'ssources dg'ieau vivante et l'Seigneu Dgieu &ecirc;ssuy&ecirc;tha les l&egrave;rmes d&eacute; toutes les faches.&quot;<br/>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>

<li><a href="revelation12.html">La R&eacute;v&eacute;l&acirc;tion, Chapitre 12</a><p>
<li><a href="rev21.html">La R&eacute;v&eacute;l&acirc;tion chap&icirc;tre 21 (tchiques v&egrave;rsets)</a><p>
<li><a href="revelation21.html">La R&eacute;v&eacute;l&acirc;tion, chapitre 21, v&egrave;rsets 1-7</a><p>
<li><a href="revelation21b.html">La R&eacute;v&eacute;l&acirc;tion, chapitre 21, v&egrave;rsets 1-7</a> - eune aut' v&egrave;rsion<p>
</UL>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/revelation7.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>
