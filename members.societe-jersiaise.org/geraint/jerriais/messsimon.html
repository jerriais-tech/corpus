<HTML>

<!-- Mirrored from members.societe-jersiaise.org/geraint/jerriais/messsimon.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
<HEAD>
<TITLE>Mess Simon!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mess Simon!</h2></font></center><p>

<CENTER><TABLE><TR><TD>

Tch'est qu'est ch't&icirc;-la &agrave; la Chronique,<br/>
Tch'est tr&eacute;jous en ch&egrave;rge d'la ''boutique,'' <br/>
Dri&eacute;the l&eacute; compteux &agrave; &ecirc;crithe,<br/>
A caltchuler ou &agrave; traduithe?<br/>
Ch'est Mess Simon!<p>

L&eacute; tch&eacute; qui s'fait bein populaithe,<br/>
Tch'est bein d'visant, ah, mais dame v&eacute;the,<br/>
Et tch'est qui nouos donne au sanmedi<br/>
La pus vielle g&acirc;zette d&eacute; J&egrave;rri?<br/>
Ch'est Mess Simon!<p>

Tch'est qu'est l'anm&icirc;n du <a href="gwdec.html">Cahouain</a> et d'<a href="lemaistre.html">la Pie</a>,<br/>
Tch'est responsablye pour tout lus d'vis!<br/>
Est lus anm&icirc;n bieau qu&eacute; acouco<br/>
Tchiquefais lus teurt&eacute;thait bein l'co?<br/>
Ch'est Mess Simon!<p>

Tch'est qui fait bouonne minne, assa, dites-m&eacute;,<br/>
Tch'est compliaisant &agrave; un d&eacute;gr&eacute;,<br/>
Un bieau grand souorri sus la fache -<br/>
N'est pon &agrave; teurs ni &agrave; morgaches?<br/>
Ch'est Mess Simon!<p>

Et tch'est qu'est l'chein tchi s'fait bein vaie,<br/>
Tch'est connu comme un vi&egrave;r j&egrave;rriais,<br/>
Un fanmeux gas, s'i' y'en a iun,<br/>
Tchi s'd&ecirc;rang'geait, dame, pour autchun?<br/>
Ch'est Mess Simon!<p>

Tch'est qu'est dans tout juste et recta,<br/>
Tch'a touos ses boutons (et d'extra),<br/>
Intelligent et &ecirc;dutchi<br/>
Et auve tout ch'la hardi poli?<br/>
Ch'est Mess Simon!<p>

Tch'est qui n'est non accou&ocirc;teum&eacute;<br/>
A grommachi ou &agrave; juther,<br/>
A mains qu'nou n'l&icirc; pile sus les pids -<br/>
'Presti d'm&ecirc;tchi, j'vos en dg&egrave;rnis!?<br/>
Ch'est Mess Simon!<p>

Tch'est qu'est r'ligieux (quand il y pense!)<br/>
Et n'approuve dg&eacute;the d'aub&egrave;rge ni d'danse,<br/>
N'joue pon &egrave;s cartes - l'dgi&acirc;tre et l'forteune!<br/>
Tchi va &agrave; la chapelle ch&acirc;que bliue leune?<br/>
Ch'est Mess Simon!<p>

Tch'est qui n'va pon au cinema<br/>
Ni au theatre ou&iuml; chu sabbat,<br/>
Mais qui s'prom&egrave;ne auve san p'tit tchian<br/>
A c&ocirc;te d'li sus l'but d'un lian?<br/>
Ch'est Mess Simon!<p>

Et tch'est qu'est bouon &egrave;s dominnos,<br/>
Tch'aime bein mus prendre la vie en r'pos,<br/>
Tcho n'm&acirc;che ni n'feume, ni n'bouesson'na -<br/>
Bein exempliaithe dans tout chenna?<br/>
Ch'est Mess Simon!<p>

Tch'est qui n'peut s'graie sans du caf&eacute;<br/>
Et suppe deux oeufs pour d&ecirc;jeuner,<br/>
Tch'est qu'aime l&eacute; p&acirc;t&eacute; d'<a href="pommiers.html">su romethi</a><br/>
Est fo d'g'l&eacute;e d'preune et d'tchi r&ocirc;ti?<br/>
Ch'est Mess Simon!<p>

Tch'est qu'est tr&eacute;jous bein m&icirc;ns d'habits,<br/>
La dg&ecirc;ne &agrave; haut, les j'veux br&icirc;ngis,<br/>
Tchi l&egrave;ve san chap&eacute; au Recteu, -<br/>
Sus touos les sens un vrai moussieu?<br/>
Ch'est Mess Simon!<p>

Tch'est qu'est l'nom d'l'homme &icirc;ndispensablye,<br/>
Tout pliein d'bont&eacute; et bein affablye,<br/>
Pis quo s'atchitte d&eacute; san travas,<br/>
Tch'est qu'est, enf&icirc;n, un raide bouon gas?<br/>
Ch'est Mess Simon!<p>

Et tch'est qu'est bein en peine du d'vis,<br/>
D'la b&acirc;l'lie d'bec d'Marie La Pie,<br/>
Tch'est qui s'fiche bein d'tout man niol&icirc;n,<br/>
N's&eacute; g&ecirc;ne pon fort d&eacute; chu b&ecirc;t&icirc;n?<br/>
Ch'est Mess Simon!<p>

<i><a href="lemaistre.html">Marie la Pie</a></i>



</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="bisson_large.html">Mess Bisson au large!</a><p>
<li><a href="bisson_collette.html">Mess Bisson &agrave; la Collette</a><p>
<li><a href="bissonca.html">Mess Bisson et san ca!</a><p>
<li><a href="5nierscats.html">Si Mess Bisson a chinq ni&egrave;rs c'ats</a><p>
<li><a href="bureau.html">Au bureau de la "Nouvelle Chronique"</a><p>
<li><a href="nouvchron.html">La Nouvelle Chronique de Jersey - annonce</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/messsimon.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
</HTML>

