<HTML>

<!-- Mirrored from members.societe-jersiaise.org/geraint/jerriais/pmmarried.html by HTTrack Website Copier/3.x [XR&CO'2014], Tue, 15 Jul 2025 14:00:13 GMT -->
<HEAD>
<TITLE>A Talk about Married Life</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Talk about Married Life</h2>
A Few Home Truths from Ph'lip and Merrienne</font></center><p>


Moussieu l'Editeu,<br/>
<br/>
La Merrienne avait tait ben trantchille d&eacute;pis notre tchulbutte l'autre d&icirc;manche, mais hier au s&eacute; la v'la tch'y qu'menche &agrave; p&acirc;sl&eacute;.<br/>
<br/>
&quot;Grand do&ucirc;x, tchi t&acirc;s d'mathiages,&quot; ou s'fit, mettant bas la g&acirc;zette.<br/>
<br/>
&quot;Et pourtchi pas?&quot; j'l'y dit. &quot;Tant p&ucirc;s tant m&ucirc;s.&quot;<br/>
<br/>
&quot;Tu crai chonna?&quot; ou d'mandit.<br/>
<br/>
&quot;Mais ben se&ucirc;x. Autrement nou v&ecirc;rrait b&eacute;t&ocirc;t la fin du monde. Quand tu vint &agrave; l'egly&icirc;se &ocirc;v m&eacute; tu n'disais pas que ch'tait un mathiage de trop.&quot;<br/>
<br/>
&quot;Nan,&quot; ou dit, &quot;mais dans chu temps-l&agrave;, j'tais trop jeune pour sav&eacute; m&ucirc;s. Y n'savent pas tch&ecirc;sque ils &eacute;thont &agrave; enduth&eacute;.&quot;<br/>
<br/>
&quot;Ah, quant &agrave; ch'la,&quot; j'l'y dit, &quot;le b&ecirc;tasse tch'y s'laisse gaff&eacute; est ocquo p&ucirc;s imb&eacute;cile. Si savait tch&ecirc;sque y l'attend, il &icirc;thait s'pendre pour &ecirc;vit&eacute; une vie d'mins&egrave;the.&quot;<br/>
<br/>
&quot;Et la fille &icirc;thait s'gni&eacute;,&quot; s'fit la Merrienne.<br/>
<br/>
&quot;Ch'nest pas vrai,&quot; j'l'y dit. &quot;Oulle en r'gaffthait un autre dans mains d'un mais. Quand une hardelle &agrave; id&eacute;e de s'mathi&eacute;, y faut p&ucirc;s qu'une p'tite chose comme chonna pour la d&ecirc;couothagi.&quot;<br/>
<br/>
La Merrienne me r'gardit. &quot;J'e trouve que tu'est dans d'dr&ocirc;les de sont&icirc;ments ass&ecirc;s&eacute;, Ph'lip. Tu n'sait pas tch&ecirc;sque tu dis. Ethais-tu par chance le toup&eacute; d'pr&eacute;tendre que tu'as tait mins&eacute;thablye avec m&eacute;?&quot;<br/>
<br/>
&quot;Et t&eacute;,&quot; j'l'd'mandit, &quot;&eacute;thais-tu l'affront d'sugg&eacute;th&eacute; qu'tu'as tr&eacute;jous tait malheutheuse avec m&eacute;?&quot;<br/>
<br/>
La bouonnefemme sou&ocirc;rit. &quot;Eh ben, p't'&ecirc;tre ben qu'n&acirc;nin,&quot; ou dit. &quot;A prendre yun dans l'autre, j'n'avons pas yeu une trop mauvais vie ensemblye. Mais tu'as des d'fauts que j'n'ai jamais peut dg&eacute;thi, et j'ai ben &ecirc;prouv&eacute; pourtant.&quot;<br/>
<br/>
&quot;Epis t&eacute;,&quot; j'l'y dit. &quot;J'pense ben qu'tu n'en as pas de d'fauts. A qu'menchi, tu'&egrave;s t&ecirc;toigne comme une &acirc;ne, et quand j'tiomes p&ucirc;s jeunes tu tais jalouse come une catte. Est-che la v&eacute;thit&eacute;?&quot;<br/>
<br/>
&quot;Quant &agrave; ma t&ecirc;toign&icirc;se,&quot; ou raiponnit, &quot;sans chona y'a longtemps qu'j'&eacute;thions tait souos l'fou. Et pour la jalousie, eh ben, peux-tu me r'gard&eacute; dans l'siers et m'dithe franchement que j'n'avais pas bouonne raison tchiquefais?&quot;<br/>
<br/>
&quot;J'n'ai jamais tait miyeu qu'un autre,&quot; j'l'y dit, &quot;mais la bord&eacute; qu'tu t&acirc;chi d'm'assom&eacute; &ocirc;v un manche de br&icirc;nge, le seul ma qu'j'avais fait ch'tait d'embr&eacute;chi la s&eacute;rvante un jour qu'oulle avait l's'esprits bas.&quot;<br/>
<br/>
&quot;V&egrave;the,&quot; s'fit la Misis. &quot;Ou n'restit pas longtemps chette-l&agrave;, et quand &agrave; t&eacute; tu m&eacute;thitais tout ch'que t'attrapit. Et ch'tait pas la seule fais d'un biau but. Mais enfin, tout ch'la est pass&eacute; et y n'faut pas y r'pens&eacute;. J'avons veu du rude temps, mais j'en avons yeu d'biau &eacute;tout. Et j'accordons ocquo assez ben s&ucirc;s nos viers jours. Faut pas s'pliaindre.&quot;<br/>
<br/>
Et s&ucirc;s chonna j'ramont&icirc;mes &agrave; nos couochi.<br/>
<br/>
<i><a href="lebrocq.html">Ph'lip</a></i><br/>
<i>Morning News 24/4/1948</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="mathiage.html">L'amour et l'mathiage en J&egrave;rriais</a><p>
<li><a href="pmcourting.html">Courting Days</a><p>
<li><a href="obey.html">The Promise To Obey</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="pmwrong.html">Merrienne in the Wrong for Once</a><p>
<li><a href="pmdivorce.html">Merrienne pasle d'une divorce</a><p>
<li><a href="pmpeace2.html">Peace and Quiet in the Home</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmmarried.html by HTTrack Website Copier/3.x [XR&CO'2014], Tue, 15 Jul 2025 14:00:13 GMT -->
</HTML>

