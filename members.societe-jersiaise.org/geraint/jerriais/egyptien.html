<HTML>

<!-- Mirrored from members.societe-jersiaise.org/geraint/jerriais/egyptien.html by HTTrack Website Copier/3.x [XR&CO'2014], Tue, 15 Jul 2025 13:58:39 GMT -->
<HEAD>
<TITLE>Marchi coumme un &Ecirc;gyptien</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Marchi coumme un &Ecirc;gyptien</h2></font></center><p><br>
<br>

<a href="pouorre.html"><IMG SRC="gii99a.jpg" ALT="George II"  align="right" WIDTH=188 HEIGHT=292 BORDER="0"></a>

Y'a tchique temps dans eune cl&acirc;sse du J&egrave;rriais dans ieune d'nos &ecirc;coles primaithes, j't&ecirc;mes &agrave; r'garder eune carte d&eacute; J&egrave;rri auve les noms des pliaiches m&egrave;rtchis sus en J&egrave;rriais. <br>
<br>
Eune fil'ye pointit &agrave; la carte et objectit, &#147;L'&Ecirc;gypte n'est pon en J&egrave;rri!&#148;<br>
<br>
&#147;Si-fait!&#148; qu&eacute; j'lyi dis. &#147;L'&Ecirc;gypte est dans <a href="la_trinnete.html">La Trinnet&eacute;</a>.&#148;<br>
<br>
Et ouaithe qu'i' n'y'ait pon d'chanmeaux par les c'm&icirc;ns, j'avons assez d'mielles et y'a des &#147;d's&egrave;rts&#148; dans toutes les p&acirc;ra&icirc;sses except&eacute;, i' patha&icirc;t, Saint Cli&eacute;ment. <br>
<br>
I' faut explyitchi qu'en J&egrave;rri un d's&egrave;rt est d'la t&egrave;rre tch'a 't&eacute; d's&egrave;rt&eacute;e pouor l'agritchultuthe, et n&eacute; v'l&agrave; pouortchi qu'i' y'a tant d'clios tch'ont nom L&eacute; D's&egrave;rt. N'oubliez pon nitout qu'l'&eacute;glyise p&acirc;roua&icirc;ssiale d&eacute; St. Pi&egrave;rre est &#147;St. Pi&egrave;rre dans l&eacute; D's&egrave;rt&#148;.<br>
<br>
Dans les touos vi&egrave;rs temps, y'avait eune &Ecirc;gypte en Ville &eacute;tout, car iun des vi&egrave;rs noms d'la Grand'Rue 'tait la Rue d'&Ecirc;gypte. Pouortchi? Nou n'sait pon exact&eacute;ment, mais y'a deux th&eacute;ories qu'nou-s'a propos&eacute;. Preunmi&eacute;thement, qu'chu but-l&agrave; d'la Ville 'tait hardi sablionneux; ou deuxi&egrave;mement, qu'i' y'avait des Juis tchi d'meuthaient l&agrave; - les Juis &eacute;tant m&ecirc;nomm&eacute;s d's &Ecirc;gyptiens y'a des si&egrave;cl'yes.<br>
<br>
En tout cas, ch'est seux qu'j'avons eune Pyramide en Ville. O&ugrave;'est qu'oulle est? Dans l'Vi&egrave;r Marchi, car ch'est la statue du Rouai George II tch'a 't&eacute; connue souos chu nom d'pis mille sept chents ch&icirc;nquante-tch'ieune quand la statue fut jutchie sus des d'gr&eacute;s en forme d&eacute; pyramide. Chu pi&eacute;destal fut rempliaichi, probabli&eacute;ment en mille huit chents dgi&ecirc;x-neuf, mais l'nom continnuait &agrave; &ecirc;t' fait s&egrave;rvi.<br>
<br>
Assa, J&egrave;rri est bein pus exotique qu&eacute; nou-s'&eacute;thait creu!<br>
<br>
&nbsp;<p>
<i><a href="jerpoem.html">Geraint Jennings</a></I><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="egyptien2.html">Marchi coumme un &Ecirc;gyptien</a><p>
<li><a href="georgeiii.html">A George III, Statue Royale</a><p>
<li><a href="crouaix_viermarchi.html">La Crouaix du Vier Marchi</a><p>
<li><a href="viermarchi.html">L&eacute; Vi&egrave;r Marchi</a><p>
<li><A HREF="royal_square.html">Royal Square</A><p>
<li><a href="pont2.html">Il a p&acirc;ss&eacute; gentiment dg'ieau souos l'pont</a><p>
<li><a href="23helyi.html">Deux'trais mots d'St. H&eacute;lyi</a><p>
<li><a href="galantinne.html">Vive la Galantinne!</a><p>
<li><a href="pliaiches.html">Noms des Pliaiches en J&egrave;rri</a><p>
<li><a href="ides.html">M&ecirc;fi'-ous d's ides d&eacute; Mar!</a><p>
<li><a href="obelisque.html">L'Ob&eacute;lisque &agrave; Pi&egrave;rre L'Sueux</a><p>
<li><a href="rosette.html">La Pi&egrave;rre d&eacute; Rosette</a><p>
<li><a href="grec.html">Ch'est du grec!</a><p>
<li><a href="pythamide.html">Eune Pythamide</a><p>
<li><a href="gdfegypte.html">George d'La Forge en &Ecirc;gypte</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/egyptien.html by HTTrack Website Copier/3.x [XR&CO'2014], Tue, 15 Jul 2025 13:58:39 GMT -->
</HTML>
