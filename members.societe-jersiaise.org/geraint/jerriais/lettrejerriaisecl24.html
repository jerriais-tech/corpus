<HTML>
<HEAD>
<TITLE>Lettre Jerriaise Samedi l'16 d'Avri 2005</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Samedi l'16 d'Avri 2005</h2></font></center><p>


Couomme d'amors, ch'est un pliaisi pour m&eacute;, Clifford Laisney d'vos addrechi aniet l16 d'Avri 2005 auve mes pens&eacute;es sus l's'evenements des dreines semaines.<br/>
<br/>
Quouaiq'u nous s'i'attendait, suivant les bull'tins sus l'radio, la television et les gazettes, ch'tait quand meme auve symp&acirc;thie que j'entendimes les nouvelles du 2 d'Avri announcant que l'Pape Jean Paul IIi&egrave;me avait tr&eacute;passer a l'&eacute;ternit&eacute;.<br/>
<br/>
N&eacute; dans son pays d'Polande, i 'tait hardi respect&eacute; d'son peuplye, et l'examplye tch'il a exprinmer au monde sans r'gard de religion, vivra couomme testament a son cou&ocirc;thage et sincerit&eacute; pour bein des d&eacute;cades a l'av'nin.<br/>
<br/>
Nou n'peut selon felicit&eacute; l'eglyise de Rome et l'Gouvernment pour lus expertise d'organis&eacute; les arrangements n&eacute;cessaithe pour la suth't&eacute; et l'soignage des foules tchi descendites sus l'Vatican et L'capita Rome duthant les jours menant a l'enterrement. Ch'tait vraiment touchant etou d'vaie Rouais, Pr&eacute;sidents, Princes et Membres du Publique s'entre offrant la main en acte de paix duthant l'service.<br/>
<br/>
La manni&egrave;the d'&eacute;lithe un nouvieau pape a appathence assez complyitchi, Le Candidat chouaisi est &eacute;lu par les Cardinales tchi prendes s&ecirc;gret, et ch'est seulement quand la fum&eacute;e blianche sort de la chim'n&eacute;e d'la chapelle, que l'announce s'appathe qu'un Pape a 'tait &eacute;lu. Ch'est bein assuther qu'el rempliachant de Jean Paul IIi&egrave;me autha une acte forte a suivre.<br/>
<br/>
Aupr&eacute;s bein d's'ann&eacute;es d'd&eacute;chiffrement envers la legalit&eacute; d'lus mathi&eacute;, le Prince Charles et sa pretendue Camilla, onts finnalement atint l'n&#339;ud. Ayant demint le noeuces d'un jour cause de l'enterrement du Pape, la c&eacute;remonie eut lieu Samedi pass&eacute; dans le r'griste civil a Windsor. Suivant l'mathiage, l'Archev&egrave;que de Canterbory condit un service de priethes et dedication dans la Chappelle de St George. Une congregation de huit chents 'taits en attendance, et a l'invitation de la Reine, les invit&eacute;es lus assemblites a un buffet royale, aupr&eacute;s tchi les nouvieaux mathi&eacute;s emb&egrave;rtchites sus lus leune de myi en Ecosse.<br/>
<br/>
I'a une certaine contreverse parmi l'peuplye envers la position du Prince d'&eacute;thiter la succession d'la trone suivant sa methe, et j'sis certain quels officiels responsablye lus gratt'tons la t&ecirc;te plusieurs fais devant arriv&eacute; a lus decision. Dans l'entretemps, j'souhaitons le Prince et sa Princesse toute jouaie et bouonheu.<br/>
<br/>
Pour bouonne m&eacute;suthe, la s'm'naine pass&eacute;e a etout veu le lanchement des manifestes des differents parties en pr&eacute;pathation des elections tch'ethonts lieu le 5 de Mai. Pour les prechaines trais s'm'naines, la television, le radio et les gazettes sonts vonts etre remplyie d'correspondence envers les differents candidats tch'aspithe &eacute;lection. Couomme tchi qu'la mode d'obtenin les vouaix onts changi dernierement. Chais par helicopteu que les chefs des parties traverse un but du pays a l'autre. Chaque parti est si certain que sa manniethe de gouvern&eacute; est correcte. J'lus souhaittons tous bouonne chances dans lus effort d'aspither au numero 10. Mais a la fin du compte, ch'est l'pus fort de la pouque tchi gagn'tha.<br/>
<br/>
Sus la tch&ecirc;stchion d'&eacute;lections, les affaithes c'mmenchent a s'ecauffer ichin dans p'tit Jerri. Le s'm'naine pass&eacute;e j'avons veu le lanchement d'un parti politique. I'n i'a pas d'doubte que j'verrons des changements quand veind'ra l's'elections a la fin d'l'ann&eacute;e. Le temp&eacute;thement d'politiques a changii ches dreines s'ann&eacute;es, pour meuilleu ou autrement. Etant d'la vieille ecole auve pens&eacute;es penchant vers conservateu, je r&eacute;serve m'en opinion envers ch&eacute;s passagiers de niet. Onts ti vraiment la solution.<br/>
<br/>
Nos v'la deja arriv&eacute;es a la mi&eacute; Avri, tout a appathence de prendre nouvelle vie. Les herbages erverdissent, les oiseaux nos revillye bouonne heuthe le matin, et l'temps s'ecauffe. Puis-que nous etout, et sustout les malades et les gens tchi lus trouves un mio suous l'temps, peuvent rejoui d'la saison et d's&eacute;s b&eacute;nedictions.<br/>
<br/>
Ayiz tous une bouonne semaine.<br/>
A LA PRECHAINE.<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

