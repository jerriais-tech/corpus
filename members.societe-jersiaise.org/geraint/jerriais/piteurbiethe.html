<HTML>

<!-- Mirrored from members.societe-jersiaise.org/geraint/jerriais/piteurbiethe.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
<HEAD>
<TITLE>Piteur et sa bi&eacute;the</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Piteur et sa bi&eacute;the</h2></font></center><p><br>

Y'a ti tchiq'un d'entre vous qu'&eacute;thait besoin d'jougues? De bouonne fortes jougues en t&eacute;rrie, avec chatchun eunne hanne, et tr&egrave;s bouchons &#150; tout complete? J'les vendrais bouan marchi pour 'cash', ou en &egrave;schange d&eacute; tchiqchose d'utile: eunne demi&eacute; douzaine de lapins, ou un violon de s'conde main, ou eunne grand casaque doubli&eacute;e pour l'hiv&eacute;, ou un c&ocirc;t&eacute; d'lard funtchi. Enfin, j'les bazard&eacute;thais d'bouan tcheu pourvu qu'tchiq'un l's emportisse au pus vite.<br>
<br>
J'les avais <a href="painhull.html">apport&eacute;s de Hull</a>, pliennes de bi&eacute;the, et j'comptais av&eacute; d'tchi m'd&egrave;salt&eacute;th&eacute; pour au mains tchinze jours. Mais j'avais compt&eacute; sans Laiz&eacute;! Coumme v'la tchi s'arrive souvent siez nous: &#147;L'houmme propose et la femme dispose&#148; &#150; mes neuf gallons d'bouonne litcheu n'ont servi qu'a enivr&eacute; les rats dans les drains de la ville! V'la ch'que j'ai gagnyi d'mathi&eacute; eunne good templeuse! Car, non seulment oul a prins serment de n'pon b&eacute;the de litcheu lyi m&ecirc;me, mais sen serment l'oblyije &ecirc; &#150; a ch'que j'en comprends &#150; de n'pon en gard&eacute; dans ses armouethe.<br>
<br>
Quand j'rentri d'Hull, eunne jougue a chaque main et l'autre pendue atouore du co ov un filain, ou voulut sav&eacute; ch'que j'avais la. &#147;De l'encre, que j'lis dit: ch'est eunne nouvelle sorte d'encre pour imprim&eacute; la gazette. Mets l'encre souos le d'gr&eacute;.&#148;<br>
<br>
Ch'est a sav&eacute; s'ou m'avisi quand j'allais la en d'sous en supp&eacute; un lirmin; trejous en est y que l'aut' jour, quand j'me faufilli douoch'ment pour en r'av&eacute; deux d'gouts &#150; tout 'tait viedde! Quand j'lis d'mandi tch&egrave;s que ch'la voulait dithe, ou m'r&egrave;spounni d'un p'tit air pinchi que coumme j'avais dit que ch'tait d'l'encre pour la machine, oul avait creu bin faithe de dithe &egrave;s imprimeurs de v'nin ot&eacute; cheunna hort de sa vaie!<br>
<br>
Tch&egrave;s que j'pouais dithe? Quand j'en r'p&acirc;sli dans l'imprimthie, i' s'mintes tous a rithe et a m'&egrave;slourd&eacute;. Et pis i' m'dites que ch'tait d'bin bouonne bi&eacute;the, qu'nous avait bu a ma sant&eacute; et chant&eacute; For 'ees a jolli good feller! et quand tchi j'tais en r'allant &agrave; Hull?<br>
Tch&egrave;s que j'pouais dithe? J'lus dit bin qu'y'avait yeu eunne p'tite m&ecirc;prinze, et que j'comptais &ecirc;tre au mains rembours&eacute; du prix d'la bi&eacute;the; mais i' s'&egrave;sgouff&icirc;tes tous a rithe, et j'en sis a support&eacute; touos les frais tout seu.<br>
<br>
Mais Laiz&eacute; me r'vaudra chette la! J'n'ai pas oquo d&eacute;cid&eacute; tchi punition j'lis f'thait: mais j'm'en vais rumin&eacute; la d'sus, et tchiq'un d'ch&egrave;s jours y'etha du fonne siez nous.<br>
Et pour en r'venin au c'menchment, j'ai tr&egrave;s belles jougues d'&egrave;speigne.<br>
<br>
&nbsp;<p>
<I> <a href="brambilo.html">PITEUR PAIN.</a><br>
27 July 1914<br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="painhull.html">Piteur en voyage &agrave; Hull</a><p>
<li><a href="taxe.html">La Taxe sus notr' Bi&eacute;the</a><p>
<li><a href="maryann.html">Mary Ann - tchiques annonces</a><p>

<li><a href="cahouain_litcheu.html">Marie Hibou et l'litcheu</a><p>

<li><a href="cahouain_nueuxpids.html">Nueux pids &agrave; marchi sus la terre</a><p>
<li><a href="guinness.html">Guinness</a><p>
<li><a href="biethe.html">La bi&eacute;the</a><p>
<li><a href="canne.html">Pass&egrave;z la Canne!</a><p>
<li><a href="gdfcidre.html">Eune modgie d'cidre!</a><p>
<li><a href="modgie.html">Ma Modgie d'Cidre</a> - Little Brown Jug<p>
<li><a href="littlebrownjug.html">La P'tite Breune Djougue</a> - Little Brown Jug<p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/piteurbiethe.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
</HTML>
