<HTML>

<!-- Mirrored from members.societe-jersiaise.org/geraint/jerriais/ecrehos2.html by HTTrack Website Copier/3.x [XR&CO'2014], Tue, 15 Jul 2025 13:47:18 GMT -->
<HEAD>
<TITLE>L's &Ecirc;cr&eacute;hos - Ecrehous</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L's &Ecirc;cr&eacute;hos</h2></font></center><p>

<TABLE align="right">
<TR>
<TD>
<center><a href="ecrehos.html"><img src="https://members.societe-jersiaise.org/sdllj/ecrehos_marmotchiethe.jpg" width="500" height="125" border=0 alt="Les &#201;cr&#233;hous"></a><p>
<font size="+1"><i>L&#233; Bliantch'&#206;le et La Marmotchi&#233;the</i></font><br>
<font size="-1">(M&egrave;rcie bein des fais &agrave; Eric de Bondy pouor l'portrait)</font><p>
</center>
</TD>
</TR>
</TABLE>

Y'a ch&icirc;nquante ans ch't' ann&eacute;e d'pis qu'la Cour &Icirc;nt&egrave;rn&acirc;tionale confirmit qu'Les &Ecirc;cr&eacute;hos et Les M&icirc;ntchi&egrave;rs sont &agrave; nous - en 1953. <br>
<br>
J'm&eacute; d'mande combein d'gens d'J&egrave;rri - les p&ecirc;tcheurs except&eacute;s - ont v&icirc;sit&eacute; ches rotchi&egrave;rs J&egrave;rriais - et combein qu'i' y'a d'gens tchi conna&icirc;ssent les noms des rotchi&egrave;rs? Pouor d&eacute; m&eacute;, j'ai 't&eacute; oblyigi d&eacute; r'gard&eacute; dans des livres &agrave; seule f&icirc;n d'd&ecirc;couvri touos les noms - ch'est eune bouonne chose qu&eacute; l'Docteu Fra&icirc;nque Le Maistre avait fait ses r'ch&egrave;rches y'a d's ann&eacute;es.<br>
<br>
Les pus grandes d&eacute; ches p'tites &icirc;les sont assez bein connues, par exempl'ye La Ma&icirc;tr'&Icirc;le, La Marmotchi&eacute;the, et L&eacute; Bliantch'&Icirc;le. Mais y'a d'aut's noms &icirc;nt&eacute;r&ecirc;ssants &eacute;tout. Y'a Les Trais Greunes - eune greune est un pliat rotchi tch'est juste en d'ssous d'la m&eacute; au bas dg'ieau, ou tchi s'd&ecirc;couvre un br&icirc;n seul'ment. Et n&eacute; v'l&agrave; un mot tch'est s'pos&eacute; d'&ecirc;t' Norrouais en originne.<br>
<br>
L'&Ecirc;tchi&egrave;rvi&eacute;the est acouo un rotchi tch'a un nom tchi veint du Norrouais. Ch'est la p'tite &icirc;le &egrave;s cormouothans, mais nou n'y r'conna&icirc;trait dg&eacute;the l'vi&egrave;r mot Norrouais &#147;skarfr&#148; (cormouothan). <br>
<br>
Chu rotchi a nom &eacute;tout La Pi&egrave;rre &egrave;s Femmes - n&eacute; v'ch&icirc;n l'histouaithe qu&eacute; nou-s'a racont&eacute;: des p&ecirc;tcheurs abandonn&icirc;tent eune femme cruellement sus chu rotchi. Mais sa vouaix continnuait &agrave; v'n&icirc;n d'il&agrave;, en dithant &quot;Souky Gaud&icirc;n est man nom, Souky Gaud&icirc;n est man nom......&quot; Et d'pis chu temps-l&agrave; des p&ecirc;tcheurs ont creu ou&iuml; chu cri sus l'vent.<br>
<br>
I' sembli&eacute;thait qu&eacute; s'lon la Cour &Icirc;nt&egrave;rn&acirc;tionale y'a des r'v&eacute;nants tchi sont &agrave; nous &eacute;tout!<br>
<br>

<i><a href="jerpoem.html">Geraint Jennings</a><br>
2003</i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ecrehos.html">L's &Ecirc;cr&eacute;hos</a><p>
<li><a href="ecreho.html">Nou vait es Escrehous</a><p>
<li><a href="ecrehous.html">The Ecrehous</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="rotchiers.html">Les Rotchi&egrave;rs d&eacute; J&egrave;rri</a><p>
<li><a href="pierres_de_le.html">Les Pi&egrave;rres D&eacute; L&eacute;</a><p>
<li><a href="minquiers2.html">Ph'lip doesn't care about the Minquiers</a><p>
<li><a href="minquiers.html">Es Minquiers</a><p>
<li><a href="fishing.html">A Disastrous Fishing Expedition</a><p>
<li><a href="monkees.html">J'nos'n'allons &egrave;s M&icirc;ntchi&egrave;rs</a><p>
<li><a href="iles.html">Les &Icirc;les d'la Manche</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/ecrehos2.html by HTTrack Website Copier/3.x [XR&CO'2014], Tue, 15 Jul 2025 13:47:18 GMT -->
</HTML>
