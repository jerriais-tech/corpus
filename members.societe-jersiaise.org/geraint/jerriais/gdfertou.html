<HTML>

<!-- Mirrored from members.societe-jersiaise.org/geraint/jerriais/gdfertou.html by HTTrack Website Copier/3.x [XR&CO'2014], Tue, 15 Jul 2025 13:44:42 GMT -->
<HEAD>
<TITLE>D'&egrave;rtou en J&egrave;rri</TITLE>
<META  name="keywords" content="Jèrriais, folklore, superstitions, language, langue, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'&egrave;rtou en J&egrave;rri</h2></font></center><p>

<i><font size="-1"> Le M&eacute;nage &egrave;s Feuvres,<br>
St Ou&euml;n,<p>

 L&eacute; 30 d&eacute; juilet, 1983.</font><p></i>

Moussieu l'R&eacute;dacteu,<p>

 J'sis chanceux! M'&egrave;rv&eacute;la, par la gr&acirc;ce d&eacute; Dieu, en J&egrave;rri acouothe eune fais. J'avais qu&acirc;si p&egrave;rdu esp&eacute;thance d&eacute; l&eacute; r'vaie, chu charmant p'tit pays d&eacute; ma na&icirc;ssance, paradis mondial d&eacute;vant qu&eacute; l'camas d'la machinn'nie mod&egrave;rne et l'catchet touristique e&ucirc;ssent disteurb&eacute; sa trantchilit&eacute; d'aut' fais.<p>

 Ch'est p't-&eacute;t' bein dr&ocirc;le, mais ouaithe qu&eacute; j'ai veu les p'tits c'm&icirc;ns et hauts foss&eacute;s du va&icirc;sinn&eacute; d'man vi&egrave;r m&eacute;nage des mille fais, l&eacute; sentiment d&eacute; la jouaie d'vivre et d'harmonie m&eacute; nou&ocirc;rrit acouo l'esprit &agrave; m'suthe qu&eacute; j'les hantent et qu' j'en respithe lus parfum. Et j'voudrais pouver l'mett' en boutelle et l'enm'ner auve m&eacute; en Am&eacute;thique pour parfunmer l'air d&eacute; mes vi&egrave;rs jours l&agrave;-bas en r'p&ocirc;sant ma vielle poutchie d'os.<p>

 L'aut' s&eacute;, j'viyais l'cra&icirc;ssant, et v'l&agrave; tchi m&eacute; ram&eacute;mouaithe tch'il 'tait l&agrave; &eacute;tout quand j'avais acouo les talons jaunes, et tch'i' y'avait des <a href="ditons.html">ditons</a> et des crianches entou&ocirc;rre. Il' 'taient partie d'la vie d'nouos anciens, les ditons et les crianches, comme nouos l'dit l'Docteu <a href="lemaistre.html">Fra&icirc;nque Le Maistre</a> dans les Bullet&icirc;ns d'Quart d'An d'L'Assembli&eacute;e d'J&egrave;rriais: -<p>

 "Mots et ditons d&eacute; nouos vielles gens,<br>
Et en m&eacute;mouaithe du bouon vi&egrave;r temps - <br>
Penses-s-y tchiquefais, car ch' est d'tchi vyi - <br>
Br&eacute;delles et mots d'nouot' chi&egrave;r J&egrave;rri!"<p>
<img src="crai.gif" width="37" height="75" alt="l'cra&icirc;ssant" title="l'cra&icirc;ssant" border="0" align="right" />
Ieune des ditons entou&ocirc;rre est: "J'ai veu l'cra&icirc;ssant; tch'i' m&eacute; vieil'ye donner bel et grand." Eune crianche est qu' ch'est mauvaise chance d&eacute; l&eacute; r'garder par la f'n&eacute;tre pour la preunmi&eacute; fais. Nou peut aller d'houors l&eacute; vaie pardessus l'&ecirc;paule drouaite et en m&ecirc;me temps nou dait taper sa pouchette d'un coup s&eacute; auve la main. Ou si'en tout cas faut aller d'houors, l&eacute; r'garder l'trav&egrave;rs des bouais. Si tout ch'la n'est pon fait, ch'est la pou&ocirc;rret&eacute; &agrave; v'n&icirc;n. Eune aut' crianche est qu&eacute;, l'ayant veu, l'cra&icirc;ssant, par la f'n&ecirc;tre, i' faut l&icirc; montrer d'l'argent dans sa main. Et pour aver bouanne chance i' faut l'saluer neu fais.<p>

Dans la salle du M&eacute;nage, ch'tait acouo l'<a href="crassait.html">cr&acirc;sset</a> tchi donnait sa faillie lueu quand j'tais mousse, et ma grand-grand'm&eacute;the, tr&eacute;jous assise &agrave; la carre d&eacute; l'&acirc;tre, disait: "Y'a un chap&eacute; au cr&acirc;sset; j'allons vaie tchitch'uns." J'm&eacute; r'souveins qu' j'avais d'la peine &agrave; disc&egrave;rner l'chap&eacute;, mais, en &eacute;ffet, tchitch'un v'nait passer la s&eacute;th&eacute;e. Dans des temps quand j'allais la vaie, ma grand-grand'm&eacute;the, j'viyais des gros p&ecirc;tres dans la votte du pits, et quand oulle allait qu'si eune bouqu't&eacute;e dg'ieau j'aimais bein la vaie d'valer et ramonter l'sieau dans l'pits atout l'a&icirc;gue du g&icirc;ndas.<p>

Quand j'li montrais les p&ecirc;tres ou m'disait: "I n'faut janmais lus faithe d&eacute; ma, &egrave;s <a href="petre.html">p&ecirc;tres</a>. Y'en a iun qu'nou-s-appelle un p&eacute;tre &agrave; sou. Ch'est un p'tit p&eacute;tre, ch't&icirc;-l&agrave;, et si nou-s-en happe iun i' n'faut pon l'tuer, car ch'est bouanne chance. Si nou-s-en vait iun marchi sus s&eacute;, ch'est s&icirc;ngne qu&eacute; nou s'en va r'ch&eacute;ver des sou.<p>

Et en p&acirc;lant d'<a href="sousvoc.html">sou</a>, l's anciens criyaient qu&eacute; ch'tait bouanne chance d&eacute; porter eune p&eacute;tite pi&egrave;che sus s&eacute;, sustout la pus p'tite, l&eacute; tout temps p&acirc;ss&eacute; eune fr&eacute;luque, pus tard un liard, et pis un siex-sou en argent. Ch'tait bouanne chance, &eacute;tout, d&eacute; porter un sou p&egrave;rchi sus s&eacute;, ou un siex-sou ou m&ecirc;me un ch'l&icirc;n, touos p&egrave;rchis, mais ch'tait mauvaise chance d&eacute; donner autcheune d&eacute; ches pi&egrave;ches p&egrave;rchies &agrave; autcheune p&egrave;rsonne.<p>

En m'promenant, la rencontre d'eune p&egrave;rsonne m&eacute; ram&eacute;mouaithe la crianche des anch&ecirc;tres qu&eacute; ch'tait mauvaise chance d&eacute; p&acirc;sser tchitch'un dans eune mont&eacute;e. Iun d'vait arr&ecirc;ter pour la&icirc;ssi l'aut' p&acirc;sser, mais l&eacute;tch&eacute; des deux? Et s'il' arr&ecirc;tent touos les deux en m&ecirc;me temps? J'n'ai janmais seu la r&eacute;ponse!<p>

Eune vielle fil'ye tchi rencontrait eune femme mathi&eacute;e la preunmi&eacute; chose l&eacute; lundi mat&icirc;n 'tait s&icirc;ngne d&eacute; malheu ou d'embarras. Et la m&eacute;me chose si ch'tait qu'un vi&egrave;r gar&ccedil;on rencontrait un homme mathi&eacute;. Mais l'pi&eacute;the d&eacute; tout 'tait qu&eacute; si nou rencontrait tchitch'un tchi vouos r'gardait gare ch'tait s&icirc;ngne d&eacute; mauvaise chance l&eacute; restant du jour !<p>

Et en rentrant dans l'vi&egrave;r M&eacute;nage, i' m'veint &agrave; l'id&eacute;e tch'il est vyi assez (il a quat' chents ans) pour aver ieu eune branque d&eacute; louothi m&icirc;nse dans la machonn'nie sus la cheunm'n&eacute;e quand i' fut b&acirc;ti pour bouanne chance, eune aut' crianche du temps jadis tch'est p't-&eacute;t' la cause qu&eacute; j'avons tr&eacute;jous 't&eacute; <a href="roselouothi.html">Louothi&egrave;rs</a> dans nouot' fanmil'ye!<p>

<i><a href="lefeuvre.html">George d'La Forge</a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfdertou.html">D'&egrave;rtou en J&egrave;rri</a><p>
<li><a href="gdfcrasset.html">Les d'vis du Bouan'homme George</a><p>
<li><a href="crassait.html">Le Crassa&iuml;t</a><p>
<li><a href="craset.html">Notre Vieir Cr&acirc;set</a><p>
<li><a href="craset2.html">Le Cr&acirc;set</a><p>
<li><a href="gdfcrianches3.html">Crianches et cou&ocirc;teunmes</a><p>

<li><a href="gdfcrianches2.html">Acouo des crianches</a><p>

<li><a href="gdfcrianches4.html">Et acouo des crianches</a><p>
<li><a href="mauvaisechance.html">La Mauvaise Chance</a><p>
</ul>
</font>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfertou.html by HTTrack Website Copier/3.x [XR&CO'2014], Tue, 15 Jul 2025 13:44:42 GMT -->
</HTML>
