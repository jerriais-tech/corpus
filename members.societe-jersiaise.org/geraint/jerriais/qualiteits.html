<HTML>
<HEAD>
<TITLE>Les Qualit&eacute;&icirc;ts tchy faut qu'la Famme qu'y' mathyi&ecirc;thait possaidd' et chein q'j'enn' veurt pon qu'ou faitche.</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>
<b>Les Qualit&eacute;&icirc;ts tchy faut qu'la Famme qu'y'</b><br/>
<b>mathyi&ecirc;thait possaidd' et chein q'j'enn' veurt</b><br/>
<b>pon qu'ou faitche.</b><br/></h2>
<br/>
<b>Conditions arrangies en Ordre Alphab&eacute;tike par</b><br/>
<b>m&eacute;, Jean Taufill',</b><br/>
<b>de Saint Louothains, Jerry.</b><br/>
<br/>
NOVEMBRE 1926.<br/></font></center><p>
<br/>
<div align="center">ARTYCLE PRUMMI.</div><br/>
<br/>
Man'p'P&ecirc;e et ma'm M'm&ecirc;e sont tr&eacute;jous &agrave; m'chant&eacute; qu'j'devthais m'mathi&eacute;. Et bain, j'veurt bain l&ucirc;s f&egrave;the chu plyiaizi-l&agrave;, car achteu t'chinn' sont pon si jannes comme ils t'aient yia vingt-ans p&acirc;ss&eacute;s, et, tout, l'yia unn aut'e choze, ille ont unn' maladie qu'l&egrave;s pus grands Dhocteurs du monde, dizent-tous, tchinn' yia pon moyen d'san j'u&eacute;thi; chest-&agrave;-dithe, y'n yia qu'un r'mi&egrave;de &agrave; chutte maladie-l&agrave;, mais comme chest-un r'mi&egrave;de tchi vouos tue, y vaut bain m&ucirc;s avv&eacute; la maladie, qu'd'avv&eacute; le r'mi&egrave;de. Chutte maladie-la, y pathait qu'tout l'monde d'chutte terre ichin, en souffrent, et si j'sis pour lavv&eacute; p&uacute;s tard, j'f'thai p't&ecirc;tre bain m&ucirc;s d'faithe comme mes pathents sonts tr&eacute;jous &agrave; m'dithe d'faithe.<br/>
<br/>
Chutte, maladie-l&agrave;, s'appelle en Anglyiais, Anno-Domini, unn' bain, bain, mauvaize maladie, &agrave;-cheu tchi pathaits, et Rouais et Pappes, et Fermyiers, et Chant'n'yiers, et D&eacute;put&eacute;s, et Dhocteurs, et tout l'restant des communes gens, fammes et hommes, sont s'&ccedil;eux d'lav&eacute; quant l&ucirc;s temps v'enn'dra, et y'n yia qu'les siens tchi sont jucqthyies s&ucirc;s unn' scabelle en pierre, comme le Rouai George, dans l'Vyier March&iuml;, tchi peuvent dithe tchinn' s'percheuvent pon du tout d'chutte maladie l&agrave;.<br/>
<br/>
J'enn' l'ai pas occouo, m&eacute;, mais j'crai bain qu&eacute;'j' l'&eacute;thait, comme touos l'z'autres, ch&egrave;st pourthchi, j'man vais m'd&eacute;cid&eacute; &agrave; pass&eacute; par cht'&eacute;preuve-l&agrave;, mais comme j'sis un myio difficile &agrave; plyi&egrave;the, et, qu'j'veurt tr&eacute;jous vaie la braicque d'vant la saut&eacute;, j'man vais vouos dithe en d&eacute;ss'trais m&ocirc;ts, les qualita&icirc;ts qu'j'veurt que'la personne qu'j'mathi&egrave;thai poss&egrave;de, et cheu qu' j'enn' veurt pon qu'ou faitche quant j's&ccedil;ont mathyi&egrave;s, et pour qu'les jannes d'mo&euml;zelles tchi sont ichin &agrave; m'entendre, et qu&eacute;thaient p't&ecirc;tre ida&icirc;s sus m&eacute;, pyi&egrave;sse va&icirc;s, et comprendre, cheu tchi faut tchille aient, et cheu tchinn' faut pon tchi faitche, j'ai myns mes conditions en ordre alphab&eacute;tike, pour tchi n'aient pon d'embarras &agrave; les comprendre et les observe, et &agrave; s'en r'assouv'nin.<br/>
<br/>
<div align="center">ARTYCLE DEUX.<br/>
<b>La Femme que j'mathi&ecirc;thai.</b><br/>
<br/>
</div><div align="left"><b>Pr&eacute;mi&eacute;th&eacute;ment:</b><br/>
 Affablye et Aimablye! Y faut quou's s&ccedil;ait tr&eacute;jous bain affablye et bain aimablye, et quou' m'faitche tr&eacute;jous bouanne myne, quant m&ecirc;me qu'tchique fais j's&ccedil;ais d'mauvaize humeu' par le ma-&egrave;s-dents, oue qu&eacute;j'm&eacute; sis tr&eacute;butchyi par all&eacute; k&eacute;ddaine &agrave; man trav&acirc;s, ou qu&eacute;'y's&ccedil;ais chagrin quant mes patates et toumates ont la maladie, ou qu'm&egrave;s k&eacute;tots ont l'pico.<br/>
<br/>
<b>Second&eacute;ment:</b><br/>
 Y faut et-tout quou's s&ccedil;ait Belle et Bouanne, comme nout' vyier diton jerriiais dit, Belle comme une byiau jour et bouanne comme du bouan pain. Et pis, unn'aut'e chauze, j'enn' veurt pon qu'm&egrave;s camarades es-s&ccedil;aient &agrave; s'ente chuchott&eacute;. Qu'ma famme est p&ucirc;sla&icirc;s qu&eacute; l'p&eacute;ch&eacute; du Dimanche, et quoull' &agrave; unn' bouoche qu&egrave;st presq' ossi large comme l'ouvertuthe d'unn' bo&euml;te &agrave; lettres.<br/>
<br/>
<b>Tr&egrave;szi&egrave;m'ment:</b><br/>
 Y faut et-tout quou's s&ccedil;ait bain Couothage&ucirc;se, parc&eacute;-qu&eacute; si tch&iacute;que fais un t'chan &eacute;prouvthai &agrave; m'mordre, y faut quou pyi&egrave;sse prendre ma plyiaiche, pour m&eacute; donn&eacute; l'temps d'm&eacute; sauv&eacute; &agrave; l'abri.<br/>
<br/>
<b>Quatri&egrave;mement:</b><br/>
<br/>
 Ynn'faut pon qu'ou's s&ccedil;ait trop D'licate. Ynn'faut pon quou's s&ccedil;ait tr&eacute;jous &agrave; cherchi les Dhocteurs ou &agrave; all&eacute; dans les boutiques &agrave; drogues pour accatt&eacute; d'zemply&acirc;tres pour cachi des v&eacute;thues quant ou l'en &eacute;tha sus ses da&icirc;s ou quoull' &eacute;tha des rubbins s&ucirc;s sa fache.<br/>
<br/>
<b>Chinqui&egrave;mmement:</b><br/>
 Y faut ettout, sans manque, quou's s&ccedil;ait bain Eduqchtie. Y faut qu'ou sache yli&eacute;the conothan'ment l'Critiq' et, &ecirc;crithe, et chiffr&eacute; et chant&eacute; et quoull' ait p&acirc;ssait d'z'examains et yieu des certificats pour chenn'chin au Coll&egrave;ge des D'mo&euml;zelles et quoull' ait gangnyi la Coupe &agrave; nout' vyier ammin Elyie &agrave; l'Eistethfode.<br/>
<br/>
<b>Siexiemement:</b><br/>
 Y n'faut pon quou's s&ccedil;ait Faingnyianne, parc&eacute;-qu&eacute; j'man vais avv&eacute; la ferme &agrave; man bouanhomm' d&eacute; p&egrave;the &agrave; Nou&eacute; tchi-vaint, et y faut qu's&ccedil;ais bainn' er-r'gardant de n'enpliyier pon trop d'monde &agrave; faithe man tr&acirc;vas, si j'veurt p&eacute;yi l'louage d'la terre touos les siex mais, et etout, y faut quou sache fouangnyi&eacute; et faithe le l'vain et p&ecirc;tri et cauff&eacute; l'fou et faithe la soupe et des bourdelots et du rouollot et des domplinn', et du p&acirc;tait d'pommes d&eacute; Rommthyi, et, tout, y faut quou sache d&egrave;ss&ccedil;all&eacute; et friccachi d'la verte-t&eacute; mouothue avec d'l'ouognon, car chest l&agrave; yiun des pa&icirc;ssons d'la m&eacute; qu'jaime le m&ucirc;s, et par'd'sus tout, y faut, et tout, quou pyi&egrave;sse traithe les vacques, et abbreuv&eacute; les vyiaux et les r'mu&eacute; toute les deux heuthes quant y's s&ccedil;ont dans l'clyios &agrave; la terra&icirc;s, et ettout, savv&eacute; m&acirc;t&eacute; les patates le germe en haut.<br/>
<br/>
<b>Setti&egrave;mmement:</b><br/>
 Ynn' faut pon quou's s&ccedil;ait trop Gourmande. Ynn' faut quou s'accouotumme &agrave; collyi&eacute; sus san mangyi et san b&eacute;the, parc' que l'pain est chi et l'th&eacute;e et tout, et la viande occouo pli&egrave;the. La patish'chyie est d'la pouaizon, et y'n faut pon quoull' y touche, mais z'ou pouorra accatt&eacute; unn' g&acirc;che &agrave; corinte d'tems z'en-temps, quant j'&eacute;thons' d'la compagn'yie.<br/>
<br/>
<b>Huityi&egrave;mmement:</b><br/>
 Y faut et-tout quou's s&ccedil;ait bain'n Habillyie. A chu point l&agrave;, j'sis un myio difficile &agrave; plyi&eacute;the. Jenn' veurt pon quou's s&ccedil;ait v&ecirc;tue comme les filles et fammes d'acheteu, trais-karts de vairges de long et une' d&eacute;myie vairge d'laize, ou presque pon d'corsage, et pon dutout d'manches, ni avec unn' robe thchi nettyie les routes  l'yia du monde p&eacute;yis par la para&icirc;sse pour faithe chu trav&acirc;s l&agrave;, la para&icirc;sse peut yiafford&eacute;  pas m&eacute;  mais quou's s&ccedil;ait habitlyie d&eacute;cemment, et pon comm' unn' &ecirc;sfant d'trais &agrave; chinq ans.<br/>
<br/>
<b>Neuvi&egrave;mement:</b><br/>
 Y faut et-tout qu'ou's s&ccedil;ait bain'n Intelligente, chest-&agrave;-dithe y faut quou's s&ccedil;ait capablye d'vais san trav&acirc;s d'vant l'avv&eacute; fait, et quou pyi&egrave;sse lyi&eacute;the, et comprendre cheu qu'le Caouain nouos dit toutes les s'maines dans sa Gazette.<br/>
<br/>
<b>Djyiezi&egrave;mmement:</b><br/>
Y font qu'ou's s&ccedil;ait p&ucirc;s Janne qu&eacute; m&eacute;, si&ecirc;z ans pour le mains, parce-qu&eacute; quant j'venn'drai vyi et q'je'nn' pouorrait p&ucirc;s travaslyi, oull'etha occouo assa&icirc;s d'forche pouor souangnyi, et ekredd&eacute; et brinjy les vacques et les ch'vaux, et les k&eacute;tots, et et-tout, pour m&eacute; souangnyi quant j's&ccedil;ai malade.<br/>
<br/>
<b>Onzi&egrave;mement:</b><br/>
Y faut, et-tout, qu'ou's s&ccedil;ait bouanne Kouotuthyi&eacute;the, parc' qu'&agrave; man trav&acirc;s je d'piche, et j'tryille souvent m'z'habits, et y faut coumme' les r'gra&icirc;es et coumm' mett' des boutons, quant yian manq'tha, et coumm' r'habille mes kauches, et les siennes, et quou sache ouvr&eacute; three purl, one plain, et d'am&acirc;zet, et rann&eacute;, et remply&eacute;t&eacute;, et faithe des kors&ecirc;ts-d'oeuvre.<br/>
<br/>
<b>Douzi&egrave;m'ment.</b><br/>
 Lavv&eacute;. Y faut et-tout, qu' sa'm m'm&eacute;e yiait apprins &agrave; lavv&eacute; l'linge, et quou pyi&egrave;sse le faithe sans avv&eacute; b'zoin d'unn' lav'resse &agrave; l'ys d&ecirc;pens&eacute; sans savon, et l'ys cont&eacute;' toutes les z'histouethes, bouanne et mauvaizes, s&ucirc;s tout l'monde du vaizinn&eacute;. Et'tout, quou sache faithe d'lemp&acirc;is, et emp'z&eacute; et f&eacute;th&eacute; les blankets et l'linge quant y s'&ccedil;a s&ccedil;et.<br/>
<br/>
<b>Traitzi&egrave;me'ment.</b><br/>
 Marchand&eacute;. Y faut qu'ou sache, et'tout, comment faithe un Marchi et quand cha&icirc;s vendeurs d'lachette et d'drat d'z'conde main l'ys dithont qu'cheu tchyll' yioffre pour trantesieux-sous, lys co&ucirc;te-t&eacute; en ville, pour le mains, un &ecirc;stchu, siezl'ez Gruchy, ou Mess Vou&ecirc;zin, y'nn' faut pon quou'll' z'&ecirc;couttes, et, s'laissi happ&eacute; comm' unn' oua&icirc;z&eacute; dans z'unn tr&eacute;mmiye et, et'tout, y faut qu'ou pli&egrave;sse Merqtchi et vendre l'beurre, et l'z'oeux, au grand Marchi d'la Ville, l'yi m&ecirc;me, touos les Sam-dis.<br/>
<br/>
<b>Quatorzi&egrave;mement:</b><br/>
 Y'nn' faut pon, et-tout, quou's s&ccedil;ait Nardjheuze. et &ecirc;t'e tout l'temps &agrave; m&eacute;r'prochi de l'avv&eacute; mathyi&ecirc;e pour m&eacute; servi d'servante, et quoull'&eacute;thait bain m&ucirc;s fait d'avv&eacute; mathyi&eacute; sans couozin L'Yi&eacute;ss, tchi n'est pon fermi, mais propi&acirc;&icirc;thaithe fon&ccedil;i (o&ugrave; enfonts&ccedil;ait), et, tchi, pis tchylle est mathyi&eacute;t garde deux servantes, yiunn' pour traithe, et l'aut'e tchi met unn' manyi&eacute;the d'&eacute;spesse de d'Oyley s&ucirc;s l'haut d'sa t&ecirc;te, quant oull' est &agrave; la porte &agrave; r'ch&eacute;v&eacute; les viziteurs, quant-y yia d'la compagnyie.<br/>
<br/>
<b>Tchyinzi&egrave;me-ment:</b><br/>
 Y faut, et-tout, quou's s&ccedil;ait bain Ob&eacute;yissante, et quou faitche tout cheu qu'j'lys dithait d'faithe pour ma&icirc;djhi &agrave; man trav&acirc;s, quant m&ecirc;me qu'j'lys d'mand'dais de fouoi unn' karre, ou d'cachy les ch'vaux l' jour d'ma grande tch&eacute;thue pour sauvv&eacute; les chinq ch'lins qu'je'-thait &agrave; donn&eacute; &agrave; unn' homme de journais pour faithe l'm&ecirc;me trav&acirc;s, et, et-tout, quou sache coumment envyi&eacute; unn' raye &agrave; la da&icirc;m&acirc;cyle et dech't&eacute; et affffa&icirc;t-t&eacute;.<br/>
<br/>
<b>Saizeyi&egrave;mement:</b><br/>
Pollie. Y faut et-tout, coumm' diche tr&eacute;jous Sou'plyiais et Mer&ccedil;ie quant ou'mm' mand'da, ou qu'jlys don'nai autchunn' chauze, et quant-y venn'dra du monde &agrave; la porte tchi d'mand'dont pour m&eacute;, qu's&ccedil;ait un Recteu, un Conna&icirc;tablye, un Juge, o&ugrave; m&ecirc;me un Greffy, y faut qu'ou les faitche entr&eacute; &agrave; l&ucirc;s dithe  Moussyieu Taufill! vaint just'ment d'sorti pour souangnyi tout san besty&icirc;&acirc;s, mais j'man vais l'ys dithe quou'z'&ecirc;tes v'nus pour avv&eacute; l'honneu' d'lys pasl&eacute;, en n'attendant, si chenna vouos ply&acirc;&icirc;t, ou pouva&icirc;s r'gard&eacute; la Gazette et l'Criti'q' &agrave; Moussyieu l'Bro' ou bain la Chronike, et l'papi Anglyiais qu'&agrave; chinq pages d'annon&ccedil;es contr&eacute; yiunn' de nouvelles &agrave; l'yi&eacute;the, et tchi met d'temps z'en temps, et souvent, des vers&ecirc;ts d'p&ocirc;&ecirc;zie, ou d'proze, tchi font la myne d'&ecirc;t'e rhym&egrave;es, souos l'annon&ccedil;e d'voutt' d&eacute;c&egrave;s, pour faithe comprandre au monde qu'aimn' &agrave; l'yi&eacute;the chenn'a, qu'vouos z'he'thythyiers sont bain contents qu'ou n'a&icirc;tes p&ucirc;s l&agrave; &agrave; l&ucirc;s ni&eacute;the.<br/>
<br/>
<b>Djyi&ecirc;zset'tyi&ecirc;mement:</b><br/>
 Qu'mand'ra&icirc;sse. Y'nn' faut pon quou qu'mande partout quant j'sis l&agrave;. Ch&egrave;st m&eacute; tchi p&acirc;ie, et ch&egrave;st m&eacute; tchi qu'mande, mais quant j's&ccedil;ait hort au Waybridge, o&ugrave; &agrave; tchicqu' assemblyi&egrave;e d'p&acirc;ra&icirc;sse, o&ugrave; &agrave; des dingnyiers p&acirc;ra&icirc;ssyeaux, o&ugrave; &agrave; des vendues, et bain, y f&acirc;udra quou reste &agrave; la maizon &agrave; qu'mand&eacute; et &agrave; r'gard&eacute; s&ucirc;s les trav&acirc;slyieurs, quant yian'n'&eacute;tha. Autre'ment.  Be Qu&icirc;yet.<br/>
<br/>
<b>Djyiez'shuityi&egrave;mm&egrave;ment:</b><br/>
 R&eacute;zollue.  ch&egrave;st-&agrave;-dithe, qu&eacute;, j'man veurt pon yiunn' tchi's s&ccedil;ait tr&eacute;jous &agrave; s'plyaindre quoll'&ecirc;st p&ucirc;s lassa&icirc;s quant-ou z'l&egrave;ve au matin, qu&eacute; quant ou's'couoche au s&eacute;, et qu'oull' &agrave; tr&eacute;jous les mains et les pies j'l&ecirc;es, et m'faithe br&ucirc;l&eacute; du t'cherbon, sustout au prix tchylle est, &agrave; l'ys cauff&eacute; d'yieau pour mettre dans unn' boutelle pour l'ys cauff&eacute; s&ecirc;s pies dans l'lyiet, &ecirc;tait et hivvait.<br/>
<br/>
<b>D'jyiezneuvi&egrave;mement:</b><br/>
 Y faut, et, tout, quuo's s&ccedil;ait bain Souangnyeuse d'enn' d&eacute;pens&eacute; pon mes sous, mal-&agrave;-propos, ni les siens n'nyntout quoull' &agrave;, ou quou's's&ccedil;a en vouaix d'avv&eacute; quant san'p'p&ecirc;e et s'm'm&ecirc;e n'pourront p&ucirc;s respith&eacute; manq' d'air. Et, et-tout, ynn' faut pon quoull' ait peux des Souothies quant oull'en verra, p't'&ecirc;tre dans sa tchu&icirc;zinne, et grimp&eacute; s&ucirc;s les tcha&icirc;thes ou s&ucirc;s la tablye, faizant myne d'avv&eacute; peux d'unn' p'tite b&ecirc;te tch&egrave;s quattr'vingt's&icirc;&egrave;x fa&icirc;s p&ucirc;s p'tite qu'y'li, et tch'aimmthait m&ucirc;s mangi un pain d'deux livres, qu'd'la mangi.<br/>
<br/>
<br/>
<b>Vingtyi&egrave;mmement:</b><br/>
 T&ecirc;touangne, Ynn faut pon quou t&ecirc;touangne contr&eacute; m&eacute; quant j'lys dithai tchinn' faut pon qu's&ccedil;a m&eacute;the s'&ccedil;ait tr&eacute;jous pendue si&egrave;x nous &agrave; &ecirc;prouv&eacute; &agrave; 'mm'qu'mand&eacute;, et &agrave; me'r r'prochi d'avv&eacute; mathyiet sa fyille pour ses sous. S&acirc;br&eacute;-de-boua&icirc;s, pistollet d'fav&ecirc;ts, chest y d'ma faute &agrave; m&eacute; soull'en &agrave; d&egrave;s herpins. Je nn' les da&icirc;pense pon &agrave; fricachi des pluches de coddrettes, ma fingre. J' m&eacute;ts tr&eacute;jous ses sous avec les mains, dans yiunn' des banques d'l&agrave; Grande-Rue, en Ville.<br/>
<br/>
<b>Vintyiun'ni&egrave;mement:</b><br/>
 Y faut tr&eacute;jous, et-tout, qu'ou's rende bain Uttille, ou coumm' les fa&icirc;zeurs de vendues d&icirc;zent tr&eacute;jous quand y vende un ch'va, Proppe &agrave; touos z'uzages. Yia des momments dans la vie, quant y faut tchunn' famme mathyi&ecirc;e prenn' le qu'mand'ment du navithe quant san Cap'tainn' est t'en vacanches ou tchyll' &agrave; unn sou&acirc;is d'fr&eacute;, ou d'aut'e p'tites chauzes semblyiablyes et, et-tout comm' ou dev'thait &ecirc;t&eacute; bain contente, et bain fyi&eacute;the d'avv&eacute; yieu la chan&ccedil;e d'avv&eacute; trouvvait un si bouann' homme comme' m&eacute;, &agrave; trav&acirc;sllyi pour lyi, et la souangnyi quant-ou n'est pon malade, qu'oull' l'ys montre sa r'conna&icirc;ssance de chein tchi fait pour lyi, en s'&ecirc;fforchant tr&eacute;jous de l'yi&ecirc;djhi de toutes ses forches.<br/>
<br/>
Quantou's s&ccedil;a malade ou peut all&eacute; &agrave; l'H&ocirc;pita, ou au Dispensaithe, ou's s&ccedil;a bain mus souangnyie l&agrave; qu'siex lyi, et &agrave; milyieu marchi, car s'n'homme &agrave; assa&icirc;s d'trav&acirc;s &agrave; faithe &agrave; souangnyi sa ferme, et n'a pon l'temps &agrave; perdre &agrave; souangnyi des malades, quoyq' y' faut bain tchi souangne de san bestyias si sont malades, car cha&icirc;s pouorre cr&eacute;atuthes-l&agrave; ne peuvent pon's souangnyi yieux m&ecirc;mes, et y'nn n'es&ccedil;ais pon adminzes dans l'H&ocirc;pita oull' Dispensaithe, et p&ucirc;s occouo, j's&ccedil;ait unn' grande perte pour sa pouchette, si les la&icirc;ssait p&eacute;thi faute de soins, et, apr&egrave;s tout, y peut p&ucirc;s facillement remplyiaichi sa famme et en trouv&eacute; yiunn' pour l'temps quoull' est &agrave; se'r r'faithe, qu&eacute; d'trouv&eacute; du besty&icirc;&acirc;s d'la m&ecirc;me quallitait, et valleu' comm' les siennes tchyll' &agrave; acheteu siez-ly.<br/>
<br/>
<br/>
<br/>
<b>Vinn'deuxi&egrave;mmement:</b><br/>
Vainne et Vannitteuse. Y'nn' faut pon quou s'imagine qu&eacute; viyiant qu'oull' est sortie d'unn' bouanne ma&icirc;zon, cou'erte en arda&icirc;zes, et qu'san p&eacute;the est propri&ecirc;taithe princippa-d'p&acirc;ra&icirc;sse, et t'chyll' a tait D&eacute;pputt&eacute;, et Conna&icirc;tablye, qu'pour chenna oull'est milyieuthe qu&eacute; me tchi sis fermi. Yia pon d'mert &agrave; l'appathen&ccedil;e, et y pouorrait bain 'n'arrivv&eacute; un jour quant m&ecirc;s vyielles gens m&eacute;s's&ccedil;ont p&ucirc;s d'sus, mais, souos terre  que'jes's&ccedil;ait riche ass&acirc;&icirc;s pour afford&eacute; &agrave; &ecirc;t'e Juge -si pas dans z'Etats  au mains au Show des Trais P&acirc;ra&icirc;sses et l'sien du ma&icirc;s d'O&ucirc;t en Ville, et, et'tout au Show des t'chans, et des poulles, et des lappins.<br/>
<br/>
Et, et'tout, y'nn' faut pon quou's z'poudre la fache avec d'la rouoge bricque moulue, et quou's s'&ccedil;ait attint&acirc;&icirc;s avec des colyiers d'perle, et des bagues et cha&icirc;nes, et montre en'n'or, comm' onn' z'en vai si&egrave;x Mess Woolworth dans la Rue Driyi&eacute;the, et tchi's s&ccedil;aient la ca&ucirc;ze d'la faithe da&icirc;pens&eacute; unn' p'tite fortunne &agrave; acatt&eacute; toutes ch&acirc;is vanithais l&agrave;, tchinn' lys servithont d'rain du tout, car y fa&ucirc;dra quoull' les changent toutes les fa&icirc;s qu'l&egrave;s moddes d'z'habits et d'chappyiaux chang'jont. Et, et'tout, oull' &eacute;tha pus d'chances d'mavr&eacute;, sout garde ses ch'veux touos longs, et, pon &ecirc;courta&icirc;ts comm' yian-&agrave; achteu, et qu'nou'nns&ccedil;ait pon si chest fille o&ugrave; gar&ccedil;on, sinnon quant nou l&ucirc;s r'garde le motton et qu'nout vait bain tchi n'ontpon pas jammais fait servi un r&acirc;zeux d'sus, et, ettout, tchest la cauze qu&eacute; l&ucirc;s cot est tout v&eacute;ssyiet par &ecirc;tr'e br&ucirc;lai du sollait.<br/>
<br/>
<b>Vinn'tra&icirc;zi&egrave;m'ment:</b><br/>
 Chutte letter y'chin, pathait-ty, n'est pon dans l'dixtionnaithe Jerriais o&ugrave; Fran&ccedil;ais, chest bain vrai qu&eacute; j'nos en faisons servi dans les mots Wouagg, et Wouaie, mais comm' chest mots-l&agrave; sont sustout pour les k&eacute;dolles  et qu'chest-t'unn' famme queu'j' veurt et pon un ch'va, - (j'an-ai d&ecirc;j&aacute; deux)  chest pourtchyi j'man dithai pon d'aut'e l&agrave; d'sus.<br/>
<br/>
<b>Vinn'quatr&egrave;immement:</b><br/>
 Si toutes les d'mo&euml;zelles tchi sont ychin &agrave; m'&eacute;coutt&eacute; trouvent qu&eacute; chain qu' j'vains d'l&ucirc;s dithe jusqu'acheteu est Ecellent, et est d'l&ucirc;s go&ucirc;, y'mm' m&eacute; fthaient un grand plyiaizi Indeed, en montrant l&ucirc;s contentement en m'donnant tra&icirc;e bouannes rondes d'appyiaudiss'ments et, One more for Luck.<br/>
<br/>
<b>Vinn'chinqui&egrave;m'ment:</b><br/>
 Yziers. Y faut et-tout qu'oull' ait les deux yziers doux et clyiers, - comm'nout dit par si&egrave;z-nous  Deux yziers comm' des chandelles allum&acirc;&icirc;s, pon y'un tchi vouos r'garde, et lau'te tchi r'garde la s'maine tchi vaint, mais s'out posso&eacute;de touos l'z'aut'es bouans points et quallit&acirc;&icirc;ts qu'j'vains d'nomm&eacute;, et bain, j'nai's s&ccedil;ai pon trop r'gardant si chest quoull' est oblyigie d'mett'e des lunettes, j's&ccedil;a p'&ecirc;tre unn' bouanne chauze pour m&eacute;, car quant oull' s'z&eacute;tha &ecirc;jgheth&acirc;&icirc;ts ou'nn' verra pon si clyiai si j'envye par m&ecirc;s garde d'la chendre de p'tun sus ses tappies, mais y faut qu's&ccedil;ait des lunettes &agrave; deux f'n&ecirc;tres, pon, comm' yian-&agrave; qu'nout met sus l'yi droyte, et p&icirc;s l'aut'e est oblyigi d'frumm&eacute; comm' nout fait quant nout-z est &agrave; tith&eacute; &agrave; Crabb&eacute; pour le Club, ou bain, quant nout-z est &agrave; la chasses des mo&euml;ssons et des ra&icirc;tchyeaux dans l'ma&icirc;s d'Octobre, o&ugrave; quant la chasse est wouerte, ou bain, comm, Moussyieu l'Greffy, &agrave; la Cour, qu'ant met yunn d'm&ecirc;me pour vais sout z'avaits la fache touann&acirc;&icirc;s du bouan bord.<br/>
<br/>
<b>Vinn'si&ecirc;zi&egrave;mm'ment:</b><br/>
 En fin d'cauze, et pour &ecirc;vittait les fr&acirc;is de l'mett'e s&ucirc;s les gazettes, j'man vais vouos z'offrit &agrave; to&ucirc;s, n'importe l'&acirc;ge et les quallit&acirc;&icirc;ts, mes r'mersi&egrave;xments les p&ucirc;s sinc&eacute;thes pour la p&acirc;tienche et l'bouan comport qu'ou'z'ava&acirc;&icirc;ts yieu, et fait, duthant l'temps qu' j'ai tait &agrave; vouos z'expos&eacute; chen qu' j'veurt, et cheuq' jenn' veurt pon, et si l'yia ychin tchicque jann' d'mo&ecirc;zelle tchi m'promett'tont d'&ecirc;t'e bain Za&icirc;la&icirc;ts &agrave; obzerv&eacute; tout cheu qu'j'l&ucirc;s d'mande d'avv&eacute;, et &agrave; &ecirc;vittait tout n'ont qu'&agrave; envyi&eacute; l&ucirc;s soumissions, par &ecirc;crit, &agrave; l'office de Moussyieu George d'Cart'trait dans l'couothant d'vinn' quatr&eacute; heuthes (j'emm' r&ecirc;zerve le droyt d'accept&eacute; ou de'r'f&ucirc;z&eacute; la p&ucirc;s haute, ou la pus basse des soumissions, et d'prendre la moyenne, ou rain du tout, si ch'l&agrave; m'convaint). Ja'llais z'oubliyi&eacute; d'vouos dithe d'prendre bouan soin d'mett'e par &ecirc;crit, sus voutt' sch&eacute;dulle, l'&acirc;ge, la hauteur, et la largeur, les siennes tchis s&ccedil;ont trop larges n'&eacute;thons pon d'chance, pars'-qu&eacute; l's'entra&icirc;ts des portes si&eacute;x m&eacute; sont bain &ecirc;traites, et jenn' veurt pon avv&eacute; l'embarras d'avv&eacute; &agrave; les raptychi (les d'mo&euml;zelles j'veurt dithe, pas les portes) pour les faithe entr&eacute; dans la ma&icirc;zon, ni d'avv&eacute; &agrave; &ecirc;la&icirc;zi les casses de portes pour l'amour d'lus faithe plyiaizi, et, et'tout, y fa&ucirc;dra tchi mett'ent s&ucirc;s l'pappi, si les dents tchyll'ont achteu sont les leut, ou bain, s'yll'ont tait clyutta&icirc;ts dans l&ucirc;s bouoches par un Vet&eacute;rinaithe, chenn-chin est bain n'important, car j'l&ucirc;s pardonn'nai p&ucirc;stot d'aut'e d&eacute;fauts s'ill&eacute; en n'ont, mais pon chty-chin.<br/>
<br/>
Enfin, pour en finnit, p&ucirc;s vite, car j' qu'menche a &ecirc;t'e essoufflyiet et hort d'hallaine, j' vouos fait savv&eacute; qu'l&agrave; sienne tchy 'm'en donn'na satisfaction, ess-s&ccedil;a avvertie par le Pr&eacute;v&ocirc;t, pour l'jour d'appr&egrave;s, de'z'trouv&eacute; &agrave; la Vyielle Eglyze d'la Ville, &agrave; s&eacute;tt' heuthes du matin, pour la c&eacute;r&eacute;monie du mathyiage &agrave; p'tits-fra&icirc;s, et, et-tout pour avv&eacute; l'temps d'pouv&eacute; prendre l'batt&eacute; Anglyiais pour all&eacute; pass&eacute; d&eacute;ss-tra&icirc;s jours &agrave; Waym&ucirc;e, pour qu'ou s'accouotumme avec m&eacute; et m&eacute; avec l'yi, et, si par malchance ou mauvais temps, l'batt&eacute; ne sortithait pon chutt' mattin&ecirc;e l&agrave;, j'd'mand'dai au &quot;Pr&eacute;zident d&egrave;s Cauchies de bain voull&eacute; m'obblyighi en m'pr&eacute;tant l'Duc de Normandie pour faithe le tout du Vyier Ch&acirc;t&eacute; dans la baie d'la Ville, et d'l&agrave; juzqu'&agrave; Saint-T&ocirc;bin yioucq'j'prendront le tra&icirc;nne' pour all&eacute; juzq'u'en Ville, (chest-&agrave;-dithe, si j'avons tait malade s&ucirc;s l'passage) et d'l&agrave; j'prendront yiunn' des J.M.T. v&eacute;tuthes pour nouos port&eacute; juzq'&agrave; Carr pour Billo, yioucq'qu'j'man vais d'meuth&eacute; juzq'&agrave; Nou&eacute; tchy-vaint.<br/>
<br/>
Nouos v&icirc;zites d&eacute; neuches es's&ccedil;ont publyi&ecirc;ts tra&icirc;s fais s&uuml;s les tra&icirc;s gazettes, pour faithe r'assouv'nin &agrave; touos nos pathents et ammins qu'si veullent avv&eacute; l'honneu' et l'pyiaizi d'vinin nouos va&icirc;s, tchyll' aient la bouanne idda&icirc;s d'enn' v'nin pon les mains vi&egrave;ddes car j'avvons un grand dr&eacute;che&uuml;x si&egrave;x nous, tchest pr&eacute;zqu&eacute; vyi&eacute;dde, et l&ucirc;s presents d'argentt'tie pathaiss&ccedil;ont si bain quant y's'&ccedil;ont myns d's&uuml;s.<br/>
<br/>
L'z'hommes peuvent v'nin avec l&ucirc;s fammes, car l'yi&eacute;tha d'z'&ecirc;ca&ucirc;d&ecirc;&ucirc;zes, des verra&icirc;ts d'yiau caude avec du limmon d'dans, si l'temps est fr&eacute; et tchi g&eacute;lle, ou bain si tchyet d'la nait.<br/>
<br/>
Bons&euml;r, tout l'monde, au plyiaizi, bouannes gens, d'vouos r'vaies tous &agrave; mes v&icirc;zites d&eacute; neuches, si cha&icirc;cque l'affaithe du chouaix r&eacute;ussit, coumm' j'l'esp&eacute;the qu'ou f'tha.<br/>
<br/>
<i>(Signyiet)</i><br/>
<i>Jean Taufill! fiys Jean, fiys Douard, fiys ynn'yia pon d'soin tchy.</i><br/>
 <br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="mathiage.html">L'amour et l'mathiage en J&egrave;rriais</a><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>
<li><a href="garconmathier.html">Un gar&ccedil;on &agrave; mathier</a><p>
<li><a href="gdfsermathier.html">Les d'vis du Bouan'homme George</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="garcmath.html">Un gar&ccedil;on &agrave; Mathi&eacute;</a><p>
<li><a href="reglyes.html">Les R&egrave;gl'yes</a><p>
<li><a href="heutheuxmathiage.html">Les segrets d&#8217;un heutheux mathiage</a><p>
<li><a href="mathiage_art.html">L'Art du Mathiage</a><p>
<li><a href="tomavry.html">L'Engagement &agrave; Tom Avry</a> <p>
<li><a href="laiesseengagi.html">Laiesse est engagi</a><p>
<li><a href="3bachouards.html">Treis bachouards et eunne petite pimpr&eacute;luche</a><p>
<li><a href="bellabilo.html">Miss Bella Bilo</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

