<HTML>
<HEAD>
<TITLE>Le domino edgeth&eacute;</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Le domino edgeth&eacute;</h2></font></center>
<CENTER><TABLE><TR><TD>
Siez lus amins intimes - que je n'nomme pas,<br>
Une famille <a href="st_ouen.html">St. Ouennaise</a> fut passer la s&eacute;th&eacute;e;<br>
Ch'tait &agrave; <a href="st_pierre.html">St. Pierre</a>, Vingtaine de St. Nicolas,<br>
Et ils 'taient quatre, Pep&eacute;e, deux mousses, et la mem&eacute;e.<p>

Ou savez bain qu' en patheilles occasions,<br>
I'n'y a autchune diffitchult&eacute; quant &egrave;s vieilles gens.<br>
Mais quand des mousses sont pliains d'animation,<br>
I'faut trouver l'moyen de l's amuser sus tchique sens.<p>

Le ma&icirc;tre d'la maison sondi l'probl&egrave;me,<br>
I'su tchi faithe pour diverti les bambinos,<br>
Se rappelant bain d'aver 't&eacute; mousse li-m&ecirc;me,<br>
I'lus ba&icirc;lli tout-d'suite une boua&icirc;t&eacute;e d'dominos.<p>

Ah ! v'l&agrave; tchi fit justement lus affaithe.<br>
Le grand, un p'tit grivouais, s'en empathi sus l'coup.<br>
Il &ecirc;traveli toute la boua&icirc;t&eacute;e dans l'aithe<br>
Et prins san pliaisi &agrave; l's &ecirc;parpillyi partout.<p>

Que ch'fusse le doublye six ou l'doublye trais,<br>
Ch'tait la m&ecirc;me chose pour li, i'n's'en otchupait dg&eacute;the,<br>
Les picots n'&eacute;taient d'autchun inteth&ecirc;t,<br>
Un chatchun joue &egrave;s dominos de sa mani&eacute;the.<p>

 A neuf heuthes i'y eut un divertissement,<br>
 La porte du parleux fut ouverte d'un embront;<br>
 Et tch'est qu'entri sans l'moindre avertissement,<br>
 Sinon l'Caouain qui v'nait pour les nouvelles du front.<p>

 Nou dit qu'tant duthe le temps, tant duthe la f&ecirc;te,<br>
 Et l'moment arrivi d's'en raller &agrave; St. Ou,<br>
 I's'agissait de r'mettre dans la boua&icirc;te,<br>
 Les dominos &ecirc;parpillyis partout.<p>

 Pour les trouver, fallait s'mettre &agrave; quatre pattes,<br>
 Et grapiner comme des crapauds d'une carre et d'l'autre;<br>
 Y en avait souos l'tapis et souos les nattes,<br>
 I'l's avait bain muchis, l&eacute; p'tit ap&ocirc;tre.<p>

 Jusqu'&agrave; la p'tite mem&eacute;e qui s'mins &agrave; l'oeuvre,<br>
 Et s'fliantchant sus l'tapis &agrave; ventrillons,<br>
Se faufili en d'sous des meublyes comme une tchiyeuvre,<br>
 Sans s'otchuper s'oulle exposait ses cotillons.<p>

Je vos asseuthe qu'i' prinrent bain d'l'embarras<br>
 Et s' donnithent m&ecirc;me la peine de d&eacute;louogi l'piano.<br>
Mais chose &ecirc;trange, i' ne r'pathidrent pas<br>
 De pouver mettre la main sus l'derni&eacute; domino.<p>

I vint un temps que l'Caouain fut prins d'peux, <br>
 S'aperchevant qu'la chose s'en allait s'embrou&ocirc;llyi,<br>
Et d'crainte qu'i' l'soup&ccedil;onnissent d'&ecirc;tre le vol&eacute;ux,<br>
 I'dit. "Devant sorti, j'insiste d'&ecirc;tr&eacute; fou&ocirc;llyi."<p>

 Ch'tait raique l'&ecirc;qualifias d'un pouore vier fo<br>
 A tchi que ses amins n&eacute; prinrent autchun avis.<br>
Tch'est don qu'il aithait fait d'un domino?<br>
 Avous ou&iuml; rain de pus absurde? Je vos en prie!<p>

Che fut l'lendemain que s'&ecirc;cliergi l'myst&eacute;the,<br>
 Le mousse l'avait muchi ouest qu'i' n'pouvaient l'trouver;<br>
Il 'tait fouorr&eacute; dans la couochette de san p'tit fr&eacute;the,<br>
 Et comme ch'la l'domino fut jusqu'&agrave; Portinfer.<p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gammvoc.html">Des gammes</a><p>
<li><a href="jeux.html">Les jeux J&egrave;rriais du temps p&acirc;ss&eacute;</a><p>
<li><a href="carrieaux.html">La gamme d&eacute; c&acirc;rrieaux</a><p>
<li><a href="cartevoc.html">Jouer &egrave;s cartes en J&egrave;rriais</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
