<HTML>

<!-- Mirrored from members.societe-jersiaise.org/geraint/jerriais/painreporter.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
<HEAD>
<TITLE>Training a female reporter</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Training a female reporter</h2></font></center><p>


Les jours que je n'sis pon embarass&eacute; a &egrave;scrithe pour la gazette, j'm'otchupe dans l'office et parmi les machines a met' tout en bouon r'pathe. Ch'est m&eacute; qu'ai la djob de vaie qu'les reues n'manquent pon d'huile, que l's &egrave;scrouettes n'abanounne pon, que les lattes de bouais n'teurquent pon, et a faithe la mine de su&eacute; d'travas toutes les fais que l'chef s'adounne a pass&eacute;.<br/>
<br/>
J'tais par les c'mins, l'aut' matin, a digott&eacute; d'un bord et d'lautre, quand l'suffli&eacute;t du Chef sufflyit: &quot;Send Mister Pau up here,&quot; qui dit. Ch'est-tan-tchi, m&eacute; v'la qui ramonte, apr&egrave;s av&eacute; bin essuy&eacute; mes mains graisseuse sus la casaque a yun des cl&egrave;rques qu'&eacute;tait pendue dans l'all&eacute;e. J'trouvi l'Chef assis a sa tablye de travas. J'nos m&icirc;nmes a d'v&icirc;z&eacute;.<br/>
<br/>
&quot;Ous avez eunne fille, a ch'que j'en comprends?&quot; qui fit.<br/>
<br/>
&quot;Oui, d'ja, Moussieu,&quot; que j'r&egrave;spounni; &quot;eunne bouonne grosse ronde rouoge courte hardelle, qu'a eunne bouoche coumme un tcheur, des iers qui r'l&icirc;zent, et des vras coumme un capestre. Voudra&icirc;tes-ous a vaie, par chance? Ou sait liethe, &egrave;scrithe, chiffr&eacute;, fricachi d'l'oignon, rempi&ecirc;t&eacute; des cauches, dithe san catechisme par tcheu, &egrave;sfondr&eacute; eunne poule, ou&ocirc;l&eacute; des lincheurs, transpliant&eacute; du pouothet, chant&eacute; des cantiques, &egrave;scall&eacute; des f&eacute;ves, amouochl&eacute; des - &quot;<br/>
<br/>
&quot;Shut up!&quot; qui m'dit, quo&eacute;q j'n'avais pas fini d'en dithe la maintchi. &quot;Sait'alle cachi eunne bike?&quot;<br/>
<br/>
&quot;Ah, pour ch'la, Moussieu, nennin dja! Sa m&eacute;the y'a tr&eacute;jous mins &egrave;mpech'ment. Ma femme, viyous, a d'dr&ocirc;les d'id&eacute;es sus certaines choses. J'v&eacute; bin qu'ou n'counaissis pon La&iuml;z&eacute;.&quot;<br/>
<br/>
&quot;Ch'est domage,&quot; qui dit. &quot;J'avais pens&eacute; lis fourni un moto-bike pour qu'ou f&ucirc;sse d'un bord et d'l'autre dans la campanne, vaie les gens, all&eacute; &egrave;s concerts et reunions, pour &egrave;scrithe la d'sus sus la gazette. P&acirc;slez-en a vot' femme.&quot;<br/>
<br/>
Quand vint l's&eacute;, et que j'fut rentr&eacute; siez nous, j'raconti a nos gens ch'qu'avait dit l'Chef. Lon&ocirc;re coumme je m'y'attendais, 'tait raide &quot;pour&quot;; mais sa m&eacute;the aheucti longtemps d'vant que d'consenti. L'id&eacute;e d'vaie sa fille &egrave;stcherfourchie sus eunne moto-bike ne lis pliaisait pon entou. &quot;Nou t'v&egrave;rrait off&ucirc;che les cauches les jours qui vent'tait,&quot; qu'ou dit en rou&ocirc;gissant; &quot;et pis l'tr&eacute;sson d'la machine pou&ocirc;rrait off&ucirc;che te d&egrave;slotchi tchiq'chose dans tan d'dans - j'counnais eunne fille qu'a d'l'ieau sus ses rignons par av&eacute; 't&eacute; sus un moto-bike le jour de ses neuches.&quot;<br/>
<br/>
J'e&ucirc;mes toutes les peines a d&eacute;cid&eacute; La&iuml;z&eacute; a dounn&eacute; san consent'ment. Ch&eacute; n'fut que quand Lon&ocirc;re y'eut promins d'prendre bin garde de n'pon s'&egrave;strue&ucirc;l&eacute; dans l'pit&eacute;, ni s'capuchi contre les muth&acirc;lles, qu'ou finit par dithe oui.<br/>
<br/>
Lon&ocirc;re s'en va don apprendre a cachi eunne moto-bike. Y'en a eunne vielle de s'conde-main dans l'bel du &quot;Post&quot; que j'm'en vais raffistol&eacute; avec d'la corde et du ouaieur; ch&eacute; s'a la d'sus qu'ma fille f'tha s'n'apprentissage. Et il est con'v'nu - ch'est sa m&eacute;m&eacute;e qu'a fait les conditions - que tou&ocirc;s les ridfjeaux d'l'office s'ont baissis quand ou s'a a pratitchi, pour que les cl&egrave;rques ne vaient pas ch'qui n'les concerne pas si par chance ou v'nait a s'&egrave;strue&ucirc;ll&eacute; les fiers en haut.<br/>
<br/>
L'affaithe en est l&agrave; pour a ch't'heu. Quand Lon&ocirc;re s&eacute;tha cachi et gouv&egrave;rn&eacute;, nou la v&egrave;rra par monts et par vaux, plieuve ou vente, a r'gard&eacute; par sus les foss&eacute;s, a &egrave;spi&eacute; dans les f'n&ecirc;tres, a &egrave;scout&eacute; les gens qui s'ent' p&acirc;slent, a si&eacute;the les couplyes qui r'vinnent de la chapelle. J'&eacute;spethe que tout l'monde lis f'tha la bin-v'nue. Si par chance ou s'adounnait a pass&eacute; par siex vous sus l'heuthe du d&icirc;n&eacute;, eunen boll&eacute;e d'soupe n'est pas de r'f&ucirc;s. Et si jommais tchiq'un la trouve &egrave;strue&ucirc;ll&eacute;e contre eunne pierre-de-h&egrave;che ou &egrave;smaglyie contre eunne meule-de-pr&icirc;nseu, faudrait en l'heu t&eacute;l&eacute;phon&eacute; au &quot;Post&quot; - nous envi&egrave;thait eunne van ramass&eacute; les br&eacute;delles.<br/>
<br/>
<i><a href="brambilo.html">Piteur Pain</a></i><br/>
<i>Evening Post 3/2/1916</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painnavidgi.html">L'Morning News n'peut pon Navidgi sans nous</a><p>

<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgaz4.html">Dans la G&acirc;zette...</a><p>
<li><a href="gdfgaz5.html">Dans la g&acirc;zette</a><p>
<li><a href="gdfgaz6.html">Dans la G&acirc;zette</a><p>
<li><a href="gdfgaz7.html">Dans la g&acirc;zette...</a><p>
<li><a href="gdfweekly.html">La Bouanne 'Jersey Weekly Post'!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painreporter.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
</HTML>

