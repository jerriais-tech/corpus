<HTML>
<HEAD>
<TITLE>L&eacute; pou&ocirc;rre vi&egrave;r J&egrave;rri s'en va!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; pou&ocirc;rre vi&egrave;r J&egrave;rri s'en va!</h2></font></center><p>

J'ai pens&eacute; qu&eacute; ch'est dans l'Bullet&icirc;n d' L'Assembli&eacute;e qu&eacute; j'd&eacute;vthais dithe chein qu&eacute; j'sai et qu&eacute; j'veurs dithe quant &agrave; la manni&eacute;the qu&eacute; nouot' vi&egrave;r J&egrave;rri s'en va &agrave; grands pas. Et j'peux m&eacute;me dithe - est qu&acirc;thi hors! H&eacute;las, j'ai veu ch'la s'faithe n&eacute; v'l&agrave; d&ecirc;j&agrave; bein d's ann&eacute;es, et j&eacute; l'vai acouo touos les jours d&eacute; pus en pus. J'm'en vais, don, m&eacute; lamenter en vouos d&icirc;thant ch'la comme v'l&agrave; tchi m'veint &agrave; l'id&eacute;e, of&ucirc;che sans grand ordre et gentiment au co l'heuthe. En touos cas, ch'est la tristre v&eacute;thit&eacute;. &quot;Bouistre d'pliaintuche&quot;, c&egrave;rtains d&icirc;thont... Tant pi&eacute;the, dgia, ch'est d'm&ecirc;me. N&eacute; v'ch&icirc;n, acouothe eune fais, tchiques exempl'yes du J&egrave;rri qu&eacute; nou-th-a connu et tch'a dispathu.<br/>
<br/>
O&ugrave;'est don tch'est l'temps du j'va et du h&egrave;rnais, quand nou r'conna&icirc;ssait l&eacute; pas d&eacute; ch&acirc;tchun des j'vaux dans un va&icirc;thinn&eacute;, ou d'&agrave; l'entou - ou l'trot dans l'qu&egrave;rre? Et, of&ucirc;che, comme nou d&icirc;thait, l&eacute; bal&ecirc;t des reues d'h&egrave;rnais d&eacute; bou&ocirc;n mat&icirc;n, dans les vraitcha&icirc;thons sustout? Et les bouons vi&egrave;rs noms des j'vaux - Bijou, Poulot, M&icirc;ngnonne - qu&eacute; nou changit &agrave; &quot;Bob&quot; et &quot;Polly'&quot; et &quot;Dolly&quot;! Tch'est tchi s'g&ecirc;ne d&eacute; couoyer comme nou l'fa&icirc;thait aut'fais? Vouos rapp'l'-ous, les pus anciens, comme tchi qu' nou li&ecirc;thait la g&acirc;thette &agrave; tch&ecirc;te d&eacute; jeu tout pr&egrave;s la f'n&eacute;tre pouor &egrave;rt&egrave;rgi l'alleunm'thie d'lampe? Et comme tchi qu' nou fa&icirc;thait s&egrave;rvi des t&icirc;thons du feu d'tr&eacute;pid pouor sauver m&ecirc;me sus l's alleunmettes? Nou-th-allait l&eacute; long des rues, dans les clios ou les vallettes, gliainer des b&ucirc;tchettes pouor couochi l'feu, et m&ecirc;me des cou&eacute;pieaux pouor br&ucirc;ler. D&eacute; nouos jours, i' n'y'a m&ecirc;me qu&acirc;thi pon d'feunm&eacute;e tchi sort des cheunm'n&eacute;es! Bein des gens n&eacute; fa&icirc;thaient pon s&egrave;rvi &quot;deux graisses&quot; sus lus pain, comme i' d&icirc;thaient. Du beurre ou d'la gel&eacute;e - mais pas les deux. Et pas tant d'g&acirc;chinn'nies, d'un bieau but, mou&ocirc;n Doue d'la vie! Et pouortant, la nou&ocirc;rrituthe &eacute;tait aussi bouonne, m&ecirc;me miyeuthe. Nou n'conna&icirc;t pus tous et ch&acirc;tchun, comme d&eacute;vant. Eune m&acirc;sse d&eacute; gens n&eacute; conna&icirc;ssent fistuthe d&eacute; lus va&icirc;th&icirc;ns. Nou-th-a d&ecirc;piet d&eacute; vaie tant d&eacute; ches &ecirc;trangi&egrave;rs parmi nous, hardi d'ieux souvent pliein d'hardgi&egrave;che et d'affront, et n's&eacute; d'mentant mie d&eacute; nouot' manni&eacute;the d&eacute; vivre bein J&egrave;rria&icirc;the, tant et si bein qu&eacute; hardi d'nous finnissent par la&icirc;ssi cou&ocirc;rre tout ch' tchi nouos appartcheint d'vieill&egrave;che, d'vis et cou&ocirc;teunmes et traditions. Les J&egrave;rriais, nous-m&ecirc;mes, s'en vont d&ecirc;li&ecirc;ment, et des do&ucirc;thaines d&eacute; fanmil'yes ont dispathu en entchi d&eacute; ch&acirc;que p&acirc;raisse. L&eacute; progr&egrave;s - l&eacute; transport d'au jour d'aniet, les nouvelles d&eacute; radio et d'g&acirc;thettes Anglia&icirc;ches d&eacute; toutes les sortes, et l' &quot;escliavage&quot; &agrave; la <a href="gdftelevision.html">t&eacute;l&eacute;vision</a> - tout ch'la a changi la vie d&eacute; l'un et d'l'autre. I' n'pathait pon y'aver acouo si longtemps qu&eacute; nou marchait, par exempl'ye, d&eacute; St. Ou jusqu'au bas d'Bieau Mont pouor prendre l&eacute; &quot;train&quot; en Ville. Et pis, quand nou-th-allait don, comme avi&egrave;rs, en &ecirc;t&eacute; assis sus les bathis d&eacute; d'vant du viage d&eacute; patates dans la vainne - tchi jouaie! Ch'tait si agriabl'ye, quand i' fa&icirc;thait b&eacute;. Mais tchiquefais quand i' s'abattait eune &ocirc;rage, dgia, ou tch'i' c'menchait &agrave; v&egrave;rser d'plyie ou d'brousse - ah, bein seux, ch'tait bein aut' ch&ocirc;the. Mais, v'l&agrave; tch'a&icirc;dgait au mains &agrave; nouos endueurchi! <br/>
<br/>
Les assembli&eacute;es ont dispathu - ches rassembli&eacute;ments d'gens d'un va&icirc;thinn&eacute; siez l'un siez l'autre, ou &egrave;s <a href="pallions.html">pallions</a> &agrave; l'ouv&egrave;rt au d&icirc;nmanche l'arl&eacute;v&eacute;e pouor faithe du fliann&eacute;. Tout a tellement changi - ch'est vralement &icirc;ncriyabl'ye - ch'est &quot;New&quot; Jersey, d&eacute; nouos jours!<br/>
<br/>
Nou nouos appr&icirc;nt, d&egrave;s nouos p'tits jours comme avi&egrave;rs, &agrave; marchi &agrave; la gauche dans les rues; &agrave; ch't heu nou-th-est supp&ocirc;th&eacute;s marchi sus la drouaite. Et pis, n&eacute; v'l&agrave; les gens tchi p&egrave;sent douze et treize &quot;stones&quot;! J'n'y comprends 'couo rein, m&eacute;, dans tout ch'la. Pouor m&eacute;, ch'est chent souaixante-huit livres, ou chent huiptante-deux, &agrave; la manni&eacute;the J&egrave;rria&icirc;the bein seux. <br/>
<br/>
Mais l'empi&ecirc;tement par ches &ecirc;trangi&egrave;rs es'sa bein vite compliet. Ch'est d's h&ocirc;tels et d's aub&egrave;rges, et des maiethons d'conm&egrave;rce en as-tu en veurs-tu... - Et d'l'Anglia&icirc;ch&icirc;n partout. Nou n'p&acirc;le pus la vielle langue m&ecirc;me au bestchias. Et les deux'trais vrais J&egrave;rriais comme nous tchi restent s&eacute; gardent &agrave; part d&eacute; pus en pus. Nouos cou&ocirc;teunmes et nouos traditions sont qu&acirc;thi toutes hortes. N'y'a qu&acirc;si pus d'm&ecirc;ssieux d'nobli&egrave;che J&egrave;rria&icirc;the d&eacute; restant, et la grand' partie des belles et vielles propri&ecirc;t&eacute;s sont dans les mains d's Angliais. <br/>
<br/>
V&eacute;the, J&egrave;rri avait rest&eacute; eune &icirc;le bein Nouormande, en d&eacute;pit d'tout, pouor mille ans. L&eacute; v&icirc;ngtchi&egrave;me si&egrave;cl'ye sustout &eacute;tha changi tout ch'la. Et, &agrave; part des Angliais, j'en avons bein d'aut's, d&eacute; toutes les races ich&icirc;n d'nouos jours, et quand nou va en Ville, ch'est &agrave; peine si nou rencontre un seul vrai J&eacute;rriais. Pis, mouon Doue - tout chu c'n&icirc;n qu' j'avons dans l'&Icirc;le d&eacute; nouos jours nouos en veint d'partout, s&eacute;mn&acirc;ge, d&eacute; ches d&ecirc;guenilyis, d&eacute; ches p&eacute;hons et d'ches pe&ucirc;les, du peltas, d'la pe&ucirc;traille, du r&acirc;cas! <br/>
<br/>
Janmais d'autre nou n'&eacute;rouitha d&eacute; p'tits avi&egrave;rs d&eacute;v&icirc;ther dans nouot' bouonne vielle langue. N'y'&eacute;tha, par exempl'ye, janmais occ&acirc;sion d'autre d&eacute; dithe &agrave; un p'tit &ecirc;fant tch'a somm&eacute; tch'il a Thomas dans les cricots, ou qu&eacute; &quot;N&eacute; v'lo Thomas atout ses chabots d'laine&quot; (pouor l'emporter dans l'rouoyaume des taupes). <br/>
<br/>
Oui, j'm'en lamente hardi, d&eacute; tout ch'la. Mais chein tchi m'fait acouo pus d'peine, ch'est qu&eacute; qu&acirc;si touos les J&egrave;rriais tchi restent n'ont pus autcheune conscienche entouor, et n's&eacute; d'mentent pon du tout d&eacute; chutte p&egrave;rte d&eacute; tant d'tchi tchi nouos appartcheint, et sustout d'nouot' vielle langue - nouot' pus pr&eacute;cieux h&eacute;thitage!<br/>
<br/>
&quot;Un vi&egrave;r J&egrave;rriais&quot; <br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfjerri25.html">En J&egrave;rri y'a 25 ans</a><p>
<li><a href="chiffres.html">Des chiffres du passer</a><p>
<li><a href="jannesse.html">J&egrave;rri comme j'l&eacute; connaissais dans ma jannesse</a><p>
<li><a href="memouaithes3.html">M&eacute;mouaithes d'aut'fais - d&eacute; man vi&egrave;r J&egrave;rri </a><p>
<li><a href="change100.html">Les changements q'ya yieu en Jerri</a><p>
<li><a href="gdfchange.html">Tchi changements!</a><p>
<li><a href="gdfchangements2.html">Tchi changements!</a><p>
<li><a href="gdfchangements4.html">Tchi changements!</a><p>
<li><a href="assembliee/tchians1975.html">J&egrave;rri s'en va &egrave;s tchians</a><p>
<li><A HREF="100ans.html">Y'a chent ans</A><p>
<li><a href="reveelie.html">L&eacute; R&ecirc;ve</a><p>
<li><a href="gdfautfais.html">Aut'fais...</a><p>
<li><a href="gdfautfais2.html">Aut'fais</a><p>

<li><a href="tempschangent.html">Les Temps Changent</a><p>
<li><a HREF="gdfprogres.html">L&eacute; progr&eacute;s</a><p>
<li><a href="pmgoodold.html">The Good Old Days</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="gdfphlippe.html">Hommage &agrave; la m&eacute;mouaithe d&eacute; Ph'lippe d&eacute; Port&icirc;nf&eacute;</a><p>
<li><a href="gdf800.html">Ma jann&egrave;che m&eacute;morabl'ye</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
