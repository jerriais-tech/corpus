<HTML>

<!-- Mirrored from members.societe-jersiaise.org/geraint/jerriais/janvyigj.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<HEAD>
<TITLE>Janvyi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Janvyi</h2></font></center><p>

<CENTER><TABLE><TR><TD>

L&eacute; p'tchiot fait des p'tits pas dans la ni&egrave;rcheu d'l'Hiv&eacute;<br/>
&agrave; seule f&icirc;n d'pilv&acirc;tchi l&eacute; housse et l'&ecirc;t&icirc;nchelle.<br/>
L's &ecirc;tailes sont pitchies bas; d's &ecirc;qu's&icirc;ns d'la vielle ann&eacute;e.<br/>
Ch'est Janvyi - l'nouvieau-n&eacute; tch'amonte amont l'&ecirc;tchelle.<br/>
<br/>
La jann&egrave;che du mais juse la douocheu d'ches longues nyits,<br/>
b&egrave;rchie dans un liet d'plieunmes d&eacute; l'ange du haut du bouais,<br/>
souos l'&ecirc;dr&eacute;don du d'so d'nos pr&eacute;sents d&ecirc;patchis<br/>
et pitchis &agrave; la gliaine souos les dgibolles du mais.<br/>
<br/>
Les p'tits pas du p'tchiot veinnent &ecirc;tamper nos s&eacute;th&eacute;es<br/>
et chein qu'j'voudr&ecirc;mes faithe, nous, dans l'&ecirc;ca&ucirc;ff&icirc;n du sang<br/>
s'en va rajeuni l'ji du r&ecirc;villon mort-n&eacute;<br/>
&egrave;s heuthes ni&egrave;rchies d'nos nyits, &egrave;s preunmi&eacute; jours d&eacute; l'an.<br/>
<br/>
Chein qu'nou-s'a r&ecirc;solu, chein qu'nou nos a prom&icirc;ns,<br/>
&egrave;rsonne coumme les brais d'mousse dans un drap&eacute; mouoilli;<br/>
nou tr&icirc;nque ses v&egrave;rr&eacute;es dg'ieau au run des cheinnes d&eacute; v&icirc;n<br/>
en arrou&ocirc;sant d'achies les preunmi&eacute; nyits d'Janvyi.<br/>
<br/>
<i><a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="janvyi_mais.html">Janvyi</a><p>
<li><a href="janvyi.html">Eune tape &agrave; l'us</a><p>

<li><a href="janvyi2017.html">Janvyi</a><p>
<li><a href="janvi1917.html">Janvi, 1917</a><p>
<li><a href="janvyi2018.html">Janvyi 2018</a><p>
<li><a href="janvi.html">L&eacute; Six d'Janvi 1781</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/janvyigj.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</HTML>

