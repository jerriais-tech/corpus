<HTML>
<HEAD>
<TITLE>L&eacute; Jour d&eacute; l'An</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Jour d&eacute; l'An</h2>
D&eacute; Bouonnes R&eacute;solutions</font></center><p>

<img src="bouanne_annee.gif" width="377" height="377" alt="Bouanne Ann&eacute;e" title="" align="right" />
Moussieu l'&Eacute;diteu,<br/>
<br/>
D&icirc;manche au s&eacute; j'tiomes assis, la Merrienne et m&eacute; en d'vant du feu, quand tout d'un coup, ou m'dit comme chonna: &quot;Ch'est l'Jour de l'An d'main, Ph'lip,&quot; et il est temps d'faithe tchiques bouonnes r&eacute;solutions. Y'as-tu pens&eacute;?&quot;<br/>
<br/>
&quot;N&acirc;nin,&quot; j'l'y raiponnit, &quot;mais pourtchi en faithe? L'ann&eacute;e pass&eacute;e tu tais pour abandonn&eacute; tes mauvaises habitudes et ch&egrave;squ'y's'arrivit?&quot;<br/>
<br/>
Ou me r'gardit sans dithe mot, tr&eacute;jous un signe qu'oulle a tout-plien &agrave; dithe, et j'continuit:-<br/>
<br/>
&quot;Par exemplye, tu promint que tu n'te m&acirc;rithais pas d'vant l'<a href="pmvendredisaint1952.html">Vendredi Saint</a>, mais dans mains d'une semaine tu tais &agrave; m'fichi l'pot-&agrave;-tais &agrave; la t&ecirc;te et &agrave; me m'nichi &ocirc;v le p&ocirc;queur. Et tout simplyement parsque j'avais r'm&eacute;rtchi qu'tu'avais trop d'b&egrave;que.&quot;<br/>
<br/>
&quot;As-tu fini,&quot; ou d'mandit, d'un ton s&eacute;v&egrave;the.<br/>
<br/>
&quot;Pour le moment,&quot; j'l'y dut, &quot;mais si fallait j'pou&ocirc;rrais en dithe ben d'autre. J'en ai plien l'dos m&eacute; d'chais r&eacute;solutions.&quot;<br/>
<br/>
&quot;Bon,&quot; ou dit, &quot;eh ben, si ch'est man tou te r'souveins-tu d'av&eacute; promint qu'tu t'comportethais s&ucirc;s touos les sens jusqu'au Lundi d'<a href="pmpaques1954.html">P&acirc;ques</a>? Mais l'jour d'apr&egrave;s, parsque tchiquechose ne t'avait pas pliu, tu tais d'si mauvaise humeur que tu b&acirc;illit un coup d'chouque au pou&ocirc;re tchan, tchi n'avait pas fait d'ma &agrave; personne, et un co-d'pid &agrave; la catte tchi la fliantchit d'un but d'la tchu&icirc;sine &agrave; l'autre. As-tu r'oubli&eacute;?&quot;<br/>
<br/>
Je m'grattit la t&ecirc;te. &quot;il est vrai, Merrienne,&quot; j'l'y dit, &quot;que j'agit sans trop d'raison chutte bord&eacute;e-l&agrave;, mais y faut qu't'avoue que v'la tchi n'duthit pas longtemps, un quart-d'heuthe apr&egrave;s j'avais la catte s&ucirc;s mes g'nors et l'tchan dormait paisiblyement &agrave; mes pids. La v&eacute;thit&eacute; en est que je n'me trouvais pas ben, et qu'la vieille Nancy m'avait donn&eacute; un boeu quand j'voulais une g&eacute;niche. Etout j'avais grand ma &egrave;s dents. Mais l'jour d'apr&egrave;s nou n'y pensait p&ucirc;s.&quot;<br/>
<br/>

&quot;Nan, y'a chonna entre nos deux,&quot; ou dit. &quot;J'pouvons av&eacute; un mio d'brit par bord&eacute;e, mais v'la tchi s'p&acirc;sse ben vite. Quant &agrave; l'affaithe du pot-&agrave;-tais et du p&ocirc;queur, chu jour-l&agrave; toutavait tait mal. En lavant la vaisselle j'avais b&ucirc;chi yunne des t&acirc;sses que j'avais yeu d'ma belle-m&egrave;the, p&ucirc;s tard je m'drotchit s&ucirc;s l'pas-d'hue et faillit m'rompre une gambe; toute la matin&eacute;e y v'nait des bouff&eacute;es d'vent ava la chim'n&eacute;e et pour agv&eacute; tout, le moment que j'mint le linge dehors y s'mint &agrave; tchais d'la plyie. Tout probablye j'&eacute;thais peut enduth&eacute; chonna, mais quand tu qu'menchit &agrave; t'pliaindre de tes mins&egrave;thes tchiquechose cratchit dans ma t&ecirc;te, et je n'savais pas tch&egrave;sque je faisait. J'en eut grand r'gr&eacute;t, comme tu l'sais.&quot;<br/>
<br/>
&quot;V&egrave;the, ma vieille,&quot; j'l'y dit, &quot;et m&eacute; &eacute;tout je r'gr&eacute;tte tr&eacute;jous quand j'n'ai pas agi comme un homme, et j'fais d'man m&ucirc;s d'amend&eacute;. Mais au sujet d'chais r&eacute;solutions, &ecirc;st-che que tu n'crai pas qu'tu f'thais m&ucirc;s d'abandonn&eacute; l'id&eacute;e?&quot;<br/>
<br/>
&quot;N&acirc;nin, pas tout &agrave; fait,&quot; ou dit. &quot;V'la tchi n'fait pas d'ma d'abandonn&eacute; tchiques p&eacute;tites habitudes tchi niaisent &agrave; d'autres. Par exemple, tu pou&ocirc;rrais prom&eacute;ttre de n'entr&eacute; pas dans ma tchuisine avec tes sales chabots quand j'veins d'la scrobb&eacute;. N'y'a rain tchi m'irrite p&ucirc;s qu'chonna.&quot;<br/>
<br/>
&quot;Bon,&quot; j'l'y dit, &quot;j'n'oubliethai pas, Y'a-t'y tchique autre chose?&quot;<br/>
<br/>
&quot;Je crai,&quot; ou dit, &quot;que quand tu t'l&egrave;ve au matin, tu n'd&eacute;vthais pas allum&eacute; ta pipe d'vant d'habilyi. P&ucirc;s d'une fais j'en ai tait pr&egrave;sque malade.&quot;<br/>
<br/>
&quot;Ch'est d&eacute;cid&eacute;,&quot; j'l'y dit. &quot;Ach'teu &ecirc;st-che fini?&quot;<br/>
<br/>
&quot;Y m'semblye,&quot; ou raiponnit, &quot;que tu d&eacute;v'thais al&eacute; en ville au mains tou&ocirc;s les trais mais te faithe cop&eacute; les g'veux et trimm&eacute; ta barbe. Etout tan v&icirc;sage, tu d&eacute;v'thais le lav&eacute; une fais par jour, sans manque. J'voudrais, avec chonna, te vais avec les mains un mio p&ucirc;s propres, et j's'y pr&ecirc;te &agrave; t'remplyi l'trais avec l'iau caude touos les Vendredis, et m&ecirc;me te donn&eacute; du savon parfum&eacute; pour que tu prenne un bain.&quot;<br/>
<br/>
&quot;Merci ben des fais,&quot; j'l'y dit, &quot;mais n'en v'la pas mal pour agni&egrave;t. Chen que j'veur sav&eacute;, ach'teu, ch'est tch&egrave;sqye tu t'en vas faithe pour balachi tout chonnechin.&quot;<br/>
<br/>
J'vos racont'tait l'restant d'l'histou&euml;the la s'maine tchi veint, Moussieu l'Editeu.<br/>
<br/>
<i><a href="lebrocq.html">Ph'lip</a><br/>
6/1/1951<br/></i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tchudlan.html">L&eacute; Tchu d&eacute; l'An</a><p>
<li><a href="auld.html">Le Vier Temps</a> - Auld Lang Syne<p>
<li><a href="auld2.html">Not' Bouon Vieir Temps</a> - Auld Lang Syne <i>(acouo)</i><p>
<li><a href="auld3.html">L'amour du vi&egrave;r temps</a><p>
<li><a href="auld4.html">Le Bouan Vier Temps</a><p>
<li><a href="nouvan.html">Un' Buonn' Nouvelle Ann&eacute;e</a><p>
<li><a href="nouvan2.html">Le Nouvel An</a><p>
<li><a href="nouvan3.html">La Nouvelle Ann&eacute;e</a><p>
<li><a href="nouvan4.html">La Nouvelle Ann&eacute;e</a><p>
<li><a href="pourlenouvelan.html">Pour le Nouvel An</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="nouvelan.html">L&eacute; Caouain au Nouvel An</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="resolutions2003.html">Les R&ecirc;solutions</a><p>
<li><a href="1901.html">1901</a><p>
<li><a href="1900.html">1900</a><p>
<li><a href="findannee.html">Fin d'ann&egrave;e</a><p>
<li><a href="jftu.html">J.F.(T.)U. Ltd.</a><p>
<li><a href="gazetteannee.html">Eune Bouanne Ann&eacute;e dans la G&acirc;zette du S&eacute;</a><p>
<li><a href="nouvelleanneejp.html">En enviant unn' carte d&eacute; souhaits pour la Nouvelle Ann&eacute;e</a><p>
<li><a href="gdfnouvelleannee1972.html">La nouvelle ann&eacute;e</a><p>
<li><a href="pmnewyear.html">New Year Resolutions at Portinfer</a><p>

<li><a href="pmnouvelleannee1956.html">La Nouvelle Ann&eacute;e</a><p>
<li><a href="gdfnouvelleannee2.html">La Nouvelle Ann&eacute;e</a><p>
<li><a href="predictions1911.html">Pr&eacute;dictions pour dziexs-neu' chents onze</a><p>
<li><a href="biloannee1915.html">Un brin en patois</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="sterling.html">Sterling Advice for the Coming Year</a><p>
<li><a href="pmresolutions.html">Bouonnes r&eacute;solutions</a><p>

<li><a href="pmannee1955.html">Une Bouonne Ann&eacute;e</a><p>
<li><a href="perfectyear.html">Eune Bouonne Ann&eacute;e</a><p>

<li><a href="pmsmainesainte.html">La S'maine Sainte</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

