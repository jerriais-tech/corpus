<HTML>
<HEAD>
<TITLE>J'sis bein aise de saver qu'nous n'en a pon encouorre fini avec chutte triste famille des Enfuntchis</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'sis bein aise de saver qu'nous n'en a pon encouorre fini avec chutte triste famille des Enfuntchis</h2></font></center><p>
<img src="enfuntchis10.jpg" width="418" height="350" alt="" title="" align="right" />
J'sis bein aise de saver qu'nous n'en a pon encouorre fini avec chutte triste famille des<a href="enfuntchis.html">Enfuntchis</a> d'pis qu'nous pouorra les vais &agrave; nouveau &agrave; <a href="springfield.html">Springfield</a> l'mais tchi veint.<br/>
 <br/>
 J'pense que Ted, de Rose Farm, en s'ra bein aise car opr&egrave;s aver ieut un gardin potager couomme pr&eacute;sent &agrave; la s&eacute;th&eacute;e dans l'Town Hall, p't'&ecirc;tre bein que l'autre pr&eacute;sent s'ra bein utile pouor son montage de ferme.<br/>
 <br/>
 N'v'la qui fut un biau pr&eacute;sent et j'comprends pon couomment rein n'fut mins sus les gazettes &agrave; l'entour de chutte pr&eacute;sentation.<br/>
 <br/>
 L'tout &eacute;tait bein envelopp&eacute; et quant l'Ted le d&eacute;patchi y trouvi un ''Brussel Sprout,'' couomme nous appelle ichin un chou de Bruxelles et au bout de wires il y avait d'amath&eacute; trais panais, trais carottes, trais poir&eacute;es, un miot de bricolli, un miot de caboche, du persil et du timbre, de tchi faithe une buanne soupe avec un miot de viande b&eacute; seur.<br/>
 <br/>
 Et notre Ted emporti l'touot si&egrave;z ly pouor en faithe pr&eacute;sent &agrave; sa Missis.<br/>
 <br/>
</div><div align="center"> ****<br/>
 <br/>
</div><div align="left"> Il y a hardi de marcherie achteu dans la paraisse de St. Ou et j'en sais p't'&ecirc;tre un p'tit pus long que nous n'crait et pus que j'n'dirai quant achteu.<br/>
 <br/>
 Couomme nous sait Jack d'la rue &agrave; l'ieau est &agrave; son touot seu mais si pouor les viaux y n'offre que de l'ieau quant &agrave; ses amins ils auront d'chi un miot pus fort pouor lus r&eacute;cauffer la s&eacute;th&eacute;e du ''nomination meeting''.<br/>
 <br/>
 Nous dit que Jack est quarante vouaix dri&egrave;the, n'v'la qui s'peut mais ch'n'est pon ly qui s'laissera effriter couomme y dit et pouor seur y n'boltera pon &agrave; la derni&egrave;the minute &agrave; chein que je l'ai oui dithe.<br/>
 <br/>
 Dolphus ly dit que l'parti du luothi n'est pon couomme la banque Massiot et qui reste encouore du cliou. Ch'est vrai chunna et Dolphus est bein d&eacute;cid&eacute; &agrave; faithe l'n&eacute;cessaire.<br/>
 <br/>
 J'pouorrais p't'&ecirc;tre vos en arconter un 'ptit pus long mais quant achteu j'aime mus taithe ma becque.<br/>
 <br/>
</div><div align="center"> ****<br/>
 <br/>
</div><div align="left"> Chunna s'passit la s'maine pass&eacute;e et ch'est la pure, pleine et enti&egrave;the v&eacute;rith&egrave;t, fouai de Marie Hibou.<br/>
 <br/>
 Au milieu d'la ni&egrave;t, des gens futes r&eacute;veilli par du tintamarre et couomme dans les gazettes nous avait mins que des voleurs s'&eacute;taient introduits dans le Temple paroissial de chutte paraisse, n'v'la nos gens qui futes prins de peur et pr&ecirc;t &agrave; s'mucchi dans tchique carre d'lus chambre. B&eacute; seur ch'tait tchiqu'un qui &eacute;tait dans la chambre du buanhomme.<br/>
 <br/>
 Un p'tit temps opr&egrave;s n'v'la l'buanhomme qui d'vale l'escalier quassiment mouill&eacute; jusqu'&agrave; la p&eacute; couomme un canard dans l'ieau et y raconti &agrave; ses gens qu'il avait &eacute;t&eacute; r&eacute;veilli par la fraid &egrave;s pids mais n'y avait pon fait grand attention quant un p'tit opr&egrave;s tchique chose l'y tombi sus la fache et le r&eacute;veilli et ayant satchi une allumette il vit que son li&egrave;t &eacute;tait couomme une tank &agrave; ieaue. Et pouor n'&ecirc;tre pon ni&eacute; y s'tait empress&eacute; de s'd&eacute;shaller et de sauter a bas de san li&eacute;.<br/>
 <br/>
 Et touot chunna viyant qui versait d'pluie et que deux ardoises du roof avaient &eacute;t&eacute; enlev&eacute;es par l'vent.<br/>
 <br/>
 L'pouorre vi dut passer l'restant de sa ni&egrave;t sus un couch. <br/>
 <br/>
<i> <a href="gwdec.html">Marie Hibou</a></i><br/>
<i> 5/2/1927</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
 
<li><a href="cahouain_menneties1923.html">Viyant chein que l'Sieur Caouain mint dans la gazette d'Samedi pass&eacute;</a><p>
<li><a href="cahouain_sornettes.html">Ch'n'est pon des sornettes que j'vais vos raconter</a><p>
<li><a href="cahouain_camper.html">Couomme nous sait, il y a hardi de docteus</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_3bouais.html">Mardi au s&eacute;, j'tais jutchie sus ieun des trais bouais</a><p>
<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_niolin.html">L'boss veut une colonne de ton gnollin</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

