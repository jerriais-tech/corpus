<HTML>

<!-- Mirrored from members.societe-jersiaise.org/geraint/jerriais/tipperary.html by HTTrack Website Copier/3.x [XR&CO'2014], Tue, 15 Jul 2025 14:04:22 GMT -->
<HEAD>
<TITLE>"Dans mes poummes d&eacute; t&egrave;rre" sus l'air de "It's a Long Way to Tipperary"</TITLE>
<META  name="keywords" content="JÃ¨rriais, folk song, folk music, poetry, potatoes, Jersey Royals, agriculture, farming">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Dans mes poummes d&eacute; t&egrave;rre<br>
<I>sus l'air de "It's a Long Way to Tipperary"</I></h2></font><br></CENTER>


<CENTER><A HREF="patate.html"><IMG SRC="patates.jpg" WIDTH=117 HEIGHT=100 border=0></A></CENTER>
<CENTER><TABLE><TR><TD>
Il arrivit &agrave; Londres un jour un vi&egrave;r St.-Ouennais,<br>
Tchi v&eacute;nait d'sorti d'J&egrave;rri pour sa toute preunmi&eacute; fais,<br>
Y'avait tant d'monde sus les pav&eacute;s tch'i' marchit dans la baue<br>
I' faillit &ecirc;tre &ecirc;cras&eacute; et s'm&icirc;nt &agrave; chanter bein haut:<br>
<br>
Comme j&eacute; voudrais r'&ecirc;tre en J&egrave;rri,<br>
J&eacute; m'pliais bein mus siez nous,<br>
Comme j&eacute; voudrais r'&ecirc;tre en J&egrave;rri,<br>
Londres n'est pas &agrave; man go&ucirc;t.<br>
Gardez vot' Piccadilly<br>
Et vot' Leicester Square.<br>
Pour de m&eacute;, j'm'en r'vais bein vite en J&egrave;rri<br>
Dans mes poummes d&eacute; t&egrave;rre!<br>
<br>
Quand les p&acirc;ssants l'ou&iuml;drent chanter, il' en rest&icirc;drent l&agrave;!<br>
I' n'savaient pon tchi bagoul&icirc;n est qu'&eacute;tait chonna!!<br>
Y'en eut b&eacute;t&ocirc;t eune racachie arr&ecirc;t&eacute;e l'tou d'li,<br>
S'grattant la t&ecirc;te et s&eacute; d'mandant: Tch'est janmais qu'i' dit?<br>
<br>
Comme j&eacute; voudrais r'&ecirc;tre en J&egrave;rri,<br>
J&eacute; m'pliais bein mus siez nous,<br>
Comme j&eacute; voudrais r'&ecirc;tre en J&egrave;rri,<br>
Londres n'est pas &agrave; man go&ucirc;t.<br>
Gardez vot' Piccadilly<br>
Et vot' Leicester Square.<br>
Pour de m&eacute;, j'm'en r'vais bein vite en J&egrave;rri<br>
Dans mes poummes d&eacute; t&egrave;rre!<br>
<br>
Les tchethtchi&egrave;rs 'taient touos oblyigis d'arr&ecirc;ter lus j'vaux.<br>
En faisant-i' des sapresti et d'bein pus vilains mots!<br>
Ch'la n's&egrave;rvait d'rein, la foule cra&icirc;ssait &agrave; touos les moments<br>
Pilant les iuns l's'aut's pour ou&iuml; l'houmme tchi chantait tout l'temps:<br>
<br>
Comme j&eacute; voudrais r'&ecirc;tre en J&egrave;rri,<br>
J&eacute; m'pliais bein mus siez nous,<br>
Comme j&eacute; voudrais r'&ecirc;tre en J&egrave;rri,<br>
Londres n'est pas &agrave; man go&ucirc;t.<br>
Gardez vot' Piccadilly<br>
Et vot' Leicester Square.<br>
Pour de m&eacute;, j'm'en r'vais bein vite en J&egrave;rri<br>
Dans mes poummes d&eacute; t&egrave;rre!<br>
<br>

Mais &agrave; la f&icirc;n, les policeman s'en v&icirc;ndrent &agrave; grands pas.<br>
I' s'fidrent un c'm&icirc;n &agrave; coups d'b&acirc;ton en enviant l&eacute; monde bas.<br>
Il' arr&ecirc;t&icirc;drent not' St.-Ouennais tchi s'&eacute;tait m&icirc;ns &agrave; g'noux<br>
L'atchusant d'faithe un attroupement tandi qu'i' 'tait sous.<br>
<br>
Comme j&eacute; voudrais r'&ecirc;tre en J&egrave;rri,<br>
J&eacute; m'pliais bein mus siez nous,<br>
Comme j&eacute; voudrais r'&ecirc;tre en J&egrave;rri,<br>
Londres n'est pas &agrave; man go&ucirc;t.<br>
Gardez vot' Piccadilly<br>
Et vot' Leicester Square.<br>
Pour de m&eacute;, j'm'en r'vais bein vite en J&egrave;rri<br>
Dans mes poummes d&eacute; t&egrave;rre!<br>
<br>
L&eacute; pou&ocirc;rre chanteux n'e&ucirc;t pon persounne &agrave; prendre sa part,<br>
Et fut tra&icirc;n&eacute; hors d&eacute; la vaie sans autchun &ecirc;gard.<br>
Dans un cachot &agrave; la st&acirc;tion, i' p&acirc;ssit la niet,<br>
I' n'a janmais r'sorti d'J&egrave;rri jusqu'au jour d'aniet.<br>
<br>
Pour de m&eacute;, j'rest'thai en J&egrave;rri,<br>
J&eacute; m'pliais bein mus siez nous,<br>
Pour de m&eacute;, j'rest'thai en J&egrave;rri,<br>
Londres n'est pas &agrave; man go&ucirc;t.<br>
Gardez vot' Piccadilly<br>
Et vot' Leicester Square.<br>
Pour de m&eacute;, j'm'en vais rester en J&egrave;rri<br>
Dans mes poummes d&eacute; t&egrave;rre!<p>

<i><a href="ejluce.html">Elie</a><br>
1916<br></i>
</TD></TR></TABLE></CENTER>

<P>&nbsp;</P>

<CENTER><A HREF="patate2.html"><IMG SRC="patates.jpg" WIDTH=117 HEIGHT=100 border=0></A></CENTER>

<P>&nbsp;</P>
<font size="2">
<i>Viyiz &eacute;tout:</i><p>
<ul>
<li><a href="patate.html">La Patate</a><p>
<li><A HREF="2patates.html">Les deux patates</A><P>
<li><a href="patate2.html">Ch'est Fameuses Patates</a><p>
<li><a href="patates.html">A Ses Patates</a><p>
<li><a href="saison.html">La Saison des Patates</a><p>
<li><a href="laxton.html">Laxton's Early</a><p>
<li><a href="defouithie.html">La D&ecirc;fouithie</a><p>
<li><a href="pmdigs.html">Ph'lip Digs His Early Patch</a><p>

<li><a href="rosesdepicardie.html">Les Roses d&eacute; Picardie</a><p>
<li><a href="greenfieldsoffrance.html">Les v&egrave;rts clios d'France</a><p>

<li><a href="ditesme.html">Dites-m&eacute;</a><p>
<li><a href="elielondres1912.html">La D&eacute;putation &agrave; Londres</a><p>
<li><a href="londres.html">Londres et Jerry et l's' Allemands</a><p>

</ul>
</font>

<P>&nbsp;</P>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tipperary.html by HTTrack Website Copier/3.x [XR&CO'2014], Tue, 15 Jul 2025 14:04:22 GMT -->
</HTML>
