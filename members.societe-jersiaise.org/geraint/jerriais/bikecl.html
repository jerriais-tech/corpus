<HTML>

<!-- Mirrored from members.societe-jersiaise.org/geraint/jerriais/bikecl.html by HTTrack Website Copier/3.x [XR&CO'2014], Tue, 15 Jul 2025 13:49:33 GMT -->
<HEAD>
<TITLE>Examplyes d'in&eacute;xp&eacute;rience</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Examplyes d'in&eacute;xp&eacute;rience</h2>
Lettre Jerriaise Samedi l'12 de Juin. 2010.</font></center><p>

Ani&eacute;t l'12 de Juin 2010, et couomme normale ch'est auve pliaisi que me r'vella, Clifford Laisney a vos presenter tchique histouaithes dans m'n'ancienne langue jerriaise. <br/>
<br/>
Une matin&eacute;e la s'm'naine pass&eacute;e j'tais a m'n'aise alouangnyi dans l'bain refl&eacute;tchons sus mes pens&eacute;es, quand m'id&eacute;e toun'nit sus la tchestchion d'la lettre jerriaise que Brian Gilbert m'avait invit&eacute; d'presenter pour aniet. Ch'n'&eacute;st pas trejous &eacute;asyi d'choisi un sujet convenablye suppliant a une audience variant en age d'ecoliet a adulte. Etout ayant presenter la lettre depis 1987, nou c'mmenche a s'gratter la t&ecirc;te pour un sujet apropos. <br/>
<br/>
Enfin, aniet j'm'envais vos raconter trais p'tites scenes de ma jeunesse, des examplyes d'in&eacute;xp&eacute;rience. J'em rapelle de iune des premi&eacute; occasions que j'monti sus une <a href="bike.html">bike</a>. Ch'tait une bike tch'app&eacute;rtchennait a iune de mes soeurs. Y'avait une pente dans l'bel d'la ferme ouaiq'je d'meuthaimes a <a href="st_jean.html">St Jean</a>. Y'avait des batisses tout l'tou du bel et j'arrivit &agrave; la muthaille des &eacute;tablyes pus vite que j'en pouvez trouver l'frein, le res&ucirc;ltat etant que j'perdit mes dents de d'vant au meme temps fendant l'nez, n&eacute;c&eacute;ssitants une visite siez l'docteu. <br/>
<br/>
Suivant la d'gerre, en 1946 la majorit&eacute; d'jeune ganmins de m'n'age accatites une <a href="motor.html">moto-bike</a>. La m&ecirc;ne 'tait une Royal Enfield, une mota tch'avait fait service dans l'arm&eacute;e angliaise. J'crai q'j'en payi &pound;75 louis. J' t'aimes si ordgilleux d'avait not Moto-bike, car ch'tait une attraction es hardelles. Une jeune fille se pliaisait mus sus l'cossinet d'une moto-bike que d'marchi a cot&eacute; d'son galant poussant sa bike. Bein seux fallait passer un examen, un 'test' devant gagnyi sa licence. J'em r'appelle si bein le jour de mon test. Ch'tait d'vant touos les changements d'l'esplanade et l'waterfront. Arriv&eacute; au but d'la cauchie Albert, au cot&eacute; des abbatoirs, accompagnyi d'mon fr&egrave;the, le Sieur Harold Miche m'attendait. I'm donnit mes instructions de suivre la route j'usqua l'esplanade, touonnant a drouaite jusqu'a la Pomme D'or et pis ervener sus la route au d'vant d's abbatoirs. Ayant prins toutes pr&eacute;cautions d'vant l'depart, car j'avaits bein lieu le Highway Code, me v'la en route. Les pus anciens d'vous lus rappel'thons qu'avait une petite ile tchi faisait un trais carre au but d'la cauchie en arrivant sus l'esplanade. Y'avait un signe disant 'Keep Left' (Garde a Gauche). Probabliement cause de nerfs, j'ignori le signe et gardi a ma drouaite. En r'touannant au point d'mon depart, le Sieur Mich&eacute; m'arr&eacute;ti et m'dis qu'j'avaits fait un erreur sus ma course, mais tchi m'donn'thait une deuxieme chance. Je le r'm&eacute;rci, et acquo une fais, main a la drouaite signallons m'n'intention d'prende la route, me v'la hors. Arrivant au trais carre, 'Garde a Gauche', mais nannin, acquo une fais j'fis la meme meprinse. Bein seux, quand j'arrivit au point d'mon depart, l'inspecteu m'dit qu'j'avaits failli m'n'examen et m'donnit la raison pour. J'en pouvaits pas craithe ma b&eacute;tisse. J'vos garantis que quand j'prins mon test pour la deuxieme fais j'tais bein assuther d'ma drouaite de ma gauche. <br/>
<br/>
Devant que'je c'mmenchi mon fermage, pour trais ans, de 1955-1958 j'tais contre-maitre a la Ferme d's'Etats. Dans chais temps la ch'tait une ferme d'experimentation. J'craissaimes au meme 15 a vingt varietees d'patates heuthive et tardive. Tout l'progr&eacute;s, d'pis pliantage au defouissage tait r'corder et les resultats utilis&eacute;es a l'avantage, j'espethe des tchuitivateurs de patates. <br/>
<br/>
<img src="brecolin2.jpg" width="150" height="143" alt="" title="" align="right" />
J'm'en vais vos raconter une occasion d'experimentation concernant une recoite de broc'llis, une recoite tchi d'vint hardi d'valeu comme export. Le Directeu du jour etait un Moussieu Johnston, un charmant homme auve tchi qu'j'avaits un bouon rapport. Y fut d&eacute;cid&eacute;rque j'pliantaimes trais vregis d'broc'llis, du Nov/Dec. Un coup etablyis, couomme experiment y f&ucirc;t d&eacute;cider d'applitchi une pinchie D'Nitro-Chalk (du Pousse Chu) a chaque pliante. J'em fimes autant, mais aupr&eacute;s tchique jour, j'mapperchu qu'les pliantes avaits l'air malade, et iun par iun y s'etrav'l&eacute;es comme des soudards bli&eacute;ss&eacute;s. Le Nitro que j'avaimes sem&eacute; avait fait contacte auve le tigot, resultant dans la brulation d'ia pliante. J'tais malade de penser que j'avaimes perdu trais vregis d'broc'llis, mais Moussieu Johnston m'r'assuthit en m'disant. 'N'te fait pas la bille, ch'est un experiment, j'avons preuv&eacute; que contacte du nitro et l'tigot n's'accorde pas.'<br/>
<br/>
J'pense bein que la seule manniethe d'apprenre est par ses b&eacute;tises. <br/>
<br/>
Ayiz tous une bouonne semaine <br/>
<br/>
A la prechaine. <br/>
<br/>
<i>Clifford Laisney</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="bike.html">La Bike</a><p>
<li><a href="bike2.html">L&eacute; Juge et sa bike</a><p>
<li><a href="gdfpallion2.html">L&eacute; Pallion</a><p>
<li><a href="bikeamary.html">La &quot;Bike&quot; a Mary</a><p>
<li><a href="reue2009.html">&Eacute;l&eacute;gie pouor eune reue</a><p>
<li><a href="motor.html">Ma Motor-Bike</a><p>
<li><a href="colebrooks.html">Colebrooks - tchiques annonces</a><p>
<li><A HREF="lequesne.html">Ned Le Quesne</A><p>
<li><a href="lecouteur1925.html">Bill Le Couteur</a><p>
<li><a href="pensezy.html">Pensez-y!</a><p>
<li><a href="pmcar.html">Ph'lip wants to buy a car</a><p>
<li><a href="pmaccidents.html">Chais Accidents</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bikecl.html by HTTrack Website Copier/3.x [XR&CO'2014], Tue, 15 Jul 2025 13:49:33 GMT -->
</HTML>

