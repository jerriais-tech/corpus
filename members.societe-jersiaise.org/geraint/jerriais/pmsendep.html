<HTML>

<!-- Mirrored from members.societe-jersiaise.org/geraint/jerriais/pmsendep.html by HTTrack Website Copier/3.x [XR&CO'2014], Tue, 15 Jul 2025 14:00:01 GMT -->
<HEAD>
<TITLE>Senator Or Deputy?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Senator Or Deputy?<br></h2>
Merrienne Is Undecided.<br></font></center><p>
<br>
Moussieu l'Editeu,<br>
<br>
Le Ph'lip est hors de la vaie, car j'veinds d'lenvi&eacute; au liet et j'm'en vais prendre l'opportuniti&eacute; d'vos d'mand&eacute; votre avis. Y print fraid &agrave; un ent&ecirc;rrement m&ecirc;cr&eacute;di et y n'a fait qu'd'&ecirc;t&eacute;rnu&eacute; tout l'jour. J'y'ai donn&eacute; un v&ecirc;rre caud et j'y'ai mint &agrave; ses pids eune brique que j'avais ca&ucirc;ffe en'v'lopp&eacute;e dans eune blanket. Ach'teu j'm'en vais vos p&ocirc;s&eacute; eune tch&eacute;stchon.<br>
<br>
J'avais liu dans votre g&acirc;zette qu'une femme dans l's <a href="etats.html">Etats</a> s'sait eune bouonne chose. Y pathait qu'ous en approuvez. Eh ben, j'ai r&eacute;fli&eacute;chi l&agrave;-d's&ucirc;s, et j's'y v'nue &agrave; pens&eacute; que chen tchi l&ucirc;s faut ch'est eune femme comme m&eacute;.<br>
<br>
Sans doute, ou voudrez sav&eacute; pourtchi. Ecoutez, et j'm'en vais vos dithe.<br>
<br>
A qu'menchi, si j'tais dans la Chambre ou s&ucirc;s tchique comit&eacute;, j'l&ucirc;s montrethais qu'une bouone Saint-Ouennaise n'a peux d'personne. J'n'ai jamais ocquo veu l'individu tch'y pouvait m'faithe m'assi&egrave;the quand  j'voulais m&eacute;t'nin d'but, et l'homme tch'y peut m'faithe taithe ma b&eacute;que quand j'veur la gard&eacute; ov&eacute;rte n'est pas ocquo n&eacute;.<br>
<br>
Le Ph'lip y'a &ecirc;prouv&eacute; ben des fais, mais jamais n'a peut r&eacute;ussi. Et n'y'a personne dans la p&acirc;raisse tch'y n'sait pon que quand la Merrienne a tchique-chose dans la t&ecirc;te ou tcheint jusqu'&agrave; but. Y m'semblye que  ch'est des gens d'm&ecirc;me tchi l&ucirc;s faut dans l's'Etats.<br>
<br>
Nos membres d'campagne laissent ches villais-l&agrave; faithe comme y veulent, et il est temps d'arr&ecirc;t&eacute; chonna ou ben notre p'tit J&ecirc;rri s'en itha &egrave;s tchians. Quand je s'sait membre, et qu'y'un d'ches balloques-l&agrave; s'l&eacute;v'tha pour prop&ocirc;s&eacute; des d&ecirc;penses, j'me l&eacute;v'thai &eacute;tout m&eacute; - pour l'v&eacute; la Cli&acirc;meur de H&acirc;ro. Je n'me fiche pas mal d'autchune personne. Je f'thait man d'v&eacute; comme un bouonne J&egrave;rriaise.<br>
<br>
Ma bouonnehomme dit que j's'y t&ecirc;toigne comme eune mule, mais n'&ecirc;tes-ous pas d'avis qu'si y'avait yeu p&ucirc;s d't&ecirc;toignes dans l's'Etats d'pis la lib&eacute;th&acirc;tion, nou n'&eacute;thait pas veu tant d'b&ecirc;tises et tant d'folies? Y'a trop d'membres au jour d'anniet tch'ont peux d'dithe chen tch'y pensent et d'vot&eacute; comme y d&eacute;v'thaient. J'vos dis tch'il est temps d'cri&eacute; halte.<br>
<br>
Il est vrai qu'si fallait p&acirc;sl&eacute; en angliais j'me trouv'thais ben emb&ecirc;t&eacute;e, mais heutheusement n'y'a autchune lou&euml; tchi vos emp&ecirc;che d'adr&eacute;ss&eacute; la Chambre en J&ecirc;rriais. Le Ph'lip dit qu'nous s'fich'cha d'm&eacute;, mais j'vos garantis que l'preumyi tch'y y'&ecirc;prouv'tha s'en r'pentitha ben vite. Man vier parapluie est ocquo solide, et eune bouonne woppe &agrave; travers la t&ecirc;te le f'tha s'comport&eacute;. Ben se&ucirc;x tch'y ne d'man'da pas pour eune deuxi&egrave;me. <br>
 <br>
Je n'sait pon trop ben si j'd&eacute;v'thais prendre pour S&eacute;nateur ou pour D&eacute;put&eacute;. quand je d'mande au Ph'lip y m'dis d'all&eacute; m'couochi, mais les vaisins m'disent tous tch'y vot'tont pour m&eacute;, quand m&ecirc;me je prendrais pour Jur&eacute; Justicier. Et j'&ecirc;thais tout plien d'support &agrave; Saint-Louothains, ou&ecirc;sque j'ai de cou&ocirc;sins, comme ou l'savez, et &agrave; la Trin't&eacute;, ou&ecirc;sque j'ai un n'veu par mathiage tch'a r'f&ucirc;s&eacute; trais chents louis pour une g'niche r'nouv'l&eacute;e, et tch'a b&eacute;t&ocirc;t une douzaine de mousses. Ecrivez-m&eacute;, si vos pliait et dites-m&eacute;, tch&ecirc;sque j'd&eacute;v'thais faithe.<br>
<br>
&nbsp;<p>
<i><a href="lebrocq.html">Merrienne</a><br></i>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>

<li><a href="chefs.html">Les Chefs et les Gr&ocirc;sses T&ecirc;tes</a><p>
<li><a href="pmring.html">How Ph'lip Bought a Ring</a><p>
<li><a href="pmshows.html">L's Elections et les 'Shows'</a><p>
<li><a href="pmsenators.html">The Election For Senators</a><p>
<li><a href="pmsenateur.html">Des S&eacute;nateurs Batilleux</a><p>
<li><a href="pouaison.html">La Pouaison et les S&eacute;nateurs</a><p>
<li><a href="pmsenbetes.html">Les S&eacute;nateurs et les B&ecirc;tes</a><p>

<li><a href="gdfsenateurs.html">Les D'vis du Bouan'homme George</a><p>
<li><a href="senateurs1948.html">Aux Electeurs de l'ile de Jerri</a><p>
<li><a href="gdfelect.html">Eune bouanne &ecirc;lection!</a><p>
<li><a href="partijerriais.html">Un Parti J&egrave;rriais?</a><p>
<li><a href="pmetats.html">Un Jour &egrave;s &Ecirc;tats</a><p>

<li><a href="pmbliaume.html">Ph'lip bliaume les campagnards</a><p>
<li><a href="pmmembre.html">Pourtchi vouler &ecirc;tre membre d's &Eacute;tats?</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmsendep.html by HTTrack Website Copier/3.x [XR&CO'2014], Tue, 15 Jul 2025 14:00:01 GMT -->
</HTML>
