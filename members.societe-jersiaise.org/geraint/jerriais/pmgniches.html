<HTML>
<HEAD>
<TITLE>Les Deux G'niches</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Deux G'niches</h2>
Ph'lip et la pr&icirc;son ouverte</font></center><p>


&agrave; Portinf&eacute;, Saint Ou.<br/>
<br/>
Vendredi au s&eacute;.<br/>
<br/>
Moussieu l'Editeu,<br/>
<br/>
Tchi dr&ocirc;le d'affaithe pour les deux g'niches &agrave; &quot;Bill&quot; Perchard! Ch'est presque incriyable, mais il est imp&ocirc;ssiblye de craithe que chein que l' &quot;Bill&quot; en a dit n'est pas v&eacute;thitablye, car il a 't&eacute; tout &agrave; fait franc, et a admint que ch'tait li tch'avait fait la m&ecirc;prinse. Mais il a raison quand l'dit que, sinon pour un coup d'chance, y'&eacute;thait yeu bein d'autres complic&acirc;tions. Les gens tchi n'aiment pas l' &quot;Bill&quot; p&ucirc;s qu'chonna, et y'en a, trouv'thont dr&ocirc;le tch'i' n'vit autchune diff&eacute;thence entre les deux b&eacute;tes, car il a yeu une longue exp&eacute;thience. Mais y'&eacute;tha p't'&ecirc;tre tchiques vi&eacute;rs fermiers tchi n'ont pas r'oublie la fameuse affaithe d'la vaque app'l&eacute;e Happy Castaway, tchi v&iacute;nt d'vant la Cour y'a bein d's ann&eacute;es. Parmi les t&eacute;moins y'avait John P&eacute;rr&eacute;e, Walter Picot, Charles Mourant, d'la Crouaix &egrave;s Mottes, et plusieurs autres fermiers de note. Tch&egrave;squ'en fut a la f&icirc;n, je n'me r'souveins pas, mais l'affaithe 'tait entre deux vaques, et si touos les t&eacute;moins avaient 't&eacute; aussi francs comme &quot;Bill&quot; Perchard, et n'avaient pas dat tant d'mensonges, p&ucirc;s d'une r&eacute;put&acirc;tion &eacute;thait souffert, et sans doute y'&eacute;thait yeu des changements dans l'comit&eacute; du Herd Book. I' suffit d'dithe &agrave; ch'teu' que yunne des vaques avait 't&eacute; esaminn&eacute;e dans s'n &ecirc;tablye &agrave; la lant&egrave;rne pour prouver que y'avait des gens tch'avaient peux d'la v&eacute;thit&eacute;. L'affaithe des deux g'niches n'est pas la preumi&eacute;the tch'a p&oacute;se un probl&eacute;me au comit&eacute;, et nou peut s'faithe seux que y'en &eacute;tha d'autres.<br/>
<br/>
Nou comprend que l's Etats &eacute;thont d'vant long &aacute; appointer un nouvieau Chef de Police, et la Merrienne et m&eacute;, sans l'conna&icirc;tre, li offrons toutes les bouonnes chances et touos les bouons souhaits, car il &eacute;tha bein des choses &agrave; apprendre. La p&ucirc;s &icirc;nmportante et la p&ucirc;s difficile est la Police Honorifique, avec ses Conn&ecirc;tablyes, ses Chantgni&egrave;rs, ses Officiers du Conn&ecirc;tablye, et tout l'restant. Nou-s-a veu m&ecirc;me chutte s&eacute;maine qu'un &icirc;ndividu &agrave; Saint Louothains n'avait rein s&ucirc;s sa personne pour prouver tch'il appartenait d'la police. Ch'est bein seux, Moussieu, qu'un membre d'la Police Honorifique d&eacute;v'thait aver tchique riband, ou autre forme de d&eacute;cor&acirc;tion, pour demontrer tch'i' n'est pas un homme commun. Man grand'p&egrave;the du bord d'ma m&egrave;the portait tr&eacute;jous une bouonne chouque et maint'nait qu'une raide ouappe s&ucirc;s l'haut d'la t&ecirc;te &eacute;tait la miyeu mani&eacute;the de d&eacute;couothagi un malfaiteur. Mais une bord&eacute;e i' tappit un mio trop d&ucirc; et fut bein pr&egrave;s d'aller d'avant la Cour pour meurtre. Apres chonna il abandonnit la chouque et s'd&eacute;corit avec une rosette que sa vaque avait gagni au &quot;show&quot; des Trais P&aacute;raisses.<br/>
<br/>
&Aacute; la fin, don, l&eacute; Sieur L'Masuthi a r'chu pr&eacute;sque quarante mille louis pour sa t&ecirc;rre &agrave; Saint Cli&eacute;ment. Mais le probl&egrave;me au moment ch'est d'trouver d'l'accommod&acirc;tion pour touos les mauvais sujets tch'ont 't&eacute; arr&ecirc;t&eacute;s par la police, et l'Bram me dit tch'il est tchestchion d'pr&eacute;pather une pr&icirc;son ouverte pour le surplus ichin &agrave; Port&icirc;nf&eacute;, tout pr&egrave;s de siez nous. Eh bein, Moussieu, tout ch'que j'ai &agrave; dithe la d'sus ch'est que j'm'en vais accater une demi&eacute;-douzaine de tchans f&eacute;roces, emprunter un b&#339;u de tchique vais&icirc;n, et tchiques cartouches pour l'arme de tchi que je m'faisais servi quand j'allais tither au blianc. Autrement, la Merrienne dit qu'ou n'dormithait pas une l&egrave;rme de niet. Et si, par tchique malchance, un prisonyi attrapait du malheur, j'l&eacute;v'thais toute suite la Cliame de H&acirc;ro. Absol&ucirc;ment, Moussieu, un bouon citoyen, tch'avait pr&egrave;sque 'tait Surveillant sinon pour tchiques p'tites m&ecirc;pr&icirc;nses en comptant la collecte quand i' 'tait Collecteur d'Aum&ocirc;nes, n'peut pas &ecirc;tre laissi sans protection dans les circonstances.<br/>
<br/>
Le temps est ocquo dr&ocirc;le, Moussieu, et j'crains que l'ann&eacute;e finitha comme ou qu'menchit, et que j'nos r'trouv'thons dans l'hiv&eacute; sans l'saver. Quand i' f'thait b&eacute; au mais d'septembre, j'&eacute;thons perdu les bieaux jours que j'ethions deu aver au r'nouv&eacute;, et rein n'peut les rempli&eacute;chi. Enfin, comme dit la Merrienne, ch'n'est pas nous tchi faisons l'temps, et l'faut prendre chein tchi veint.<br/>
<br/>
Assez pour agniet, Moussieu, car je n'si pas ocquo trop raide, et j'm'en vais b&eacute;t&ocirc;t rammont&eacute; &aacute; m'couochi. &Agrave; la s'maine tchi veint!<br/>
<br/>
<i><a href="lebrocq.html">Ph'lip</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmpatates3.html">Nos patates et nos vaques</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="pmmilk.html">The Milk Question</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

