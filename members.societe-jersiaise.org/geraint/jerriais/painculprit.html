<HTML>
<HEAD>
<TITLE>Who is the culprit?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Who is the culprit?</h2></font></center><p>

J'soumes d'avis, Lonore et m&eacute;, qu'y'a <a href="painvalentines.html">tchiq vilain sale peule de la ville qu'a yeu l'affront d'voul&eacute; s'motchi d'nous</a>, et d'mett' Mess Pain en risl&eacute;e parmi les gens qui nos counaissent et nos portent r&eacute;sp&eacute;.<br/>
<br/>
<img src="persi.jpg" width="210" height="74" alt="Du p&egrave;rsi" title="Du p&egrave;rsi" border="0" align="right" />
Y'avait du persi, Oh! y n'mantchait pas d'persi, la s&eacute;th&eacute;e du <a href="saint_valentin.html">14 Fevri</a> - assez pour asaisounn&eacute; la soupe des villais pour huit jours - mais pas un seul brin qu'nous &eacute;thait voulu vaie entr&eacute; la famille des Pain. Lonore m'disait en plieuthant quand j'en r'palimes, &quot;M&eacute;m&eacute;e; j'aimthais mus rest&eacute; fille oquo un an putot que d'm&eacute; mathi&eacute; ov eun' houmme ov tchi je n'voudrais pon &egrave;tr' veue sortant d'la Chapelle!&quot;<br/>
<br/>
Eh ben! pour vos dithe, la s&eacute;th&eacute;e d'Valentine, quou&eacute; qui fisse un temps p&eacute;thissabye qu'nou n'ethait pon mins un tchan galeux d'hort, j'sortimes touos les tr&egrave;s d'viers neuf heuthes pour all&eacute; explor&eacute; les carres de rue, et faithe les chent pas autou du Ouaisbridge, du Parc, a Quatrebras, souos les bouais d'Plaisance, partout la ou-&egrave;s qu'y'ethait chance de vaie des messieurs ov du persi a lus boutounni&egrave;the. Pour n&eacute; pon les faithe s'enny&eacute; a attendre, j'nos d&eacute;cidimes a all&eacute; chatchun d'sen bord, et coumme j'apprehendais un mio a laissi Lonore sorti toute seule la ni&eacute;t, san p&eacute;the lis dounni l'manche d'un mart&eacute; d'forge pour s'en servi en cas qu'tchiq' un lis manq'thait d'resp&eacute;, et j'l'envyimes d'jett&eacute; les carres pas loin d'la ou-&egrave;s qu'un policeman l'entendrait cri&eacute; au s'cour.<br/>
<br/>
J'rentrimes siez nous d'viers onze heuthes, l'un souontre l'aute. Un mio tard, p't'&egrave;tre, mais j'avaimes d&eacute;cid&eacute; d'm&egrave;me en cas qu'y'ethait tchiq' clerque de banque ou jenne avocat qui n'ethait p't'etre pon 't&eacute; libre pus bouonne heuthe dans la s&eacute;th&eacute;e. J'rentrimes touos les tr&egrave;s d'viers en m&egrave;me temps, tremp&eacute;s, crott&eacute;s, lass&eacute;s, Lonore plieuthait, m&egrave; j'gr&eacute;nottais, et Piteur - Piteur avait l'v&eacute; l'coude et choppi chinq fais en ramontant les d'gr&egrave;s.<br/>
<br/>
A la preumi&eacute; carre ou-&egrave;s que j'fut m&eacute;, j'trouvi rin: ni a la deuxieme ni a la tr&egrave;sieme. A la quatri&egrave;me j'trouvi un sale petit mousse qui m'dit qu'un moussieu y'avait dounn&eacute; quat' sous pour m&eacute; dithe qu&eacute; le moussieu n'tait pon v'nu viyant qu'sa f&eacute;thresse n'y'avait pon rapport&eacute; sa bouonne q'm&icirc;nze en temps, mais d&eacute; m'dithe que si m'pl&icirc;aisait de r'ven&eacute; Mardi tchi vint en tchinze, y s'sait l&agrave; fiabl&eacute;ment.<br/>
<br/>
J'dounni eunne talmouse a ch't'affront&eacute; d'mousse, et j'm'en fut aupr&egrave;s d'la f&eacute;the-a-b&eacute;tes. D'eunne auberge a c&ocirc;t&eacute;, y sortit un peule qui criyi a ses camarades &quot;Ere's the ole' lady!&quot; et y m'print par le bras pour m'faithe entr&eacute;. J'y'alloinyi eunne bouonne paffe, et un coup d'pi a y'un d'ses camarades qu'etait a rithe sus l'pas d'la porte, et j'm'en r'vint siez nous, bin marrie, coumme ou pou&eacute;z cr&eacute;the.<br/>
<br/>
En plieuthant, Lonore nos conti qu'oul avait trouv&eacute; un grand haut moussieu souos un bouais, ov du persi tout autouore le riban d'san chap&eacute;, qui l'avait faite assi&eacute;the sus un banc, y'avait offert eun' cigarette, avait mins san bras autouore de sa talle et sa t&egrave;te sus l'&eacute;spaule a ma fille, et y'avait d'mand&eacute; dans combin d'temps qu'sen trouss&eacute; s'ait pr&egrave;t? car y comptait s'mathi&eacute; dans l'couothant du mais pour r'&egrave;mn&eacute; sa femme au Brezi ou-&egrave;s qu'il 'tait foreman d'eunne manufactuthe pour faithe du caf&eacute; ov de la moul&eacute;e d'scie. Apres av&eacute; d'vis&eacute; oquo tchiq' temps ov Lonore et y'av&eacute; dounn&eacute; l'portrait du chat&eacute; dans tchi qui d'meuthait au Br&eacute;zi, y y'emprunti un &egrave;stchu &quot;pour n'av&eacute; pon a chanji eunne bille de djiz louis a ces-s&eacute;, qui dit&quot; et la tchitti en disant qui vindrait l'lendemain pasl&eacute; a ses pathents. Ch'fut la l'seul qu'Lonore vit, et si y'en avait d'autres a attendre pour yi aillieurs..... tant piethe pour yeux!<br/>
<br/>
Quant a Piteur, j&eacute; n'pumes pon faithe Angliais ni Francais de ch'qu'il avait veu. Il 'tait caud-d'b&eacute;the j'vos ai dit, et ben qui pr&eacute;tent qu'nouffet-d'ja! y n'sut pon nos dithe combin d'brins d'persi il avait veu a battre la strade. Y faisait eunne fret d'tchan, qui dit, et il entri b&eacute;the eunne tasse de coco dans eunne auberge ou-&egrave;s qu'y'avait un moussieu ov tchi y s'mint a d'vis&eacute; sus l'haut prix du tcherbon et d'la peine qu'y'avait a mathi&eacute; ses filles coumme nou voudrait. Y dounni en avis a Piteur d&eacute; s'proumn&eacute; ov sa fille sus l'Esplianade, endret les &quot;stores&quot; des marchands d'patates et d'guano.... les seules gens, qui dit, qui gagnent des sous en Jerri ach't'heu.<br/>
<br/>
Tout chu d'vis la, Piteur, je n'y ajouote pon grand fou&eacute;! que j'dis. D'pis l'temps que j'le sermounne, que j'le r'primande, que j'lis dounne de bouons avis, il &eacute;thait deu s'amend&eacute;; esch-pon? Mais j'ai bieau lis p&acirc;sl&eacute; du matin au s&eacute;, et souvent ben avant dans la ni&eacute;t, j'cr&eacute; pus-a-co qui n'fait qu'd'empi&eacute;thi.<br/>
<br/>
Mais pour en fini. J'cr&eacute; qu'tchiq'un nos a jou&eacute; eunne trique! Ch'tait pour se fichi d'nous qu'ches valentines fudrent &egrave;scrites par la m&egrave;me persounne; et toute not' couorrie, nos habits tremp&eacute;es, et la pi&egrave;che d'&egrave;stchu a Lonore - car, coumme y fallait s'y'attendre, chu ou&egrave;dre du Brezi n's'est pon montr&eacute; - n'a servi a rin du tout. Tchiq'un s'est motchi d'nous! S'motchi d'ma Lonore! Pour sav&eacute; tch&egrave;s qui nos a jou&eacute; chutte salle trique la, j'doun'nais... j'doun'nais... ma miyeu bonnet!<br/>
<br/>
<i><a href="brambilo.html">Laiz&eacute; Pain</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mathiage.html">L'amour et l'mathiage en J&egrave;rriais</a><p>
<li><a href="painvalentines.html">Who sent those Valentines to Lonore?</a><p>

<li><A HREF="saint_valentin.html">La Saint Valent&icirc;n</A><p>
<li><A HREF="carte_valentin.html">La Carte d'Valentinne</A><p>

<li><a href="valentines.html">Les Valentines</a><p>
<li><a href="valentin.html">Un Valentin</a><p>
<li><a href="souky.html">Une Valentine</a><p>
<li><a href="valentine.html">Valentine</a><p>
<li><a href="valentine1854.html">Valentine</a><p>
<li><a href="valentinne.html">Ma Valentinne</a><p>
<li><a href="valentin3.html">Valentin</a><p>
<li><a href="valentine2.html">Valentine</a><p>
<li><a href="hardelle.html">Tch'est Qu'J&eacute; F'thons De Touotes Nos Hardelles?</a><p>
<li><a href="pmcourting.html">Courting Days</a><p>
<li><a href="painscheming.html">A Scheming Mother's Little Plot</a><p>
<li><a href="mathiage2.html">Vielles Cou&ocirc;teunmes au Mathiage</a><p>
<li><a href="valmuchis.html">Saint Valent&icirc;n - des mots muchis</a><p>
<li><a href="pm14fevri.html">L&eacute; Quatorze F&eacute;vri</a><p>
<li><a href="helyifevri2022.html">&Agrave; Saint H&eacute;lyi au mais d'F&eacute;vri</a><p>
<li><a href="valentinne_ile.html">La Valentinne d'l'&Icirc;le</a><p>
<li><a href="3bachouards.html">Treis bachouards et eunne petite pimpr&eacute;luche</a><p>
<li><a href="bellabilo.html">Miss Bella Bilo</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
