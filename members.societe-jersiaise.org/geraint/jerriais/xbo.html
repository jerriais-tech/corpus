<HTML>

<!-- Mirrored from members.societe-jersiaise.org/geraint/jerriais/xbo.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
<HEAD>
<TITLE>Respectais Not' Conn&ecirc;table</TITLE>
<META  name="keywords" content="Jèrriais, language, langue normande, Channel Islands, îles anglo-normandes, Normandy, Normandie, minority languages, langues régionales, escargots, snails, folk remedies, folk medicine, langues d'oïl, romance philology">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Respectais Not' Conn&ecirc;table</h2></font></center><p>
<CENTER><TABLE><TR><TD>
Quand nou za le Conn&ecirc;table aupr&egrave;s d's&eacute;<br>
Y faut tr&eacute;jous soigni de n'pas s'&ecirc;hemm&eacute;,<br>
Car chest aussi vrai comme je vos l'di<br>
Qu'il est bain seux de prendre chonna pour li.<br>
Quand ou z&eacute;theaites du frai &agrave; en cr&eacute;v&eacute;<br>
Pour auqune chose n'allais pas &ecirc;ternu&eacute;,<br>
Car pour le pus moindre petit mio de toux<br>
Y vaindra bain m&acirc;ri avec vous.<br>
Et si ou vos &ecirc;hemmaies, y cr&eacute;<br>
Q'nou li manque hardi de resp&eacute;.<br>
Quand nou counnais ses vaissiaux, nia pas besoin<br>
D'les mesuth&eacute;, j'acatteai, (j'em g&ecirc;ne bain<br>
Combain en payi) un tas de <I>Lozenges</I>, du sitho<br>
J'en prendrai tr&eacute;jous, d'vant d'all&eacute; &agrave; XBO;<br>
J'esp&egrave;the, que vela qui m'empechea<br>
De toutre de m&ecirc;me comme chonna.<br>
Y faut bain faithe quicq'chose, j'en veurs pas.<br>
En auqun temps me trouv&eacute; en embarras.<br>
L'autre jour je le rencontrais<br>
Et pis bain maugrai m&eacute;, je toussais.<br>
Y dit, (nou za peine &agrave; craithe ditai)<br>
Que chest de m&ecirc;me que je l'ai insultai.<br>
Chest que tout chonchin<br>
N'est pas du gnolin,<br>
Car che fut apr&egrave;s longue consultation<br>
Ov JOSEPH, y fut prendre information.<br>
Et chest qui dit que ch'nest pas convenable<br>
De dith'que san fr&egrave;re n'est pas capable<br>
D'&ecirc;tre Conn&ecirc;table, y demande de craithe<br>
Que chest manque de temps, qu'il a un s&eacute;cr&eacute;taithe<br>
Ch&eacute;tai a m&eacute;m&ecirc;me que JOSEPH s'en piengnit<br>
Et d'un air tout s&eacute;thieux, je lis r&ecirc;pondit<br>
Ah je pense que vethe<br>
Je fis semblant de l'craithe.<br>
JOSEPH avait l'air s&eacute;thieux<br>
I1 est bon comme deux<br>
Chest qu'il est diversement m&acirc;ri<br>
D'entendre s'en fraithe critiqui.<br>
Y l'est m&acirc;ri aitou que nou zai soup&ccedil;onnai<br>
San bain grand manque de capacitai.<p>


J'aimetheais bain &agrave; le vais<br>
Mais j'ai une suaie de frait<br>
Sans chonna, oquo j'itheais<br>
Mais y s'cr&eacute;thai insultai.<br>
Demain j'prendrai une dose de citho<br>
Et pis apr&egrave;s j'itheai le vais &agrave; XBO.<br>
Demain j'prendrai une dose de citho<br>
Et pis apr&egrave;s j'itheai le vais &agrave; XBO.<p>


Je m'en vais envi&eacute; tous les garsons<br>
A me cherchi des Colimachons<br>
Pour en mettre sus men estouma<br>
Pour me cachi vite chu frait l&agrave;.<br>
Car j'en veurs pon d'autre continu&eacute;<br>
Comme j'ai fait tout derni&egrave;thement, &agrave; &ecirc;ternu&eacute;.<br>
Vela qui me fait de la peine a pens&eacute;<br>
Que le Conn&ecirc;table est si mari &agrave; m&eacute;,<br>
J'en criais pon qu'il 'tai de m&ecirc;me m&acirc;rissant,<br>
Pensais! <I>d'av&eacute; perdu s'n'anmieinchi en toussant</I>.<p>


J'allons faithe du <I>citho</I>, justement coumme<br>
Nou faisait l'temps passai du beurre de pomme,<br>
Y faut que v'la qui s&eacute; quicq'heuthes &agrave; bouilli.<br>
Un tas de nos vaisins sont pour venin aidghi,<br>
Y y'&eacute;tha a travailhi hardi au rabot,<br>
Y peuvent venin tous, yien &eacute;thea pas hieun d'trop<br>
Car j'avons un tas de Colimachons, et pis<br>
Quant au shucre, je l'avons par la pouchie;<br>
Chen est du tout biau jaune et du tout bon<br>
Que j'avons acatai au <I>Store</I> aupr&egrave;s d'Sion<br>
Y s'thea bon, ou n'avais pas guoutai rain ditai<br>
Et y vaudra mus que le sien de Mess DUPRAI.<br>
Pour un rume, pour auqune sorte de frai,<br>
<I>Bronch&icirc;tis</I>, ou pour aucune chose ditai.<br>
Pour tout chonna y n'y a pas rain<br>
La maintchi aussi souv&eacute;rain;<br>
Et j'itheai m'expliqui<br>
Quand j'ers&eacute;theai gu&eacute;tghi<br>
Quand j'aitheai prins du citho<br>
J'itheai vite &agrave; XBO.<br>
Quand j'aitheai prins du citho<br>
J'itheai vite &agrave; XBO.<p>

</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="colinmachon.html">Merrienne et les col&icirc;nmachons</a><p>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="colinmachons.html">L&eacute; sitho d'col&icirc;nmachons</a><p>
<li><a href="gdfcolinmachons.html">Les d'vis du Bouan'homme George</a><p>

</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/xbo.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
</HTML>
