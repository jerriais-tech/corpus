<HTML>

<!-- Mirrored from members.societe-jersiaise.org/geraint/jerriais/gallienationnale.html by HTTrack Website Copier/3.x [XR&CO'2014], Tue, 15 Jul 2025 13:51:19 GMT -->
<HEAD>
<TITLE>Eune Gal'lie v&acirc;liabl'ye</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune Gal'lie v&acirc;liabl'ye</h2></font></center><p>

L'avanchement d'la tchestchion d'not' Gal'lie N&acirc;tionnale m'a ram&eacute;mouaith&eacute; eune explyic&acirc;tion qu'j'avais ou&iuml; y'a bein d's ann&eacute;es pouor explyitchi l&eacute; cou&ocirc;tage des portraits. <br/>
<br/>
Ch'est en tchi nou dit qu'l'art est coumme un tapis et nou-s'a &agrave; payi par l'pid c&acirc;rr&eacute; ou l'm&egrave;tre c&acirc;rr&eacute; (s'lon san chouaix). Un portrait bein chi dait &ecirc;t' don hardi grand. V'l&agrave; tch'explyique pouortchi l'pliafond d'la Chapelle Sistinne au Vatican est hardi fanmeux et pr&eacute;cieux - ch'n'est pon qu'Mich&eacute;lange 'tait un g&eacute;nie. Nou-fait, ch'est qu'i' y'a un tas d'pliafond d'peint dans chutte chapelle-l&agrave;.<br/>
<br/>
Mais, qu'nou-s'objectit, les portraits d'<a href="monet2.html">Monet</a> et d'Renoir et d's aut's &Icirc;mpressionnistes sont hardi fanmeurs et v&acirc;liabl'yes, ieux, et i' sont bannis bein r&eacute;dguli&eacute;thement &agrave; la vendue pouor des prix tchi b&ucirc;chent des r'cords. Et ches portraits-l&agrave; n'sont pon &ecirc;normes, i' sont pus &agrave; co p'tits.<br/>
<br/>
Tout chennech&icirc;n fut explyitchi ainch&icirc;n: les portraits &Icirc;mpressionnistes ont nom &Icirc;mpressionniste car i' sont en v&eacute;thit&eacute; bein, bein grands mais i' donnent l'&icirc;mpression tout coumme d'&ecirc;t' cruchots. Ch'est chenna l'talent des peintres &Icirc;mpressionnistes.<br/>
<br/>
Mais, qu'nou r'objectit, prannez par exempl'ye la Mona Lisa d&eacute; L&eacute;onard d&eacute; V&icirc;ntchi. Quand nou v&icirc;site l&eacute; Louvre &agrave; Paris ch'est mithacl'ye s'nou peut m&ecirc;nagi d'vaie chu portrait fanmeux. L'avant &agrave; chu p'tit portrait sus la muth&acirc;le y'a tr&eacute;jous un fi&egrave;r fliotchet d'monde dans la vouaie tchi blioquent la veue. La Mona Lisa est of&ucirc;che l&eacute; pus fanmeux portrait du monde et ch'est bein seux hors d&eacute; prix et d'eune valeu &icirc;ncomprannabl'ye. Coumme tchi don qu'chu portrait sembl'ye si p'tit?<br/>
Assa, qu'nou-s'explyique, ch'est en tchi la Mona Lisa est r&ecirc;ellement bein p'tite, mais oulle est, viy'-ous, div&egrave;rs&eacute;ment &ecirc;pa&icirc;sse!<br/>
<br/>
Ch'est &agrave; esp&eacute;ther qu'les caltchuls &ecirc;cononmiques pouor vaie si j'pouvons affa&ucirc;rder eune Gal'lie N&acirc;tionnale d&eacute; J&egrave;rri n'ont pon 't&eacute; faits d'm&ecirc;me. Ch&eacute; s'sait damage si touos les portraits d'nos artistes, d&eacute; Bliampid, d'Ouless, d'L&eacute; Cap'lain et d'aut's, restent muchis pouor achteu en storre. Les cheins tch'ont v&icirc;sit&eacute; des p'tites gal'lies n&acirc;tionnales dans d'aut's pays, coumme par exempl'ye la Gal'lie N&acirc;tionnale d'la Lettonnie, &eacute;thont veu qu'eune gal'lie d'm&ecirc;me peut exhiber la tchultuthe v&icirc;suelle d'un pays sans aver &agrave; conv&egrave;rti un palais et b&acirc;ti des pyramides et stoffer les salles d&eacute; c&acirc;rross&eacute;es d'v&icirc;siteurs coumme nou l'vait au Louvre.<br/>
<br/>
La tchultuthe v&icirc;suelle d&eacute; J&egrave;rri m&eacute;thite eune gal'lie n&acirc;tionnale car oulle est bein v&acirc;liabl'ye. Not' tchultuthe est p'tite mais oulle est, viy'-ous, div&egrave;rs&eacute;ment &ecirc;pa&icirc;sse!<br/>
<br/>
<i><a href="jerpoem.html">Geraint Jennings</a></i><br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="bronzino.html">Eune All&eacute;gorie d'l'Amour et du Temps</a><p>
<li><a href="odalisque.html">L'Odalisque</a><p>
<li><a href="monet2.html">Claude Monet</a><p>
<li> <a href="monet.html">Monet &agrave; V'nise</a><p>
<li><a href="rouen.html">La Cath&eacute;drale d&eacute; Rou&euml;n</a><p>
<li><a href="caerdydd2.html">La Cath&eacute;drale d&eacute; Rou&euml;n</a><p>
<li><a href="artnouve.html">L'Art Nouv&eacute; </a><p>
<li><a href="wallacecollection.html">&Agrave; la Collection Wallace</a><p>
<li><a href="danse_matisse.html">La Danse</a><p>
<li><a href="henrymoore.html">Recumbent Figure 1938, Henry Moore</a><p>
<li><a href="surrealisme3.html">L&eacute; surr&eacute;alisme</a><p>
<li><a href="surrealisme2.html">L'Exhibition Surr&eacute;aliste</a><p>
<li><a href="surrealisme.html">L&eacute; Surr&eacute;alisme: l&eacute; D'si D'smath&eacute;</a><p>
<li><a href="tapisssie2.html">Eune tapiss'sie</a><p>
<li><a href="byzantin.html">L'Art Byzant&icirc;n &agrave; l'Acad&eacute;mie Rouoyale</a><p>
<li><a href="francisbacon.html">Francis Bacon</a><p>
<li><a href="klimt.html">Klimt</a><p>
<li><a href="klimt_pommyi.html">L&eacute; Pommyi d'Klimt</a><p>
<li><a href="klimt2013.html">Un cly&icirc;n &agrave; Klimt</a><p>
<li><a href="picasso.html">L'M&ucirc;s&eacute;e Picasso</a><p>
<li><a href="picasso2.html">Picasso</a><p>
<li><a href="picasso3.html">Picasso souotre Manet</a><p>
<li><a href="picasso2016.html">J'avais si&ecirc;x ans quand Picasso mouothit</a><p>
<li><a href="westminsterbridge.html">Chennech&icirc;n n'est pon l'&#147;Composed upon Westminster Bridge&#148;</a><p>
<li> <a href="derviches2005.html">Des d&ecirc;mons et des d&egrave;rviches</a><p>
<li> <a href="3riviethes.html">Trais rivi&eacute;thes</a><p>
<li><a href="yvestanguy.html">Yves Tanguy</a><p>
<li><a href="tanguy.html">Tanguy &ecirc;cliatchi</a><p>
<li><a href="baroque.html">Baroque</a><p>
<li><a href="perugino.html">Les biches brinnotent sus l'haut des monts</a><p>
<li><a href="smeux2009.html">L&eacute; S'meux d'Millet</a><p>
<li><a href="watteau1.html">Watteau</a><p>
<li><a href="watteau2.html">Watteau</a><p>
<li><a href="preraphaelites.html">Pr&eacute;-Rapha&euml;lites 2012</a><p>
<li><a href="flamingjune.html">Ju&icirc;n fliambant</a><p>
<li><a href="mort_wellcome.html">La mort - un portrait d's&eacute;</a><p>
<li><a href="mathie2013.html">La Mathie sou&ocirc;rit</a><p>
<li><a href="delaunay.html">Robert Delaunay &quot;Nu &agrave; la coiffeuse&quot; (1915)</a><p>
<li><a href="pompidou.html">L&eacute; Centre Pompidou</a><p>

<li><a href="peirson2016.html">La Mort du M&acirc;jeur Peirson</a><p>

<li><a href="abstractexpressionism.html">Expressionnisme abstrait</a><p>
<li><a href="jacksonpollock.html">Jackson Pollock</a><p>
<li><a href="revolution.html">Tu dis qu'tu veurs eune r&eacute;volution</a><p>
<li><a href="emmaus.html">L&eacute; Souper &agrave; Emma&uuml;s</a><p>
<li><a href="ensor.html">James Ensor</a><p>

<li><a href="museumweek2021.html">La S'maine des M&ucirc;s&eacute;es 2021</a><p>

<li><a href="museepallot.html">M&ucirc;s&eacute;e Pallot</a><p>
<li><a href="writersmuseum.html">La pathole n'est pon p&eacute;th&icirc;nm&eacute;e</a><p>
<li><a href="parnationna.html">Par siez nous</a><p>
<li><a href="pythamide.html">Eune Pythamide</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gallienationnale.html by HTTrack Website Copier/3.x [XR&CO'2014], Tue, 15 Jul 2025 13:51:19 GMT -->
</HTML>
