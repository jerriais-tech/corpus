<HTML>

<!-- Mirrored from members.societe-jersiaise.org/geraint/jerriais/nicholas.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Nicholas</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nicholas</h2></font></center><p>
<CENTER><TABLE><TR><TD>
Ous avez p't&ecirc;tre bein oui l'histou&eacute;the,<br/>
De Nicholas de Port&icirc;nf&eacute;;<br/>
Eune histou&eacute;the vraie et &eacute;difiante,<br/>
Qu'ou vaut la peine d&eacute; r&eacute;p&eacute;ter.<br/>
Quand ch's'sai, que pour l'amour des hoummes,<br/>
Qui n'pense p't&ecirc;tre pas, tchiquefais coumment,<br/>
Que l'cours d'lus vie peut &ecirc;tre changi;<br/>
Tout simplyement par accident.<br/>
<br/>
Nicholas, &eacute;tait iun d'ches-la,<br/>
Que tous applaient, &quot;un raide bouan gas&quot;!<br/>
Ouvert, et sans le moindre ordgi;<br/>
D'un caract&eacute;the que tous n'ont pas.<br/>
Acti dans l's affaithes de p&acirc;raisse -<br/>
Auvec de principes formidablyes -<br/>
En veue de s'vaie, sans autchune doute,<br/>
Sans opposition, Conn&ecirc;tablye.<br/>
<br/>
Janmais n'mantchait eune r&ecirc;union,<br/>
Ch'f&ucirc;sse de P&acirc;raisse ou d'Conmit&eacute;,<br/>
Ni fais &agrave; b&eacute;the et gamme de cartes,<br/>
Jusqu'&agrave; les p'tites heuthes du matin.<br/>
Aupr&egrave;s eune telle bord&eacute;e, not' g&acirc;s,<br/>
Cliyntant, et un mio &ecirc;mblias&eacute;;<br/>
R'arrivant siez li, eut d'la peine<br/>
A trouver l'creux pour mettre la cliet!<br/>
<br/>
Ses souliers hors pour n'faithe pas d'brit,<br/>
I' cherchi l'bas de la mont&eacute;e;<br/>
Et malade et tout &ecirc;tourdi,<br/>
I' se traini amont les d'gr&eacute;es.<br/>
Tout ch'qu'i' voulait, ch'tait d'se couochi,<br/>
Ne sachant pas trop ou'est qu'il 'tait;<br/>
Il ouvri la porte de la chambre<br/>
Et &agrave; t&acirc;tons trouvi le liet.<br/>
<br/>
I' s'fou&ocirc;rri entr-e les l&icirc;ncheurs,<br/>
Ne hallant seulment pas ses braies;<br/>
Ermerciant, que sa femme, R&acirc;chel,<br/>
N'tait pas r&ecirc;villyie pour le vaie.<br/>
I' s'apprechi tout pr&egrave;s de l'yi,<br/>
Rein qu'pour t&acirc;chi de s'&ecirc;cauffer;<br/>
Et l'yi, ma fingre, sans pus d'affaithes,<br/>
Cherchi tout d'suite &agrave; s'cattiner!<br/>
<br/>
&quot;Man p'tit bouanhoumme,&quot; pense Nicholas,<br/>
La t'nant tout pr&egrave;s, auv' un souosrit;<br/>
&quot;Ch'est pas souvent ches jours ich&icirc;n,<br/>
Qu'sis perm&icirc;ns, m&ecirc;me, de l'&ecirc;mbrachi!&quot;<br/>
Dans l'm&ecirc;me &icirc;nstant, n&eacute; v'la la femme,<br/>
Coumme eune vraie folle, qui s'met &agrave; braithe<br/>
Et l'pousser si du, qu'dans eune s'gonde,<br/>
I' fut hors du liet et dans l'aithe.<br/>
<br/>
La porte fut ouverte d'un embront,<br/>
Ch'tait R&acirc;chel, en c'minsolle qu'entri!<br/>
La femme dans l'liet 'tait sa belle soeu!<br/>
I' s'tait troump&eacute; d'chambre, s&acirc;presti! -<br/>
Jusqu'&agrave; sa mort, pouorre Nicholas<br/>
Sorti reinqu'auv' R&acirc;chel en garde,<br/>
Et i' couochait tout seu la niet,<br/>
Bein &agrave; la cliet dans eune mansarde!<br/>
<br/>
<a href="perchard.html">ALP</a><br/>
<br/>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="sornet2.html">Chanson triste et sornette tragique</a><p>
<li><P><A HREF="rein.html">Rein n'avait changi!</A></P>
<li><a href="cordoungni.html">L&eacute; Cordoungni et l&eacute; r'v&eacute;nant</a><p>


<li><a href="pmcouvertuthe.html">Merrienne et sa couvertuthe &eacute;lectrique</a><p>
<li><a href="pmboutelle.html">Merrienne et sa boutelle</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/nicholas.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
