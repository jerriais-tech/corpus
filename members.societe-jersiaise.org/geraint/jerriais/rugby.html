<HTML>

<!-- Mirrored from members.societe-jersiaise.org/geraint/jerriais/rugby.html by HTTrack Website Copier/3.x [XR&CO'2014], Tue, 15 Jul 2025 13:59:55 GMT -->
<HEAD>
<TITLE>L&eacute; rugby</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; rugby</h2></font></center><p> 

L&eacute; rugby est eune gamme d&eacute; balle &icirc;nvent&eacute;e, s'lon la l&eacute;gende, en 1823 &agrave; l'&ecirc;cole d&eacute; Rugby en Angli&eacute;t&egrave;rre quand William Webb Ellis gaffit la balle duthant eune gamme d&eacute; balle et couothit auve lyi. Ch'est en tchi ch'fut ieune des manni&eacute;thes d&eacute; gamme tchi fut formal&icirc;s&eacute;e atout des r&egrave;gl'yes au 19e si&egrave;cl'ye pouor d&eacute;v'n&icirc;n un sport.<p>
Un clobe d&eacute; football (s'lon les r&egrave;gl'yes d&eacute; Rugby) fut fond&eacute; &agrave; l'H&ocirc;pita &agrave; Guy &agrave; Londres en 1843 et des associ&acirc;tions d'm&ecirc;me f&ucirc;tent &ecirc;tablyies &agrave; seule f&icirc;n d'&egrave;rgraie des gammes entr&eacute; l's &ecirc;tchipes dans d's unniv&egrave;rsit&eacute;s et des villes. Des soudards Britanniques &icirc;ntrodu&icirc;s&icirc;tent la gamme au Cannada et d's &ecirc;tudgiants &egrave;s unniv&egrave;rsit&eacute;s du Cannada et d's &Ecirc;tats Unnis d'Am&eacute;thique atchily&icirc;tent chu nouvieau ji. La v&egrave;rsion d'la gamme tchi d&ecirc;v'loppit en Am&eacute;thique du Nord duthant l's ann&eacute;es 1870 d'v&icirc;nt l'football Am&eacute;tchitchain.<p>
En 1870, y'avait eune septantaine d&eacute; clobes tchi sou&ocirc;t'naient d's &ecirc;tchipes tchi jouaient s'lon lus r&egrave;gl'yes &agrave; ieux. L's &ecirc;tchipes avaient &agrave; accorder tchi r&egrave;gl'yes qu'i' lus en allaient si&eacute;the d'vant st&egrave;rter ch&acirc;que gamme. L&eacute; 26 d'Janvyi 1871, 21 clobes Angliais fond&icirc;tent l&eacute; Rugby Football Union pouor standard&icirc;ser la gamme - et dans d'aut's pays nou fondit d's associ&acirc;tions d'm&ecirc;me pouor accorder les r&egrave;gl'yes. Mais y'avait acouo des diff&eacute;thents avis entr&eacute; les pays. &Agrave; la siette d&eacute; tchique h&egrave;rtchin entr&eacute; l's Angliais et l's &Ecirc;cossais, nou fondit un Conmit&eacute; &Icirc;nt&egrave;rn&acirc;tionna du Rugby (International Rugby Football Board) en 1886 pouor d&eacute;cider les r&egrave;gl'yes pouor les &ecirc;tchipes Britanniques. D'pis 1930 chu conmit&eacute; fait les r&egrave;gl'yes pouor toutes les gammes d&eacute; rugby &agrave; l'unnion.<p>
Mais la tchestchion des r&egrave;gl'yes n'&eacute;tait pon la seule tr&eacute;bule, car y'avait &eacute;tout du h&egrave;rtch&icirc;n entr&eacute; l's ouvri&egrave;rs dans les villes &icirc;ndustrielles du Nord d'l'Angli&eacute;t&egrave;rre tch'&egrave;rch&eacute;vaient des sou pouor jouer et les hoummes d&eacute; bein des grandes &ecirc;coles et d's unniv&egrave;rsit&eacute;s du Sud tchi lus m&ecirc;fiaient d'la paiethie des joueurs. V'l&agrave; tchi m'nit en 1895 &agrave; la s'path&acirc;tion d'eune v&icirc;ngtaine d&eacute; clobes dans l'Nord tchi fond&icirc;tent eune Ligue d&eacute; rugby.<p>
Auve des changements d'r&egrave;gl'yes dans les deux associ&acirc;tions, nou-s'a deux manni&eacute;thes d&eacute; rugby d&eacute; jou&eacute;es:<p>
<uL>
<li>l&eacute; rugby &agrave; l'unnion (ou rugby &agrave; tch&icirc;nze)<p>
<li>l&eacute; rugby &agrave; la ligue (ou rugby &agrave; treize)<p>
</uL>
L&eacute; rugby p&acirc;ssit l'tou d'l'empithe Britannique et fut atchilyi en Australie et en Nouvelle Z&eacute;lande sustout. La gamme avait 't&eacute; &icirc;ntroduite en France et des gammes entr&eacute; les soudards Britanniques et les Fran&ccedil;ais pr&icirc;ntent plaiche duthant l'Preunmi&eacute; Dg&egrave;rre Mondiale. Mais, acouo eune fais, la tchestchion du professionnalisme &ecirc;mo&ucirc;tchit des doutanches siez l&eacute; Conmit&eacute; &Icirc;nt&egrave;rn&acirc;tionna, et les Fran&ccedil;ais f&ucirc;tent fliantchis hors d'l'unnion en 1931. L&eacute; rugby &agrave; la ligue fut &icirc;ntroduit en France en 1933 et bein des clobes chang&icirc;tent d&eacute; manni&eacute;the pouor jouer la nouvelle manni&eacute;the d'la gamme. Malheutheusement, y'avait des supporteurs du rugby &agrave; l'unnion tchi n'pouvaient pon st&eacute;ner chutte comp&eacute;tition et duthant la S'gonde Dg&egrave;rre Mondiale l&eacute; rugby &agrave; la ligue fut suppr&icirc;nm&eacute; et les fonds des clobes confistchis par l&eacute; r&eacute;g&icirc;nme d&eacute; Vichy. L&eacute; sport fut r&ecirc;tablyi &agrave; la Lib&eacute;th&acirc;tion mais jusqu'en 1991 n'avait d'aut' l&eacute; drouait d&eacute; s'app'ler &quot;l'rugby&quot; et 'tait oblyigi d'aver nom la &quot;gamme &agrave; treize&quot;.<p>
En 1995 l'Conmit&eacute; &Icirc;nt&egrave;rn&acirc;tionna du Rugby r'nonchit l'amateurisme oblyigatouaithe et d'pis chu temps-l&agrave; les joueurs peuvent &ecirc;prouver les deux manni&eacute;thes ou changi d'&ecirc;tchipe.<p>



<br/>
<div align="center"><table cellspacing="0" cellpadding="4" border="0" width="65%">
  <tr>
    <td>
      l&eacute; rugby &agrave; tch&icirc;nze
    </td>
    <td>
      rugby union<br/>
    </td>
  </tr>
  <tr>
    <td>
      l&eacute; rugby &agrave; treize
    </td>
    <td>
      rugby league<br/>
    </td>
  </tr>
  <tr>
    <td>
      la gamme
    </td>
    <td>
      the game, match<br/>
    </td>
  </tr>
  <tr>
    <td>
      la balle
    </td>
    <td>
      the ball<br/>
    </td>
  </tr>
  <tr>
    <td>
      l'&ecirc;tchipe
    </td>
    <td>
      the team<br/>
    </td>
  </tr>
  <tr>
    <td>
      un joueux
    </td>
    <td>
      a player (m)<br/>
    </td>
  </tr>
  <tr>
    <td>
      eune jou&ecirc;r&ecirc;sse
    </td>
    <td>
      a player (f)<br/>
    </td>
  </tr>
  <tr>
    <td>
      l&eacute; t&egrave;rrain
    </td>
    <td>
      the pitch, ground<br/>
    </td>
  </tr>
  <tr>
    <td>
      l&eacute; preunmi&eacute; co
    </td>
    <td>
      kick-off<br/>
    </td>
  </tr>
  <tr>
    <td>
      codp&icirc;ser
    </td>
    <td>
      to kick<br/>
    </td>
  </tr>
  <tr>
    <td>
      p&acirc;sser
    </td>
    <td>
      to pass<br/>
    </td>
  </tr>
  <tr>
    <td>
      happer
    </td>
    <td>
      to catch<br/>
    </td>
  </tr>
  <tr>
    <td>
      cou&ocirc;rre
    </td>
    <td>
      to run<br/>
    </td>
  </tr>
  <tr>
    <td>
      un croch'teux
    </td>
    <td>
      a hooker (m)<br/>
    </td>
  </tr>
  <tr>
    <td>
      eune croch't&eacute;r&ecirc;sse
    </td>
    <td>
      a hooker (f)<br/>
    </td>
  </tr>
  <tr>
    <td>
      un avant
    </td>
    <td>
      a forward<br/>
    </td>
  </tr>
  <tr>
    <td>
      un toteux
    </td>
    <td>
      a prop (m)<br/>
    </td>
  </tr>
  <tr>
    <td>
      eune tot'r&ecirc;sse
    </td>
    <td>
      a prop (f)<br/>
    </td>
  </tr>
  <tr>
    <td>
      un d'mi d'm&ecirc;l&eacute;e
    </td>
    <td>
      a scrum-half (m)<br/>
    </td>
  </tr>
  <tr>
    <td>
      eune d&eacute;mie d'm&ecirc;l&eacute;e
    </td>
    <td>
      a scrum-half (f)<br/>
    </td>
  </tr>
  <tr>
    <td>
      eune &ecirc;prouv&acirc;le
    </td>
    <td>
      a try<br/>
    </td>
  </tr>
  <tr>
    <td>
      m&egrave;rtchi eune &ecirc;prouv&acirc;le
    </td>
    <td>
      to score a try<br/>
    </td>
  </tr>
  <tr>
    <td>
      conv&egrave;rti eune &ecirc;prouv&acirc;le
    </td>
    <td>
      to convert a try<br/>
    </td>
  </tr>
  <tr>
    <td>
      eune m&ecirc;l&eacute;e
    </td>
    <td>
      a scrum<br/>
    </td>
  </tr>
  <tr>
    <td>
      eune fre&ucirc;l&eacute;e
    </td>
    <td>
      a ruck<br/>
    </td>
  </tr>
  <tr>
    <td>
      eune &egrave;rl&icirc;ngnie
    </td>
    <td>
      a line-out<br/>
    </td>
  </tr>
  <tr>
    <td>
      eune gaff&eacute;e
    </td>
    <td>
      a tackle<br/>
    </td>
  </tr>
  <tr>
    <td>
      un juge / eune juge
    </td>
    <td>
      a referee (m/f)<br/>
    </td>
  </tr>
  <tr>
    <td>
      un co en dro
    </td>
    <td>
      a drop-kick<br/>
    </td>
  </tr>
  <tr>
    <td>
      codp&icirc;ser en dro
    </td>
    <td>
      to drop-kick<br/>
    </td>
  </tr>
  <tr>
    <td>
      un co en pliaiche
    </td>
    <td>
      a place-kick<br/>
    </td>
  </tr>
  <tr>
    <td>
      codp&icirc;ser en pliaiche
    </td>
    <td>
      to place-kick<br/>
    </td>
  </tr>
  <tr>
    <td>
      codp&icirc;s&eacute; hors en touche
    </td>
    <td>
      kicked into touch<br/>
    </td>
  </tr>
  <tr>
    <td>
      hors d&eacute; lague
    </td>
    <td>
      offside<br/>
    </td>
  </tr>
</table></div>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gammvoc.html">Des gammes</a><p>
<li><a href="sports.html">Les Sports</a><p>
<li><a href="choule.html">La Choule</a><p>
<li><a href="footballmatch.html">Un Football Match</a><p>
<li><a href="football.html">L&eacute; football</a><p>
<li><a href="football3.html">Ph'lip and Merrienne on Football</a><p>
<li><a href="cahouain_football.html">Une game de football</a><p>
<li><a href="cricket.html">L&eacute; Cricket</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/rugby.html by HTTrack Website Copier/3.x [XR&CO'2014], Tue, 15 Jul 2025 13:59:55 GMT -->
</HTML>
