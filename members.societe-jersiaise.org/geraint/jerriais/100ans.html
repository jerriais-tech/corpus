<HTML>

<!-- Mirrored from members.societe-jersiaise.org/geraint/jerriais/100ans.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
<HEAD>
<TITLE>Y'a chent ans</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Y'a chent ans</h2></font></center><p>

<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>

<P>Y'a chent ans, j&eacute; n'tais pas acquo par les c'mins, et d'm&ecirc;me s'ou' m&eacute; d'manda&icirc;tes tchi sorte &eacute;d g&acirc;zette qu'la Post 'tait dans chu temps-l&agrave; j&eacute; n'pourrais pas vos en faithe eun bouan fran&ccedil;ais, mais quandm&ecirc;me j'c'menchi &agrave; la li&egrave;the y'a presque's&eacute;ptante ans. Nou'n'la prenait pas tant pour les nouvelles d&eacute; l'&ecirc;trangi, car y'en avait pas fort, mais pust&ocirc;t pour vaie tchi qui 'tait mort, ou mari&eacute;, tchi qu'avait 'tait pr&eacute;sent&eacute; d'vant l'bouan'houmme juge John Vaudin, et bein seux pour les announces d&eacute; vente d&eacute; f&egrave;rme. Car dans chu temps-l&agrave; la vie des J&egrave;rriais ch'tait l'f&egrave;rmage, et pour m&eacute;, qui n'tais qu'mousse, les d&eacute;c&egrave;s et les mariages n&eacute; m'disaient rein, cheu n'tait qu&eacute; l'f&egrave;rmage qui m'int&ecirc;rressait.</P>

<P>Dans chu temps-l&agrave; i'n' d&eacute;livraient pas la g&acirc;zette &agrave; toutes les maisouns et c&egrave;rtainement pas dans les founds perdus coumme Egypte &agrave; <a href="la_trinnete.html">la Trin't&eacute;</a>. l' fallait aller la cherchi &agrave; la boutique, et siez nous ch'tait l'pus souvent m&eacute; qui y'allait. J'm'y pliaisais bein &agrave; y'aller, d'j&agrave; qu'les s&eacute;th&eacute;es d'hiver quand nou n'y viyait chinnterre je m'mettez tchiques fais &agrave; penser &egrave;s sc&egrave;nes qu&eacute; mon p&egrave;the m'avait racount&eacute; du <a href="tchian_bouolay.html">Chian du Bo&ucirc;al&eacute;</a> et d'la <a href="gdfblianche.html">Blianche Dame</a>, et j'tais pr&icirc;ns d'frousse. Et y'avait eun bouan but jusqu'&agrave; la boutique &agrave; Missis Marett &egrave;s Crouaix. Si j'avais gard&eacute; &agrave; la route l&eacute; d&ecirc;tou' &eacute;thait allouangni l&eacute; c'min d'eun bouan d&eacute;mi&eacute;-mille, et d'm&ecirc;me j'crouaisais les c&ocirc;tis et la falaise pour ergagni la route au Tas d'G&eacute;on, et d'valler &egrave;s Crouaix. Quand Missis Marett 'tait seule dans la boutique ou' m'gardait l&agrave; eun bouan quart-d'heure &agrave; m'racounter les affaithes d&eacute; toute la p&acirc;raisse, et l'mounde disaient qu&eacute; la vraie g&acirc;zette ch'en 'tait pas la Post, ch'tait Missis Marett.</P>

<P>Eh bein, Jerri a changi d'pis chu temps-l&agrave;, et la Post a changi &eacute;tout. Et coumme d&eacute; raisoun, car eunne g&acirc;zette d&eacute; &ecirc;tre pus qu'eun mitheux, ou' d&eacute; &eacute;tout examiner les probly&ecirc;mes du jour, t&acirc;chi d'arriver &agrave; eunne d&eacute;cisioun juste, et, la d&eacute;cisioun pr&icirc;nse, la so&ucirc;at'ner. M&eacute;, ayant v&ecirc;tchu pus d'chinquante ans hors pays j'n'ai pas peu suivre l&eacute; progr&egrave;s d'la g&acirc;zette d'aussi pr&egrave;s qu&eacute; l'ount fait les siens qu'ount pass&eacute; lus vie ichein, mais j'erch&eacute;vais la Weekly toutes les s'maines n'importe &eacute;you qu&eacute; j'f&ucirc;sse, et d'm&ecirc;me j&eacute; m'gardais au couothant.</P>

<P>Eh bein, nou-fait, pas tr&eacute;jous, car y'eut chinq ans, duthant l'otchup&acirc;tioun, qu&eacute; j&eacute; n'&eacute;rchu ni la Weekly ni autcheun mot d'J&egrave;rri. J&eacute; n'savais pas tchi qu&egrave; 'tait d&eacute;v'nu d'mes gens, et ch'en 'tait qu'apr&egrave;s la dj&egrave;rre qu&eacute; j'v&icirc;ns &agrave; saver qu'not' f&egrave;rme en Egypte avait 't&eacute; d&ecirc;truite par les Allemands, des m&eacute;innes d&eacute; s'm&eacute;es partout dans les clios et la maisoun et les b&acirc;tisses en rueinne. M&ecirc;me durant les huit ou neu' mais qu&eacute; j'tais prisounnyi des Japounais rein n'm&eacute; fis pus d'mal au tchoeu qu&eacute; d'n'aver autcheunne nouvelle d&eacute; J&egrave;rri. Ch&eacute;n 'tait qu&eacute; quand nous, les exiles, j&eacute; n'pouva&icirc;mes pus &eacute;rchever la Post qu&eacute; j'nos rend&icirc;mes coumpte d&eacute; coumbein qu'nou' la mantchait. Mais l&eacute; v'l&agrave;, ch'n'est qu&eacute; quand not bouanheur est r'tir&eacute; d'nous qu&eacute; nous en sait la vraie valeur.</P>

<P>Mais, Djieu merci, not' bouanheur nos fut &eacute;rdounn&eacute;, et la Weekly &eacute;rm&icirc;nse en cirtchulatioun. Y'a vingt chinq ans, quand j'tais Ambassadeur en Afghanistan, l&eacute; r&eacute;dacteu' d'chu temps-l&agrave;, l&eacute; sieur Arthur Harrison, m&eacute; fit grand pliaisi quand i'm&eacute; d'mandit d'&eacute;crithe eun articlye pour l'&eacute;ditioun sp&eacute;ciale publi&eacute;e pour c&eacute;l&eacute;brer l&eacute; s&eacute;ptente chinqui&egrave;me anniversaithe d'la g&acirc;zette. Tchiques ann&eacute;es pus tard, quand j'tais &agrave; Singapore, Arthur Harrison et sa femme vintent nos visiter et restites tchiques jours avec nous. Et l'r&eacute;dacteu' d'achteu, l&eacute; sieur Mike Bisson et m&eacute; j'soummes va&icirc;s&icirc;ns ichein &agrave; la Trin't&eacute;, car i' reste tout pr&egrave;s au haut d'la ruette.</P>

<P>Tchi fait qu'j'ai ieu eun bouan rapport avec les gens d'la Post pour bein d's'ann&eacute;es, m&ecirc;me pus qu'i' n'l&eacute; savaient, Car les v'l&agrave; install&eacute;s dans chutte belle office &agrave; la Crouaix d'Bouais, mais l&eacute; sieur Rumfitt, qui d&ecirc;missiounnit coumme r&eacute;dacteu &agrave; la fin d'l'ann&eacute;e, fut bein &ecirc;tounn&eacute; quand j'lis dis qu'j'avais griffounn&eacute; des patates sus l'betchet m&ecirc;me ouesqu&eacute; s'n'office est b&acirc;tie. I'n'pouvait hardi m'craithe mais cheun 'tait pas des sornettes que j'lis racountais. M&eacute;n ounclye Ph'lip Gallichan f&egrave;rmait, y'a soixante et d's'ann&eacute;es, &agrave; la F&egrave;rme &eacute;l Geyt &agrave; la Crouiax d'Bouais, et ouesqu'l'office d'la Post est achteu ch'tait partie d'la f&egrave;rme. J'allais d'temps en temps passer tchiques jours avec li et ma chi&egrave;the p'tite tante V&eacute;l&egrave;ne et quand i' tait &agrave; griffouner ses patates i'm'laissait tr&eacute;jous m'ner l&eacute; ch'va. l'm'endgeulait si l'bidet pilva&ucirc;dait trop les patates, mais ch'tait eun bouan vi&egrave;r corps qu&eacute; m'n'ounclye Ph'lip, et j&eacute; n'y'en voulais pas qui' m'groundisse d&eacute; temps en temps car j'savais bein qu&eacute; ch'tait eune positioun d&eacute; grande respounsabilit&eacute; qu&eacute; d'&ecirc;t &agrave; la t&ecirc;te au ch'va, et j&eacute; m'countais tchique chose!</P>

<P>J&eacute; n'sis pas ieun d'ches-l&agrave; qui pr&eacute;tendent qu&eacute; chein qu'il' appellent l&eacute; progr&egrave;s nos fait tr&eacute;jous du bein, et j'n'aime pas vaie d'la bouanne terre d&eacute; f&egrave;rme b&acirc;tie d'sus. Tchi fait qu&eacute; quand j'passe par la Crouaix d'Bouais i'm'fait ma' au tcheou d'penser qu&eacute; dans l'temps j'ai aidgi &agrave; griffouner des patates, &agrave; traire des vaques et &agrave; scier d'l'avaine et du grain d'Espagne sus chu terrain-l&agrave;. Mais tout d'm&ecirc;me, j'n' ai rein countre la Post. Au countraithe, j'sis bein &eacute;rcounnaissant qu&eacute; d'pis qu&eacute; l'sieur Guiton la m&icirc;ns sus pid oul' est d&eacute;v'nue eunne vraie traditioun j&egrave;rriaise et a 't&eacute; not' s'cours dans les mauvais temps et not' jouaie dans les bouans, Ch'est avec le pus grand pliaisi possiblye qu&eacute; j'la f&eacute;licite sus ses chent ans et qu&eacute; j'lis s'ouaitte tout succ&egrave;s dans les nouviaux chent ans qui c'menchent. Ni m&eacute; ni vous j'n'avouns pas grand'chance d'&ecirc;tre l&agrave; quand oul' arriv'ra &agrave; son deuxi&ecirc;me chent'naire, et ch&eacute; s'ra &agrave; eun tout diff&eacute;rent J&egrave;rri qu'oul' &eacute;ra &agrave; faithe fache, mais touas les bouans J&egrave;rriais savent bein qu's'ou' countinue sus la route qu&eacute; l'sieur Guiton s'm&icirc;nt &agrave; suivre J&egrave;rri pou&acirc;rra acquo dithe dans chent ans et &agrave; tout jamais qu'la Post a gard&eacute; la fouai.</P>
&nbsp;<p>
<I><a href="delamare.html">Messire Arthur de la Mare</a><br>
1990<P></I>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="change100.html">Les changements q'ya yieu en Jerri</a><p>
<li><a href="changements.html">Des changements</a><p>
<li><a href="gdfchange.html">Tchi changements!</a><p>
<li><a href="gdfchangements2.html">Tchi changements!</a><p>
<li><a href="gdfjerri25.html">En J&egrave;rri y'a 25 ans</a><p>
<li><a href="jourdaniet.html">J&egrave;rri au jour d'aniet</a><p>
<li><a href="jannesse.html">J&egrave;rri comme j'l&eacute; connaissais dans ma jannesse</a><p>
<li><a href="chiffres.html">Des chiffres du passer</a><p>
<li><A HREF="viertemp.html">Viers Temps</A><p>
<li><a href="vierstemps.html">Les bouans viers temps</a><p>
<li><a href="gdfjep75.html">L&eacute; Passage du temps</a><p>
<li><a href="progres.html">Le Progr&egrave;s</a><p>
<li><a HREF="gdfprogres.html">L&eacute; progr&eacute;s</a><p>
<li><a href="pmgoodold.html">The Good Old Days</a><p>
<li><a href="assembliee/tchians1975.html">J&egrave;rri s'en va &egrave;s tchians</a><p>
<li><a href="buonvier.html">Un Buon Vier Jerriais</a><p>
<li><a href="gdfautfais.html">Aut'fais...</a><p>
<li><a href="gdfautfais2.html">Aut'fais</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="gdfphlippe.html">Hommage &agrave; la m&eacute;mouaithe d&eacute; Ph'lippe d&eacute; Port&icirc;nf&eacute;</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="gdfjanneche.html">M&eacute;mouaithes d&eacute; jann&egrave;che</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="reveelie.html">L&eacute; R&ecirc;ve</a><p>
<li><a href="bouoley.html">Le Tchan du Bou&ocirc;ley</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/100ans.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
</HTML>
