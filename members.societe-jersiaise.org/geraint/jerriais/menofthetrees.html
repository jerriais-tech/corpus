<HTML>

<!-- Mirrored from members.societe-jersiaise.org/geraint/jerriais/menofthetrees.html by HTTrack Website Copier/3.x [XR&CO'2014], Tue, 15 Jul 2025 13:36:43 GMT -->
<HEAD>
<TITLE> L'Associ&acirc;tion d&eacute; J&egrave;rri des Gens d'la Boua&icirc;s'sie</TITLE>
<META  name="keywords" content="JÃ¨rriais, language, langue, Men of the Trees, arboriculture, forestry">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2> Un accompte d&eacute; l'histouaithe d&eacute; l'Associ&acirc;tion d&eacute; J&egrave;rri des Gens d'la Boua&icirc;s'sie</h2></font></center>

 La preunmi&eacute; r&ecirc;union d'la Branche J&egrave;rriaise des Gens d'la Boua&icirc;s'sie, consistant d&eacute; seize membres, eut lieu l&ecirc; dgix d'ju&icirc;n, 1937<p>

 T&ocirc;t, eune associ&acirc;tion s'formit auve l&eacute; Syndicat National d&eacute; Jerri tchi v'nait d'&ecirc;tre lanchi, et l'ann&eacute;e p&acirc;ss&eacute;e, souaixante ans d'pis lus fond&acirc;tion, les deux soci&ecirc;t&eacute;s f&ecirc;titent lus Jubil&eacute; d'Diamant, et travaillent acouo ensembl'ye d&eacute; temps en temps.<p>

 Iun des preunmi&egrave;rs projets entr&eacute;pr&icirc;ns par les deux soci&ecirc;t&eacute;s 'tait a La Crouaix d'La Bataille, au haut du Mont d'Grouville, en F&eacute;vri, 1938.<p>

 Les activit&eacute;s d'la branche locale des Gens d'La Boua&icirc;s'sie f&ucirc;tent suspendues duthant la deuxi&egrave;me dg&egrave;rre mondiale et l'Otchup&acirc;tion d&eacute; J&egrave;rri par les Allemands.<p>

 La preunmi&eacute; assembli&eacute;e d'la soci&eacute;t&eacute; eut lieu en F&eacute;vri, 1946, auvec pus d'septante membres; l&eacute; Lieut'nant Gouv&egrave;rneux et l'Bailli 'taient l&agrave;. L&eacute; principal discours conc&egrave;rnait la d&ecirc;vast&acirc;tion d'bouais abattus, pas seulement pas les Allemands, mais par la popul&acirc;tion tchi 'taient au m'sesp&eacute; pour d'la fouaille. Ch'est est&icirc;nme qu'au mains trais chents mille bouais f&ucirc;tent abattus duthant l's ann&eacute;es d'la dg&egrave;rre. L&eacute; Bailli racontit eune histouaithe d'un ancien campangnard tch'avait r'fus&eacute; &egrave;s Allemands d'abattre un bouais sus sa propri&eacute;t&eacute;. Plusieurs offici&egrave;rs, accompangnis par l&eacute; Bailli, futent l&eacute; visiter explyitchant lus intention, mais l&eacute; vieillard dit 'Nannin-dgia,' ch'tait pas p&ocirc;ssibl'ye pa'ce qu&eacute; chu bouais avait 't&eacute; pliant&eacute; quand san p&eacute;the avait 't&eacute; n&eacute;. Un autre fut chouaisi mais l'bouonhomme dit qu&eacute; ch'ti-la avait 'te pliant&eacute; quand li-m&ecirc;me avait 't&eacute; n&eacute;, et 'tait r&ecirc;s&egrave;rv&eacute; pour la fabric&acirc;tion d'san c&ocirc;ffre. &Agrave; la fin et au m'sespe l's Allemands choua&icirc;s&icirc;tent un autre bouais mais la r&ecirc;ponse fut 'Ou n'pouvez pas aver ch'ti-l&agrave; n'tout i' fut pliant&eacute; pour ram&eacute;mouaither la naissance d&eacute; m'n oncl'ye Charles'.<p>

 Un don d&eacute; douze mille louis en 1964 aidgit &agrave; la branche d&eacute; plianter chent-v&icirc;ngt bouais sus la c'meune d&eacute; Gou&ocirc;rray.<p>

 Malheutheusement, lus chouaix d&eacute; rose et blianc ch&acirc;t'ni&egrave;rs entr&eacute;m&ecirc;l&eacute;s d'Cypr&egrave;s, ne s'sait pas l'chouaix d'aujourd'aniet, sustout dans eune contr&eacute;e comme la c'meune d&eacute; Gou&ocirc;rray, &eacute;tant un endrait bein connu pour la 'flore et la faune'. Graduellement ches bouais es'sont rempliaichis par eune esp&ecirc;ce pus conv'nabl'ye pour la contr&eacute;e.<p>

 Au jour d'aniet l' Associ&acirc;tion des Gens d'La Boua&icirc;s'sie consiste d&eacute; pus d&eacute; treize mille membres et l'&icirc;nvit&acirc;tion existe d'encouothagi d'autres gens d'joindre pour poursuivre la crututhe, souongn&eacute;thie, pliant'tie et cons&egrave;rv&acirc;tion d'bouais et arbustes en J&egrave;rri. Les boua&icirc;s'sies d'J&egrave;rri ont souff&egrave;rt &agrave; cause d&eacute; div&egrave;rses raisons ava&ucirc; l's ann&eacute;es l's &ecirc;ffets d'l'Otchup&agrave;tion et l'caltchul qu&eacute; d'pis 1970, trais chents mille bouais ont cr&eacute;v&eacute; d'la maladie connue comme 'Dutch Elm Disease'. La mode mod&egrave;rne d&eacute; f&egrave;rmage a contribu&eacute; &agrave; la d&ecirc;vast&acirc;tion d'fosses, et souvent l&eacute; developpement d'b&acirc;tithie a r&ecirc;sult&eacute; en p&egrave;rte d&eacute; bouais.<p>

 D'habitude, et souos bouonnes conditions, un coup qu'un bouais est bein &ecirc;tablyi, i' peut aver eune bein longue vie, mais ch'est n&eacute;cessaithe d&eacute; continnuer la pliant'tie pour fourni eune existence pour les g&eacute;n&eacute;r&acirc;tions d'l'av'nin. Hardi d'bouais et d'boua&icirc;s'sies ont 't&eacute; n&eacute;glyigis dans l'p&acirc;ss&eacute; et sont en grand b&eacute;soin d'soin. L'associ&acirc;tion r&ecirc;alise l'&icirc;mportance d'encouothagi et d'&icirc;nstruithe les gens env&egrave;rs lus responsabilit&eacute;s et ch'est &icirc;mportant qu&eacute; l' Associ&acirc;tion des Gens d'la Boua&icirc;s'sie d'Jerri pourchasse un programme pour au mains un autre souaixante ans.<p>

 Autcheune p&egrave;rsonne d'sithant d'joindre les Gens d'la Boua&icirc;s'sie ou ayant b&eacute;soin d'&icirc;nform&acirc;tion sont pri&eacute;s d'contacter Julia Clively - neunm&eacute;tho d't&eacute;l&eacute;phone 857611. <p>


<i>Julia Clively</i><p>

&nbsp;<p>
&nbsp;<p>

<i>Viyiz &eacute;tout:</i>

<ul>
<li><a href="bouaisvoc.html">Les bouais en J&egrave;rriais</a><p>
<li><a href="lierru.html">Les b&eacute;nefices d&eacute; li&egrave;rru</a><p>
<li><a href="menofthetrees2.html">L&eacute; Pr&eacute;sent et l'Av'n&icirc;n</a><p>
<li><a href="convertissement.html">L'Associ&acirc;tion J&egrave;rriaise des Gens d&eacute; la Bouais'sie: La conv&egrave;rtissement d'mat&eacute;thiaux</a><p>
<li><a href="bouaisflm.html">L&eacute; Bouais</a><p>
<li><a href="loveliestoftrees.html">L'pus bieau des bouais, l'tchoeuryi achteu</a><p>
<li><a href="buchron.html">Le Vier Quesne et l'Buch'ron</a><p>
<li><a href="retribution.html">Une R&eacute;tribution</a><p>
<li><a href="bouaissie.html">Ma p'tite boua&icirc;s'sie</a><p>
</ul>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/menofthetrees.html by HTTrack Website Copier/3.x [XR&CO'2014], Tue, 15 Jul 2025 13:36:43 GMT -->
</HTML>
