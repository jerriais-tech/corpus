<HTML>

<!-- Mirrored from members.societe-jersiaise.org/geraint/jerriais/elections_39.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
<HEAD>
<TITLE>Ma p'tite bord&eacute;e!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma p'tite bord&eacute;e!</h2></font></center><p>

Eh ben y a tchique temps j'avais yu tchique bord que les affaires dans une certaine paraisse q'cmenchaient &agrave; &ecirc;tre mouaissies. I'a tchique s&eacute;thais je me promenais dans un petit village, j'me m&ecirc;li avec une foule de personnes et je les suivit, jusque iou qou s'arr&ecirc;ti. J'ou&iuml; une personne qui dis &agrave; une autre, montem, et j'monti j'pensais que s'&eacute;tait pour m&eacute;, jamais je n'yavais tai, mais quand j'eu montai, j'me trouvi dans ubn grand appartement tout rempli et ben &eacute;cqu&eacute;ri. J'en fut tout &eacute;bahi, bain vite j'me muchi dri&egrave;the le portrait d'un homme d'un grand esprit, et de la, tout tranquille j'&eacute;coutit, mais i avait tant de monde et y faisait si caux que j'y failli m'endormi. Nou'n 'ouiait clinne cya et j'n savais pas pour qui que tout shu monde s'y rassemblit, j'en fut pas longtemps sans ou&iuml;. B&eacute;tot j'vis, un p'tit bouan homme s'aoustrefais y fouilli, mais, une bouanne fais de sa pouchette, une maountre i sortit, pis a une belle grande haouloge sans casse y r'gardit l'heuthe, et compathit, gar&ccedil;ons, il est temps de qu'menchi. Et pis j'ou&iuml; un homme qui disait, i n'a pas tai tr&eacute;jous de m&ecirc;me, i pathais doux comme du myi. Tout de suite j'vit qui s'agissait d'&ecirc;lection pour Chantyni. Ah! j'tai l&agrave; que j'&ecirc;couti. Enfin ne v'l&agrave; le p'tit bouanhoumme qui qu'menchi &agrave; li&egrave;the un papi, sinnai, je ne peux pas vos dithe par tchi, mais ch'est par un homme &eacute;rudit. Apr&egrave;s chla, le bouanhoumme qu'menchi sa br&eacute;vi&egrave;the, mon doux ch'est coumme eunne histou&egrave;the; enfin y d'mandi &egrave;s &eacute;lecteurs (car chan 'tai tous, et des v&eacute;thitables guerri&egrave;rs, y 'taient tous v'nus l&agrave; pour vot&eacute; et d'fendre l&ucirc;s foy&egrave;s, il' avaient tous ou&iuml; qu&eacute; l&ucirc;s p'tit pays 'tait mins en dangi) si parmi les leutrs, ch'tait ach'teu le temps de prendre l'occasion de faithe eunne nomination. Apr&egrave;s ch'la le p'tit bouanhoumme s'assi&eacute;vit, s'ertou&acirc;nni et dans le feu dans un grais dri&egrave;the li, daeux mios d'ch&egrave;rbon il y j'tit. Daeuxtreis s'condes apr&egrave;s un biau p'tit homme se l'vit et d'mandi eunne tchestion au p'tit bouanhomme qui r&ecirc;poundi: n&acirc;nnin.<br/>
<br/>
Eh bein, m&ecirc;ssieux, puisqu&eacute; j'ai l'occ&acirc;sion, j'men vais vos faithe eunne nomination. Ou' m'dithais apr&egrave;s si j'avais ieu raison. A la bat&acirc;ille d'Apincout, san nom 'tait parmi les seigneurs de la Cour, ou sav&egrave;z bein, tchiqu'uns. Nou' dit qu's&acirc;n fr&egrave;the a 'tait ou est D&eacute;put&eacute;, sa d'meuthe est &agrave; La Mouaie; de prof&eacute;ssion i' n'a pon, mais il est agriculteur, &eacute;leveur, etc., et en touos sens un vraie solide gar&ccedil;on. Ou' pouv&egrave;z ve&icirc;s par la liste des noms qu&eacute; j'vos ai lu, qu&eacute; ch'est tous du monde qui l'ont bein counnu. J'en m'en vais pas continu&eacute;, j'n'avons pon acquo fini, mais ch'est l&agrave; l'houmme qu&eacute; j'vos r'qu&eacute;mande, et couomme j'vos l'avais dit j'tais saeux qu'ou' s'&ecirc;tes contents d'l'av&eacute; coumme Chantyni. Ah &ccedil;a! bouannes gens, oquo eunne tchestion, par acclamation, ou' m'dithais si j'ai ieu raison.<br/>
<br/>
Clou! clou! j'pensais qu'tout 'tait fini et j'avais 't&egrave;t m'pi&eacute;chi s&ucirc;s un aie du foyi, ma&icirc;s j'tais trop llien et je n'pouvais ni ou&iuml; ni vaie et j'm'en fut m'coul&eacute; souos eunne magnifique tablle iou qu'iavait un houmme avec des jaunes souliers. Y'en avait tre&icirc;s aoutres ov' li, mais avec l&ucirc;s p&icirc;ds, i' n'pouvaient pas m'ad&egrave;rchi. J'allais d'un but &agrave; l'aoutre  j'avais tout pllien d'run  et j'les ou&iuml;ais chuchott&eacute; et tchiques fe&icirc;s s'entre p&acirc;sl&eacute;.<br/>
<br/>
N&eacute; v'l&agrave; un houmme tchi s'l&egrave;ve  i' met des lunettes ch't&icirc; l&agrave;, pas s&ucirc;s l'but d's&acirc;n nez; i' patha&icirc;t frais r&acirc;s&eacute; et l'p&ucirc;s souvent i' met du n&eacute;. I' l&ucirc;s d&icirc;s qui n'sortait pas souvent, mais il avait ou&iuml; &agrave; la onzi&egrave;me heuthe que n'y'avait pas de candidats tchi voulaient s'mettre en avant et il n'avait fait l'exception et avait prins l'occ&acirc;sion de s'y joindre avec daeuxtre&icirc;s m&ecirc;ssieux pour consid&eacute;th&eacute; la situation. Eh bein, m&ecirc;ssieux, ou' d'vez &ecirc;tres touos contents, pour m&eacute; ch'est p&ucirc;s qu'pia&icirc;sant de pouv&eacute; mettre m&acirc;n nom en d'sous du proposant &agrave; la nomination d'un houmme si charmant.<br/>
<br/>
Mais y fallait un aoutre Candidat. Ah! ne v'la eun des guerriers qui s'l&egrave;ve, y pathaisait s&eacute;rieux. Messieurs y qu'menchit j'ai &eacute;tou a proposer un candidat pour Chantgni, et j'vaux dith&eacute; la raison pourchi. J'avons un petit village au dessus de la plage, comme y'en n'a pas fort; il faudrait aller en dehors, enfin, chest la pus vieille ville tchi dait vaux interraissi, n'vla la raison qui faut tchi y ait un Chantgni.<br/>
<br/>
Chest le centre politique, y s'en suit &eacute;tout de la Police Honorifique, ne cherchons pas a porter atteinte au syst&egrave;me honorifique, si le coup de grace au syst&egrave;me je donnons, je port&eacute;thons avec nous notre condamnation. Le nom de mon candidat n'a jamais tai W.J. Tard, mais si&eacute;z touos les anciens fermiers, des v&eacute;thitables guerriers i avaient tous un Dart, et dans le mais d'Ao&ucirc;t il faisaient souvent servi et jamais ne laissais roui. Chest un entrepreneux, un homme pratique, i demeurs au centre politique, le v'la la raison de li donner une pia&egrave;che dans la Police Honorifique.<br/>
<br/>
Ne v'la le biau petit homme tchi se r'l&egrave;ve, et dit: Messieurs, je d'vons &ecirc;tre bain r'merciants au Moussieu tchi v'nait d'&ecirc;tre propos&egrave;, car ch'tait &agrave; la derni&egrave;the heuthe, &agrave; forche d'&ecirc;tre tormentait et avait fait preuve de citoyennetai, et en signant mon nom chest un piaisi pour me de seconder la proposition.<br/>
<br/>
Whew! j'm&eacute;tais trop loin avanchi quand euin avec son talon de botte ma t&ecirc;te i capuchit, j'fut quasi &eacute;tourdi. J'entendi le petit bouan homme dithe y'a ti d'autre candidats Messieurs? puisqu'oun r&ecirc;ponnais pon je clos la discussion, et puisque ieun d'ieux a occup&eacute; la charge de Vingtenier y prendra pr&eacute;mi&egrave;the pi&egrave;tche de Chantgnier.<br/>
<br/>
Messieurs se fit i, je vos annonce de bouannes nouvelles? chest que pisque y'a pon d'autre proposition in n'itha pas d'frais d'Election et je d&eacute;clare les deux Messieurs propos&eacute;z et second&eacute;z &ecirc;lus &agrave; la charge de Chantgni et je signifie &agrave; ch&eacute;s deux Messieurs de se pr&eacute;senter en Cour Royale pour prendre le serment de citoyen loyal.<br/>
<br/>
Du coup que le petit bouan homme avait annon&ccedil;ai le r&eacute;sultat de l'&ecirc;lection ch'fut dans un moment, une v&eacute;thitable biase d'occasion et le pouore caouan en profitit et se r'tithit, dans un anti room, le petit, iou qu'javais dej&agrave; senti chique chose tchi pouorrait me donner app&eacute;tit, car je q'menchais a av&eacute; le failli. J'n&eacute;thais jamais cru q'y&eacute;thait ieu un tait antiroom petit, je'n'sait pas quesqui si passe tchique fais, mais j'ai idais d'ihallait acuo tchique seth&eacute;z, nou n'peut pas vais tout dans une fais.<br/>
<br/>
J'me couli dri&egrave;the la porte et j'pouvai vais dans l'grand appartement car la iase s'&eacute;tait r'lev&egrave;z.<br/>
<br/>
<img src="biancchva3.jpg" width="355" height="200" align="right" alt="White Horse" title="" border="0" />
Comme j'&eacute;piais dri&egrave;the l&ucirc;s je vit le premier proposai tchi s'&eacute;tait lev&eacute; et y remerciait le proposant et aussi le secondant et touos les guerriers tchi taient v'nus en avant et y lus disait que puisqu'i taient contents i y&eacute;tait itout, et depis qu'ils n'avaient fait autant ils lus demanda &agrave; tou de venin prendra des rafra&icirc;chissement. I n'pouvait pas acuo lus en dithe fort mais il esp&eacute;thait bain qu'ils aceptethaient un petit verre de port; pis la biase se r'levit comme de pus b&eacute;; tout de suite j'me couli souos le but d'une table, avec mes iers de caouan j'avais veu tchiche chose ch&egrave;s et j'fut vaie, j'tait un brin de corinthe, j'lavallit tout de suite et j'me r'mins dri&egrave;the la porte car j'ouiais du devis. Ch'tait un homme tchi d'visait, j'pensais que chan'tai ieun qui tait s s'mathier, car i disait j'promets d'y ob&eacute;ir, d'laimer et d'l'honorer, car i' dit &eacute;tou qu'avec les conseils du <i>boss</i> il esp&eacute;thait bain faithe son dev&eacute; comme Chantgni; il avait tr&eacute;jous r'fus&eacute;, mais quand il avait voeu les <i>Messieurs</i> tchi taient v'nus li demand&eacute; i n'avait pas peu les refus&eacute;. Il esph&eacute;thait que les malfaiteurs n'li donnaient pon trop de tracas en semant la terreur, car i n'&eacute;tait pas comme s'n'amin. L'anglais tchi tait grand et fort et paslait bain l'jerrais. I lus dis &egrave;ttout que duthant sa carri&egrave;re politique, i souastiendrai le syst&egrave;me honorique. I mentionni qu'il tain bain aise de pouver lus dithe qui consid&eacute;thait que les affaires dans toute la paraisse jusque sus les quais &quot;second to none&quot; &eacute;taient - j'&eacute;thais deu vos l'dithe, i paslait en anglais - il criyait bain &egrave;tout que quand i f'thait le tour de sa ville, i s'ait obligi de porter une petite bouteille d'huile. - Enfin il lus dis tchi n'connaissait pas les <i><a href="biancchva.html">White Horse</a></i> ni les soudards <i>Black &amp; White</i>, mais puisque ch'tait en g'menchant, avec san coll&egrave;gue, il avait l'honneur de lus offrir des rafraichissement. Il esp&eacute;thait que dans trais ans i s'aient acuo tous vivants.<br/>
<br/>
Ne v'la le biau petit homme qui se l&egrave;ve et dit Messieurs, Je v'nons d'&eacute;lithe deux nouveaux Messieurs comme Chantgniers, mais qu'est j'allons faithe pour les viers? et bein j'menvais vos dithe, une obligation j'lus devons, et si ou z'&ecirc;tes comme m&eacute;, j'lus t&ecirc;moignons, sur un mio de parchemin ou signnais le votre et y'y sinnai man nom et ainsi Messieurs j'en fais la proposition. N&eacute;v'la le guerrier s&eacute;rieux tchi s'l&egrave;ve et lus dit accuo une fais, Messieurs si y'a deux hommes &agrave; tchi je devons des remerciements, chest &agrave; nos deux Chantgniers sortant des rangs; j'en avons un ichin avec nous en dedans. Je r'grette que l'aoutre guerrier ne s'ait pas avec nous, mais j'vos asseuthe bain qu'il a une mauvaise toux, mais j'esp&egrave;the que bain vite y se r'gu&eacute;thitha et dans p'tit temps y rapatha&icirc;tra, et en secondant la proposition j'sis bain aise qui n'y ait pas opposition. Man doux, mon doux, dans une clin d'i&eacute; ne v'la un divers r&eacute;muage et la biase oquo une fais, le boss &eacute;thait deu dithe &agrave; la maitresse d'avait une cann&eacute;ez de fieilles de th&eacute; pour estruell&eacute; sus l'pianchais. J'pensais de m'faufiller souos la table mais qui qu'un poussithes la porte si raide et j'failli &ecirc;tre &eacute;glami contre le brasselage d'bonneur que la porte contre le genou d'un homme ou frappi j'nens &eacute;thais jamais vivant sorti.<br/>
<br/>
Sabre bouine, le caquetage, le babillage i fallait oui, ch'tait comme d'esfants r&eacute;jouissants. Y'un avait ti du devis nous ne pouvait pas savait ch&egrave;s tchi disaient sinon ch'tait en angliais. <i>What will you have, Black or White</i> ou <i>White &amp; Black</i>, et pis le <i>White</i> ch'tait diaoe de dans une bouteille bianche avec une pompe, et le <i>Black</i> &eacute;tait de la gache toute n&egrave;the de corinthe. J'en ramassi tout che que j'vouli. Dans un instant i sembliait que ch'tait les <i>glass ringers</i> qui q'menchaient a jouer et pis ch'tait touns les guerriers tchi pi&egrave;tchaient lus verres l'un contre l'autre et iun disait en angliais <i>I drink to you, may your health and mine in three years time, be as good as it is now in nineteen &amp; nine</i>. Et iun autre en Jersiais, &agrave; la sant&eacute; man F'lip et &agrave; la sienne de Jean, absent. Ch&egrave;s ti dommage nous ne vos verra pas si souvent. Whew, whew, j'allais et je venais souos la table et me m&eacute;fiant de rain quand un gros bouan homme avec son pid sus unne de mes longues piummes il pilvachit et m&eacute;, a forche de haller oul &ecirc;rachit; ch'ti la je cr&eacute; &eacute;tait un boulangi. Ah! j'en vouli pas daoutre arr&ecirc;t&eacute; et manque d'une de mes pus belles piummes j'men r'fut siez m&eacute;, mais j'men vais vous dithe ou pouvez bain en rithe, j'ai veu acuo d'autre chose, enfin i faut laissi tout pour ach'teu et vos garantis que la pr&eacute;chaine fais j'ithai voir qu'est qui ya dans un gras vier baheu; je crai que j'y trouvethai ma piumme. Abent&ocirc;t.<br/>
<br/>
<i><a href="gwdec.html">Caouain</a><br/>
23/1/1909<br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="signofthetimes.html">A Sign of the Times</a><p>

<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>

<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>

<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>
<li><a href="biancchva.html">Whisky ''Bianc Ch'va"</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/elections_39.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
</HTML>
