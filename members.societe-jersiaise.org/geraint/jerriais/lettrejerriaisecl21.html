<HTML>
<HEAD>
<TITLE>Lettre Jerriaise le 13 d'avri 2002</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise le 13 d'avri 2002</h2></font></center><p>



Ch&eacute;s Clifford Laisney tch'a l'pliaisi acquo une fais d'vos addr&egrave;chi aniet Samedi l'13 d'avri 2002. Deja quat'mais sonts pass&eacute;es d'pris ma dernier pr&eacute;sentation d'la lettre jerriaise tchi 'tait l'23 d'Decembre. Comme tchi qu'el l'temps s'passe.<br/><br/>


J'avons rejui d'un hiver hardi calme, pas d'tempete, ni gl&eacute;e, ni a&ucirc;tchun signe de n&eacute;, et toutes herbages et recoltes sonts par d'ichin bein avanchies pour la saison. Le vier diton, 'Mars entronts comme un agneau sortitha comme un lion', na pas ieu la cont'nanche du vier proverbe si bein connu.<br/>
<br/>

Malr&eacute; q'l&eacute;s trais premier mais d'2002 onts pass&eacute; asez trant'chille dans not contr&eacute;e du monde, la m&ecirc;me chose peut pas s'dithe des evenements dans les pays Asiatique ou'est dgerre continue sans abatement. Dgieu sait tchi setha l'res&ucirc;ltat du conflit dans les pays d'Afghanistan ou'eth la dgerre continue sans a&ucirc;tchun signe de cessement. Les pays d'Isra&euml;l et Palestine continusent aggressivement en conflit en orde de determiner les frontieres d'lus pays. Ch'est si tragique quand nou realise que deux pays auve une telle historique de Christianit&eacute; peuve pas accorder. La pliaiche de naissance de Jesus, les miracles tch'il accomplyi en Jerusalem. Pas satisf&eacute; d'la bieaut&eacute; d'ches pays l'homme persiste d'explioter d'une Manniethe &eacute;goiste en orde d'accomplyi son d'si d'gourdmandise.<br/>
<br/>

Pus pr&eacute;s d'siez nous, en Anglieterre et m&ecirc;me dans not ile de Jerri, j'n'&eacute;ccapons pas d'la mauvais'tchi tch'existe envers les malfaiteurs. J'liaisons sus les gazettes comme tchi qu'ch&eacute;s dev'nu common d'voler vet&ucirc;thes, maisons etc, a coup d'fusi, sans autchunne consideration pour vie. M&ecirc;me ichin en Jerri ch'n'est pas en suth't&eacute; que nou peut marchi les rues d'la ville au s&eacute;. A tchi point qu'j'allons arriv&eacute; d'vant qu'l&eacute;s autorit&eacute;s realise tchi'n seule punition pour ch&eacute;s vauriens tchi cherche a faithe rein q'ue du d'gas parmi la civilisation. J'crai qu' l'temps est pus qu'&eacute;chu d'ram'ner l'usage de la fouette.<br/>
<br/>

La fanmillye Royale continue a faithe les lignes en t&ecirc;te sus les gazettes, radio et television. Comme la majorit&eacute; d'fanmillyes, ils onts lus problemes. Personne, ni riche ni pauvre sonts ex&eacute;mples des tribulations d'm&egrave;nage tchi lus presentes entre fanmillyes. Ch't'ann&eacute;e la Reine Elizab&eacute; s'en va celebrer cinquante ann&eacute;es sus la tr&ocirc;ne. Ch'tait a l'age de vingt siez ans tch'ou prints s&egrave;rment d'ascension suivant la mort de son p&ecirc;the George siezieme. Oulle a regni d'un air exemplaithe souos circomstances souvent tensif. Ch'est malheutheux qu'au debut de ch't'ann&eacute;e, son Jubil&eacute; Dor&eacute;, oulle a ieu la malforteune de perde sa soeur, la Princesse Marguerite, et sa m&eacute;the, la Reine M&ecirc;the. Ayant atteint l'age de chent iun a sa mort, l&aacute; Reine_M&ecirc;the a v&eacute;tchu dans un temps de grands changements. Ch'tait sus l'jour de son quatorzieme jour de naissance que la premi&eacute; dgerre f&ucirc;t d&eacute;cliath&eacute;e. Si l'Rouai Edouard huiti&ecirc;me n'avait pas abdiquer d'la tr&ocirc;ne en 1936, ou n'aithait janmais ieu l'opportunit&eacute; de dev'nin reine &eacute;pouse. Auve le Rouai George VI, et les deux princesses i f&ucirc;tes en residence au Palais d'Buckingham tout l'travers d'la dgerre, m&ecirc;me quand une bombe s'abaissi sus pignon du palais.<br/>
<br/>

La Reine_M&ecirc;the devint veuve en 1952, suivant quatorze ann&eacute;es comme reine &eacute;pouse. Ch'est une danme tch'a condit une vie auve hardi d'resp&eacute; d'son peuplye. I'un d'ses grands inteth&ecirc;te 'tait d'fr&eacute;quenter les courses d'ch'vaux, et m&ecirc;me jusqu'a la fin ou r'rrentait grand int&ecirc;thet dans l'sport. Auve le rouai, ou payi une visite en Jerri toute suite suivant la cessation d'l&aacute; dgerre, et dans l's'ann&eacute;es suivantes oulle a visiter l's'iles plusieurs fais.<br/>
<br/>

D&ucirc;thant les dreins tchinze jours le peuplye a demonstr&eacute; s'n'am&egrave;tchi a une danme par excellence. Je rejouaissons en nos pens&eacute;es et memouaithes de sa longue vie.<br/>
<br/>

J'voudrais vos faithe rammemououther du Service  Annuel tch'autha lieu Dinmanche le 28 a'avri a l'Eglyse d'la Trin'nt&eacute;, c'mmenchant a trais heuthes. J'espethons d'vos y vaie.<br/>
<br/>

Veronica m'joins en r'mercions tuous l's'am'nins tchi nos ont supporter par lus priethes et renseignments d&ucirc;thant son temps d'maladie. Je sommes erconnaissons a Dgieu tchi nos a sou&ocirc;tchein sus la route a tuous temps.<br/>
<br/>

Mercie pour v&ocirc;t attention et int&ecirc;thet d'ecouter la lettre jerriaise. J'vos souhaite a tous l'bonjour espethants qu'ou rejouiss'saits d'une pouonne semaine.<br/>
<br/>

A LA PRECHAINE..<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="veterinnaithe.html">Une Visite siez l&#8217;V&eacute;t&eacute;rinnaithe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

