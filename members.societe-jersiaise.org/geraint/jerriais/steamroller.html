<HTML>
<HEAD>
<TITLE>Le Rouleux de St. Louothains</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Rouleux de St. Louothains</h2></font></center><p>

Bain des r'merciements &agrave; l'ammin anonyme qui m'envyi une si belle carte postale Lundi matin.<br/>
<br/>
Ch'est une jolie cou&ocirc;tume, chette-l&agrave; d'envier des <a href="oeufs.html">Oeus</a> d'<a href="paques.html">P&acirc;ques</a> &agrave; ses connaissances et evidemment man correspondant myst&eacute;rieux avait mins ch'tis-l&agrave; d'c&ocirc;t&eacute; pour m&eacute;. Mais il l'avait gard&eacute; si longtemps que sus tchique sens i' s'&eacute;tait trouv&eacute; cou&eacute; et il en avait sorti un joli Caouain.<br/>
<br/>
Merci, oquo une feis man vi, je crai que je pouorrais t'nommer, mais je n'm'en vais pas y ristchi, de peux de m'tromper.<br/>
<br/>
<div align="center">* * *</div><br/>
<br/>
Ch'est m&eacute; qu'en vi une calamit&eacute; l'aut'e jour.<br/>
<br/>
J'&eacute;tais dans l's envithons d'Millbrook &agrave; chouaisi une pliaiche pour une cousine &agrave; Marie Hibou qui voudrait faithe san nid.<br/>
<br/>
J'avais trouv&eacute; un assez bouan empliaichement dans les brousses &agrave; c&ocirc;t&eacute; d'la Telephone Exchange et j'&eacute;tais jutchi sus la muthaille &agrave; contemplier la position.<br/>
<br/>
Tout d'un coup j'entendi le ronnement d'un Steam Roller tout pr&egrave;s d'm&eacute; et en me r'touannant je r'connu le Rouleux de <a href="st_louothains.html">St. Louothains</a> qui s'en v'nait &agrave; grande vitesse avau la Rue du Galet et qu'&eacute;tait avitr&eacute; dret pour la muthaille sus tchi que j'tais. &quot;I' y a tchiquechose qui n'va pas bain!&quot; j'pensi, et au m&ecirc;me instant un homme s'en v'nait couothant avau la route en heurlant &quot;Ouaie! ouaie!!&quot;<br/>
<br/>
L'homme qui cachait l'rouleux s'touanni d'bord et raiponni, &quot;Way be damned! I' n'y a pas d'Way ichin acheteu! Ch'est m&eacute; qu'est cap'taine de chu steam ichin et man nom est Rond&eacute;!&quot; Au m&ecirc;me instant i' y eut un esp&egrave;ce de trembliement d'terre, l'automobile au c'mandant d'Rond&eacute; avait mont&eacute; pardessus l'pav&eacute; et &ecirc;ffondr&eacute; la muthaille de l'Exchange.<br/>
<br/>
J'eus la chance, m&eacute;, de vaie en temps chein qui s'en allait s'arriver et d'voler d'l'autre c&ocirc;t&eacute; du c'min sus l'haut d'la muthaille &agrave; Mess Hubert.<br/>
<br/>
La pouore femme qui soigna du bureau eut qu&acirc;siment les sens tou&acirc;nn&eacute;s, car quand ou ou l'fr&eacute;das, ou s'imagini que ch'tait la bombe d'un Zeppelin qu'avait tchait sus la bicoque.<br/>
<br/>
I' faudra qu'la cousine &agrave; Marie Hibou trouve une autre pliaiche pour faithe san nid, car les brousses &agrave; Millbrook sont trop expos&eacute;es acheteu.<br/>
<br/>
Et i' n'y a pas d'temps &agrave; perdre, car ou s'en va pondre au pus vite.<br/>
<br/>
<div align="center">* * *</div><br/>
<br/>
Ch'est &agrave; <a href="st_ouen.html">St. Ou</a> gar&ccedil;ons, qu'i' s'en va y aver du r&ecirc;villon les aut'es jours! Une autre <a href="votevoc.html">&ecirc;lection</a> sapresti! Ch'est pour Surveillant chute feis. George a pourtant surveillyi comme-i-faut toutes ches ann&eacute;es ilo, mais i' patha&icirc;t qu'un autre homme est d'opinion qu'i' peut surveillyi oquo mus qu'li et i' s'en va d'mander &egrave;s parraissiens de l'mettre &agrave; l'&ecirc;preuve.<br/>
<br/>
Mais i' faut esp&eacute;ther que nos anmins d'St. Ou sont d'l'opinion du correspondant myst&eacute;rieux qui m'&ecirc;crivi Lundi et qu'avait mins sus l'dri&eacute;the de la carte:<br/>
<br/>
&quot;Rain tchi vaille que nou conna&icirc;t vaut mus que rain tchi vaille que nou n'conna&icirc;t pon.&quot;<br/>
<br/>
<i><a href="gwdec.html">Caouain</a><br/>
Avri 1916<br/></i>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><P><A HREF="ant.html">Une Rime en "Ant"</A></P>
<li> <a href="avarie.html">L'Av&acirc;rie</a><p>
<li><a href="pmaccidents.html">Chais Accidents</a><p>
<li><a href="tractor.html">L&eacute; Tractor</a><p>
<li><a href="stheliergarages.html">St. Helier Garages</a><p>
<li><a href="lamotte.html">La Motte Garages</a><p>
<li><a href="cachmoto.html">Quand J'fus pour Apprendre &agrave; Cachi un Moto</a><p>

<li><a href="gdfvitesse.html">I' faut molli d'vitesse!</a><p>
<li><a href="brancage2.html">L'originne d&eacute; nos routes, nos foss&eacute;s et l'brancage</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

