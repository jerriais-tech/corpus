<HTML>

<!-- Mirrored from members.societe-jersiaise.org/geraint/jerriais/fnetre.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
<HEAD>
<TITLE>Ma F'n&ecirc;tre.</TITLE>
<META  name="keywords" content="Jèrriais, language, langue, minority languages, langues régionales, Channel Islands, îles anglo-normandes, Normandie, Normandy, langues d'oïl, Jersiais, poetry">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Ma F'n&ecirc;tre.</font></h2></center><p>
<CENTER><TABLE><TR><TD>

Ma f'n&ecirc;tre, oh! combein d'temps qu'j'y passe!<br>
Car je n'fais pus grand' chose.<br>
Je n'vait pus coumme aut' fais;<br>
Et quant a mes viers daigts,<br>
Il est temps qu'i' se r'posent.<br>
<p>

Ma f'n&ecirc;tre est tout chein qu'j'aime au monde<br>
Car j'n'ai ni cats ni tchans;<br>
Quand man perrot mouothi<br>
J'vouli pas l'rempli&egrave;chi;<br>
Et j'ai perdu m's'&ecirc;fants.<br>
<p>

Ma f'n&ecirc;tre est bein patheille &agrave; d'autres:<br>
Ou' n'a qu'ses huit auzaines.<br>
Pas d'casse en bouais verni :<br>
Du sap - un mio pouorri; -<br>
Mais - j'y'ai mes g&eacute;r&eacute;miennes!<br>
<p>

Ma f'n&ecirc;tre, il faut bein que j'l'admette,<br>
N'a qu'des flieurs bein coummunes,<br>
- Chein que j'peux m'affaurder,<br>
Pas ch'que j'voudrais aver - !<br>
Mais j'n'en vendrais pas yunne!<br>
<p>

Ma f'n&ecirc;tre avec ses g&eacute;r&eacute;miennes<br>
Et san lis &ecirc;panni: !<br>
Ch'est man gardin &agrave; m&eacute;!<br>
Et chatchun l'dit si b&eacute;,<br>
Malgr&egrave; qu'i' s'sait si p'tit.<br>
<p>

Ma f'n&ecirc;tre est belle, ah! s'ou sav&ecirc;tes<br>
Combein qu'les gens l'admithent;<br>
Combein qu'mes deux treis flieurs<br>
Ont d&ecirc;j&agrave; fait d'envieurs;<br>
Que de r'gards oul' attithe!<br>
<p>

Ma f'n&ecirc;tre, au matin, est si fra&icirc;che<br>
Ov ses flieurs et feuegi&eacute;thes!<br>
J'y tchiens de pus en pus,<br>
Et tandis qu'j'ai l'yi d'sus.<br>
J'oubl'yie un tas d'mins&eacute;thes.<br>
<p>

Ma f'n&ecirc;tre, &agrave; m&eacute;, si triste et pauvre,<br>
Qu'ai veu ma septanti&egrave;me<br>
Ou n'savez pas chein qu'ch'est<br>
Ni combein d'cas qu'j'en fais!<br>
Je l'aime, ah! coumm' je l'aime!<p>
&nbsp;<p>

<I><a href="ejluce.html">Elie.</a><br>
</I><p>
</TD></TR></TABLE></CENTER>


&nbsp;<p>

  
<i>V&egrave;rsion mod&egrave;rn&icirc;s&eacute;e:</i><br/>
<br/>

<CENTER><TABLE><TR><TD>

<b><div align="center">Ma F'n&ecirc;t'</div></b><br/>
<br/>
Ma f'n&ecirc;t', oh! combein d'temps qu'j'y p&acirc;sse!<br/>
Car j&eacute; n'fais pus grande chose.<br/>
J&eacute; n'vai pus comme aut' fais;<br/>
et quant &agrave; mes vi&egrave;rs d&eacute;s,<br/>
il est temps qu'i' s'&egrave;rp&ocirc;sent.<br/>
<br/>
Ma f'n&ecirc;t' est tout chein qu'j'aime au monde<br/>
car j'n'ai ni cats ni tchians;<br/>
quand man p&egrave;rrot mouothit<br/>
j'voulis pas l'rempliaichi;<br/>
et j'ai perdu m's &ecirc;fants.<br/>
<br/>
Ma f'n&ecirc;t' est bein pathelle &agrave; d'aut':<br/>
ou n'a qu'ses huit &ocirc;saines.<br/>
Pas d'c&acirc;sse en bouais v&egrave;rni :<br/>
du sape - un mio pou&ocirc;rri; -<br/>
mais - j'y'ai mes g&eacute;r&eacute;miennes!<br/>
<br/>
Ma f'n&ecirc;t', i' faut bein qu&eacute; j'l'admette,<br/>
n'a qu'des flieurs bein commeunes,- <br/>
chein qu&eacute; j'peux m'affa&ucirc;rder,<br/>
pas ch'qu&eacute; j'voudrais aver - !<br/>
Mais j'n'en vendrais pas ieune!<br/>
<br/>
Ma f'n&ecirc;t' avec ses g&eacute;r&eacute;miennes<br/>
et san lis &ecirc;panni!<br/>
Ch'est man gard&icirc;n &agrave; m&eacute;!<br/>
Et ch&acirc;tchun l'dit si b&eacute;,<br/>
malgr&eacute; qu'i' s'sait si p'tit.<br/>
<br/>
Ma f'n&ecirc;t' est belle, ah! s'ou sav&ecirc;tes<br/>
combein qu'les gens l'admithent;<br/>
combein qu'mes deux-trais flieur<br/>
sont d&ecirc;j&agrave; fait d'envieurs;<br/>
qu&eacute; d'&egrave;rgards oulle attithe!<br/>
<br/>
Ma f'n&ecirc;t', au mat&icirc;n, est si fra&icirc;che<br/>
auve ses flieurs et fe&ucirc;gi&eacute;thes!<br/>
J'y tcheins de pus en pus,<br/>
et tandi qu'j'ai l'yi d'ssus,<br/>
j'oublyie un tas d'm&icirc;ns&eacute;thes.<br/>
<br/>
Ma f'n&ecirc;t', &agrave; m&eacute;, si triste et pauvre,<br/>
tch'ai veu ma septantchi&egrave;me;<br/>
ou n'savez pas chein qu'ch'est<br/>
ni combein d'cas qu'j'en fais!<br/>
J&eacute; l'aime, ah! comme j&eacute; l'aime!<br/>
</TD></TR></TABLE></CENTER>



<p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="maison.html">La ma&icirc;son</a><p>
<li><a href="siezsealep.html">Un p'tit siez s&eacute; vaut mus qu'un siez l's aut's</a><p>
<li><a href="vase.html">Men Vier Vase</a><p>
<li><a href="gardin.html">L&eacute; gardinnage en J&egrave;rriais</a><p>
<li><a href="pepins.html">Coumme tchi tchultiver des flieurs</a><p>
<li><A HREF="lis.html">Les lis</A><p>
<li><a href="gardingni.html">Le Gardingni</a><p>
<li><a href="mangardin.html">Man gard&icirc;n</a><p>
<li><a href="dansmangardingj.html">Dans man gard&icirc;n</a><p>
<li><a href="etegardin.html">Ch'est l'&Ecirc;t&eacute; au gard&icirc;n</a><p>
<li><a href="pmserclye.html">La serclye, le Chantgni et les courses</a><p>

<li><a href="menthe.html">Eune t&acirc;ne &agrave; menthe</a><p>
<li><a href="sonnetgardin.html">Un sonnet au gard&icirc;n</a><p>
<li><a href="23des.html">L'&Ecirc;m&acirc;nue &agrave; v&icirc;ngt-trais d&eacute;s</a><p>
<li><a href="etcherbotsgj.html">J'vai d's &ecirc;tch&egrave;rbots lithant, des galots d'or</a><p>
<li><a href="cafeser.html">Dans un gard&icirc;n d'caf&eacute; ensolilyi</a><p>
<li><a href="gzettes.html">G'zettes et Pipos!</a><p>
<li><a href="pavots.html">Les Pavots</a><p>
<li><a href="4fleurs.html">Po&eacute;sie sur quatre fleurs</a><p>
<li><A HREF="rose2.html">La Prumier Rose du R'nouv&eacute;</A><p>
<li><a href="rate.html">I' n'avait pon roubli&eacute; san r&acirc;t&eacute;!</a><p>
<li><a href="bellerose.html">Belle rose</a><p>
<li><a href="gzettes4.html">Les g'zettes embli&acirc;s&eacute;es</a><p>
<li><a href="painflowershow.html">The ladies Pain go to the flower show</a><p>

<li><a href="cahouain_flieurs.html">Des flieurs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/fnetre.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
</HTML>
