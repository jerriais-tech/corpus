<HTML>

<!-- Mirrored from members.societe-jersiaise.org/geraint/jerriais/mar4_biblye.html by HTTrack Website Copier/3.x [XR&CO'2014], Tue, 15 Jul 2025 14:01:26 GMT -->
<HEAD>
<TITLE>La Bouonne Nouvelle s'lon Mar, Chapitre 4, v&egrave;rsets 1-34</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Mar</h2>

Chapitre 4, v&egrave;rsets i-xxxiv</font></center><p>

Et il ens&icirc;ngnait au bord d'la m&eacute;. Et un amas d'monde 'taient v'nus &agrave; li, et il allit don dans un bat&eacute; et s'assi&eacute;vit; et l'monde restaient sus la gr&egrave;ve. Et il explyitchit un tas d'tchi en racontant des contes, et il ens&icirc;ngnait coumme chennech&icirc;n:<p>
<img src="verrinnesbsmeux.jpg" width="200" alt="L&eacute; S'meux: Henry Thomas Bosdet, Saint Br&eacute;lade" title="" border="0" align="right" />
&quot;&Ecirc;coutez! Y'avait un houmme tch'allit s'mer, et coumme i' s'mait eune partie d'la graine tchit par l&eacute; c'm&icirc;n, et l'oua&icirc;s'l&icirc;n v&icirc;nt et la mangit. Et eune partie tchit dans un betchet rotcheux, o&ugrave;'est qu'i' n'y'avait pon hardi d't&egrave;rre et ou cr&ucirc;t d&eacute; siette par cause qu&eacute; la t&egrave;rre n'tait pon parfonde, et &agrave; m&eacute;jeu ou fut br&ucirc;l&eacute;e, et viyant qu'ou n'avait pon d'r&eacute;chinnes, ou s'tchit et mouothit. Et eune partie tchit dans l's &ecirc;p&icirc;ngnes, et l's &ecirc;p&icirc;ngnes cr&ucirc;tent et ou n'avait pon d'run pouor cra&icirc;tre et n'donnit pon d'frit. Et eune partie tch'avait tch&eacute;e sus la bouonne t&egrave;rre, ou cr&ucirc;t et multiplyit, en donnant trente fais, souaixante fais et chent fais l'avo&ucirc;t.&quot;<p>

Et i' lus dit, &quot;L&eacute; chein tch'a d's ouothelles, tch'i' ouaie!&quot;<p>

Et quand i' 'tait &agrave; l'&ecirc;cart du monde, les cheins l'tou d'li, acant&eacute; la douzaine, l&icirc; d'mand&icirc;drent entouor la pathabole; et i' lus dit, &quot;L&eacute; s'gret du rouoyaume du Bou&ocirc;n Dgieu vos a 't&eacute; fait saver, mais &egrave;s cheins tchi sont au d'sans, nou d'vise en pathaboles &agrave; seule f&icirc;n qu'en viyant, i' vaient sans app&egrave;rch&eacute;ver, et qu'en ou&iuml;yant, i' ouaient sans comprendre, &agrave; seule f&icirc;n qu'i' lus r'tou&ocirc;nnent et qu'lus p&eacute;ch&eacute;s saient pardonn&eacute;s.&quot;<p>

Et i' lus dit, &quot;N'av'-ous pon compr&icirc;ns chutte pathabole? Et coumme tchi qu'ou comprannez toutes les pathaboles? L&eacute; chein tchi s&egrave;me, s&egrave;me la pathole. Et y'en a par les c'm&icirc;ns o&ugrave;'est qu'la pathole est s'm&eacute;e, et s'i' l'ouaient, l&eacute; v'l&agrave; l'Enn'm&icirc;n tch'arrive d&ecirc;li&ecirc;ment et il en hale la pathole tch'avait 't&eacute; s'm&eacute;e dans lus tchoeu. Et y'en a tchi sont s'm&eacute;s d'm&ecirc;me sus un betchet rotcheux; les cheins tchi, s'i' ouaient la pathole, l'atchilyent d&eacute; siette auve d'la jouaie, mais viyant qu'i' n'sont pon bein r&eacute;chinn&eacute;s, assa, i' sont faillis, et s'i' s'adonne aupr&egrave;s du dro ou du desteurb&eacute; par cause d'la pathole, i' lus tr&eacute;buquent. Et y'en a tchi sont s'm&eacute;s parmi l's &ecirc;p&icirc;ngnes; les cheins tchi ouaient la pathole, mais v'l&agrave; les g&ecirc;nes d'achteu, et l'embli&ucirc;tr&eacute;thie d'richesses, et l&eacute; d'si d'aut's choses tch'entrent et n'la&icirc;ssent pon d'run &agrave; la pathole pouor y cra&icirc;tre et ou n'donne pon d'frit. &Eacute;pis y'en a tchi sont s'm&eacute;s sus la bouonne t&egrave;rre, tchi ouaient la pathole et l'atchilyent en donnant du frit trente fais, souaixante fais et chent fais l'avo&ucirc;t.&quot;<p>

Et i' lus dit, &quot;Vaut-i' satchi la veue &agrave; seule f&icirc;n d'la mett' souos eune b&icirc;ngue ou souos l'tcha&icirc;si - au run d'la mett' sus la cranne du cr&acirc;sset? Car tout chein tch'a 't&eacute; muchi dait &ecirc;t' d&ecirc;muchi, et tout chein tch'a 't&eacute; gard&eacute; en s'gret dait &ecirc;t' &ecirc;cliaithi. L&eacute; chein tch'a d's ouothelles, tch'i' ouait!&quot;<p>

Et i' lus dit, &quot;&Ecirc;coutez bein: s'lon les m'suthes atout tchi ou m'suthez, ou s'sez m'suth&eacute;s &eacute;tout, et &agrave; vous tch'&ecirc;coutez chenna s'sa ajou&ocirc;t&eacute;, car au chein tch'a y'en &eacute;tha acouo d'bailli, et au chein tchi n'a pon y'en &eacute;tha d'hal&eacute; tout chein tchi l&icirc; reste.&quot;<p>

Et i' dit, &quot;L&eacute; rouoyaume du Bou&ocirc;n Dgieu est coumme chennech&icirc;n: v'l&agrave; manni&eacute;thement un houmme tchi s&egrave;me d'la s'menche par t&egrave;rre et v'l&agrave; tchi dort et tchi cra&icirc;t niet' et jeu et v'l&agrave; la s'menche tchi g&egrave;rme et me&ucirc;thit, et coumme est qu&eacute; chenna s'adonne, i' n'sait pon, car la t&egrave;rre donne du frit d's&eacute;-m&ecirc;me, preunmi&eacute;thement un jet, &eacute;pis un &ecirc;pis, &eacute;pis toute la graine dans l'&ecirc;pi, et quand l'frit est me&ucirc;thi il envyie d&ecirc;li&ecirc;ment fa&ucirc;chi car n&eacute; v'l&agrave; l'avo&ucirc;t tch'est v'nu.&quot;<p>

Et i' dit, &quot;&Agrave; tchi qu&eacute; j'pouvons compather l'rouoyaume du Bou&ocirc;n Dgieu ou atout tchi s&icirc;nmilitude qu&eacute; j'pouvons l'explyitchi? Tout coumme eune graine d&eacute; moutarde tch'est, quand nou la s&egrave;me par t&egrave;rre, pus p'tite qu&eacute; toutes les aut's graines d'la t&egrave;rre. Et quand nou la s&egrave;me, ou cra&icirc;t et d'veint pus grande qu&eacute; toutes les pliantes et fait d'grandes branques &eacute;pis &agrave; s'n ombre tout l'oua&icirc;s'l&icirc;n du ciel y veindra lus r'p&ocirc;ser.<p>

Et atout un tas d'itelles s&icirc;nmilitudes i' lus explyitchit la pathole coumme il' &ecirc;coutaient.<p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="mar1_biblye.html">La Bouonne Nouvelle s'lon Mar: 1</a><p>
<li><a href="mar2_biblye.html">La Bouonne Nouvelle s'lon Mar: 2</a><p>
<li><a href="mar3_biblye.html">La Bouonne Nouvelle s'lon Mar: 3</a><p>

<li><a href="mar4smeux.html">La Bouonne Nouvelle s'lon Mar, Chapitre 4, v&egrave;rsets iii-ix</a> - La Pathabole du S'meux<p>
<li><a href="mar4a.html">La Bouonne Nouvelle s'lon Mar, chapitre 4, v&egrave;rsets 35-41</a><p>
<li><a href="mar5_biblye.html">La Bouonne Nouvelle s'lon Mar: 5</a><p>
<li><a href="mar6_biblye.html">La Bouonne Nouvelle s'lon Mar: 6</a><p>
<li><a href="mar7_biblye.html">La Bouonne Nouvelle s'lon Mar: 7</a><p>
<li><a href="marviii9.html">La Bouonne Nouvelle s'lon Mar: 8</a><p>
<li><a href="mar9_biblye.html">La Bouonne Nouvelle s'lon Mar: 9</a><p>
<li><a href="mar9.html">La Bouonne Nouvelle s'lon Mar, Chapitre 9, v&egrave;rsets 1-13</a><p>
<li><a href="mar10_biblye.html">La Bouonne Nouvelle s'lon Mar: 10</a><p>
<li><a href="marxi.html">La Bouonne Nouvelle s'lon Mar, Chapitre 11, v&egrave;rsets 1 &agrave; 11</a><p>
<li><a href="marcxi.html">L&eacute; mithacl'ye du fidgi s'lon Mar</a><p>
<li><a href="mar11_biblye.html">La Bouonne Nouvelle s'lon Mar: 11</a><p>
<li><a href="marxii.html">La Bouonne Nouvelle s'lon Mar: 12</a><p>
<li><a href="mar13_biblye.html">La Bouonne Nouvelle s'lon Mar: 13</a><p>
<li><a href="mar14_biblye.html">La Bouonne Nouvelle s'lon Mar: 14</a><p>
<li><a href="mar15.html">La Bouonne Nouvelle s'lon Mar, Chapitre 15</a><p>
<li><a href="marxvi.html">La Bouonne Nouvelle s'lon Mar, Chapitre 16</a><p>

<li><a href="smeux.html">La Pathabole du S'meux</a> s'lon Matchi<p>
<li><a href="lucviii5.html">La Bouonne Nouvelle s'lon Luc, Chapitre 8</a> - La Pathabole du S'meux s'lon Luc<p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/mar4_biblye.html by HTTrack Website Copier/3.x [XR&CO'2014], Tue, 15 Jul 2025 14:01:26 GMT -->
</HTML>
