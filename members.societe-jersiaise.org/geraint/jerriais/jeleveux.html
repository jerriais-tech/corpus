<HTML>

<!-- Mirrored from members.societe-jersiaise.org/geraint/jerriais/jeleveux.html by HTTrack Website Copier/3.x [XR&CO'2014], Tue, 15 Jul 2025 13:55:01 GMT -->
<HEAD>
<TITLE>Je le veux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>"Je le veux"</h2></font></center><p>

Pour de m&eacute;, Caouain, j'trouve que touos les siens allou&eacute;s &agrave; officier dans unne &eacute;glise paroissiale devthaient au meins sav&eacute; tchiques mots de not' vier patois, car chein qui s'passi l'aoutre jour n'&eacute;thait jamais deu s'pass&eacute; dans la p&acirc;raisse de <a href="la_trinnete.html">la Trin'tai</a>, sustout &egrave;s neuches d'un vier patriote comme l'est m'n'anmin John.<br/>
<br/>
Quand l'ministre dit: <i>Say, I will</i>, John, li, voulait r&ecirc;pondre: <i>Je le veux</i>, mais l'ministre n'y compreins rein et il insisti pour que John dise, <i>I will</i>, chein qui fut forchi d&eacute; dithe. Achteu si par malheur tchiques-uns &eacute;thaient prins John au mot et &eacute;thait dit <i>I will</i>, ch'ti-l&agrave; &eacute;thait tai mathi&eacute; &agrave; la piaiche de John! V'l&agrave; qu'&eacute;thait tai un mio emb&ecirc;tant, et John qui savait sa le&ccedil;on en fran&ccedil;ais par tcheu en d'vint un mio excit&eacute;, ch'est pourtchi qui laissi sa femme toute seule en s'n'allant dans l'vestry et Ph'lip de Maoufant ne mantchi pas l'occasion!<br/>
<br/>
En sortant d'l'Eglise y-en eu du riz d'pelt&eacute;; assez pour aveuglyi les siens des neuches. J'ai ou&iuml; dithe que Jane en eu du mal &egrave;s z-iers pour huit jours.<br/>
<br/>
Oquo bein que j'fusse l&agrave; pour aidji &agrave; saouv&eacute; l'riz, et ma fingre, j'en mangi pus que j'n'en avais mangi d'ma vie!<br/>
<br/>
Tchi grinne que John fit en s'assi&eacute;vant dans la carrosse! S&eacute; l'vit-y vite &agrave; r'gardi sus tchi qui s'&eacute;tait assis et tch'est qui trouvi sinon une<i> baby bottle</i> &agrave; maintchi pliene de lait et un chuchot!<br/>
<br/>
Oquo iune de tes farces, Harry.<br/>
<br/>
En dri&egrave;the de la carrosse, nou z-avait amath&eacute; unne vieille botte et unne poupette, et m&eacute; qui vit l'nouviau tcherpentchi du Betchet qu'a un bianc chap&eacute; peint rouoge en d'dans pour l'erconna&icirc;tre, m&eacute; qui l'vit d'tout pr&egrave;s, j'lis d'mandi pourtchi que la pouore poupette 'tait si mal amath&eacute;e par le co, d'pis qu'en r'venant nou fut obligi d'la r'amath&eacute; par le corps!<br/>
<br/>
Jim, du British, avait promins qu'i d&ecirc;bouch'chait une bouteille de san miyeu champagne et i' tint &agrave; sa pathole.<br/>
<br/>
Ils allirent se faithe dessin&eacute; en ville et pis les v'l&agrave; hors &agrave; Pi&eacute;mont.<br/>
<br/>
Quand i' r'vinrent &agrave; la maison, la poupette avait dispathu. Ou fut perdue dans la cache, et sav'ous, bouannes gens, que j crai que ch'est Fredo qui la ramassi et l'emporti siez li pour ses mousses! Si ch'est d'm&ecirc;me, Fredo, tu-en profiti ocuo.<br/>
<br/>
Le s&eacute;, j'tais l&agrave; muchi souos l'sofa dans l'parlaeux et sav'ous qui y-eut un panf&ecirc;que de p'tit breton qu'eut l'affront d's'en v nin s'assi&egrave;the sus l'bouan sofa. Ch't'&egrave;sterraeux fut prins par la p&eacute; du co et mins &agrave; la porte comme il le m&eacute;thitait.<br/>
<br/>
Tchi monde le s&eacute;. I' n'y-avait pas assez d'run dans la maison, ch'est pourtchi y-en eut qu'allirent jou&eacute; &egrave;s cartes dans l's'offices.<br/>
<br/>
Tch'est qui mins les couochons &agrave; banon et bouchit la chim'n&eacute;e?<br/>
<br/>
Ch'n'est pas, m&eacute;, Caouain, qui voudrait faithe ditelles tricks, et l'baloque qui l'fit m&eacute;thit'tait d'&ecirc;tre lapid&egrave;.<br/>
<br/>
Dans l'mitan d'la s&eacute;th&eacute;e j'fut obligi d'm'en r-all&eacute; sus l'pits &agrave; Douard, car tchi tithethie. J'portais chance de ma mort si je n'm'&eacute;tais pas saouv&eacute; hors de la vaie.<br/>
<br/>
John est d'bouan tchoeu et i' s'm&ocirc;tri un moussieu, car il inviti touos les titheurs &agrave; entr&eacute; dans la maison ou &agrave; fichi l'camp hors de d'dans san bel.<br/>
<br/>
J'crai qu'il est temps que la tithethie &agrave; des neuches s'ai abolie, car touos les siens qu'allirent tith&eacute; n'appartenaient pas d'la <i>blue ribbon</i>, et les heurles qui firent en s'en r'venant, entre quatre et chinq heuthes du matin, 'taient assez pour touann&eacute; les sens &egrave;s cheins qu'&eacute;taient ocuo endormis &agrave; ch't'heuthe-l&agrave;.<br/>
<br/>
Ned a dit qui n'&icirc;tha pas &agrave; d'aoutres neuches &agrave; meins que s'sait &egrave;s sienne. I' faout esp&eacute;th&eacute; que v'l&agrave; qu'arrivetha, man Douard, et sustout ne manque pas &agrave; nos invit&eacute; &egrave;s <i>at home</i>, quand m&ecirc;me que che s'sait en <a href="ecrehos.html">Ecr&eacute;ho</a>.<br/>
<br/>
Je n'sait si Flip et Douard pensent de r-av&eacute; lus pi&egrave;che d'&ecirc;chu qui donn&icirc;tes au cabby?<br/>
En terminant chu r'cit des grand' neuches, m&eacute;, b&ecirc;te de Caouain, j'crai qu'les siens d'la meunicipalit&eacute; &eacute;thaient deu faithe un biau cadeau &agrave; m'n'anmin John, qu'est lus pus vier camarade, et si y-a un homme en J&ecirc;rri qui m&eacute;thite un pr&eacute;sent, saeuthement ch'est l'vier J&ecirc;rriais qu'est John. J'ai ou&iuml; dithe que nou y-en f'tha iun &agrave; la pr&eacute;chainne r&eacute;union d'police. J'esp&egrave;the que che s'sa digne du sien qui d'pis tant d'ann&eacute;es a rendu des services &agrave; sa p&acirc;raisse et &agrave; tchi j'souhaite longue vie et toute prosp&eacute;thit&egrave;t.<br/>
<br/>
Nous p&acirc;sle ocuo d'aoutres grandes neuches iou que l'b&eacute;deau &icirc;tha avec san haout chap&eacute;. J'vos en dithai daestreis mots la s'maine tchi veint (...)<br/>
<br/>
<i><a href="gwdec.html">Caouain</a><br/>
1913</i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mathiage.html">L'amour et l'mathiage en J&egrave;rriais</a><p>
<li><a href="neuches.html">Eune p&eacute;tite pi&egrave;che pour la r&eacute;ception d'neuches</a><p>
<li><a href="neuches2.html">Les Neuches</a><p>
<li><a href="obey.html">The Promise To Obey</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="mathiage2.html">Vielles Cou&ocirc;teunmes au Mathiage</a><p>
<li><a href="bette.html">Les Neuches &agrave; Bette</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="aefondkiss.html">Un p'tit b&eacute;cot</a><p>
<li><a href="pmpeace2.html">Peace and Quiet in the Home</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jeleveux.html by HTTrack Website Copier/3.x [XR&CO'2014], Tue, 15 Jul 2025 13:55:01 GMT -->
</HTML>

