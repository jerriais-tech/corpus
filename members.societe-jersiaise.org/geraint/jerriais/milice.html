<HTML>

<!-- Mirrored from members.societe-jersiaise.org/geraint/jerriais/milice.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
<HEAD>
<TITLE>Comment Qu&eacute; J'fus Enr&ocirc;l&eacute; Dans La Milice</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Comment Qu&eacute; J'fus Enr&ocirc;l&eacute; Dans La Milice</h2></font></center><p><br>
<CENTER><TABLE><TR><TD>
En dgi&ecirc;x &#150; neuf chents dans l'mais d'F&eacute;vri, j'm&eacute; r'souveins pas d'la date, <br>
J'sai bein qu&eacute; ch'tait un m&ecirc;cr&eacute;di dans les d&egrave;rni&egrave;rs jours du mais;<br>
J'&eacute;tais dans l'clios avec nos gens &agrave; plianter des patates,<br>
Quand nou v&icirc;nt m'dithe, &#147; Vein-t'en siez nous, un Moussieu voudrait t'vaie.<br>
<br>
L&eacute; bouonhomme dit &#147; n&eacute; t'y'en vas pon, est-che qui n'peut v'n&icirc;n au clios?<br>
Absolument ches gens-l&agrave; craient qu&eacute; j'n'avons rein &agrave; faithe,<br>
Ch'est p't-&ecirc;tre un agent d'asse&ucirc;thance ou un &ecirc;moulleux d'c&icirc;sieaux,<br>
Ou tchique r&ocirc;deux qu'est happ&eacute; d's&eacute;, qui veurt eune fais &agrave; baithe.<br>
<br>
M&eacute;, j&eacute; n'dis rein, car j'vos asse&ucirc;the qu&eacute; j&eacute; n'tais pas trop &agrave; m'n aise,<br>
Car j'attendais un visiteur et j'avais eune bouigre d'peux;<br>
J'pensais qu&eacute; ch'tait l'bouonhomme d&eacute; p&eacute;the &agrave; eune p&eacute;tite Grouvillaise<br>
&Agrave; tchi qu'j'avais fait des prom&ecirc;sses dans un moment affectueux.<br>
<br>
V'l&agrave; comme ch'est quand nou-s-est coupabl'ye, nou-s-est tr&eacute;jous &agrave; craindre<br>
Qu&eacute; quand l'affaithe s'sa d&ecirc;couv&egrave;rte; faudra d's explyic&acirc;tions,<br>
J'vos garantis qui n'y fait nu et qu'nou-s-est bein &agrave; pliaindre,<br>
Quand nou s'trouve pr&icirc;ns par mauvaise chance dans d'pathelles situ&acirc;tions.<br>
<br>
Pour &egrave;rv&eacute;n&icirc;n &agrave; nos moutons: quand j'e&ucirc;mes pliant&eacute; la raie,<br>
J'nos ap&egrave;rch&ucirc;mes d'un janne moussieu qui s'en v'nait amont l'clios;<br>
V'l&agrave; tchi m&eacute; r'm&icirc;nt dans man bou&ocirc;n sens; ch'tait pas li qu'j'attendais,<br>
&#147; Excuse me, Sir,&#148; i' m'dit, &#147; but are you Mister So-and-So?&#148;<br>
<br>
J'l&icirc; r&ecirc;ponnis qu'ch'tait l&agrave; man nom, i'm'p&acirc;sse un bliu papi<br>
Qu&eacute; j'pr&icirc;ns d'abord pour &ecirc;tre un compte d&eacute; iun des marchands d'bouais,<br>
J&eacute; lius la preunmi&eacute;the l&icirc;ngne &#147;Royal Jersey Light Infantry&#148;<br>
&#147;Hallo!&#148; j'l&icirc; dis, &#147;I don't want this; you'll call another day&#148;. <br>
<br>
I' m'explyitchi qu'ch'la n's&egrave;rvait d'rein d&eacute; faithe d&eacute; m'n &icirc;mb&eacute;cile,<br>
Et m'dit d'avait bein &agrave; r'garder d&eacute; si&eacute;the l's &icirc;nstructions,<br>
Car j'tais bein seux d'&ecirc;tre ram&acirc;ss&eacute; si j'n'allais pas au 'drill',<br>
Et qu'&agrave; ch't heu n'y avait pus d'amendes mais d's&eacute;v&eacute;thes peunnitions.<br>
<br>
Quand i' ou&icirc;tent qu&eacute; j'm'en allais soudard, fallait vaie nos gens,<br>
La pou&ocirc;rre bouonnefemme et mes deux soeurs qui pieuthaient &agrave; fraides l&egrave;rmes,<br>
L&eacute; bouonhomme v&icirc;nt comme poss&eacute;d&eacute; et fa&icirc;thait des s&egrave;rments<br>
D&eacute; penser d'&ecirc;tre la&icirc;ssi tout seu &agrave; souongni toute la f&egrave;rme.<br>
<br>
J'les r'consoli du mus qu&eacute; j'pu, car j'comptais qu'les docteurs<br>
M&eacute; cli&egrave;rgithaient du preunmyi coup par cause d&eacute; malsant&eacute;,<br>
Car ou viyiz i'y'a des temps qu&eacute; j'ai battements d'tchoeu,<br>
Sans p&acirc;ler d'autre &icirc;nfi&egrave;rmit&eacute;s d&eacute; tchi qu&eacute; j'm&eacute; sis pas vant&eacute;.<br>
<br>
Enf&icirc;n, quand l'grand jour arrivit, j&eacute; m'trouve &agrave; l'Ars&eacute;nal,<br>
J'cliopinnais d'ma gambe drouaite (par eune pitcheuthe d&eacute; frouque),<br>
J'portais eune pathe des bliues leunettes d'la sorte comme au Juge Falle,<br>
Et quand l'S&egrave;rgent criyit man nom, j'ou&iuml;yais haut comme eune vraie chouque.<br>
<br>
 J'fus empouongni par l&eacute; collet et tra&icirc;n&eacute; par d&eacute;dans,<br>
Et m&acirc;t&eacute; d'vant un tas d'M&ecirc;ssieurs assis atouo d'eune tabl'ye,<br>
I' y'en avait iun en uniforme qu&eacute; j'pr&icirc;ns pour l'Ag&icirc;tant,<br>
Mais ch'tait un rude m&icirc;ngnon ch't&icirc;-l&agrave;, qui n'tait pas bein affabl'ye.<br>
<br>
Il' &ecirc;prouv&icirc;tent &agrave; m'tchestchionner mais j&eacute; n'voulis pas r&ecirc;pondre,<br>
Car comme j'vos ai d&ecirc;j&agrave; dit, j'p&acirc;ssais pour &ecirc;tre sourd,<br>
Tchiqu'un la&icirc;ssit un douze sou tchaie, sans doute pour m&eacute; confondre,<br>
Et comme un boustre d'&icirc;mb&eacute;cile, j&eacute; m'm&icirc;ns &agrave; r'garder pour!!<br>
<br>
Un docteu dit, &#147;Take off those specs, we want to ascertain<br>
If you have eyes as well as ears, for I am much afraid<br>
Your ailments lad, can disappear as quickly as they came.<br>
We understand exactly how this little game is played.<br>
<br>
Touos les m&ecirc;ssieurs lus m&icirc;ndrent &agrave; rithe; j&eacute; r'gardis pour la porte,<br>
Car j'&eacute;thais donn&eacute; autchune chose pour &ecirc;tre d&eacute; parmi ieux,<br>
Mais j&eacute; n'pouvais pas en r&ecirc;capper car il' 'taient tous d'eune sorte,<br>
Et n'avaient autcheune sympathie pour un pou&ocirc;rre malheutheux.<br>
<br>
J'pensais qu'il' allaient m'renv'yer quand n'en v'l&agrave; iun qui dit,<br>
&#147;This man was lame when he came in, &#150; looked like an injured hip,<br>
We've found his eyes and ears alright, and we'll be glad to see<br>
If we can cure his third complaint. Please order him to strip!&#148;<br>
<br>
Ah! chutte fais l&agrave;, ch'en 'tait assez, il' en fa&icirc;saient un abus;<br>
J&eacute; m'd&eacute;cidis d&eacute; prendre l&eacute; vo et d'p&acirc;sser par la f'n&ecirc;tre,<br>
Mais j'fus gaff&eacute; et d'sabilyi par deux &icirc;ndividus<br>
Qui m'm&icirc;ndrent, dans l'couothant d'eune minnute, comme l'&ecirc;fant qui veint d'na&icirc;tre.<br>
<br>
Ch'la m'fis v'n&icirc;n comme un vrai satan, j'faillis en d&ecirc;rangi<br>
D&eacute; penser qu'un fis d'pr&icirc;ncipa qui v'nait d'eune bouonne fanmil'ye,<br>
&Eacute;tait forchi d&eacute; s'mettre tout nu pour un boustre d'&ecirc;trangi,<br>
Tout s&icirc;mpli&eacute;ment pour amuser un troup&eacute; d'&icirc;mb&eacute;ciles.<br>
<br>
J&eacute; m'm&icirc;ns &agrave; faithe un c&acirc;rillon en les traitant d&eacute; touos les vices,<br>
En m'env'loppant dans eune g&acirc;zette j&eacute; m'pitchis souos la tabl'ye,<br>
J&eacute; l'vis l&eacute; 'Clameur d&eacute; Haro' et j'heurlais pour la police<br>
En gr&eacute;lottant l&agrave; sus l'ch&icirc;nment d'eune fraid &icirc;nsupportabl'ye.<br>
<br>
Quand v&icirc;nt un temps i' d&eacute;cid&icirc;drent d&eacute; m&eacute; r'donner mes habits,<br>
Et j'vos garantis qu&eacute; j&eacute; n'fus pas d&eacute;mi' heuthe &agrave; sauter d'dans,<br>
Les gar&ccedil;ons qu'attendaient lus tou(o) rest&icirc;tent touos &ecirc;bahis<br>
D&eacute; m'vaie sorti sans mes leunettes, et qu'j'allais pus cliopinnant.<br>
<br>
J&eacute; n'm&eacute; t&icirc;ns pon &agrave; lus p&acirc;ler, j'm'en fus tout drait siez nous,<br>
Car ch'est bein facile &agrave; comprendre qu&eacute; j'tais d'mauvaise humeur;<br>
J'racontis rein qu'au bouonhomme les sc&egrave;nes d&eacute; l' 'interview',<br>
Car ches choses-l&agrave; n'pouvaient pas s'dithe en pr&eacute;sence d&eacute; mes soeurs.<br>
<br>
Acouo un mot en conclusion; il est temps qu&eacute; j'finisse.<br>
J'voudrais donner un avis &egrave;s siens qu'ont liu m'n histouaithe,<br>
Si ch'est qu'ous &ecirc;tes en autchun temps appel&eacute;s pour la Milice,<br>
N'&ecirc;prouvez pas &agrave; &icirc;nmiter l&eacute; malade &icirc;nmaginnaithe!<br>
<br>
<br>
<i>Anno Nim</i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dgerre.html">La dg&egrave;rre</a><p>
<li><a href="militia.html">Ph'lip on the Old Militia</a><p>
<li><a href="pmwar.html">Merrienne is Afraid of War</a><p>
<li><a href="jan_milice.html">Ma Visite la S'maine de P&acirc;que</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="couques_milice.html">Trop d'Couques G&acirc;tent la Soupe</a><p>
<li><a href="gdfle.html">Les Berr&egrave;xes d&eacute; la Gr&egrave;ve d&eacute; L&eacute;</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/milice.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
</HTML>
