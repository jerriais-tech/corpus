<HTML>

<!-- Mirrored from members.societe-jersiaise.org/geraint/jerriais/jannejf.html by HTTrack Website Copier/3.x [XR&CO'2014], Tue, 15 Jul 2025 13:59:42 GMT -->
<HEAD>
<TITLE>Quand j'tais janne...</TITLE>
<META  name="keywords" content="Jèrriais, Jersey language, langue normande, jersiais, langue jersiaise, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, German Occupation, occupation allemande, liberation, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Quand j'tais janne...</h2></font></center><p>
&nbsp;<p>
Duthant l'Otchup&acirc;tion, l's Allemands d&eacute;cid&icirc;tent d'b&acirc;ti un c'm&icirc;n d'f&eacute; l'trav&egrave;rs d&eacute; l'&icirc;le, et eune partie croua&icirc;sit l'clios en d'vant d'not' f&egrave;rme.  Man p&eacute;the et ses anm&icirc;ns avaient l'id&eacute;e d'&egrave;rt&egrave;rgi l'travas un mio en &egrave;rmuant tchiques'eunes des dormi&eacute;thes du c'm&icirc;n d'f&eacute; la niet pour les faithe s&egrave;rvi comme bouais &agrave; feu.<br>
<br>
Mais i' v&icirc;nt un jour, quand man grand'p&eacute;the 'tait &agrave; scier, qu'un Allemand appathut &agrave; la porte du hangar. J'tais &agrave; r'garder Papa &agrave; san travas, mais j'n'pouvais pon li dg&egrave;rni viyant qu'i' ou&iuml;yait haut. I' continnuit &agrave; travailli sans aver app&egrave;rchu l'soudard.  L's Allemands voulaient prendre l'vi&egrave;r bouonhomme pour l'&icirc;nt&egrave;rrog&acirc;tion, mais man P'p&egrave;e lus dit qu'ch'tait li tchi 'tait responsabl'ye, et li et ses anm&icirc;ns f&ucirc;tent env'y&eacute;s au College House pour &ecirc;tre condamn&eacute;s. Il' &egrave;rch&ucirc;tent entre deux et trais s&eacute;maines ch&acirc;que, mais, viyant qu'i' n'y avait pon d'run dans la prison, i' lus fallait attendre lus tou.<br>
<br>
Tandi qu'man p&eacute;the 'tait blioutchi, man fr&eacute;the et m&eacute; 't&ecirc;mes &agrave; jouer iun du bein p'tit nombre d&eacute; nos disques sus un vi&egrave;r gramophone quand ma m&eacute;the entrit, l'&ecirc;raichit et l'fliantchit dans l'feu. J'n'av&ecirc;mes pon r&eacute;alis&eacute; la s&icirc;ngnific&acirc;tion du titre, tchi 'tait &#147;Acouo onze mais et acouo dgiex jours d'vant qu'j'sorte d'la bo&ecirc;te!&#148;<br>
<br>
P'p&egrave;e &egrave;rv&icirc;nt siez nous &agrave; la f&icirc;n aupr&egrave;s eune r&eacute;gime dans la prison tchi 'tait sustout des suidiches et acouo pus d'suidiches, et aupr&egrave;s chenna janmais d'sa vie pou&ocirc;rrait-i' mangi les suidiches acouo.<br>
<br>
&nbsp;<p>
<I>Joy Fox<br>
</I><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="jannebv.html">Quand j'tais janne</a><p>
<li><a href="jannegj.html">Quand j'tais janne...</a><p>
<li><a href="mousseplm.html"> Quand J'tais Mousse</a><p>
<li><a href="otchmv.html">M'n Otchup&acirc;tion</a><p>
<li><a href="otchup.html">L'Otchup&acirc;tion</a><p>
<li><a href="vivons.html">Vivons en esp&eacute;thance</a><p>
<li><a href="hitleur.html">La chanson Hitleur</a><p>
<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="pepee.html">P&eacute;p&eacute;e s'ra t'i longtemps?</a><p>
<li><a href="libmousse.html">La Lib&eacute;th&acirc;tion et l'mousse</a><p>
<li><a href="memouaithes19391945.html">M&eacute;mouaithes 1939-1945</a><p>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>
<li><a href="otch_annimaux.html">L'Otchupation et l's annimaux</a><p>
<li> <a href="otchupation.html">M&eacute;mouaithes d'l'Otchup&acirc;tion</a><p>
<li><a href="pmdgerre.html">Au Portinf&eacute; dans la Dguerre</a><p>
<li><a href="cahouainnoue1939.html">Ch'a tr&eacute;jous 't&eacute; l'habitude du Caouain le Samedi d'Nou&eacute;</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jannejf.html by HTTrack Website Copier/3.x [XR&CO'2014], Tue, 15 Jul 2025 13:59:42 GMT -->
</HTML>
