<HTML>
<HEAD>
<TITLE>Eune Tapiss'sie d'langues</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune Tapiss'sie d'langues</h2></font></center><p><br>

Ch&acirc;que ann&eacute;e la F&ecirc;te Nouormande rassembl'ye les cheins tchi p&acirc;lent acouo nos vielles langues Nouormandes &#150; d&eacute; J&egrave;rri, d&eacute; Dg&egrave;rn&eacute;sy et d'la Grand'-T&egrave;rre. Au mais d'Juilet 2004 ch'fut &agrave; Bayeux qu'nou viagit, pus qu'deux c&acirc;rross&eacute;es d'J&egrave;rriais, pouor pr&eacute;senter des r'cit&acirc;tions, des chansons, des danses et d's histouaithes. Et onze d&eacute; nos mousses J&egrave;rriais y f&icirc;tent eune &egrave;rcit&acirc;tion en tchoeu et deux chansons sus la strade &#150; et v'l&agrave; tchi fut mouontr&eacute; &agrave; la t&eacute;l&eacute;vision r&eacute;gionale &eacute;tout.<br>
<br>
Ch't' ann&eacute;e la strade fut &ecirc;tablyie dans la chapelle des b&acirc;tisses du m&ucirc;s&eacute;e d'la Tapiss'sie d'Bayeux &#150; et en m&egrave;rtchant les huit chents ans d'la s'path&acirc;tion d'la Nouormandie ch'tait mangnifique d&eacute; pouver p&acirc;ler la langue d&eacute; Dgilliaume l&eacute; Contch&eacute;thant siez chutte vielle sornette en portraits tchi d&ecirc;crit coumme tchi qu'l&eacute; Rouoyaume d'Angli&eacute;t&egrave;rre et l'Duch&eacute; d'Nouormandie f&ucirc;tent unnis. Mais achteu les seules bastaudes 'taient entre les c'vali&egrave;rs habilyis en Mouoyen &Acirc;ge &agrave; pratitchi sus la bli&ecirc;te.<br>
<br>
Les J&egrave;rriais 'taient l's &icirc;nvit&eacute;s sp&eacute;ciaux d'la ville d&eacute; Bayeux pouor lus F&ecirc;tes M&eacute;di&eacute;vales, et les sonneurs &Ecirc;cossais d'J&egrave;rri et les Helier Morris Men 'taient l&agrave; &agrave; so&ucirc;fflier lus pouques &agrave; vent et &agrave; ch&acirc;tchi lus mouochieaux &agrave; toutes les carres. Et ch'tait sustout un plia&icirc;si d'ou&iuml; la belle m&ucirc;sique &Ecirc;cossaise dans la Cath&eacute;drale duthant l's&egrave;rvice m&eacute;di&eacute;val en Lat&icirc;n.<br>
<br>
Y'avait du bieau sol&eacute; parmi l's achies, mais j'pouvons vos asse&ucirc;ther &eacute;tout qu'les costeunmes d'y'a huit chents ans vos gardent assez s&eacute;s souos la plyie, s&eacute;non les souli&egrave;rs &#150; nou fa&icirc;thait l'beurre dans les bottes en pathadant par les c'm&icirc;ns d'Bayeux. Nou s&eacute; d'mande si les soudards &agrave; Dgilliaume 'taient vengis d'm&ecirc;me en mil souaixante-six?<br>
<br>
En tout cas, la F&ecirc;te Nouormande &egrave;rveindra en J&egrave;rri en 2005, quand j'allons esp&eacute;ther du sol&eacute; mus qu'm&eacute;di&eacute;val au mais d'Mai &agrave; <a href="la_trinnete.html">La Trinnet&eacute;</a> siez la Soci&ecirc;t&eacute; Rouoyale Agricole. Coumme nos anch&ecirc;tres Nouormands &eacute;thaient crie avant la bat&acirc;le: Diex A&iuml;e!<br>
<br>
<br>
<i><a href="jerpoem.html">Geraint Jennings</a><br></I>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="rouaisouns2002.html">La F&ecirc;te Nouormande 2002</a><p>
<li><a href="fetenorm4.html">La F&ecirc;te Nouormande 2002</a><p>
<li><a href="fete2002annonce.html">La F&ecirc;te Nouormande 2002</a><p>
<li><a href="fete2003.html">La F&ecirc;te Nouormande 2003</a><p>
<li><a href="choule.html">La Choule</a><p>
<li><a href="fetenorm3.html">La F&ecirc;te d'la Vielle Langue Normande en Dg&egrave;rn&eacute;sy</a><p>
<li><a href="fete2000.html">La F&ecirc;te Nouormande en Dg&egrave;rn&eacute;sy 2000</a><p>
<li><a href="fetenorm.html">La F&ecirc;te</a><p>
<li><a href="fetenorm2.html">L'Arl&eacute;v&eacute;e en Dg&egrave;rn&eacute;sy</a><p>
<li><a href="gdfnouor.html">En Nouormandie</a><p>
<li><a href="normandie.html">Ma Normandie/Man Bieau P'tit J&egrave;rri</a><p>
<li><a href="gdfvikings.html">Le Souper des Vikings</a><p>
<li><a href="nouormandie2002.html">La Nouormandie</a><p>
<li><a href="capitale_langue.html">La capitale d'la langue Nouormande</a><p>

    <li><a href="jerriaisjt.html">L&eacute; J&egrave;rriais</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
