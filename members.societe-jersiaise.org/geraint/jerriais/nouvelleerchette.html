<HTML>
<HEAD>
<TITLE>La Nouvelle &Egrave;rchette</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Nouvelle &Egrave;rchette</h2></font></center><p>


<b>Par <a href="perchard.html">A. L. P.</a></b><br/>
<br/>
<br/>
<b>Charact&eacute;thes.</b><br/>
<br/>
<br/>
</div><div align="left">Ph'lip L&ecirc;caud&eacute;<br/>
Una L&ecirc;caud&eacute;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sa femme<br/>
La D'mouaiselle DesVaux&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;inspecteux des louages des Etats pour le Conmit&eacute; d'Habitation.<br/>
Micisse Ernon<br/>
Micisse Le Gros&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Deux vais&icirc;nes &agrave; Una.<br/>
<br/>
</div><div align="center"><b>Sc&egrave;ne</b><br/>
<br/>
</div><div align="left">Eune apartement siez Ph'lip L&ecirc;caud&eacute; dans un louage au huiti&egrave;me &ecirc;tage du haut b&acirc;tisse dans Green Street, de vers siez heuthes du s&eacute;. Una est &agrave; faithe un patchet; ch'est un cadeau pour les neuches d'argent &agrave; san bieau fr&egrave;the. Oulle est changie pour aller s'promener.<br/>
<br/>
Una :&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah s&acirc;presti d'm&acirc;t&icirc;n, j'ai oubli&eacute; &agrave; mettre la p'tite carte d&eacute;dans! <i>(Ou' ramasse eune petite carte d&eacute; d'dans sa bourse, et s'assied &agrave; l'&ecirc;crithe).</i> L&agrave; &#8230; de Ph'lip et Una &#8230; v'la tchi f'tha. <i>(Ou' met la carte dans l'patchet et finnie de'l'faithe)</i>. J'&eacute;sp&eacute;the que Ph'lip s'en va pas ertergi &agrave; r'ven&icirc;n d'travas, enfin j'sis pr&ecirc;te m&eacute; tr&eacute;jous.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Y'a eune tappe a la porte) </i><br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah m&icirc;nse tch'est qui r'est l&agrave;! <br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou' va ouvri la porte et y trouve M. Ernon).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon ch'est vous Micisse, entrez, la jour est t'i'bouan?<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui d'ja, mais j'sis &agrave; but et &agrave; ch't heu i' faut qu&eacute; j'm&eacute; mette &agrave; netti tout man siez-m&eacute;.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi chouna, estche qu'ous n'avez pas ieu l'temps d&eacute; r'pather d&eacute;vant vos n'aller &agrave; matin?<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, mais est-che qu'ous n'avez pas oui?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui tchi?<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a un inspecteux qui s'en vaint d'main.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ch'n'est pas vrai par chance! J'ai tout man lavage pendu &agrave; &ecirc;gouter pas d&eacute;ssus l'bain, i' n&eacute; s'sa pas sec par demain, tchest qu'dg&acirc;tre qu&eacute; j'peux en faithe.<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi qu'ou n'l'avez pas sitchi dans votre machine anniet?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle a d&ecirc;rout&egrave; &agrave; matin, j'ai t&egrave; lus dithe &agrave; la boutique mais i'n'peuvent pas v'n&icirc;n y vaie pour un coupl'ye d'jours.<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou' n'avez qu'&agrave; l'emporter &agrave; chutte lav'thie l&agrave; dans la David Place, i' vos cou&ocirc; t'ra un coupl'ye d&eacute; ch'l&icirc;ns &agrave; l'sitchi dans ieune d&eacute; lus grand' mach&icirc;nnes, mais ou pouorrez l'f&eacute;ther quand ou' r'veindrez.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'nos en allons nos promner &agrave; c&egrave;s-s&eacute;, ch'est les neuches d'argent au fr&eacute;the &agrave; Ph'lip, et la fanmill'ye s'en va aver un r'pas en h&ocirc;tel. Mais coumment qu'ous savez qu&eacute; l'&icirc;nspecteux s'en veint d'main?<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est chutte Micisse Le Gros l&agrave; en d'sous d'vous qui m'le dit, oulle a 't&eacute; s'pliaindre &agrave; l'office &agrave; ch't arl&eacute;v&egrave;e, car ou dit qu'i' y'&agrave; des souothies dans les muth&acirc;lles.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;L'yi et san niolin, ch'est eune manni&egrave;the de t&ecirc;te cratchie; ch'n'a-t&egrave; que l'embarras et du brit d&eacute;pis qu'oulle &agrave; t&egrave; &agrave; d'meuther dans l'B&acirc;tisse. J&eacute; n'l&icirc; fais pas trop bouanne minne ou bein j'l'&eacute;thais pendue &agrave; la porte touos les jours, et j&egrave; n'la veurs pas ichin.<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the dgia, mais ergardez. S'ou voulez j'&icirc;thai bein sitchi votre l&icirc;nge apr&egrave;s l'th&eacute;e.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie bein des fais mais j&eacute; n'voudrais pas vos d&egrave;rangi d'la sorte.<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue si, mettez l&eacute; pr&ecirc;t et j'ervendre ramasse pus tard quand i' s'en va r'veni d'travas. Eh bein i' faut qu&eacute; j'm'en vais. La n&eacute; v'l&agrave; la Missice Le Gros au but du passage, vite freunme ta porte, &agrave; b&eacute;t&ocirc;t.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(M.E. s'en va et Una freunme sa porte).</i><br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'jamais qu&eacute; j'm'en vais mettre tout chut l&icirc;nge la d'dans, tremp&eacute; coumme li est &egrave;tout. Et o&ucirc;'est qui r'est Ph'lip &agrave; l'heuthe qu'il est!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ya eune tappe &agrave; la porte, Una va r&ecirc;pondre et y trouve Micisse Le Gros; oulle a un patchet enfilub&egrave; dans d'la gazette).</i><br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonjour.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonjour Micisse L&ecirc;caud&eacute;, j'peux t'i' entrer?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis un mio pr&ecirc;ssie, tch'est qu'ous voulez?<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas rein, j'sis v'nue pour vos dj&egrave;rni.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;M&eacute; dj&egrave;rni, et de tchi j'vos en prie?<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(entrant et freunmant la porte dri&egrave;the l'yi)</i>. L&agrave; i' n'y'&agrave; pas d'dangi qu&eacute; chutte &ecirc;tandperque l&agrave; d&eacute; d'lautre bord ent&ecirc;nge chein qu'j'ai &agrave; vos dithe.<br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;S'ous &ecirc;tes &agrave; faithe allusion &agrave; Missis Le Co. j&eacute; n'crai pas qu'autcheune chose qu'ou pouvez aver &agrave; m'dithe l'&icirc;nt&eacute;res'sai fort.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas don, mais j&eacute; n'm'en vais certainement pas m'd&ecirc;rangi pour chette-la, l'yi et ses teurs, ou vos passe le nez en l'air coumme si nou-s-&icirc;nfect&eacute;. Et avous veu sa casaque en p&eacute;, ch'n'est qu&eacute; d'la pieaux d'lap&icirc;n &#8230;<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(interrompant)</i>. Tout chein que j'ai &agrave; dithe d&eacute; Micisse Le Co est qu&eacute; faudrai qu&eacute; j'&icirc;thais un but pout trouver eune miyeuthe vais&icirc;nne.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a un &icirc;nspecteux du Conmit&eacute; d'Habitation qui s'en veint d'main, j'ai pens&egrave; qu&eacute; p't&ecirc;tre qu'ous voudraites netti un mio qu'i veinge.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein absolument, m&eacute; prennous pour eune saloppe &egrave;tout, j'sis pr&ecirc;te &agrave; ouvri ma porte &agrave; autchun &icirc;nspecteux, n'importe quand!<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, j'peux bein vaie qu'ous &ecirc;tes coumme m&eacute;, qu'ous aimez bein aver tout &agrave; l'&ecirc;pile, tchi sorte d'poli qu'ous faites servi sus votre meublye y'&agrave; eune bouanne odeur dans l'apartement.<br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'tais justement &agrave; penser qu'y'avait eune dr&ocirc;le d'odeur &icirc;chin d'dans, tchest qu'ous avez dans chutte gazette l&agrave; qui sent de m&ecirc;me?<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est qu'ou Pa&icirc;sson et des frittes qu&eacute; j'ai't&eacute; cherchi &agrave; la boutique &agrave; travers d&eacute; la route, ch'est pour l&eacute; th&eacute;e au bouanhoumme et les mousses.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous allez m'extchuse, mais j'nos n'allons nos promener et j'ai accuo d'tchi faithe devant m'n aller. Si vos plia&icirc;t, j'veurs freumer la porte.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(ou r'pathe de faithe M.L.G. sorti dans l'all&egrave;e et freunme la porte en disant &agrave;-b&eacute;t&ocirc;t).</i><br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle a eune bec au brinmballet chette-l&agrave;! Ch't heu tchique chose pour mettre le l&icirc;nge dedans.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou s'en va dans la tchuisine et en m&ecirc;me temps la porte ouvre et Ph'lip entre. Il a un pagas &agrave; la main qu'i' met bas pour haller sa grand' casque, qu'i' met sus l'dos du eune tchaise).</i><br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Una est tu par l&agrave;?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(V'nant de d'dans la tchuisine).</i> Ah t&eacute; v'l&agrave;, ou'est qu'janmais qu&eacute; tu as 't&eacute;? Tu f'thas mus d&eacute; t'd&ecirc;p&ecirc;chi, i' faut qu&eacute; j'rencontrons les autres dans eune heuthe.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avons tout pliein, l'temps men doue.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tu as dans chu pagas l&egrave;?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un tchian.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un tchi?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas un tchi, un tchian.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pensais bein qu&eacute; ch'tait chounna qu&eacute; t'avais dit.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein!<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas un vrai tchian!<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu r'dotte au mains, tu sais bein qu&eacute; j'n'avons pas l'drouait d'aver d'b&ecirc;tes dans ch&egrave;s louages ich&icirc;n.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'sais pas ou-est qu'tu l'as ieu mais va t'en l'erporter tout de suite. Si tchiqu'uns d'nos vais&icirc;ns savaient qu&eacute; j'avaimes un tchian ichin i' n'&eacute;thaient qu'&agrave; l'rapporter et j&eacute; s'saises m&icirc;nt &agrave; la porte! Ou-est qui 't&eacute; t'n id&egrave;e de t'en r'v&eacute;nin ich&icirc;n avec un tchian; j'patha&icirc;tra&icirc;mes bain si j'alla&icirc;mes perdre chu louage ich&icirc;n; o&ugrave;-est qu'tu crai qu&eacute; j'en trouvtha&icirc;mes un autre. Tu n'as pas pus d'id&egrave;e qu'un mousse t&eacute; Ph'lip!!<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J't'en prie tais ta varvette! Ch'n'est pas man tchian, et ch'n'est pas pour l&eacute; garder, enfin &#8230; rein qu'pour deux ou trais jours.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;I'n's'en va pas rester ich&icirc;n pas m&ecirc;me deux-s-trais heuthes, ve t'en l&eacute; r'porter.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'peux pas, il appartcheint &agrave; iun des gas d&eacute; d'dans l'office qu'a 't&egrave; forchi d&eacute; s'n aller en Anglieterre inattendu pour vaie sa m&eacute;the qu'&agrave; ieu eune accident, et i' n'savait pas tchi faithe du tchian.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est-che qu'i' n'a pas eune femme pour en soignyi?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle est horte &eacute;tout, j'n'ai pas ieu l'tchoeu d&eacute; l'erfuser.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tout bein chounna, mais nos trouvtha t'i' un louage si j'nos trouvons en embarras.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, tu-&eacute;s &agrave; t'faithe la bille pour rein, ch'est vendredi au s&eacute; et i' d&eacute;vent erv&eacute;nin lundi &agrave; la fin d'l'arlev&egrave;e; absolument j'd'vons pouver garder un p'tit tchan muchi pour trais jours.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi sorte d'tchian qu'ch'est?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un tout p'tit blianc poodle, l&agrave; ergarde, j'pouorrais l'fouorer dans ma pouchette s'i' fallait.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ph. leve le pagas et Una ergarde d&eacute;dans).</i><br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh l&eacute; chi&egrave;r petit, tch'est qu'est san nom?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il a un pedegree long comme le bras et un nom qui va avec, mais i' l'appellent &#8220;Marty&#8221; pour louos les jours. Es-tu pr&ecirc;te &agrave; l'garder &agrave; ch't heu?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si faut i' faut, mais j&eacute; n'pouvons pas l'laissi ich&icirc;n'&agrave; ces-s&eacute;.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y &agrave; pas qu'faithe, j'pouvons l'emporter dans san pagas, ch'est sa maison tu vait, i' n'en sortitha pas au mains que nou l&icirc; dit, i' dort d&eacute;dans des heuthes &agrave; la fais.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&eacute;speth&eacute; qui' n's'en va pas &ecirc;tre &agrave; faithe des mathes partout!<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y &agrave; pas d'dangi, j'l'y ai donn&eacute; eune course dans l'parc d&eacute;vant l&eacute; r'amner ich&icirc;n, j'pouvons en r'faithe autant en nos 'n'allant et en r'v&eacute;nant &eacute;tout.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the ch'est vrai, et tu pou&ocirc;rras l'promener d'main d'pis qu'tu n&eacute; s'sas pas en travas. Eh bein, d&ecirc;p&eacute;che t&eacute; don. J'm'en vais justement ramasser man l&icirc;nge. Micisse Ernon s'en va aller m'l&eacute; sitchi &#8230; oh minse!!<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'y &agrave;?<br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'pouvons pas garder l'tchian ich&icirc;n, y'&agrave; un inspecteux ou Conmit&eacute; qui s'en veint d&eacute;main.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi, ich&icirc;n?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j&eacute; n'sais pas exactement, partout l'b&acirc;tisse j'crai bein, ch'est le Micisse Le Gros qu'a 't&egrave; s'pliandre.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch's'sa se&ucirc;x d'&ecirc;tre d&eacute;main au matin don, depis qu'ch'est samedi, si j'sort s'ich&icirc;n d&eacute;vant neuf heuthes et qu&eacute; j'n&eacute; r'veins pas d've d&icirc;ner, j'l'evit'ai.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave; n&eacute; v'l&agrave; Micisse Ernon. J&eacute; n'l'ai pas m&icirc;ns pr&ecirc;t, ouvre la porte qu&eacute; j'alle l&eacute; ramasser.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Una s'en va dans la tchuisine et Ph. ouvre la porte et y trouve Micisse Ernon).</i><br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoeur Mess L&ecirc;caud&eacute;, j'sis v'nue ramasser le lavage.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah v&eacute;the, Una m'a dit qu'ous vos en v'na&icirc;tes, entrez, oulle est justement &agrave; l'mettre pr&ecirc;t.<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est les neuches d'argent &agrave; votre fr&eacute;the j'entends.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Una entre avec une poutchie d'l&icirc;nge).</i><br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai r'gret de vos garder &agrave; attendre mais la Missice Le Gros est v'nue souodisant pour m&eacute; dj&egrave;rni pour l'inspecteux, et j'ai ieu les milles m&icirc;ns&egrave;thes &agrave; m'en d&ecirc;faithe.<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai qu'oulle a t&eacute; partout l'b&acirc;tisse, ou' d'vait &ecirc;tre &agrave; san plians &agrave; pouver senti siez tout l'monde.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ou n'allez pas pouver porter tout l'l&icirc;nge, j'en ai eune autre lot, va l'ramasser t&eacute; Ph'lip, il est dans l'bain.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ph. s'en va)</i><br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ph'lip f'tha mus de vos aidji &agrave; porter les pouques siez vous.<br/>
<br/>
M.E.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'n allais envier 'Douard, mais i' n'est pas accuo ervenu, et j'avais peux qu'ous &egrave;thaites 't&eacute; en vos n'allant.<br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'peux pas vos r'mercier assez.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Mrs Ernon sont va)</i><br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'en avons pour pus d'eune heuthe devant mangi, et j'ai manni&egrave;thement l'fa&icirc;tchet, ramasse m&eacute; tchiquechose pour me bouchi un creux.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;I'n'y &agrave; pas l'temps pour dit&egrave;.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue si, et i' faut souognyi l'tchian &eacute;tout, y'&agrave; d'tchi pour li dans la pouchette d&eacute; ma grand' casaque. Tu n'as qu'a ouvri la tinne et en mettre la maintchi sus eune assiette.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ch'est bein, mais d&egrave;p&ecirc;che t&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ph'lip s'en va auvec l'autre poutchie d'linge et Una va fou&ocirc;llyi dans les pouchettes d&eacute; la grand' casaque pour le mangi au tchian. Oulle a l'dos &agrave; la porte que Ph'lip a laissi ouverte, et ch'est rein qu'quand Missis Le Gros se trouve aupi d'l'yi et p&acirc;le qu'ou sait qu'oulle est entr&egrave;e.)<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah j'vos ai happ&eacute;e.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh ou m'avez presque tou&ocirc;n&eacute; les sens.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein man doue, je n'm'en vais pas dithe &agrave; votre bouonhomme qu'ous 'taies &agrave; fou&ocirc;llyi dans ses pouchettes, j'en fais bein autant m&eacute; m&ecirc;me quand j'sis un mio &agrave; court &agrave; la fin d'la s'maine. J'les ai bein veuts dans l'passage auvec lus pouques, &ecirc;tes-ou en train d&eacute; muchi vote salle linge pour quand l'&icirc;nspecteux veindra d'main?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais nennin d'ga, et est-che qu'ous n'zavez pas que nou tappe devant entrer siez les gens!<br/>
<br/>
<i>([Una] ouvre la tin a chian et va dans la tchuisine. [] tape et ouvre la porte)</i><br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;[Tch'est qu'ou] voulez?<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mon doue j&egrave; n'sis pas &agrave; teurs m&eacute;, autchunne personne peut v'n&icirc;n et entrer siez m&eacute; sans tapper et v'la tchi n'm&eacute; d&ecirc;range pas.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas d'm&ecirc;me par ich&icirc;n, et d'abord j'n'ai janmais encouothagi p[ersonne &agrave; vaisinner dans l'pass&eacute;, et j&eacute; n'm'en vais c'menchi &agrave; ch't heu.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein man doue, ous n'avez pas qu'faithe d&eacute; vos exciter, j'sis reinque v'nue vaie si parchance qu'ous avez un mio d'savon d'&ecirc;paine, j'ai oubli&eacute; &agrave; en acatter &agrave; ch't arlv&egrave;e, et i' faut que j'pique les mousses dans l'bain.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;[...] &agrave; les laver d'vant l'tch&eacute;e pour &ecirc;tre en [...] d&eacute; le r'faithe quand i' s'en allaient aver mangi. S'ous avez un mio d'poudre &agrave; laver &eacute;tout, car j&eacute; n'crai pas qui m'en reste n'tout.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Absolument avec les gages qu&eacute; votre homme gagne sus les cauchies ou d&eacute;v'tha&icirc;tes bein pouver afforder &agrave; acatter du savon; attendez ich&icirc;n et j'm'en vais vos en ramasser.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Una s'en va dans la tchuisine. M.L.G. se prom&egrave;ne &agrave; examiner l'apartement, ou' s'en va justement &ecirc;pier dans l'pagas quand Ph'lip entre auvec la d'moua&icirc;selle Desvaux).</i><br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'ous criyis qu'ous &ecirc;tes &agrave; faithe?<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoeur Mess L&ecirc;caud&eacute;, j'tais justement &agrave; admither votre pagas.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein laissiz l&eacute;, ma femme sais t'alle bein qu'ous &ecirc;tes ichin?<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, oulle est dans la tchuisine &agrave; ramasser tchiquechose.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein n&eacute; v'chin eune danme qu&eacute; rencontrer dans l'all&egrave;e qu'est en cherche d'vous.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;D&eacute; m&eacute;?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Etes-ous Micisse Le Gros qui d'meuthe &agrave; num&eacute;tho [...].<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis v'nue pour vos vaie, mais j&egrave; n'pouvons pas p&acirc;ler ich&icirc;n j'f'thons mus d'aller siez vous.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'est pas n&eacute;c&eacute;ssaithe, ou pouvez m&eacute; dithe chein qu'ous avez &agrave; m'dithe ich&icirc;n.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'voudrais vos p&acirc;ler &agrave; votre toute seuls, j'crai que j'f'tha&icirc;mes mus d'aller siez vous.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(&agrave; L.D.D.)</i> Bonsoeur, j'sis Una L&ecirc;caud&eacute;, mais j&eacute; n'crai pas que j'ai l&eacute; plia&icirc;si d&eacute; vos conna&icirc;tre.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, j'sis Magaret Desvaux inspecteux pour l&eacute; Conmit&eacute; d'Habitation.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh Minse! Mais ch'tait d'main qu'ous 'taites pour v'nin, tch'est qui fait qu'ous &ecirc;tes v'nus &agrave;-c&egrave;s-s&eacute;?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est d'main Sam&eacute;di et j&eacute; n'travalle pas au Sam&eacute;di, et coumme ch'tait ma route passante, j'ai d&eacute;cid&eacute; d&eacute; v'nin vaie tch'est qu'en est.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'en est d&eacute; tchi?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a ieu des plia&icirc;ntes d'erchus &agrave; l'office 'ch't arl&eacute;v&eacute;e.<br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'n'ai pas fait d'plia&icirc;ntes m&eacute;, j'sis bein satisfaite auvec tout ich&icirc;n.<br/>
<br/>
Ph'lip&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' d&eacute;v'ent vos aver donn&egrave; le mauvais num&eacute;tho.<br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' dait &ecirc;tre chounna, coumme j'ai dit d'vant j'n'ai pas fait d'plia&icirc;ntes. Si vos plia&icirc;t nos extchuser mais j'nos n'allons nos promner et j'sommes un mio pr&ecirc;ssis.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Miss L&ecirc;caud&eacute;, vos plia&icirc;t t'i' &ecirc;couter eune minute, j'n'ai pas dit qu'ous vos &ecirc;tes plia&icirc;nte, mais qu'j'avons erchu des plia&icirc;ntes.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tch'est qu'v'l&agrave; tch'&agrave; a faithe auvec nous?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est ch'l&agrave; qu'j'sis en train d&eacute; d&ecirc;couvri. Les louagi&egrave;rs en d'sous d'vous lus sont plia&icirc;nts qu'il'entendent gratter, et qu'v'l&agrave; tchi veint d'en d'sus d'ieux.<br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est vous Mrs Le Gros qui d'meuthez en d'sous d'nous!<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'ous criyis qu&eacute; j'avons ich&icirc;n haut, un tchian j'crai bein!<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nouffait.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, mais des souothies.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Des souothies! Absolument ou n'pensez pas qu&eacute; j'gardons des souothies!<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, nan, mais accordant &agrave; la plia&icirc;nte &agrave; Missis Le Gros y'a des souothies dans les muthailles.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou r'dottez don Missis Le Gros, i' n'y &agrave; pas eune souothie auvec deux brins d'avis qui pen'sait d'&ecirc;prouver &agrave; vivre dans les boua&icirc;tes en chiment coumme choun-chin.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou n'avez pas grosse opinion de votre louage Mess L&ecirc;caud&eacute;.<br/>
<br/>
Ph'lip&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas chounna.....<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(interrompant)</i> Ch'est bein Ph'lip, va t'en t'changi et emporte man pagas et met l&eacute; dans la carre d&eacute; la chambre, marche vite don.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh oui. <i>(I'prend l&eacute; pagas auvec l&eacute; tchian et s'en va).</i><br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et quant &agrave; vous Micisse Le Gros prennez chu savon ich&icirc;n et allez laver vos mousses, et n'erv&eacute;nez pas &ecirc;mpreunter rein d'autre; des souothies, tchi tas d'bav&icirc;n tout d'm&ecirc;me.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie. <i>(Ou s'en va &agrave; la porte).</i><br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais d'valler siez vous dans tchiques minutes Micisse Le Gros.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'est pas n&eacute;cessaithe, i' n'y &agrave; pon d'souothies siez m&eacute;, quand j'entends gratter ch'est tr&eacute;jous ich&icirc;n haut.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement ou' pou&ocirc;rrez m'montrer o&ucirc;-est qu'ous entendez l'brit.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais l'bouanhoumme a la t&eacute;l&eacute;vision en allant et ous m'pou&ocirc;rrez pas oui rein.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'peux l&icirc; d'mander d'l'arr&ecirc;ter.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis j'ai les mousses &agrave; laver et mettre au liet, j'n'ai pas l'temps de vos &ecirc;couter &agrave; c&egrave;s-s&eacute;.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Micisse Le Gros 'ous avez fait eune plia&icirc;nte, et j'ai ieu l'ordre d&eacute; v'n&icirc;n vaie si j'pouvez vos aidji &#8230;<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(interrompant).</i> Eh bein fallait v'n&icirc;n d'main coumme 'ous 'taites suppos&egrave;e d'faithe. (<i>Ou s'en va d'un ambront).</i><br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai eune certaine id&egrave;e qu'ou n'veurt pas qu&eacute; j'aille siez l'yi, av'ous autcheune id&egrave;e pour-tchi. <br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, i' m'sembl'ye qu&eacute; votre miyeu pliain est d'aller siez Micisse Le Gros &egrave;couter pour les oui cou&ocirc;rre.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin n'importe, v'l&agrave; tchi vos f'thait d'rein qu&eacute; j'examine votre louage, pour m'asseuther qu'i' n'y &agrave; pas de d'g&acirc;t fait par des souothies, j&eacute; n'peux pas faithe man rapport autrement.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin,mais m'n houmme est dans la chabre &agrave; s'changi.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp; J'&icirc;thai l&agrave; d'dans quand i' s'sa finit.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp; I' s'addonne que j'nos n'allons sorti et qu&eacute; j'soummes pr&ecirc;ssis.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'm'en vais pas &ecirc;tre bein des minutes.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'ai netti partout aniet et j'vos asseuthe qu'i' n'y &agrave; pas d'souothies, j'en aithais veu des traces et j'aithais 't&eacute; la pr&eacute;mi&egrave;the &agrave; m'piandre, ca j'en sis &ecirc;pouvant&egrave;t d&eacute; ches salles petites b&ecirc;tes l&agrave;.<br/>
L.D.D. &nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment, av'ous tchiquechose l&agrave; d'dans qu'ou n'voulez pas qu&eacute; j'vaie?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh nennin. Ch'est qu&eacute; j'veins d&eacute; m'changi et mes habits sont &ecirc;parpillis partout, ma femme n&eacute; voudrait pas qu'ous la v&egrave;rra&icirc;tes dans ch't &ecirc;tat l&agrave;.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos g&ecirc;nez pas d'chounna, j'comprends qu'ous allez sorti et qu'ous &ecirc;tes pr&ecirc;ssis. Et 'ous n'avez pas accouo mangi?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'nos n'allons pas b&eacute;the  d&eacute; th&eacute;e car j'soummes pour aver un r'pas en h&ocirc;tel pus tard.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et ous n'avez pas d'&ecirc;fants ni d&eacute; louagi&egrave;rs?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, pourtchi?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour tch'est qu'est ch't assiette l&agrave; sus la tabl'ye, don?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour m&eacute; j'crai bein, j'ai eun appetit coumme un foueux et j'ai dit &agrave; ma femme qu&eacute; j'voulais tchique chose pour m&eacute; passer la faim jusqu'&agrave; qu&eacute; j'mangeons.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai r'gret que j'sis &agrave; vos emb&ecirc;ter d'm&ecirc;me, mais n'vos g&ecirc;nez pas d'm&eacute;, mang&egrave;z Mess L&ecirc;caud&eacute;. J&eacute; n'veurs pas r'targi pus qu'i' n'faut.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein man doue, j'peux bein attendre. <br/>
<br/>
[L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait, j'insiste; la t'n&egrave;z bon (Ou l&icirc; passe l'assiette) mang&egrave;z, s'i' vos plia&icirc;t. O&ugrave; est qu'est Micisse L&ecirc;caud&eacute;?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(L.D.D. va &agrave; la porte pour d've trouver Una, mais oulle appathais auvec des beur&egrave;es erdoubli&egrave;es sus eune assiette)<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'vait qu'ous alla&icirc;tes mangi &egrave;tout Micisse L&ecirc;caud&eacute;.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'ous voulez dithe?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein Mess Lecaud&eacute; m'a dit qu'i' s'en allait aver eune bouochie pour l&icirc; passer la faim. d'pis qu'ous n'allez pas mangi d&eacute;vant pus tard, et j'vait qu'ous alla&icirc;tes l&eacute; joindre.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;A v&eacute;the, j'allaime justement avaller choun-ch&icirc;n &agrave; la vitesse devant nos n'aller.]<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'as tu ramass&egrave; tchique chose &agrave; mangi. J'sis cr&eacute;v&egrave; d'faim.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais t'en ramasser &agrave; ch't heu.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Tape &agrave; la porte)</i><br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Semn&acirc;ge tch'est qui r'est l&agrave;, y'a ieu pus d'allie et d'vennie ich&icirc;n &agrave; c&egrave;s-s&eacute; qu&eacute; dans la Rue &egrave;s Fran&ccedil;ais en plienne saison d'patates.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ph'lip ouvre la porte et y trouve L.D.D.)</i><br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Av'ous trouv&eacute; vos souothies?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nannin, mais j'crai qu&eacute; j'sais bein o&ucirc;'est qu'i' pou&ocirc;rraient &ecirc;tre et qu'ou n'vos en s'saites pas apperchus. J'aim'thais bein r'garder.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Oulle entre tout avant dans l'apartement et vait l'assiette sus la tabl'ye).</i><br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans la tchelle apartement qu'ous voulez aller.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans la tchuisine.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas dans la chambre?<br/>
<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre qu&eacute; tu n'as pas si faim coumme tu pensais, laisse l&egrave; si tu n'l l&eacute; veurs pas Ph'lip.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mess L&ecirc;caud&eacute; n's'en va pas faithe dit&egrave; apr&egrave;s qu'ous avez pr&icirc;ns la peine d&eacute; l'pr&eacute;pather, ch'est justement qu'i'veurt &ecirc;tre poli car j'sis ich&icirc;n.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait, ch'est justement qu&eacute; j'tais &agrave; m&eacute; d'mander tch'est qu'ch'est qu'choun-ch&icirc;n.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est d'tchi nouv&eacute; qu&eacute; j'ai acatt&egrave; aniet, iun de ch&egrave;s r'pas la en tinne. Tu n'as pas qu'faithe d&eacute; l'mangi tu sais bein, veurs tu ieunne de ch&egrave;s beurr&egrave;es erdoubli&egrave;es ich&icirc;n &agrave; la pliaiche?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein man doue, j&eacute; n'sis pas h&ecirc;nitcheux, mais pour en dithe l&eacute; vrai j&eacute; n'cou&ocirc;rrais pas sou&ocirc;tre.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est ermerquabl'ye coumment qu'les hoummes mang'gaient la m&ecirc;me vieille chose touos les jours sans janmais retrouver &agrave; r'dithe, mais dounnez lu tchiquechose un mio diff&eacute;thent et tout d'suite i's disent qu'il' en sont pas &ecirc;mpeine.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Choun-ch&icirc;n est d'tchi diff&eacute;thent ch'est bein se&ucirc;x, j'n'ai janmais gou&ocirc;t&eacute; autchune chose &agrave; y r'v&eacute;nin.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'peux bein craithe chounna, mais laisse l&eacute; don!<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin j'm'en vais l'fini.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave; viy'ous bein il est &agrave; y prendre go&ucirc;t, i' s'sa &agrave; vos en d'mander les pr&eacute;chains jours.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' s'sa longtemps d&eacute;vant qu&eacute; j'en r'mette en d'vant d'li j'vos asseuthe. Mais pourtchi qu'ous &ecirc;tes erv&eacute;nue? Avous trouv&eacute; des traces d&eacute; souothies &agrave; bas?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nannin, j'n'ai pas t&eacute; siez Micisse Le Gros j'ai papp&eacute; et tapp&eacute; mais j'n'ai pas ieu d'r&egrave;ponse, j&eacute; n'comprends pas chounna du tout.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre qu'il' avaient la t&eacute;l&eacute;vision en marche et qu&eacute; lesmousses 'taient &agrave; faithe tant d'pot&icirc;n qu'i' n'vos ont pas ouie.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Noufait car j'ai &ecirc;cout&egrave; &agrave; la porte et j'n'ai pas oui l&eacute; moindre brit, en &ecirc;ffet nou-s-aithait oui eune sou&ocirc;thie cou&ocirc;rre.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'sais pas tchi'est qu'i' y'&agrave; en allant l&agrave; bas, et j'n'avons pas de souothies ich&icirc;n, &agrave; ch't heu si vos plia&icirc;t j'soummes d&eacute;j&agrave; en r'tard.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; n'sais pas tchi en craithe, ah mais est-che qu'ous n'&ecirc;tes pas acquo finni Mess L&ecirc;caud&eacute;!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(y'a eune tappe &agrave; la porte, Una va r&ecirc;pondre, ch'est Micisse Le Gro)</i><br/>
<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah Micisse L&ecirc;caud&eacute;, tchi bonheur qu'ous n'&ecirc;tes pas horte, <i>(viyant L.D.D.) </i>Absolument est-che qu'ous &ecirc;tes accouo ich&icirc;n?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui et j&eacute; n'sis pas du tout satisfaite d&eacute; votre comport et quand j'm'en vais faithe man rapport j'm'en vais mentionner coumment qu'ous avez erfus&eacute; d&eacute; m'laissi entrer siez vous &#8230;<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Venez Micisse Le Gros qu&eacute; j'aillons vaie les souothies siez vous.<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y &agrave; pas qu'faithe, i' n'y'en &agrave; pas d'souothies?<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'ou voulez dithe?<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai d&ecirc;couvert tch'est qu&eacute; ch'tait qu&eacute; l'pensais &ecirc;tre des sou&ocirc;thies &agrave; gratter, ch'tait eune mani&egrave;the de jouette &agrave; iun des mousses, ieunne d&eacute; ch&egrave;s-la qu&eacute; nou monte auvec eune cli&egrave;t oulle t&eacute; fou&ocirc;rr&eacute;e sus l'cant entre eune pile de gazettes et la muthalle sus l'haut de l'armouaithe &agrave; bringes dans ma tchuisine.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais coumment qu'ou s't&eacute; trouv&eacute;e l&agrave;?<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les mousses mont dit qu'i' l'avaient pelt&eacute;e l&agrave; y'&agrave; tchique semaines, oulle 't&eacute; mont&eacute;e et chaque faie que j'freunmais la porte de l'armouaithe auvec un coup d'satchet le tr&eacute;sson la faisait se d&ecirc;monter un mio, tchique partie d'vait frotter contre l&eacute; papi, ch'tait justement coumme eune souothie &agrave; gratter.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment que v'l&agrave; tchi s'fait qu'ous n'ava&icirc;tes pas trouv&eacute; la jouette devant?<br/>
<br/>
M.L.G.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&eacute; sis pas &agrave; grimper &agrave; r'garder sus l'haut d&eacute; l'armouaithe &agrave; bringes touas les jours.<br/>
<br/>
L.D.D.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni &agrave; y netti toutes les s'maines evident, j'crai qu&eacute; j'f'thons mus d'aller siez vous qu&eacute; vaie coumment qu'ous gardez votre l louage. J'ai ergret de vos aver d&ecirc;rangie pour rein Mess [L&ecirc;caud&eacute;....]<br/>
<br/>
Ph'lip&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(va ramasser eune v&egrave;rr&egrave;e d'bi&egrave;the),</i> j&egrave; n'sais pas tch'est qu'tu m'baillyi &agrave; mangi mais j'ai eune s&eacute; terribl'ye. Tch'est qu&eacute; ch'tait qu&eacute; chu galimatchas la?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas que tu t'trouve malade?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan.<br/>
<br/>
Una &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu es bein se&ucirc;x?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, pourtchi qu&eacute; j'm&eacute; trouv'thais malade?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas pour rein, mais tu est bein se&ucirc;x?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, as tu soigny l'tchian?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, j'm'en vais l'ramasser, o&ucirc;'est qu'est sa tinne?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans la tchuisine, j'm'en vais la ramasser.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait, reste l&agrave;. <i>(I' s'en va).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Una ramasse les deux assiettes qui sont sus la tabl'ye. Ph rentre auvec la tinne au tchian).</i><br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pensais qu&eacute; tu v'nais d&eacute; m'dithe qu&eacute; le tchian n'avait pas mangi?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein tch'est qu'tu as fait de chein qu'tu as hall&egrave; d'ich&icirc;n d'dans.<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&egrave; n'peux pas, tu l'as mangi!!<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(la bouche ouverte met la tinne sus la tabl'ye et pointe &agrave; l'assiette qu&eacute; Una tcheint, et ou chaque la t&ecirc;te pour dithe 'oui').</i> Sapresti j'sis fichu d'en crever, pourtchi qu&eacute; tu n'm&eacute; l'as pas dit!<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment qu&eacute; j'pouvais auvec l'&icirc;nspecteux la! Tu n't&eacute; trouve pas malade fais tu?<br/>
<br/>
Ph&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma f&eacute;, j'm'en sais pas, t&eacute; et ta nouvelle erchette, du fichu mangi au tchian, sabre de bouais fallait m'mettre un collyi au co tandi qu'tu y'&eacute;tais!<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;N&eacute; c'menche pas &agrave; m'erprochi pour chein qu'j'ai fait, ch'est d'ta faute pour aver r'am'n&eacute; l'tchian ich&icirc;n. Tch'est qu'en est, j'nos n'allons ti ou pas?<br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, mais si j'sis malade?<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein tu s'sas malade coumme un tchian <i>(oulle est a couler sa casaque).</i><br/>
<br/>
Ph.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tout bein pour t&eacute; d'en faithe des r&icirc;sl&egrave;es!<br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n't'attends pas qu&eacute; j'm'en vais en plieuther, tchein bon, met la tinne au tchian dans l'pagas j'l&icirc; donn'nons &agrave; mangi &agrave; l'h&ocirc;tel. V&eacute; t'en <i>(ou dansicotte jusqu'&agrave; la porte et l'ouvre. Ph. la suit avec le pagas).</i><br/>
<br/>
Una&nbsp;&nbsp;&nbsp;&nbsp;&nbsp;&nbsp;&nbsp;&nbsp;A la mode des grands gens touos les tchians vont l'avant, &agrave; la mode d&eacute; ma grand'm&egrave;the touos les tchians von ten dri&egrave;the.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Coumme i' s'en vont les ridgeaux freunment).</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

