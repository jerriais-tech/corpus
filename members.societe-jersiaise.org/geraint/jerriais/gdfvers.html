<HTML>
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>


 &quot;Comm'&ecirc;qu'est vot' fille, Missus Larbal&ecirc;tchi?&quot; j'l&icirc; d'mandis quand j'tions &agrave; l'assembli&eacute;e &agrave; Port&icirc;nfer D&icirc;nmanche l'arl&eacute;v&eacute;e:  <br/>
<br/>
 &quot;Oulle est mus d'pis qu&eacute; s'n' homme est r'venu d'houors-J&egrave;rri!&quot; ou' m'd&icirc;t; &quot;mais l's'&ecirc;fants n'sont pon bein dueurs. L&eacute; p'tit a des v&egrave;rs!&quot;  <br/>
<br/>
 &quot;Eh bein! ch'est bein aisi d's'en r'faithe!&quot; la tante Anna l&icirc; d&icirc;t. &quot;I' n'l'y'a qu'&agrave; l&icirc; donner d'la graine d&eacute; batavia!&quot;  <br/>
<br/>
 &quot;Comm'&ecirc;qu'tu l&icirc; donnes ch'l&agrave;? &quot; Missis Larbal&ecirc;tchi l&icirc; d'mandit:  <br/>
<br/>
 &quot;Mets l&eacute; dans san gruet au mat&icirc;n!&quot; la tante V&icirc;ne l&icirc; d&icirc;t: &quot;I'l n's'sen ap&egrave;rch&eacute;v'tha m&egrave;me pon! Et pis, ch'est aisi &agrave; prendre. Eune aut' mani&eacute;the d&eacute; lus en donner, &eacute;tout, est d'en met' parmi la g'l&eacute;e sus eune beurr&eacute;e d&eacute; g'l&eacute;!&quot;  <br/>
<br/>
 &quot;J'connaissais un mousse, m&eacute;,&quot; s'f&icirc;t la tante Anna: &quot;Tch'en m'tait eune p&eacute;tite pouangnie dans sa bouoche et vouos mangeait ch'la comme un rein!&quot; <br/>
<br/>
 &quot;Mais, voulous m'dithe qu&eacute; ch'est bouan pour les v&egrave;rs?&quot; Missis Larbal&ecirc;tchi lus d&icirc;t:  <br/>
<br/>
 &quot;Mais v'la tchi les tuent, les v&egrave;rs!&quot; la tant V&icirc;ne l&icirc; d&icirc;t: &quot;Appel'lais-tu ch'la &ecirc;t' bouan &egrave;s v&eacute;rs?&quot;  <br/>
<br/>
 &quot;Eh bein, V&icirc;ne, - tu sai bein tch'&ecirc;que j'entends!&quot; Missis Larbal&ecirc;tchi l&icirc; d&icirc;t! <br/>
<br/>
 &quot;Et l&eacute; p'tit Amice, li, comm'&ecirc;qu'il est?&quot; la tante M&ecirc;rrienne l&icirc; d'mandit:  <br/>
<br/>
 &quot;I' s'est ravigott&eacute; un mio d&eacute;pis qu'ma fille a changi d'docteu!&quot; Missis Larbal&ecirc;tchi l&icirc; r&ecirc;ponnit: &quot;L'aut' docteu tait &agrave; l'souangni pour l's'&eacute;thitchettes, mais, l'nouvieau docteu l&icirc; d&icirc;t que ch'tait l's'ouothipieaux, tch'il avait! Il a amend&eacute; hardi &agrave; ches drein, mais il a tr&eacute;jous 't&eacute; un pouor' p&eacute;tit &ecirc;natchi, ch't'&icirc;la!&quot;  <br/>
<br/>
 &quot;Sa m'm&egrave;e l'y'&agrave;-t-alle bailli d'l'huile de mouothue?&quot; la tante M&ecirc;rrienne l&icirc; d'mandit:  <br/>
<br/>
 &quot;Oui-dgia! Ou' l'y'en a bailli d'toutes les sortes!&quot; Missis Larbal&ecirc;tchi l&icirc; d&icirc;t.  <br/>
<br/>
 &quot;Si j'tais &agrave; sa pliaiche, m&eacute;,&quot; Papa Douard l&icirc; d&icirc;t: &quot;J'l&icirc; bail'lais d'huile d&eacute; baleine! N&eacute; v'la d'l'huile tchi l&icirc; don'nait des forches!&quot;  <br/>
<br/>
 &quot;Oh mais, Douard!&quot; Missis Larbal&ecirc;tchi l&icirc; d&icirc;t : &quot;Tu-es tr&eacute;jous la b&ecirc;te au dgiabl'ye, t&eacute;: Ou&ecirc;que nou s'en va atrapper des baleines ich&icirc;n l'tou, - dans la mathe au seigneu?&quot;  <br/>
<br/>
 &quot;N'l'&ecirc;coutez pon, don, Rachel! la tante Anna l&icirc; d&icirc;t : &quot;Tch'&ecirc;qu'les hommes y connaissent, &agrave; &ecirc;l'ver d's'&ecirc;fants!&quot; <br/>
<br/>
 &quot;Et l&eacute; p'tit Pi&egrave;rrot, - i' dait c'menchi &agrave; &ecirc;t' &ecirc;calopp&eacute;, li!&quot; s'f&icirc;t la tante V&icirc;ne:  <br/>
<br/>
 &quot;Oh! Chu pouor' p&eacute;tit-l&agrave;!&quot; Missis Larbal&ecirc;tchi l&icirc; d&icirc;t: &quot;Tu n'savais pas, don! I' tchulbutit en d'vallant d&eacute; d'dans san p'tit liet, et s'd&ecirc;slotchit la hanque!&quot;  <br/>
<br/>
 &quot;Bon!&quot; s'f&icirc;t la tante Anna: &quot;Quantchi?&quot;  <br/>
<br/>
 &quot;L'y'&agrave; eune tchinzaine!&quot; l&icirc; d&icirc;t Missis Larbal&ecirc;tchi: &quot;Il &agrave; 't&eacute; sus l'fi du dos d'pis!&quot;  <br/>
<br/>
 &quot;Ma pouorre Rachel:&quot; Papa Douard l&icirc; d&icirc;t: &quot;Ch'est eune vraie Hopita, don, siez t&eacute;!&quot;  <br/>
<br/>
 &quot;V&eacute;the-dgia, Douard,&quot; ou' l&icirc; d&icirc;t: &quot;Mais ch'est acouo mus qu'un su&eacute;the!&quot; <br/>
<br/>
 &quot;Tch'&ecirc;qu'i' fait, - tan bieau-f&icirc;s?&quot; la tante V&icirc;ne l&icirc; d'mandit, &agrave; Missis Larbal&ecirc;tchi:  <br/>
<br/>
 &quot;I' n'a pon fait gran'chose d&eacute;pis tch'il est r'venu, ma fille:&quot; ou' l&icirc; r&ecirc;ponnit: &quot;Ch'est un bouan gar&ccedil;on, mais i' n'a ni souain ni souci ni autcheune g&egrave;ne d'esprit! Il 'tait soudard en Angli&eacute;t&egrave;rre, tu sai. Sans doute, les soudards d'ach't'heu' n'sont pas comme les soudards du temps pass&eacute;, - ch'est du monde comme nous! Quand j'tais janne-fille nou n'avait pon d'resp&eacute; pour eune hardelle tchi math'yait un soudard!&quot;  <br/>
<br/>
 &quot;Mais, Rachel&quot; s'f&icirc;t Papa Douard: &quot;Ch'tait-i' b&ecirc;te d'agi d'm&egrave;me, quand nou-s y pense! Les pouor' soudards ont tr&eacute;jous 't&eacute; d's' hommes comme nous! J'crai, m&eacute;, qu'nou n&eacute; l's'aimait pas viyant tch'i' n'p&acirc;laient pon l'J&egrave;rriais! &Agrave; m'n'id&eacute;e dgia, i' n'ont janmais 't&eacute; d'si bieaux soudards comme les J&egrave;rriais dans la milice d&eacute; man temps! Ch'tait-l&agrave; des soudards, valet! J'm'&egrave;rsouveins qu'eune fais &agrave; la grand' r'vue,&#8230;.&quot; <br/>
<br/>
 &quot;Allons! Douard!&quot; s'f&icirc;t la tante Anna: &quot;T'en vas-tu don nouos raconter ches vielles sornettes-l&agrave; acouo eune fais? &Agrave; t'ou&iuml; p&acirc;ler, nou cr&eacute;thait qu'tu 'tais &agrave; la bat&acirc;lle d&eacute; J&egrave;rri!&quot; <br/>
<br/>
 &quot;Ch'n'est pon d'ma faute, que j'n'l'y'etais pas, d'pis qu'je n'tais pas n&eacute;!&quot; Papa Douard l&icirc; d&icirc;t: &quot;Mais personne ne pouorrait dithe qu'j'avais peux d&eacute; m'n' ombre quand j'tais soudard dans la milice! L&eacute; Coronel L&eacute; Brun pouorrait vouos dithe tchi sorte d'soudard que j'tais, l&icirc;, si'il 'tait vivant!&quot; <br/>
<br/>
<i> <a href="lefeuvre.html">George d'La Forge</a></i> <br/>
<i> Les Chroniques de Jersey 3/1/1951</i> <br/>
<br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="assembliee/rmiedes.html">Les r'mi&egrave;des</a><p>
<li><a href="gdfpliantes2.html">Acouo des pliantes m&eacute;d'cinnales</a><p>
<li><a href="gdftatonnnie.html">Tchi t&acirc;tonn'nie!</a><p>
<li><a href="gdffraid.html">Av'-ous du fraid?</a><p>
<li><a href="gdfahans.html">Av'-ous d's ahans?</a><p>
<li><a href="painfouai.html">Ch'est Tout d'm&ecirc;me Vrai: n'y'a qu'la Fou&eacute; qui Sauve</a><p>
<li><a href="pmmalades.html">Des malades &agrave; Portinf&eacute;</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

