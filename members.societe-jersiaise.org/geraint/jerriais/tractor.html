<HTML>

<!-- Mirrored from members.societe-jersiaise.org/geraint/jerriais/tractor.html by HTTrack Website Copier/3.x [XR&CO'2014], Tue, 15 Jul 2025 14:09:21 GMT -->
<HEAD>
<TITLE>L&eacute; Tractor</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Tractor</h2></font></center><p><br>
<br>

<a href="lamotte.html"><img src="lamotte3.gif" width="263" height="300" border=0 align="right" alt="La Motte Garages"></a>

Quand La&iuml;esse Ernon perdit sa jument l'ann&eacute;e pass&eacute;e il 'tait bain g&ecirc;n&eacute; comment qu'i' s'en allait s'graie pour les tch&eacute;thues ch't hiv&eacute;.<br>
<br>
Il 'tait bain d&eacute;cid&eacute; de n'r'acater pas un a&ucirc;t'e ch&eacute;va au prix qu'ils ont 't&eacute; &agrave; chu dernyi. Sa Cocotte li avait cou&ocirc;t&eacute; vingt-siex louis &agrave; la faithe de G&acirc;vray i' y a vingt ans et che n'tait bain seux pas li qui s'en allait payi des chent &agrave; chent chinquante louis pour un malheutheux bidet de tchi qu'il en fallait deux pour en faithe iune comme la Cocotte.<br>
<br>
I' suivi toutes les vendues le S'tembre pass&eacute; pour t&acirc;chi de s'suiter mais jamais i' n'pu trouver rain &agrave; san gout ni &agrave; san prix, ch'est pourtchi il 'tait &agrave; peu-pr&egrave;s d&eacute;cid&eacute; de se r'tither d'la fermethie tout-&agrave;-fait et d'bazarder san butin pour se mettre &agrave; acater des patates sus l'Weighbridge dans l'&ecirc;t&eacute; et aller canvasser pour du guano dans l'hiv&eacute; comme tant d'fermiers ont fait d'vant li. <br>
<br>
Justement comme il avait d&eacute;cid&eacute; avec sa femme que che s'sait Horace Perchard qui f'thait sa vendue, san biaufr&egrave;the vint passer un Dimanche siez-li. Quand i' ou&iuml; qu'La&iuml;esse &eacute;tait sus l'point de louer sa ferme car i'n'avait pas de ch'va, i' li dit de n'aller pas faithe une patheille b&ecirc;tise et finit par le persuader qu'i' pouvait faithe tout san travas &agrave; bain miyeu marchi avec un &#147;<I>Tractor</I>.&#148; Il 'tait &agrave; d'la maintchi ing&eacute;nieux, li, et d&egrave;s qu'il en aithait acat&eacute; iun, i'vaindrait li montrer comment l'cachi.<br>
<br>
V'l&agrave; qui d&eacute;cidi La&iuml;esse et il ne fit v'nin iun d'Angli&eacute;terre.<br>
<br>

Quand sa femme ou&iuml; l'prix qu'il en avait payi ou vint qu&acirc;si folle, mais san fr&egrave;the lus explitchi qu'i pouvait s'gagni dans un an. &#147;V'l&agrave; tchi n'cou&ocirc;te pas &agrave; maintenin!&#148; qu'i' lus dit, &#147;quand ous &ecirc;tes finis d'une job ou batchiz chenna souos un shed et ches fini jusqu'&agrave; la prechaine feis. I'n'mange ni fain ni avaine et i'n'est pas besoin tous les siers d'aller l'soigni pour la ni&egrave;t. Pas d'termethie d'tch&eacute;thues avec les vaisins, tu fais tan travas quand tu veurs et comme tu veurs et &agrave; la maintchi miyeu marchi.&#148;<br>
<br>
I'failli achetu acater un stock de p&eacute;trole, mais La&iuml;esse a fait accraithe &agrave; sa femme que ch'est la maison qui li a vendu la machine qui la fournie pour rain.<br>
<br>
Oppr&egrave;s une douzaine de le&ccedil;ons La&iuml;esse a r&eacute;ussi &agrave; ma&icirc;trisi les diffitchult&eacute;s du manoeuvrement de san nouviau ch'va. Il a griffonn&eacute; et br&icirc;si toute sa terre et a m&ecirc;me qu&eacute;menchi &agrave; tou&acirc;ner pour des patates.<br>
<br>
San vaisin, le vier Cli&eacute;ment d'Caen, qu'est un vier conservateur si y'en a iun, s'en est tr&eacute;jous motchi. I'n'crait pas &agrave; toutes ches nouvelles inventions l&agrave;, li. Si il avait s'n id&eacute; i' touan'nait oquo avec deux tch&eacute;thues, treis ch'vaux sus la p'tite et huit sus a grande, et comme i'dit, &#147;Pas d'la maintchi tant de pilv&acirc;quethie comme Mess Ernon fait avec san &#147;Steam Roller.&#148;<br>
<br>
L'aut'e jour quand La&iuml;esse &eacute;tait &agrave; tou&acirc;ner, la tchuthiosit&eacute; poussi Ma&icirc;t'e Cli&eacute;m. &agrave; monter par sus l'foss&eacute; pour vaie comment que v'l&agrave; tchi faisait.<br>
<br>
<IMG SRC="tracteurs.jpg" WIDTH=254 HEIGHT=181 align="left" ALT="Des tracteurs" >

Quand La&iuml;esse le vit v'nin, i'dit &agrave; li-m&ecirc;me, &#147;Tch'est qu'chu vier senteur-l&agrave; s'en vaint faithe ichin?&#148;<br>
<br>
Mais quand l'bouonhomme appr&eacute;chi i' li d'mandi comme chenna.<br>
<br>
&#147;Eh bain Ma&icirc;t'e Cli&eacute;m, tch'est qu'ou criyiz d'note travas?&#148;<br>
<br>
&#147;Pas tant pi&eacute;the, pas tant pi&eacute;the,&#148; se fit l'vi.<br>
<br>
&#147;Eh bain, empoigniz la tch&eacute;thue deustrais tours, don.&#148;<br>
<br>
Le bouonhomme se mins dans les manchots mais i' d&ecirc;couvri bain vite que v'l&agrave; qu'allait pus vite qu'i' n'avait 't&eacute; accou&ocirc;tum&eacute; avec ses ch'vaux et dans tchiques minutes il 'tait tout essouffli&eacute;. Quand i' vint &agrave; ramonter l'aut'e c&ocirc;t&eacute; du clios, le vent v'nait d'l'avant et i' fut envelopp&eacute; dans un nuage de fum&eacute;e qui l'fit to&ucirc;tre comme un loup-mathin. Ch'tait les &#147;<I>fumes</I>&#148; de p&eacute;trole, et quand Ma&icirc;te Cli&eacute;m arrivi &agrave; la foyethe il 'tait &agrave; la maintchi asphyxi&eacute;.<br>
<br>
&#147;Attrapes ta sacr&eacute;e tch&eacute;thue!&#148;i' dit &agrave; La&iuml;esse, &#147;Et ne m'p&acirc;lez pas d'ches &icirc;nventi&ocirc;ns-l&agrave;! Je sis &agrave; peu pr&egrave;s empouaisonn&eacute;, g&acirc;sd&eacute;-ouelle! Je n'voudrais pas vaie ch't &ocirc;ti-l&agrave; siez-nous quand tu m'touan'nais toute ma terre pour rain! Pouah! Tchille infection!&#148;<br>
<br>
Et l'bouonhomme s'en r'fut siez-li compli&egrave;tment d&eacute;gou&ocirc;t&eacute;.<br>
<br>
Quand ou le r'verrez d'mandez-li tch'est qu'i'pense des &#147;<I>Tractors.</I>&#148;<br>
<br>
<br>

<i><a href="gwdec.html">Caouain</a><br>
Les Chroniques de Jersey 7/1/1922<br></i>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="grand_tchethue.html">&Agrave; la Grand' Tch&eacute;thue aut'fais, et c&eacute;t&eacute;ra</a><p>

<li><a href="grand_tchethue2.html">La Grand' Tch&eacute;thue</a><p>
<li><a href="tchesus.html">Chanson des Grands Tch&eacute;sus</a><p>

<li><a href="potatoeradicator.html">Snatcher and Peelem's Potato Eradicator</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="pmfermyi.html">La Vie d'un Fermyi</a><p>
<li><a href="fermi.html">Les Mins&eacute;thes d'un Fermi</a><p>
<li><a href="stheliergarages.html">St. Helier Garages</a><p>
<li><a href="lamotte.html">La Motte Garages</a><p>
<li><a href="weploughthefields.html">Atout tracteu et tch&eacute;thue</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tractor.html by HTTrack Website Copier/3.x [XR&CO'2014], Tue, 15 Jul 2025 14:09:21 GMT -->
</HTML>
