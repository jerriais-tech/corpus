<HTML>
<HEAD>
<TITLE>Porch&eacute;mue - Portsmouth</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Porch&eacute;mue</h2></font></center><p>

Porch&eacute;mue (en Angliais: Portsmouth) est eune ville en Angli&eacute;t&egrave;rre. La ville a 't&eacute; ieune des pus &icirc;mportantes cauchies d'pis bein des si&egrave;cl'yes. Les Romains avaient fond&eacute; un h&acirc;vre dans l'va&icirc;thinn&eacute; &agrave; Portchester, mais la fond&acirc;tion d'la ville m&ecirc;me d&eacute; Porch&eacute;mue fut entr&eacute;pr&icirc;nse par un Nouormand, Jean d'Gisors, en 1180.<p>

La ville fut b&acirc;tie preunmi&eacute;thement sus l'&icirc;le d&eacute; Portsea tch'est achteu r'jouainte &agrave; la t&egrave;rre. L&eacute; h&acirc;vre donne sus l'Solent, l&eacute; d&ecirc;trait entr&eacute; l'&icirc;le d&eacute; la Grande Br&eacute;tangne et l'&Icirc;le d&eacute; Witte, &agrave; l'entr&eacute;e du Ch'na, v'l&agrave; tchi fa&icirc;thait eune mangnifique base pouor la Mathinne Rouoyale.<p>

La Mary Rose, navithe du rouai, fut b&acirc;ti &agrave; Porch&eacute;mue en 1510 et capsa&iuml;zit dans l'Solent en 1545. Pr&ecirc;s&egrave;rv&eacute; souos l'sablion, l'navithe fut r'l&eacute;v&eacute; en 1982 et achteu est exhib&eacute; dans un m&ucirc;s&eacute;e &agrave; Porch&eacute;mue.<p>

L&eacute; navithe Victory, l'amitha au Lord Nelson duthant la Bat&acirc;le d&eacute; Trafalgar, est exhib&eacute; &eacute;tout &agrave; Porch&eacute;mue.<p>

L'Unniv&egrave;rsit&eacute; d'Porch&eacute;mue fut &ecirc;tablyie en 1869 et d'v&icirc;nt eune unniv&egrave;rsit&eacute; en 1992.<p>

La ville est jeunm'l&eacute;e auve Ca&euml;n.<p>

La compangnie Brittany Ferries fait cou&ocirc;rre des batchieaux d'Porch&eacute;mue &agrave; Ca&euml;n, Ch&egrave;rbourg et Saint M&acirc;lo. Temps p&acirc;ss&eacute; y'avait des batchieaux entr&eacute; Porch&eacute;mue et l's &Icirc;les d'la Manche.<p>

Des gens d'Porch&eacute;mue sont:

<ul>
	<li> Isambard Kingdom Brunel (n&eacute; &agrave; Porch&eacute;mue en 1806)
	<li> Charles Dickens (n&eacute; &agrave; Porch&eacute;mue en 1812)
	<li> James Callaghan (Preunmi&eacute; Minnistre du Rouoyaume Unni, n&eacute; &agrave; Porch&eacute;mue en 1912)
</ul>


Un J&egrave;rriais, B&egrave;rtram Falle, d&eacute; tchi la ma&icirc;son fut acat&eacute;e et d&ecirc;molie par T.B. Davis pouor la pliant'tie du Par Howard Davis, fut &ecirc;lu D&eacute;put&eacute; &agrave; Porch&eacute;mue en mil neu chents dgix. Huit fais &ecirc;lu &agrave; la Chambre des C'meunes, en mil neu chents trente-quat' i' fut &ecirc;l'v&eacute; &agrave; la Chambre des Lords auve l&eacute; titre d&eacute; Lord Portsea. I' r'pr&eacute;sentait l's &icirc;nt&eacute;th&ecirc;ts d's &Icirc;lemans duthant l'Otchup&acirc;tion &agrave; tigue d&eacute; corps. Nou dit qu'i' 'tait l'drein lord &agrave; &ecirc;t' cachi r&eacute;dguli&eacute;thement au Parl&eacute;ment dans eune c&acirc;rrosse &agrave; deux j'vaux.<p>

&nbsp;<p>

<i><font size="-1">(pr&icirc;ns d'la <a href="http://nrm.wikipedia.org/">Ouitchip&eacute;die en Nouormand</a> et fait s&egrave;rvi atout la licence <a href="http://www.gnu.org/copyleft/fdl.html">GFDL</a>) </font></i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="chna.html">Ch'est l&eacute; Ch'na qu&eacute; chenna!</a><p>
<li><a href="villenom.html">Des noms d'villes en J&egrave;rriais</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
