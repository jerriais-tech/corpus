<HTML>
<HEAD>
<TITLE>Trop d'Couques G&acirc;tent la Soupe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>
Trop d'Couques G&acirc;tent la Soupe <br/>
(ou les braies d'm&ocirc;tres &agrave; not' Oncle Tom!) <br/></h2></font></center><p>
<CENTER><TABLE><TR><TD>
Ch'tait dans l'temps d'la vielle Milice, <br/>
Dans le R&eacute;giment deux, compagnie trais), <br/>
Qu'&agrave; forche d'aller &agrave; l'exercice, <br/>
Not' oncle Tom avait uzai ses braies; <br/>
Y les faisait maingl&eacute;, tr&eacute;jous bianches, <br/>
Stiff et raide coumme unne pianche, <br/>
Rouoge c&acirc;saque, cartouchi et sleingues, <br/>
Shako, arme et les autres bastreingues: <br/>
J'vos dit que ch'tait d'la propr&eacute;tai, <br/>
Jamais de not' vie n'avais veu ditai! <br/>
<br/>
Not oncle avait un divers ordghi, <br/>
D'av&eacute; tout san fait net et bein blianchi; <br/>
Mais ses vieilles braies, <br/>
S'en esprit g&ecirc;naient. <br/>
Y n'y avait pus qu'un jour devant la <a href="painreview.html">R'veue</a>! <br/>
Et s'en all&eacute; l&agrave;, &quot;ov des braies en creux!&quot; <br/>
L'Oncle se dit: &quot;Enfin, tant bein, tant mal, <br/>
J'en r&eacute;thai une pathe &agrave; l'Arsenal,&quot; <br/>
Et y s'n'en fut port&eacute; ses chitchettes, <br/>
Quand le Coronel veint l&agrave; sus l's'entrefaites, <br/>
Et y dit au gardien d'y bein soigni, <br/>
De y'en dounn&eacute; qui n'avaient pon servi. <br/>
<br/>
Not' Oncle s'en r'vint de l&agrave;, mais tout fi, <br/>
Ov des braies qu'&eacute;taient trop longues pour li! <br/>
Ah bah! se fit y, <br/>
Les femmes d&eacute; siez nous, <br/>
Bein vite s'en vont, <br/>
Pour me faithe pliaisi, <br/>
M&eacute; les raccourchi: <br/>
Venu &agrave; la maison, <br/>
D'jai comme peinchon; <br/>
V'la notre Oncle Tom <br/>
Tchi dit &agrave; sa femme: <br/>
Ma femme, je voudrais <br/>
Qu&eacute; tu m'raccourcherais, <br/>
De six &agrave; sept pouces, mes neuves brais. <br/>
La femme n'&eacute;tait pon de buonn' humeur, <br/>
Hou r&eacute;pondit &agrave; Tom, et pas d'buon tchoeur: <br/>
&quot;Tu m'emb&ecirc;tes, tu veurs t&eacute; fichi de m&eacute;; <br/>
J'ai t'y pon tes cauches &agrave; rempli&eacute;t&eacute;?&quot; <br/>
<br/>
Not' Oncle s'en r'fi.it et dit en passant, <br/>
Ma belle soeu, ne m'en ditha pas autant; <br/>
Et y l'y demandi de faithe la djobbe, <br/>
Mais la vieille fille, n'fut pas pus aimable, <br/>
Et dit, &quot;biau-fr&eacute;the, ch'est un affront que tu m'fais <br/>
A m&eacute; qui sis fille, v'nin pasl&eacute; de tes braies!&quot; <br/>
<br/>
Not' Oncle s'en r'f&ugrave;t, il tait tout attristai, <br/>
Pendan l'zoeuthelles coumme un tchan fouotai: <br/>
Mais y pensi... yia oquo Suzon, not' grande, <br/>
Pour l'y, ou n'erfusera pas ma demande, <br/>
Car ch&eacute; n'est pon, ma fingre, autant, <br/>
Comme d&eacute; faithe des slippeurs &agrave; san galant. <br/>
Suzon &eacute;tait oqupaie ajouai au piano, <br/>
Et n'fit pon la minne d'en entendre un mot, <br/>
Car tant pus haut, que l'buonhomme criait, <br/>
Tant pus haut, la hardelle jouait! <br/>
Si fit not' Oncle, car il avait t'choeu tout gros, <br/>
&quot;Ch'est fichu de mes braies;&quot; et y s'en hit au clios. <br/>
H&eacute;las! se disait-y, <br/>
&quot;Si j'&eacute;tais co&ucirc;otuthi, <br/>
Je les &eacute;thais m&eacute;-m&ecirc;me raccourchi.&quot; <br/>
<br/>
Mais un' fais que not' Oncle fut hors, <br/>
Sa femme lut prinze d'un mio d&eacute; r'mords, <br/>
Et se dit-alle: &quot;Ch'est vrai, j'ai yieu grand tort, <br/>
De r'frs&eacute; Tom, et vite je m'en vais <br/>
L'y raccourchi ses tracas d'braies! <br/>
A route don! ciseaux, adjulle et fi, <br/>
Et tout l'travas, fut bein vite fini; <br/>
Sies pouces d'une gambe, de l'autre sept, <br/>
Ou &agrave; peu pr&egrave;s, et l&eacute; djob 'tait faite, <br/>
Hou r'griyi chonna &agrave; sa manni&egrave;the, <br/>
Et erpendit les braies dans l'armoithe. <br/>
<br/>
Mais &ecirc;coutais m&eacute; un mio, j'vos en prie, <br/>
Comme les femmes changent vit' d'avis: <br/>
D'emiheuthe aupr&egrave;s, l'aith&ecirc;tes 'ous creu, <br/>
Ne v'la t'y pon aitout que la belle-soeu, <br/>
Monte &agrave; haut, et taule, <br/>
Coppe et pis travaille, <br/>
Sus les braies &agrave; Tom sans r'gard&eacute; un' mie: <br/>
Sept pouces d'un gambe, de l'autre six, <br/>
Et erpend tout d'm&eacute;me dans l'armoithe <br/>
Et devale &agrave; bas, et toute fi&egrave;the, criant d'av&eacute; 'tai buonne &agrave; san biau-fr&eacute;the. <br/>
<br/>
Suzon y r'veint, et pensant faithe de san mus, <br/>
En coppi &egrave;s braies autant ou p't&ecirc;tre pus, <br/>
Et erserre tout, criant bein qu&eacute; san p&egrave;the <br/>
L'y serait buonn gai, pour chein qu'on v'nait d'y faithe. <br/>
<br/>
Ah, ichin m'en histoithe s'arr&ecirc;te! <br/>
Car j'en cr&eacute;theais pon vos faithe f&ecirc;te, <br/>
En vos disant chein qu&eacute; not' Oncle Tom, <br/>
Conti et rou&acirc;bli &agrave; ses traies femmes; <br/>
Car il en dit: ch&eacute;tai d'h&ocirc;riblles d'vis, <br/>
A pienne bouoche, ch'tait une &ecirc;crase, <br/>
Quand y vit, ses belles neuves braies changies <br/>
En dr&acirc;zes! <br/>
<br/>
J'tais l&agrave;, et pour le mettre de bouonne humeur, <br/>
Je l'y dit, m'n Oncle, ch'est des nickeur-buckeur, <br/>
Tu n'as qu'&agrave; mettre, pour la r'veue d&eacute; d'main, <br/>
Des bianches cauches et pis tout s'ra bein. <br/>
<br/>
<i><a href="picot.html">JP</a></i><br/>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="milice.html">Comment Qu&eacute; J'fus Enr&ocirc;l&eacute; Dans La Milice</a><p>
<li><a href="militia.html">Ph'lip on the Old Militia</a><p>
<li><a href="painreview.html">What befel Lon&ocirc;re at the Review</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
