<HTML>
<HEAD>
<TITLE>P'tunn'-ous?</TITLE>
<META  name="keywords" content="Jèrriais, language, langue normande, jersiais, langue jersiaise, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>P'tunn'-ous?</h2></font></center><p>
<img src="feunmez2.gif" width="270" height="258" alt="" border="0" align="right">

<p>En 2007 j'allons &ecirc;t' mains enfuntchis - m&ecirc;me les cheins d'<a href="grouville.html">Grouville</a> et <a href="st_cliement.html">St. Cli&eacute;ment</a>! Ch'est en tchi d'pis l'2 d'Janvyi nou n'est d'aut' p&egrave;rm&icirc;ns en J&egrave;rri d'feunmer dans des pliaiches cou&egrave;rtes o&ugrave;'est qu'nou trav&acirc;le. Les feunm&acirc;tcheurs &eacute;thont achteu &agrave; aller hors mais i' daivent lus m&ecirc;fier en prannant lus plia&icirc;si&egrave;rs &agrave; p'tun car l&eacute; Conn&ecirc;tabl'ye d&eacute; <a href="st_helyi.html">St H&eacute;lyi</a> a dg&egrave;rni qu'i' faut pon la&icirc;ssi tchaie des buts d'cigarettes dans les rues d'la Ville.</p>

<p>Pouor achteu les feunmeurs peuvent lus &ecirc;capper en France car la louai contre la feunm'thie c'mench'cha ra&icirc;que au mais d'F&eacute;vri 2007 (et l's aub&egrave;rges et les restaurants &eacute;thont jusqu'au mais d'Janvyi 2008 pouor l'arr&ecirc;t d'la feunm'thie). Les Gallouais et l's Irlandais du Nord si&eacute;thont au mais d'Avri 2007. &Eacute;pis i' n'y'&eacute;tha pon d'&ecirc;cappe en Angli&eacute;t&egrave;rre nitout car la louai tchi condamne la feunm&acirc;qu'thie dans les pliaiches publyiques &eacute;tha san jour appouaint&eacute; au mais d'Juilet 2007.</p>

<p>V&eacute;the, la feunm'thie es'sa b&eacute;t&ocirc;t sus l'pav&eacute;, sus pus d'un sens, mais si Messire Ou&acirc;lteur Ralegh s'sait d'&egrave;rtou en J&egrave;rri aupr&egrave;s quat' chents ans, tch'est qu'i' dithait? Ouaithe qu&eacute; chu moussieu n'f&ucirc;sse pon l'preunmi&eacute; &agrave; &icirc;ntroduithe la feunm'thie d'l'Am&eacute;thique, il en lanchit la mode &agrave; la cour Anglia&icirc;che. S'i' 'tait acouo l'<a href="gouverneux.html">Gouv&egrave;rneux d'J&egrave;rri</a>, j'n'&eacute;th&ecirc;mes pon d'louai d'm&ecirc;me, valet.</p>

<p>Si les feunmeurs sont chass&eacute;s hors, dans nos aub&egrave;rges y'a-t-i' ni feu ni feunme ni p&egrave;rsonne tchi l'alleunme? I' n'faut pon rempliaichi la feunm'thie dans l's aub&egrave;rges par la freunm'thie d's aub&egrave;rges. Nou peut achteu baithe eune fais sans ristchi &agrave; aver &agrave; laver touos ses habits. Eune r&eacute;solution don pouor les cheins tchi sou&ocirc;tcheinnent la nouvelle louai s'sa d'aller pus souvent &egrave;s aub&egrave;rges en 2007. Sant&eacute;!</p>

<i><a href="jerpoem.html">Geraint Jennings</a></i>


<P>&nbsp;</P>

<FONT SIZE=2>
<i>Viyiz &eacute;tout:</i>
<ul>
<li><a href="ptunvoc.html">Feunmer en J&egrave;rriais</a><p>
<li><a href="ptun.html">L&eacute; p'tun</a><p>
<li><a href="ptunez.html">P'tun&egrave;z, P'tun&egrave;z, Gar&ccedil;ons</a><p>
<li><a href="gdffeunm.html">Tchi feunm&eacute;e!</a><p>
<li><a href="gdfpense.html">Quand j'y pense...</a><p>
<li><a href="niercat.html">D's annonces pouor des cigarettes</a><p>
<li><a href="cig.html">La Cigarette</a><p>
<li><a href="pipe.html">Ma Court-&eacute; Pipe</a><p>
<li><a href="pipefav.html">La Pipe la favorite</a><p>
<li><a href="snomem.html">En m&eacute;moire d&eacute; la bou&euml;te &agrave; s'no</a><p>
<li><a href="snohorte.html">Not' Bo&euml;te &agrave; s'no est horte!</a><p>
<li><a href="snocoup.html">Lettre du Coupabl'ye!</a><p>
<li><A HREF="snofeux.html">Compliainte d'un Snofeux</A><p>
<li><a href="pinchie.html">Une bouanne Pinchie de S'no</a><p>
<li><a href="sympathie.html">Sympathie</a><p>
<li><a href="gdfpassant2.html">En passant...</a><p>
<li><a href="grandturc.html">Au Grand Turc</a><p>
<li><a href="allix.html">Allix</a><p>
<li><a href="cigarettes.html">T&eacute; plia&icirc;t-i' m'acater des cigarettes?</a><p>
<li><a href="gdfertunfin.html">D'l'&egrave;rt&ucirc;nf&icirc;n</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
