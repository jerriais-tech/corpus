<HTML>

<!-- Mirrored from members.societe-jersiaise.org/geraint/jerriais/gdfnaufragi2.html by HTTrack Website Copier/3.x [XR&CO'2014], Tue, 15 Jul 2025 13:46:45 GMT -->
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>
<img src="noue/carte6.jpg" width="414" height="350" alt="" title="" border="0" align="right" />
Bein des fais, en vouos p&acirc;lant d'man Papa, j'vouos avais dit tch'il avait t&eacute; naufragi sans l'temps tch'i' navidgeait. J'l'avais ou&iuml; en p&acirc;ler quand j'tais mousse, mais j'm&eacute; r'souvenais pas trop bein d'l'histouaithe. - ch'n'est pas &ecirc;tonnant, car l'y'&agrave; qu&acirc;si ch&icirc;nquante ans d'pis que j'l'avais ou&iuml;e. M'n'onclye Winter de <a href="dgernesy.html">Dg&egrave;rn&eacute;sy</a>, tch'a septante-ch&icirc;nq and et une fichue bouanne m&eacute;mouaithe, m'l'a racontit l'aut' jour.<br/>
<br/>
Papa t&eacute; &agrave; Terreneuve. L'y'avait un neu navithe, (eune Brigantine), tchi v'nait d'&ecirc;te b&acirc;ti. Les Bourgeais voulaient l'envyier en J&egrave;rri, ch&egrave;rgi d'paisson, mais n'y'avait pas d'Captaine par les c'm&icirc;ns a chu moment-l&agrave;. Enf&icirc;n, Charles Le Cornu d'la Villaise, tch'avait t&eacute; contrema&icirc;tre pour la compagnie dans l'temps, dit &egrave;s Bourgeais tch'i' pouvait navidgi l'bat&eacute; en J&egrave;rri, et i' fut m&icirc;ns &agrave; bord comme Captaine pour le viage.<br/>
<br/>
I' taient chinq &agrave; bord. J'me r'souveins pas d'aver ou&iuml; touos lus noms, mais j'sais bein qu'y'avait un Douard Huelin, tch'&eacute;tait v'nu d'Ni&egrave;rmont, et tch'&eacute;tait un vi&egrave;r am&icirc;n &agrave; Papa, parmi yeux. Ch'tait li qu'agissait comme contrema&icirc;tre.<br/>
<br/>
Quand ils avaient t&eacute; quatre ou ch&icirc;nq jours en m&eacute; i' v&icirc;nt eune temp&ecirc;te, et i' faithait un temps p&eacute;thisablye, le vent heurlait, et la m&eacute; tait comme des montagnes. Jamais Papa n'avait veu d'it&eacute; temps, et pourtant il avait navidgi pour d's'ann&eacute;es. Le vent tait si fort que toutes les velles taient trillies &agrave; m'suthe tch'il &ecirc;prouvaient &agrave; les mettres &agrave; haut. Ch'l&agrave; duthit pour deux'trais jours, et l'navithe, tch'avait &agrave; couorre d&eacute;vant l'vent, fut pouss&eacute; hors de sa course. Eune niet, i' criyaient que l'vent allait molli, mais i' s'mint &agrave; venter acouo pi&eacute;the que jamais, et Papa et Douar Huel&icirc;n, tch'&eacute;taient sus l'pont, pensaient qu'le navithe tait en dangi d'couler. I' n'pouvaient pas l&icirc; garder l'nez dans l'vent et i' rouollait d'un c&ocirc;t&eacute; &agrave; l'autre comme un bouchon, et chaque fait qu'les louaimes b&ucirc;chaient par dessus, i' craignaient tch'i' n's&eacute; r'levethait jamais.<br/>
<br/>
Quand i' vint un temps Papa pensit qu'la seule maniethe de sauver l'navithe et lus vie en m&egrave;me temps tait d'coper les m&acirc;ts. Il en p&acirc;lit &agrave; Douard Huel&icirc;n, tchi tait du m&egrave;me avis, et Douard d&eacute;cidit d'aller d'mander permission au Captaine, tch'&eacute;tait &agrave; prier l'Bouan Dgieu dans sa chambre. Il eut &agrave; aller &agrave; la chambre &agrave; grap&icirc;ns, - n'y'avait pas mouoyain d'se t'n&icirc;n d'but sus l'pont, et i' fut eune vol&eacute;e auve le Captaine. I' patha&icirc;t tch'i' n'en tait pas d'avis, mais &agrave; la f&icirc;n i' d&icirc;t &agrave; Douard: &quot;Et bein, copez-les, vous, les m&acirc;ts!&quot; Au p&eacute;thi d'lus vie, Papa et Douard lus m&icirc;ntent &agrave; scier ches m&acirc;ts-l&agrave; auve eune scie &agrave; deux. Ch'tait pas aisi, auve un bat&eacute; tchi rouollait dans eune m&eacute; comme des montagnes et des louaimes tchi b&ucirc;chaient sus yeux, mais i' l'en r'path&icirc;tent, et eune fais les m&acirc;ts hors bord, le navithe tait bein pus trantchil.<br/>
<br/>
Chutte niet-l&agrave; lus pathut si longue tch'i' lus semblyeait qu'l&eacute; jour ne veindrait jamais, mais &agrave; la f&icirc;n du temps le jour de f&icirc;t, et i' lus trouv&icirc;tent sus un rotchi en veue d'terre, et l'y avait seulement deux'trais pids d'ieau. L'y'avait pus d'chent personnes le tou du navithe. Ches personnes-la l's'em'n&icirc;tent &agrave; terre. Ch'tait eune &icirc;le tchi tait gentiment grande. Papa et Douard Huel&icirc;n all&icirc;tent ensemblye dans la ma&icirc;son d'un homme et sa femme. Ch'tait des ma&icirc;sons faites auve un maniethe de mortchi tchi tait comme du pit&eacute;. Ches gens-l&agrave; vivaient sus des patates et du paisson, et i' p&acirc;laient un dr&ocirc;le de langage que Papa n'connaissait pas. La femme lus pr&ecirc;tit d's'habits et s'tchit les leurs opr&eacute;s du feu. Ch'tait un feu d'bouais, i' patha&icirc;t tch'i' n'avaient jamais veu d'tch&egrave;rbon.<br/>
<br/>
L's'hommes de ch't &icirc;le-l&agrave; ramas&icirc;tent autant d'la cartcha&icirc;son d'paisson comme i' p&ucirc;tent sauver de d'dans l'navithe et l'pithat&icirc;tent autant qu'possibl'ye. Les naviguants n'p&ucirc;tent pas sauver lus coffres ni lus habits. I' n'avaient qu'les habits sus lus dos. Le navithe b&ucirc;chit en morcieaux dans deux'trais math&eacute;es.<br/>
<br/>
Les batieaux n'passaient pas souvent par-l&agrave;, et Papa criyait tch'il &eacute;thait p't&ecirc;t' &agrave; passer l'restant d'sa vie sus ch't' &icirc;le-l&agrave;, mais li et l'Captaine et Douard Huel&icirc;n f&icirc;tent des signieaux d'tchique maniethe, et maf&icirc;ngre quand ils avaient t&eacute;-l&agrave; trais mais, un navithe vit les signieaux et v&icirc;nt les ram&acirc;ser et les prInt &agrave; bord. I' s'adonnait qu'chu navithe-l&agrave; s'en v'nait en J&egrave;rri, et i' l'&ucirc;tent la chance de r'ven&icirc;n siez yeux. Le monde sus l'&icirc;le lus avaient 't&eacute; bouans, et bieau tch'ils avaient perdus lus habits i' taient bein r'connaissants d'&ecirc;tre en vie.<br/>
<br/>
Charles Le Cornu v&ecirc;tchut bein longtemps opr&egrave;s, mais i' n's'en r'allit pas en m&eacute;. I' cachit eune Beusse tch'allait en ville pour bein d's ann&eacute;es. Papa mouothit en mil neu chent trais. Douard Huel&icirc;n d'meuthit &agrave; St. Br&eacute;lade quand i' tchittit la m&eacute;, et tait un vi&egrave;r homme quand i' mouothit.<br/>
<br/>
<i><a href="lefeuvre.html">George d'La Forge</a><br/>
15/11/1947<br/></i>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfnaufragi3.html">Les d'vis du Bouan'homme George</a><p>
<li><a href="gdfnaufragi.html">Papa fut Naufragi!</a><p>
<li><a href="gdfme.html">La vie d'aut' fais en m&eacute;</a><p>
<li><a href="gdfme2.html">En M&eacute;</a><p>
<li><a href="mevoc.html">La m&eacute; en J&egrave;rriais</a><p>

<li><a href="gdfcrusoe.html">Robinson Crusoe</a><p>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfrcord.html">Un r'cord du temps jadis</a><p>
<li><a href="gouorray.html">Eune courte histouaithe du H&acirc;vre d'Gou&ocirc;rray et san va&icirc;sinnage</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfnaufragi2.html by HTTrack Website Copier/3.x [XR&CO'2014], Tue, 15 Jul 2025 13:46:45 GMT -->
</HTML>

