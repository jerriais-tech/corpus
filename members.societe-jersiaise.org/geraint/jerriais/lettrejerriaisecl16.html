<HTML>

<!-- Mirrored from members.societe-jersiaise.org/geraint/jerriais/lettrejerriaisecl16.html by HTTrack Website Copier/3.x [XR&CO'2014], Tue, 15 Jul 2025 13:58:15 GMT -->
<HEAD>
<TITLE>LETTRE JERSIAISE</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>LETTRE JERSIAISE</h2></font></center><p>


Aniet Dinmanche le 13 d'Octobre 1996, ch&eacute;s Clifford Laisney tch'a l'pliaisi d'presenter la Lettre Jersiaise.<br/>
<br/>
Vivant dans une belle ile trantchil't&eacute;, et d'surabondance a tare larigot comme j'faisons ichin en Jerri, avous janmais r&eacute;alis&eacute; comme tchi que'je sommes gat&eacute;es d'choaix.<br/>
<br/>
J'avons des boutiques remplyie de toutes sortes. Si j'en sommes pas satisf&eacute;es auve certaine boutique j'pouvons choisi d'aller ailleurs. S'il fruit ou'l paisson d'une certaine halle na pas l'air frais, acquo une fais j'pouvons choisi. M&ecirc;me nos v&ecirc;tements, j'pouvons trejous suivre la mode la pus moderne. Quand a acater un moto-car, j'avons l'choaix d'un Rolls Royce ou p'tit Citroyen, pour bein que la finance ne manque pas, malgr&eacute; qu'aujourd'aniet une p'tite carte en plastic et du credit est bein utile dans ches circonstances. <br/>
<br/>
S'il docteu n'peut pas d&eacute;termin&eacute; not maladie, j'pouvons essayi d'aver meilleu res&ucirc;ltat auve un autre. Oui, je sommes vraiment gat&eacute;es envers not choaix en toutes choses.<br/>
<br/>
Acquo une fais d&ucirc;thant chutte semaine, Mercredi le 16 d'Octobre pour etre exacte, j'avons acquo un choaix de grand importance. Avous decider ouaique qu'ou s'allez mettre vot croaix en ordre de choisi siez candidats pour l'office de Senateur pour les prechaines siez ann&eacute;es. Le choaix est divers.. D&ucirc;thant l'co&ucirc;othant des derniers trais s'm'naines les treize candidats tchi conteste l'election ont ieu l'opportunit&eacute; d'expr&icirc;nmer lus differnts qualit&eacute;s, morales et capabilit&eacute;s. Dans l'temps pass&eacute; y'avait un parti d'electeurs a St. Ouen tchi s'appellaits l'Rosi, a St. Jean ch'tait les Blieus, et achteu j'en avons un traisieme tchi s'appelle les Verts. Y me r'semblye que j'entendons hardi d'chu mot Vert. J'avons la Region Verte (le Green Zone), les Ruettes Vertes (les Green Lanes), et achteu le Parti Vert (le Green Party). Quoique que je s'sait l'rose, blieu ou vert ou autchune autre couleu, j'crait que la majorit&eacute; des candidats sont tous bouons a lus expr&icirc;nmer, tous pleins d'promesses mais quand y vint l'moment d'agi, l'action n'est pas trejous la.<br/>
<br/>
La s'm'naine pass&eacute;e dans l'journal du s&eacute; les treize candidats nos ont presenter lus manifesto pour le prechain terme de siez ans. Ils ont cirtchuler information d'lus doctrine pour l'avenin, et quand j'viagons la compagne et ville j'en pouvons selon vaie les photos des candidats parsem&eacute;es sus les bouaixs, et carres de routes. Y faut bein esp&egrave;ther que l'moment qu'l'election setha pass&eacute;e, y sethonts aussi prompt d'enl'ver tuous ch&eacute;s affiches. <br/>
<br/>
Le Candidat a fait son possiblye poir evilyi not int&ecirc;thet. Acquo une fais le choaix est a nous, et j'espethe qu'ou s'allez tous en prendre avantage.<br/>
<br/>
J v'nont d'celebrer la saison d'l'avout quand prepathathion est faite pour rentrer les recoltes tchi vont etre utilis&eacute;es pour l'hiver. <br/>
<br/>
Qouuaique les ann&eacute;es lus ontes suives, ch'n'est pas une indication que l'avout est patheil. Si j'avons un et&eacute; s&eacute; ou mouilli, ch'est reflietchi sus la recolte. Ch't'ann&eacute;e les fruits n'sonts pas en abondance comme dans d's'ann&eacute;es, mais les recoltes de ledgumes et d'patates ont bein reponnu. Tchi difference quand nou viage l'etou d'la compagne. Dans l'temps pass&eacute; nou viyait des cliose&eacute;s d'raves et d'navaits pour les b&ecirc;tes. Achteu ch&eacute;s des clios&eacute;es d'grain d'Espagne tchi d'vint mint en silo pour le soignage des b&ecirc;tes en hiver.<br/>
<br/>
Dans nos Chapelles et Eglyises ch&eacute;s dernier dinmanches, je v'nons de ermercier le Buoun Dgieu pour tuous ses beins en nos fournissons en abondance. Chaque ann&eacute;e j'pouvons compter sus lyi de nos fourni la plyie, le sol&eacute;, et la longeur du jour pour craitre toutes nos provisions.<br/>
<br/>
Ch'est un pliaisi chaque ann&eacute;e d'aller visiter les anciens, les malades, auve des p'tites pannel&eacute;es d'provisions qu'ont 'tait apport&eacute;es a l'eglyise en ermerciement. J'pouvons etre hardi erconnaisont de d'meuther dans une partie du monde ouaique que rein nos manque. Puis-que que j'pensons et que j'nos ramemouaithons des gens tchi'n save pas de ouaique que'l prechain r'pas veindra.<br/>
<br/>
Achteu en finissant deux announces envers L'Assembli&eacute;e D'Jerriais.<br/>
<br/>
Premi&egrave;thement, Vendredi de chutte semaine, a 7.30 dans la Salle Parouaissialle de St. Louaithains, y'etha une Seth&eacute;e D'Accordeons present&eacute;e par le Sieur Steve Roxton. Prenez note. Vendredi le 18 Octobre a 7.30.<br/>
<br/>
Deuxi&egrave;mement, Le D&icirc;ner Annuel en d'Guernesy autha lieu le 7 de Novembre. Details suiv'ront pus tard.<br/>
<br/>
J'vos souhaite a tous une bouonne journ&eacute;e. A LA PRECHAINE. <br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>

<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl16.html by HTTrack Website Copier/3.x [XR&CO'2014], Tue, 15 Jul 2025 13:58:15 GMT -->
</HTML>

