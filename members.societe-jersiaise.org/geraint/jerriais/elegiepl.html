<HTML>
<HEAD>
<TITLE>El&eacute;gie</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>El&eacute;gie</h2></font></center>
<CENTER><TABLE><TR><TD>
Ch'est une histouaire assez touchante<br/>
Que j'm'en vais vouos conter,<br/>
Et s'i' vouos pllait que je la chante,<br/>
Ous pouvez ecouter.<br/>
Jean et Manon elev&egrave;s ensemblle<br/>
Depis qu'ils 'taient efants,<br/>
Etaient etou &agrave; chein qu'i' m'semblle<br/>
De pus d'un bord parents.<br/>
<br/>
I' furent siez une maitresse<br/>
Pour apprendre &agrave; &ecirc;p'ler;<br/>
A l'egllise de lus paraisse<br/>
Touos deux allaient prier:<br/>
Grandissant l'un &agrave; c&ocirc;t&egrave; d'l'autre,<br/>
Ous n'serez pas surprins<br/>
Qu'un biau jour, d'amour l'un pour l'autre<br/>
I' s'trouvirent &ecirc;prins.<br/>
<br/>
Comme i' n'avaient pon d'h&eacute;ritage,<br/>
Ni d'prospect d'en aver;<br/>
Pour pouver se mettre en m&ecirc;nage,<br/>
Jean s'en fut &agrave; la mer:<br/>
Par malheu' dans une temp&ecirc;te<br/>
Emport&egrave; hors le bord;<br/>
Manon d'chagrin perdit la t&ecirc;te<br/>
Pllaignons lus tristre sort.<br/>
<br/>
<i><a href="langlois.html">PL</a><br/>
</i> <i>15/1/1874</i><br/>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mathiage.html">L'amour et l'mathiage en J&egrave;rriais</a><p>
<li><a href="alamour.html">&Agrave; l'Amour!</a><p>
<li><a href="fille.html">La Fille Amouoreuse</a><p>
<li><a href="galant.html">Le Galant &agrave; sa Douoche</a><p>
<li><A HREF="legalant.html">L&eacute; Galant &agrave; s'n-Amouoreuse</A><p>
<li><a href="galant2.html">Le Galant &agrave; s'n'Amouore&ucirc;se</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
