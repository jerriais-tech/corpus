<HTML>
<HEAD>
<TITLE>Ma&icirc;t'e Dan L&ecirc;caudey est qu&acirc;si fo</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma&icirc;t'e Dan L&ecirc;caudey est qu&acirc;si fo</h2></font></center><p>

Chute feis dja, Ma&icirc;t'e Dan L&ecirc;caudey est qu&acirc;si fo! Il a vint-chinq vr&eacute;gies d'patates &agrave; plianter, et i' n'en a pas oquo iune en terre.<br/>
<br/>
D'la plyie, d'la plyie touos les jours, qui met sa terre comme la v&acirc;se dans la cauchie &agrave; la m&eacute; basse,<br/>
<br/>
Et dame, i' n'y' a pas moyen d'y touchi.L'aut'e jour, qu'i' fit un mio b&eacute; i'voulait &ecirc;prouver mais sa jument y enfon&ccedil;ait jusqu'au genou et la terre cliuttait sus la couvertuthe de sa tch&eacute;thue justemant comme du mortchi.<br/>
<br/>
Ma&icirc;t'e Dan ers&ecirc;rri tout pardedans et est bain d&ecirc;termin&eacute; de n'mettre pas une patate dans la terre devant que l'temps change et qu'la terre sait en &ecirc;tat, quand i'dev'thait attendre jusqu'au c'menchement d'<a href="avri_mais.html">Avri</a>.<br/>
<br/>
San vaisin, D&acirc;vi l'B&ocirc;tcheux est &acirc; faithe tout l'contraithe, li, i' pliante qu&acirc;si touos les jours, qu'i' faiche le temps qu'i' voudra et si y a chouaix, sa terre est oquo pus forte que la sienne &agrave; Dan L&ecirc;caudey, et l'bouonhomme dit que ch'est folie de faithe dit&egrave;t, et qu'il &eacute;st grand temps que D&acirc;vi ait un tchuthateur de nomm&eacute;.<br/>
<br/>
Mais les choses d&eacute;veinnent s&eacute;rieuses quand m&ecirc;me, et comme je vos ai dit Mess L&ecirc;caudey est de bain mauvaise humeur tout chu temps ilo. I' fa&icirc;lli d'assommer un villais l'autre jour, qu'eut l'malheur de li d'mander l'&ecirc;ternelle tchestion que les villais d'mandent tr&eacute;jous &egrave;s campagnards &quot;Est-ous avanchi d'plianter?&quot;<br/>
<br/>
Ma&icirc;t'e Dan s'imagini que l'autre &eacute;tait &agrave; s'fichi d'li, et i'li dit rup&ecirc;ement, &quot;Vos plia&icirc;t-il aver la bont&eacute; d'vos m&ecirc;ler d'vos affaithes? je n'vos d'mande pas comment qu'ou &ecirc;tes &agrave; condithe votre commerce, m&eacute;, j'fais-ti?&quot;<br/>
<br/>
<div align="center">* * *</div><br/>
<br/>
Jeudi au s&eacute;, je fus invit&eacute; d'aller &agrave; un concert dans la p&acirc;raisse du bouan berger, un concert organis&eacute; par Ertu l'Feuvre de Don Road pour le b&eacute;n&eacute;fice du football Club de <a href="st_pierre.html">St.-Pierre</a>.<br/>
<br/>
Le programme &eacute;tait d&eacute;licieux et bain choua&icirc;si, chaque artiste s'atchittant d'sa t&acirc;tche &agrave; merveille.<br/>
<br/>
Malgr&eacute; l'mauvais temps qu'i' faisait le Parish hall &eacute;tait rempli. Les St.-Pierrais, dans l'g&eacute;n&eacute;ral, appr&eacute;cient un bouan concert, mais je voudrais protester contre la mani&egrave;the qu'une certaine section de jeunes gens dans les si&egrave;ges de dri&egrave;the se comportent habituellement.<br/>
<br/>
Duthant l'ex&eacute;tchution des diff&eacute;thents it&ecirc;mes, avec un mauvais go&ucirc;t et un manque de resp&eacute; envers les artistes, i' s'permettent de souostenin, &agrave; haute vouaix, une conversation continuelle et faithe des rigolades imb&eacute;ciles, au grand d&ecirc;rangement des artistes, sans p&acirc;ler des auditeurs comme i' faut qui cherchent en vain d'appr&eacute;cier les &ecirc;fforts des dames et messieux qui sont &agrave; faithe de lus mus pour les diverti.<br/>
<br/>
I' n'y a rain d'pus p&eacute;niblye pour un artiste que d'aver a donner une r&eacute;pr&eacute;sentation souos d'patheilles circonstances, Jeudi au s&eacute;, un moussieu qu'&eacute;tait &agrave; jouer l'piano, vint si enni&eacute; du sabat au fond d'la salle, qu'i' fit la seule chose possiblye souos ches conditions-l&agrave;. I' tchitti tout court et se r'tithi.<br/>
<br/>
I' y avait pourtant plusieurs membres de la police pr&eacute;sents et nous aithai creu qu'i' se saient d&ecirc;rangis un mio pour garder l'ordre et emp&ecirc;chi patheil &eacute;tat d'choses.<br/>
<br/>
Un bouan plian est d'attraper iun ou deux des pus coupablyes par la p&eacute; du co et d'les fliantchi &agrave; la porte. J'ai veu chenna s'faithe une feis ou deux, et ch'est, comme dithait l'Chef, &quot;un rem&egrave;de tr&egrave;s-efficace.&quot;<br/>
<br/>
A bon entendeur, salut!<br/>
<br/>
<i><a href="gwdec.html">Caouain</a></i><br/>
<i>10/3/1923</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tchitemp.html">Tchi Temps!</a><p>
<li><a href="dgieu_plyie.html">L&eacute; Bouan Dgieu envyie d'la plyie</a><p>
<li><a href="pmmouoillituthe.html">D'la mouoillituthe au Portinf&eacute;</a><p>
<li><a href="gdfieau1951.html">Les d'vis du Bouan'homme George</a><p>
<li><a href="gdfplyie.html">D'la plyie av&egrave;rse</a><p>

<li><a href="musvoc.html">La musique</a><p>
<li><a href="pmmusique.html">Ph'lip et la M&ucirc;sique</a><p>
<li><a href="musique.html">La Musique</a><p>
<li><A HREF="musique2.html">Musique! Musique!! Musique!!!</A><P>
<li><a href="tanteopera.html">Ma tante &agrave; l'Op&eacute;ra</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

