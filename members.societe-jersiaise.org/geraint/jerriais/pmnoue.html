<HTML>

<!-- Mirrored from members.societe-jersiaise.org/geraint/jerriais/pmnoue.html by HTTrack Website Copier/3.x [XR&CO'2014], Tue, 15 Jul 2025 13:59:10 GMT -->
<HEAD>
<TITLE>Nou&euml; et la Merrienne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nou&euml; et la Merrienne</h2></font></center><p>
<img src="noue/noue_arbre2.jpg" width="210" height="400" alt="" title="" border="0" align="right" />
Moussieu l'Editeu,<br/>
<br/>
J'ait tr&eacute;jous r'm&egrave;rtchi que quand veint les temps d'<a href="noue/index.html">Nou&euml;</a>, la Merrienne est tr&eacute;jous d'bouonne humeur. J'en profite, comme bein d'autres, car j'n'ai jamais d'peux d'rentr&eacute; &agrave; la maison si j's'y un mio tard au s&eacute;, et si, dans l'mitan d'la matin&eacute;e j'm'en veins m'ass&egrave;the aupi du feu ou n'me d'mande pas si j's'y malade ou tchi, mais m'laisse trantchille &agrave; fum&eacute; ma pipe et &agrave; rumin&eacute; s&ucirc;s chein tchi s'p&acirc;sse dans l'monde, accordant &egrave;s g&acirc;zettes. H&eacute;las! si chonna pouvait duth&eacute; &agrave; londgeu d'ann&eacute;e, mais ch'est trop &eacute;sp&eacute;th&eacute;, car apr&egrave;s l'<a href="nouvan2.html">Jour d&eacute; l'An</a> la paix et la trantchilit&eacute; dispathaisent de siez-nous, et y n'faut un rain pour faithe la bouonnefemme m&acirc;rri.<br/>
<br/>
Mais, Moussieu, y'a une chose que nou peut dithe de ma Merrinne, et ch'est qu'&agrave; fond oulle est d'bouon tchoeu, et touos l's'ans quand veint Nou&euml; oulle est pr&ecirc;te &agrave; aidgi les gens en d&ecirc;tr&ecirc;sse et les bouonnes causes tchi veinnent &agrave; sa connaissance. D&ecirc;j&agrave;, p&ucirc;s d'une fais j'l'ai veue ramont&eacute; &agrave; sa chambre pour digot&eacute; dans l'fond d'la cauche qu'ou garde &agrave; cliet dans un titheux. Ou fait la mine que ch'est pour aut'chose, mais, Moussieu, j'connais ma Merrienne.<br/>
<br/>
Oulle a fait une do&ucirc;zaine de g&acirc;ches et je n'sais pas combain de <a href="noue/podin.html">podins d'Nou&euml;</a>, mais ou n'ma pas dit ou&egrave;sque tout chonna s'en va.<br/>
<br/>
Y'a une autre chose. Ou dit que quand veint Nou&euml; nou dait pardonn&eacute; touos ses enn'mis, mais y'a des bord&eacute;es quand ou n'trouve pas chonna si aisi comme ou voudrait, et m&eacute;, comme un imb&eacute;cile j'm&eacute; pliait &agrave; l'y p&ocirc;s&eacute; des tch&eacute;stchions et mentionn&eacute; tchiques partitchuliers pour t&acirc;chi d'vais si ses principes sont aussi solides comme ou voudrait dithe.<br/>
<br/>
Hier au s&eacute;, par &eacute;xemplye, j'l'y d'mandit s'ou pouvait pardonn&eacute; la mauvaise langue d'la Ville-au-Bas tch'y l'avait atchus&eacute;e y'a tchiques mais d'av&eacute; tait d'niet dans l'clios &agrave; notre vaisin, ou&egrave;sque y s'adonnait qy'y'avait un biau banc d'pais ronds.<br/>
<br/>
&quot;Oui,&quot; ou dit, &quot;pour bein qu'ou ne r'qu&eacute;menche pas, la salope. Autrement, che s'sa une djobbe pour le Chantgni l'Cornu.&quot;<br/>
<br/>
Ou m'asseuthit &eacute;tout qu'ou pardonnait l'bouochi tch'y y'avait envi&eacute; d'la vieille biche quand ou voulait d'l'agni, ou pardonnait l'pe&ucirc;le tch'y y'avait vendu &agrave; la porte deux pathes de cauche de souaie garanties, qu'ou n'put jamais m&eacute;ttre sans les triyi (&quot;Tch'y r'veinne, chu pend'loque-l&agrave;!&quot; ou s'fit), et ou pardonnait &agrave; un c&eacute;rtain individu qu'ou viyait &egrave;s Assembli&eacute;es d'P&acirc;raisse seulement quand y n'y'avait pas tchique femme mathi&eacute;e dans san district tch'avait besoin d'consolation. (&quot;Il &eacute;tha san jour, chu fripon-l&agrave;!&quot; oulle ajouotit.)<br/>
<br/>
Mais quand j'l'y d'mandit si vraiement ou pardonnait l's'<a href="etats.html">Etats</a> d'l'Ile, et souhaitait un Bouon Nou&euml; &agrave; touos les membres, ou s'mint &agrave; consid&eacute;th&eacute;, et j'vis que j'l'avait minse dans l'embarras. J'attendi pour sa raiponse.<br/>
<br/>
Apr&egrave;s une p&ocirc;se: &quot;Eh bein Ph'lip, tu m'p&ocirc;se une dr&ocirc;le de tch&eacute;stchon l&agrave;,&quot; ou dit, &quot;car y'en a de toutes les sortes dans l's'Etats. Es campagnards, oui, &eacute;sp&eacute;thant quand-m&ecirc;me tch'ils &eacute;thont p&ucirc;s d'cou&ocirc;thage l'ann&eacute;e tchi veint tch'y n'ont yeu jusque ach'teu, et tch'y s'opp&ocirc;s'sont &agrave; toutes les d'mandes pour de grandes d&ecirc;penses. Chein tchi l'y manque ch'est l'couothage de dithe n&acirc;nin et de dithe contre au lieu d'pour. Mais ach'teu y'a les D&eacute;put&eacute;s d'la Ville. Quand j'pense, man Ph'lip, &egrave;s braves gens tch'occupaient l&ucirc;s si&egrave;ges aut'fais, j'ai mal-au-tchoeu. H&eacute;las! Ou&egrave;squ'y sont nos viers Jur&eacute;s et nos viers Recteurs?&quot;<br/>
<br/>
&quot;Nou n'les r'v&ecirc;rra pas, Merrienne,&quot; j'l'y dit, &quot;et y faut s'y r&eacute;signi. Ach'teu, &egrave;st-che un Bouon Nou&euml; pour les D&eacute;put&eacute;s d'la Ville?&quot;<br/>
<br/>
&quot;Eh bein, oui,&quot; ou dit, &quot;mais entre nous, Ph'lip, ch'n'est pas d'bouon tchoeu.&quot;<br/>
<br/>
<i><a href="lebrocq.html">Ph'lip</a></i><br/>
<i>22/12/1956</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nouevoc.html">Nou&eacute;, l'Nouvel An et d'aut's f&ecirc;tes</a><p>
<li><a href="cantiques.html">Cantiques d&eacute; Nou&eacute;</a> - Christmas Carols in J&egrave;rriais<p>
<li><a href="pmbouonnoue.html">Un Bouon Nou&eacute; &agrave; Portinf&eacute;</a><p>

<li><a href="nativite.html">Eune pi&egrave;che d&eacute; Nativit&eacute;</a><p>
<li><a href="noue/index-2.html">La nativit&eacute; clyiquabl'ye</a><p>
<li><a href="noue/bouannoue.html">Bouan Nou&eacute;!</a><p>
<li><a href="pournoue.html">Pour Nou&eacute;</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>

<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue.html">Nou&eacute;</a><p>
<li><a href="gdfnoue1970.html">Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="painfestivities.html">Moralisings on the Seasons Festivities</a><p>
<li><a href="pmresolutions.html">Bouonnes r&eacute;solutions</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="cahouain_vilain.html">J'sis un bein vilain ou&ecirc;s&eacute;</a><p>

<li><a href="dinednoue.html">San Din&eacute; d'Nou&eacute;</a><p>
<li><a href="lettrejerriaise24.html">La Lettre J&egrave;rriaise</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="farcednoue.html">La farce d'Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmnoue.html by HTTrack Website Copier/3.x [XR&CO'2014], Tue, 15 Jul 2025 13:59:10 GMT -->
</HTML>

