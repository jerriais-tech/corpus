<HTML>
<HEAD>
<TITLE>Sus la muth&acirc;le</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Sus la muth&acirc;le</h2></font></center><p>
&nbsp;<p>
<CENTER><TABLE><TR><TD>
Les pas b'sants d'mes breunes bottes sus l&eacute; trottouaithe<br>
M'suthaient un gris mat&icirc;n d&eacute; dg&ecirc;les et scou&acirc;les.<br>
Amont la ruette j'allais - et j'tais &agrave; si&eacute;the<br>
Un gar&ccedil;on &agrave; marchi sus la muth&acirc;le.<p>

Trop haut... trop d'vent... mais n''y'avait pon d'dangi.<br>
Les ailes du jour sou&ocirc;t'naient l'saint reintchiv&acirc;le.<br>
Tchi mithacl'ye... J'admithais la balanch'chie<br>
D'chu gar&ccedil;on tchi marchait sus la muth&acirc;le.<p>

Pus tard, j'marchais ava l&eacute; mont, acouo<br>
Eune fais souos la plyie, d'l'&ecirc;cole o&ugrave;'est qu'j'trav&acirc;le.<br>
Tch'est qu'i' m'dgettait? La b&ecirc;te &agrave; tchique tch&eacute;thaud:<br>
Un gros ni&egrave;r-et-blianc cat sus la muth&acirc;le.<p>

L&eacute; cat 'tait l&agrave;, ouaithe qu&eacute;, mucre et mouoilli,<br>
Nou n'e&ucirc;sse pon creu qu'il ait un r'gard tchi sc&acirc;le.<br>
Tchi v&icirc;sion sa&ucirc;ss&eacute;e d'annima d'chorchi<br>
Qu'chu dgi&acirc;bliot&icirc;n d&eacute; cat sus la muth&acirc;le!<p>

Mais l'arl&eacute;v&eacute;e, j'eumes deux-trais br&icirc;ns d'sol&eacute;.<br>
M&eacute; v'l&agrave;, j'm'en fus par l'mont d&eacute; tchi qu&eacute; j'p&acirc;le.<br>
Coumme eune pons'r&ecirc;sse, j'ou&iuml;s un ma&ucirc;dit oua&icirc;s&eacute;...<br>
Eune mauve sauticottait sus la muth&acirc;le.<p>

Mousse, minette, mauve - eune bein malinne trinn't&eacute;!<br>
Et chutte d&egrave;rni&eacute;the, un monstre tchi piaille et ou&acirc;le.<br>
Tch'est qu'i' faut craithe? Ch'est-i' un s&icirc;ngne pouor m&eacute;,<br>
Ches av&egrave;rtis qu&eacute; j'vis sus eune muth&acirc;le?<p>

&nbsp;<p>
<i><a href="jerpoem.html">Geraint Jennings</a><br>
16/12/2000</i><p>
</TD></TR></TABLE></CENTER><p>


&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="bativoc.html">Les b&acirc;tisses</a><p>
<li><a href="maison.html">La ma&icirc;son</a><p>
<li><a href="witches_stones.html">Des pi&egrave;rres d&eacute; chorchi&egrave;rs</a><p>

</ul>
</font>

&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
