<HTML>

<!-- Mirrored from members.societe-jersiaise.org/geraint/jerriais/pain40million.html by HTTrack Website Copier/3.x [XR&CO'2014], Tue, 15 Jul 2025 13:50:59 GMT -->
<HEAD>
<TITLE>Forty Million Pounds</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Forty Million Pounds</h2><br/></font></center><p>


&quot;Y'a un moussieu A. M. Brady qui vint d'mouothi en Am&eacute;thique, et les gazettes disent qu'il a laissi dri&eacute;the li eunne fortune de Quarante Millions de Louis.&quot;<br/>
<br/>
Ch'est l'Bos qui vint d'me dithe cheunna; et j'ai ordre d'&egrave;scrithe un articl'ye la d'sus, et de dithe tch&egrave;s qu'je f'thais m&eacute;, Piteur Pain, si j'tais seul et unique h&eacute;thitchi d'chu Brady la.<br/>
<br/>
Ch'n'est qu'eunne supposition, bin entendu, car j'n'ai pon counaissaance de Brady's dans not' famille. Y'avait bin un Bradly qui fut moni&eacute;thement touollyi parmi nous, y'a eunne quarantaine d'ann&eacute;e; mais ch'tis la mouothi d'mort subite dans l's'envithons du Bowling green, et n'fut pon entou en amethique. Autrement, j'n'ai pon counaissance d'autchun Brady parmi nous; et nou n'trouve pon trace de chu nom la dans l'pedigree d'ma femme, qui r'monte &egrave;s temps ou-&egrave;s qu'Ou&eacute;sl&eacute; vint en Jerri - a ch'qu'ou dit.<br/>
<br/>
Mais quand m&ecirc;me, pour pli&eacute;the au Bos, j'nos n'allons suppos&eacute; qui nos est v'nu eunne lettre d'Am&eacute;thique, pour dithe d'all&eacute; sus la Cauchie, r'chev&eacute; eunne casse en sappe dans tchi y'etha Quarante Millions de Louis.<br/>
<br/>
Nos v'la don, touos les tr&egrave;s, sus la Cauchie, avec eunne chiviethe emprunt&eacute;e pour met' la casse d&eacute;dans - quand ou vindra! Et j'v&eacute; d&ecirc;j&agrave; d'la h&egrave;rtchinnie entre m&eacute; tchiq' clerque qu'&eacute;tha offuche la chose de voul&eacute; m'chergi quat' sous de Drou&ecirc;ts d'tchai. Mais j'finithai tout d'm&ecirc;me par payi: n'faut pon cont&eacute; d'trop pr&egrave;s quand nou r'ch&eacute;t eune &ecirc;schette, et que l'Estats ont si grand besoion de touos les quat' sous qui peuvent grat&eacute;.<br/>
<br/>
Nos v'la don qu'j'emboule ma chiveth&eacute;e, ov Lonore a souotn&eacute; la casse d'un bord et Laiz&eacute; d'l'autre, et j'arrivons endret l'office du &quot;Morning News&quot; ou-&egrave;s qu'je d'meuthons. Samuel nos badra un coup d'main a la mont&eacute; amont les d'gr&egrave;s, et a nos quatre j'ethons t&ocirc;t fait d'av&eacute; casse et cass&eacute;e dans la tchuizinne. Tandi que je d'vallai emprunt&eacute; un chiz&eacute; a fret de notr' engineer, Laiz&eacute; dounna eunne bouochie d'gache et un verre de biethe a Samuel, et Lonore cliergitha la tablye pour que nous faiche des pilles de Louis d'sus! des pilles de vingt louis chaque.<br/>
<br/>
Quand j'ramonttai, nou renvietha Samuel a san travas. Ch'n'est pas qu'j'aie rin a dithe contre chu gar&ccedil;on la. I' paie sa pension r&eacute;djullyi; i' n'b&eacute; pon (pas fort) il est trejous bin respectueux envers m&eacute;, et un p'tit mio amouotheux d'ma fille, j'pense. Mais faut pas s'fi&eacute; trop &egrave;s gens. I' n'&eacute;thait qu'a s'dithe qu'un louis sus quarante millions ne s'ait pas mantchi! et quand j'vindrais a fini d'compt&eacute; mes sous, je m'trouvthais a court dans men cartchulle, et i' faudrait r'qu&eacute;manchi.<br/>
<br/>
D'vant qu&eacute; d'c'menchi, j'dithais a Laiz&eacute;:  &quot;Ne v'chin eunne fortune qui nos vint je n'sais d'iou; j'pouvons nos afford&eacute; un mio d'extra pour eunne fais. Va nos accat&eacute; deux douzaine d'hitres, djix huit pour m&eacute; et tout l'restant entre t&eacute; et Lonore, et eunne livre du miyeu jambon d'siez Orviss.&quot; Et tandi qu'ou s'ait horte, Lonore et m&eacute;, nous mettrait a compt&eacute;.<br/>
<br/>
En attendant qu'la casse vinse, nou pouorrait s'inform&eacute; de tchiq bouan pliech'ment: tchiq bouonne soumme de rente sus un m&ecirc;nage (ne m'p&acirc;slez pas d'rente sus des maisons - v'la tchi brule, et ou-&egrave;s qu'ous en &ecirc;tes?) ou offuche eunne hypotque sus un clios, ou oquo en pr&ecirc;t&eacute; a tchiq Eglyise qui voudrai b&acirc;ti un cliochi (bouonne garantie qu'chet la)<br/>
<br/>
<i><a href="brambilo.html">Piteur Pain</a></i><br/>
<br/>
<br/>
<font size="-1"><i>(Our friend's conception of what is forty million pounds is exceedingly nebulous; neither has he understood our instruction. We want him to tell us, in his next article, how he thinks he would like to spend the income of this sum - which he wants to wheel home in a barrow - Editor)</i><br/></font>
<br/>
<i>Morning News 28/1/1914 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="sousvoc.html">L&eacute; vocabulaithe des sou en J&egrave;rriais</a><p>
<li><a href="moralisings.html">Moralisings on the Vanity of Riches</a><p>

<li><a href="paincoal3.html">Why coal cannot be cheaper</a><p>
<li><a href="painwareconomy.html">Piteur on War Economy</a><p>
<li><a href="painwages.html">Higher Wages All Round - and the Result!</a><p>
<li><a href="esriches.html">Suppliquation &egrave;s Riches</a><p>
<li><a href="caudle5l.html">Les Chinq Louis</a><p>
<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><a href="morttaxes.html">La mort et les taxes</a><p>
<li><a href="cahouain_incometax.html">L'imp&ocirc;t sur le r'venu</a><p>
<li><a href="chiffres.html">Des chiffres du passer</a><p>
<li><a href="gdfprix.html">Des prix fos!</a><p>
<li><a href="gdftasdsou.html">Les d'vis du Bouan'homme George</a><p>
<li><a href="gdfsou.html">Les d'vis du Bouan'homme George</a><p>
<li><a href="cahouain_millionnaithe.html">Le Chef me dit l'aut'e jour</a><p>
<li><a href="gdfbanqueroutes.html">Banqueroutes!</a><p>
<li><a href="banquedepargnes.html">Banque d'&Ecirc;pargnes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pain40million.html by HTTrack Website Copier/3.x [XR&CO'2014], Tue, 15 Jul 2025 13:50:59 GMT -->
</HTML>

