<HTML>

<!-- Mirrored from members.societe-jersiaise.org/geraint/jerriais/goodtimes.html by HTTrack Website Copier/3.x [XR&CO'2014], Tue, 15 Jul 2025 13:53:29 GMT -->
<HEAD>
<TITLE>How Mister Piteur had good times in his youth</TITLE>
<META  name="keywords" content="Jèrriais, Jersey language, langue normande, jersiais, langue jersiaise, Canada, Quebec, Gaspé, cod fishing, fisheries, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>How Mister Piteur had good times in his youth</h2></font></center><p>
&nbsp;<p>

J'disais y'a tchiq' temps que j'fut forgi un viage &agrave; la C&ocirc;te pour les Messieux Collas. J'nos en f&ucirc;mes de Jerri a bord du Boadicea, de tchi Captaine La Forge &eacute;tait ma&icirc;tre chu viage la. Y'avait eunne douzaine ou d'viers de passagi&egrave;rs dans la Chambre: Moussieu Pain, Moussieu Le Couteur, Mess Trachy, Mess Gaudin, et deus-tr&egrave;s cl&eacute;rques. Je n'tais pon d'la djingue de l'arri&egrave;the. M&eacute;, un forgeux, ou comprennez, n'tait pon d'hant&icirc;se ov la squad du quartchi-pont; j'tais du ch&acirc;t&eacute;, ov l'estchipage, et y m'm&icirc;ntes sus l'quart a Jim smith, l'preumi contre ma&icirc;tre.<br>
<br>
Chose &egrave;strange! ny'eut persounne de niet en nos n'allant: et si ch'n'est que l'lard 'tait rouetre, l'bistchuit magott&eacute;, l'beurre sall&eacute;, la graisse mouesie, et l'cook enteuth&eacute;, n'y'avait pon trop a s'piendre. Quand l'cook brulait sa soupe de paids, ou n'roussissait pon assez l'lobscouse, ou n'tchuisait pon l'duff, ou n'd&egrave;ssallait pon la mouothue, j'lis fichaines la t&ecirc;te dans eune bouq'tee d'ieau-d'm&eacute;, et l'affaithe amendait pou tchiq' jours.<br>
<br>
La terre 't&eacute; oquo couerte de m&eacute; quand j'arriv&icirc;mes a la Pointe: les graviers 'taient a nivl&eacute; l'gravi sis tchi qu'nou met la mouothue s'tchi. les tcherpentchiers 'taient a r'graie et peindre les berges de p&ecirc;que, ou a t&icirc;l&eacute; la membreuse d'un navithe sus les choutchets - le Warrior j'cr&eacute; - ; y'avait du monde a faithe des vigneaux sis tchi qu'nhou signe la mouothue en sortant du piclye. John Du Feu 'tait a martell&eacute; des grapins dans la forge, les cl&egrave;rques 'taient, coumme d'amord, a s'entre &egrave;sprouv&eacute; &agrave; tchi en fthait l'mains dans la boutique, et Moussieu Sam Collas 'tait dans l'office a mertchi bas les comptes - car, a la C&ocirc;te coumme partout - ch'est la m&eacute;rquethie qui sauve.<br>
<br>
Et ch'fut l&agrave; qu&eacute; j'passi mes djix huit mais a forgi d'la f&eacute;thalle de navithe, des grapins, des gaffes, - et &egrave;smoudre les coutieaux des trancheurs. L'navithe fut lanchi au S'tembre: toutes les femmes et filles de p&egrave;tcheurs vintent sus l'run, en crinolines les cl&egrave;rques rou&ocirc;naient alentou d'ieux coumme des bourdons a l'entou d'un preunnyi, et la clioche sounni pour &#147;all hands grog-oh&#148; deux fais dans la r'lev&eacute;e. L'temps s'mint squalleux quand vint l's&eacute;, et l'navithe qui v'nait d'&egrave;tre lanchi faillyi cou&ocirc;rre au plien dans Lance Cove. &#147;All hands and the cook&#148; pass&icirc;tes eunne partie d'la niet a port&eacute; s'cours, et l'navithe s'mint a l'abri au Bachin - mais l'bourgeais avait yeu peux! j'vos certifie.<br>
<br>
Jammais n'roubli&egrave;thai l'hiv&eacute; que j'passi l&agrave;! Ou paslez d'n&eacute;! Ch'est par la qui faut all&eacute; pour en vaie, d'la n&eacute;. V'la tchi qu'menche, fin Octobre, et nou ne r'v&eacute; pon la terre d'vant l'mais d'Mai en r'venant. J'en ai veu jusqu'a tchinze pids a des bords! J'ai veu des temps qu'en s'levant l'matin, nou n'pouait sorti par l'hue: fallait saut&eacute; d'hort par eunne f'n&ecirc;tre de chambre ov des pelles, et s'mettre a fou&icirc; la n&eacute; pour d&egrave;barass&eacute; la porte et les f'n&ecirc;tres de bas! Et d'la fret! Ch'est par l&agrave; que, quand nou pasle dehort dans la foret, les patholles gellent, et ch'n'est qu'au Printemps, quand l'Solet qu'menche a cauf&eacute;, qu'nou peut ou&eacute; ch'q'ua &eacute;tait dit en hiv&eacute;! Ch'fut l&agrave; qu'j'eu l'nez j'l&eacute;, eunne niet qu'j'avait 't&eacute; a un &#147;shake-down&#148; siez Patrick Maloney; j'avais rest&eacute; trop longtemps sou&ocirc;s l'portico a dithe good-bye a sa fille. Et ch'est de m&egrave;me qu'oquo au jour d'anni&eacute;t man nez est pus-a-co enfi&eacute; du bu, et jaunit par les vents d'Nord-Ou&egrave;s.<br>
<br>
Ch'fut ch't'hiv&eacute; qu'deus-tr&egrave;s d'nous jouimes eunne trique a &#147;fat Annie,&#148; la veuve qui lavait l'linge du cookroom. Ou d'meuthait toute seule, sus Stone Point, dans eunne p'tite maison en bouais ov rin qu'eunne porte et eunne f'n&egrave;re a quatre ozennes. Eunne n&eacute;the niet qu'ou dormait, j'lis tath&icirc;mes ses ozennes et j'djemmimes sa porte ov des pitchelles. Natuthellement, ou n'y viyait pon quand vint l'matin, et ou resti au liet eunne partie du jour attendant sinnette de matin. A la fin, ou se l'vit en s'en fut pour ouvri la porte. Pas moyen! Ch'en fut qu&eacute; l'surlendmain qu'un p&eacute;tcheux entendit sa capuchchie et qu'nou vint lis port&eacute; s'cour. Les clerques fudrent soupcounn&eacute;es d'av&eacute; fait l'coup, et l'Agent les mnichi d'lus r't&eacute;nnin un mais d'gages. Nou creut qu&eacute; p't'&egrave;tre ch'tait les tcherpentchiers - a cause de la tathe - et l'Reverend Moulpied en pasli l'Dinmanche en r'venant d'la tchaise, et pr&egrave;chi sus les siens qu'oppriment la veuve et l'orphelin.<br>
<br>
Mais &#147;fat Annie&#148; n'en mouothi pon; et quand ou vint cherchi l'linge sale a la cook room, j'lis baillimes un gros gobbin d'lard pour la consol&eacute;.<br>
<br>
&nbsp;<p>
<i><a href="brambilo.html">Piteur Pain</a></i><p>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="painnone.html">How Laiz&eacute; Would Have None Of It</a><p>
<li><a href="cannada1977.html">Portraits du Cannada</a><p>
<li><a href="cannada1911.html">Nuous Jersiais au Canada</a><p>
<li><a href="gdfheutheuse.html">He&ucirc;theuse rencontre</a><p>
<li><a href="siezse.html">Nou-s-est oquo mus d' &ecirc;tre siez s&eacute;</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li><a href="abetot2.html">A b&eacute;t&ocirc;t, Jerriais</a><p>
<li><a href="cannada.html">Les Prov&icirc;nces du Cannada</a><p>
<li><a href="totemes.html">Les M&acirc;ts d'T&ocirc;t&egrave;mes</a><p>
<li><a href="gdfrobins.html">Les runs des Rob&icirc;ns</a><p>

<li><a href="pequethies.html">Les P&ecirc;quethies d'la C&ocirc;te</a><p>
<li><a href="gdfottawa.html">Ottawa - la belle capitale du Cannada!</a><p>
<li><a href="gdfottawa2.html">Ottawa</a><p>
<li><a href="gdfottawa3.html">Ottawa</a><p>
<li><a href="gdfottawa4.html">Ottawa</a><p>
<li><a href="gdfcannada.html">Au Cannada</a><p>
<li><a href="gdftchipays.html">Tchi pays!</a><p>
<li><a href="cannada1937.html">L&eacute; J&egrave;rriais au Cannada</a><p>
<li><a href="gdfcote2.html">Les J&egrave;rriais &agrave; La C&ocirc;te</a><p>
<li><a href="gdfcote3.html">Les J&egrave;rriais &agrave; La C&ocirc;te</a><p>
<li><a href="ocannada.html">Oh Cannada</a><p>
<li><a href="gdfdispose.html">L'homme propose, mais Dgieu dispose</a><p>
<li><a href="noue/cannada.html">The Jersey Society in Canada</a><p>
<li><a href="farcethie.html">La farc&eacute;thie</a><p>
<li><a href="farces_chapelle.html">Des farces dans la chapelle</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/goodtimes.html by HTTrack Website Copier/3.x [XR&CO'2014], Tue, 15 Jul 2025 13:53:29 GMT -->
</HTML>
