<HTML>
<HEAD>
<TITLE>Sans m&egrave;rques</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Sans m&egrave;rques</h2></font></center><p>

La S&egrave;rbie g&acirc;ngnit la comp&eacute;tition &Ucirc;rovision ch't' ann&eacute;e auve eune bouonne chanson, mais y'avait des pliaintes (et chenna sustout au Rouoyaume Unni tchi r'chut des m&egrave;rques d&eacute; ra&icirc;que deux pays) qu&eacute; touos les va&icirc;th&icirc;ns d'la S&egrave;rbie vot&icirc;tent pouor chutte chanson-l&agrave; et qu&eacute; chenna n'tait pon du f&egrave;rre-pliaie. Tout coumme la S&egrave;rbie avait r'chu tant d'm&egrave;rques des pays du Vou&ecirc;t qu'm&ecirc;me si les pays d'l'&Ecirc;st avaient 't&eacute; exclius d'la vot'tie la m&ecirc;me chanson &eacute;thait g&acirc;ngni.<br/>
<br/>
Parmi les gronm&acirc;cheurs, y'en avait tchi propos&icirc;tent qu&eacute; si touos les pays Britanniques lus s'pathaient, y'&eacute;thait assez d'vouaix pouor contr&eacute;-balanchi les cheinnes des Balkans. L'Angli&eacute;t&egrave;rre, Galles, l'&Ecirc;cosse, l'Irlande du Nord, l'<a href="vannin.html">&Icirc;le d&eacute; Man</a>, <a href="dgernesy_paraisses.html">Dg&egrave;rn&eacute;sy</a> et bein seux J&egrave;rri d&eacute;vthaient voter s'path&ecirc;ment. L&eacute; Bailli avait dit dans san discours du Jour d'la Lib&eacute;th&acirc;tion qu&eacute; j'sommes un &ecirc;tat pus souv&eacute;rain qu'janmais, mais j'ai des doutanches qu'i' n'p&acirc;lait pon d'&Ucirc;rovision.<br/>
<br/>
Si j'av&ecirc;mes &agrave; voter en &Ucirc;rovision &icirc;nd&eacute;pendamment, j'&eacute;th&ecirc;mes &agrave; pr&eacute;senter eune chanson &agrave; nous. Mais j'avons-t-i' assez d'hoummes habilyis en femmes ou d'<a href="pllumes.html">poules tchi chantent en co</a> pouor satisfaithe chein tchi patha&icirc;t &ecirc;t' la tradition d'chutte comp&eacute;tition?<br/>
<br/>
Au mains j'avons des sounneurs et des chanteurs. L&eacute; grand conc&egrave;rt du Jour d'la Lib&eacute;th&acirc;tion m'n&eacute; par l'Sieur G&eacute;rard L'Feuvre 'tait mangnifique et ch'tait bein d'ou&iuml; les po&eacute;sies en J&egrave;rriais liues par Ursula Taylor sus la strade. Et coumme tr&eacute;jous, dans la Pi&egrave;che d'la Lib&eacute;th&acirc;tion la chant'tie d'<a href="normandie.html">Man Bieau P'tit J&egrave;rri</a> par Sadie Rennard 'tait un plia&icirc;si. Mais j'fus ravi d'li&eacute;the qu&eacute;, s'lon l'rapport dans la g&acirc;zette, ou chantit en Fran&ccedil;ais. Nou-fait, Man Bieau P'tit J&egrave;rri a des patholes en J&egrave;rriais et en Angliais. L'antienne tch'est en Fran&ccedil;ais est <a href="normandie.html">Ma Normandie</a>.<br/>
<br/>
La date-l&icirc;nmite d'la comp&eacute;tition pouor choua&icirc;si officiellement eune antienne est la f&icirc;n du mais d'Juilet. Les cheins tchi veulent nonminner lus antienne pr&eacute;f&eacute;th&eacute;e sont encouothagis d'env'yer lus formes pouor chutte date-l&agrave;. Nou peut s&eacute; d'mander si la comp&eacute;tition s'sa organn&icirc;s&eacute;e pust&ocirc;t coumme la cheinne d'&Ucirc;rovision. Nou-s'en va-t-i' voter par p&acirc;raisses? &quot;N&eacute; v'ch&icirc;n les r&ecirc;sultats du vote Saint Cli&eacute;mentais: dgi&ecirc;x m&egrave;rques... douze m&egrave;rques... &quot;<br/>
<br/>
L's &Ecirc;tats ont fliantchi hors les r'formes &ecirc;lectorales propos&eacute;es &agrave; ches drein, mais i' n'ont pon consid&eacute;th&eacute; la p&ocirc;ssibilit&eacute; d'aver d's &ecirc;lections &agrave; l'&Ucirc;rovision. Si nou pou&ocirc;rrait t&eacute;l&eacute;voter pouor les S&eacute;nateurs, l's &ecirc;lecteurs s'saient pus entch&eacute;thinn&eacute;s sans doute - sustout si les candidats lus habilyaient en costeunmes d'argent auve d'l'&ecirc;tinchelle. Mais viyant l'pou&ocirc;rre r&ecirc;sultat d'l'entr&eacute;e du Rouoyaume Unni en &Ucirc;rovision ch't' ann&eacute;e, i' n'vaudrait pon s'habilyi en h&ocirc;tesse d'l'air.<br/>
<br/>
<i><a href="jerpoem.html">Geraint Jennings</a>
2007</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="musvoc.html">La musique</a><p>

<li><a href="chantdjerri.html">Chant d'J&egrave;rri</a><p>

<li><a href="sarkfolkfestival2012.html">Au Festival S&egrave;rtchais d&eacute; Folk 2012</a><p>

<li><a href="jerseylive.html">Sonne don, sonneux</a><p>
<li><a href="dgitariste.html">L&eacute; dgitariste au m&ucirc;s&eacute;e</a><p>
<li><a href="9dmai.html">L&eacute; Jour d'la Lib&eacute;th&acirc;tion</a><p>
<li><a href="libethation2012.html">L&eacute; Jour d'la Lib&eacute;th&acirc;tion</a><p>
<li><a href="libethation2011.html">L&eacute; Jour d'la Lib&eacute;th&acirc;tion 2011</a><p>

<li><a href="concertdorgue.html">Un conc&egrave;rt d'orgue</a><p>
<li><a href="violons.html">L'&eacute;cho des violons</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
