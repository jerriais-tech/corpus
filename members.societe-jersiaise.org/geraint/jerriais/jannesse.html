<HTML>

<!-- Mirrored from members.societe-jersiaise.org/geraint/jerriais/jannesse.html by HTTrack Website Copier/3.x [XR&CO'2014], Tue, 15 Jul 2025 13:55:14 GMT -->
<HEAD>
<TITLE>J&egrave;rri comme j'l&eacute; connaissais dans ma jannesse</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><center><font color="#215e21"><h2>J&egrave;rri comme j'l&eacute; connaissais dans ma jannesse</h2></font></center></P>


<P>La vie 'tait pus paisibl'ye qu'au jour d'aniet.</P>
<P>Y'avait bein p'tit d&eacute; motos sus les routes. Ch'tait pus ou mains des vannes &agrave; j'va et des qu&egrave;rres - y'avait &eacute;tout des <a href="bike.html">bikes</a>. Et, dans bein des cas, l&eacute; monde marchait m&ecirc;me d&eacute; longues distances.</P>
<P>Y'avait pus d'f&egrave;rmes qu'au jour d'aniet; i' 'taient pus p'tites. Les <a href="vaque.html">vaques</a> 'taient traites &agrave; la main. En hiv&eacute;, y'avait l'usage d&eacute; lant&egrave;rnes pour la leunmi&eacute;the pour la traithie et souongni les bestchiaux.</P>
<P>Au s'tembre, les f&egrave;rmi&egrave;rs allaient coper la fe&ucirc;gi&eacute;the sus la falaise. Ou s&egrave;rvait pour du liet pour les couochons et les bestchiaux. I' copaient du geon pour les j'vaux et i' 'tait p&acirc;ss&eacute; dans eune machinne qui l'copait tout p'tit et ch'na lus &eacute;tait donn&eacute; auve d&eacute; l'avaine.</P>
<P>Dans la ma&icirc;son, ch'tait des lampes &agrave; paraffinne pour la veue, et pis l&eacute; grais &agrave; fou pour s&eacute; ca&ucirc;ffer au s&eacute;.</P>
<P>&Agrave; Nou&eacute;, nou ca&ucirc;ffait l&eacute; grand fou auve du geon et du bouais, et nou boulandgait du <a href="pain_jerriais.html">pain</a> sus des fielles d&eacute; chour, d'la g&acirc;che &agrave; fou et des <a href="paisaufou.html">pais au fou</a>.</P>
<P>Nou p&acirc;lait tr&eacute;jous en J&egrave;rriais, car touos les va&icirc;s&icirc;ns 'taient des J&egrave;rriais. Ch'tait-l&agrave; la langue des temps-l&agrave;. Ch'tait-l&agrave; la vie d&eacute; nos jannes jours.</P>
<P>I' faut esp&eacute;ther qu&eacute; j'pouvons t&acirc;chi d&eacute; pr&ecirc;s&egrave;rver tout ch'na qui nos &agrave; 't&eacute; donn&eacute; dans l'p&acirc;ss&eacute;.


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="chiffres.html">Des chiffres du passer</a><p>

<li><a href="gdfjep75.html">L&eacute; Passage du temps</a><p>

<li><A HREF="100ans.html">Y'a chent ans</A><p>

<li><a href="change100.html">Les changements q'ya yieu en Jerri</a><p>
<li><a href="gdfchange.html">Tchi changements!</a><p>
<li><a href="progres.html">Le Progr&egrave;s</a><p>
<li><a HREF="gdfprogres.html">L&eacute; progr&eacute;s</a><p>
<li> <a href="setheebouleversee.html">Eune S&eacute;th&eacute;e Boulev&egrave;rs&eacute;e</a><p>
<li><a href="reveelie.html">L&eacute; R&ecirc;ve</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jannesse.html by HTTrack Website Copier/3.x [XR&CO'2014], Tue, 15 Jul 2025 13:55:14 GMT -->
</HTML>
