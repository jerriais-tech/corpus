<HTML>

<!-- Mirrored from members.societe-jersiaise.org/geraint/jerriais/fedetha.html by HTTrack Website Copier/3.x [XR&CO'2014], Tue, 15 Jul 2025 13:50:07 GMT -->
<HEAD>
<TITLE>F&eacute;d&eacute;tha dans l&eacute; Ch'na?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>F&eacute;d&eacute;tha dans l&eacute; Ch'na?</h2></font></center><p>
<br/>
<a href="iles.html"><IMG SRC="iles.jpg" align="right" HEIGHT=350 border=0 alt="Les &Icirc;les d'la Manche"></a>
<br/>
Les crapauds et l's &acirc;nes sont-i' d'avis d'co-op&eacute;ther? &Agrave; ches drein nou-s'a r'ou&iuml; p&acirc;ler des beinfaits d'eune ch&acirc;r'rie d'&egrave;rsources et d'politiques entre les deux bailliages. L&eacute; S&eacute;nateu Routier a propos&eacute; l'id&eacute;e d'un marchi c'mun s&eacute;non eune unnion &icirc;nsulaithe. Et j'avons d&ecirc;j&agrave; appouaint&eacute; eune p&egrave;rsonne pouor contr&ocirc;ler la se&ucirc;th't&eacute; des vols dans les deux bailliages.<br/>
<br/>
&Eacute;pis acouo nou-s'a ou&iuml; p&acirc;ler d'eune f&eacute;d&eacute;th&acirc;tion si'en cas j'sommes &agrave; avanchi pouor l'&icirc;nd&eacute;pendance. Assa, y'a d's &icirc;les tch'ont f&eacute;d&eacute;th&eacute;: par exempl'ye, Saint Kitts et Nevis, les Comores et l's &Ecirc;tats F&eacute;d&eacute;th&eacute;s d'Micron&eacute;sie. Mais nou dait dithe qu'i' y'a ieu des tr&eacute;bules ava&ucirc; l&eacute; c'm&icirc;n d'la f&eacute;d&eacute;th&acirc;tion.<br/>
<br/>
S'lon l'patron r&ecirc;ussi du Cannada (f&eacute;d&eacute;th&eacute; en 1867) et l'Australie (f&eacute;d&eacute;th&eacute;e en 1901), l&eacute; gouv&egrave;rn&eacute;ment Britannique avait engib&acirc;tr&eacute; des f&eacute;d&eacute;th&acirc;tions dans tchiques colonnies &agrave; seule f&icirc;n d'paver l&eacute; c'm&icirc;n v&egrave;rs l'&icirc;nd&eacute;pendance. Mais la F&eacute;d&eacute;th&acirc;tion Centrafritchaine (ou la F&eacute;d&eacute;th&acirc;tion d'la Rhod&eacute;sie et du Nyasaland), fond&eacute;e en 1953, fut passecrite en 1963 par la hal'lie d's &icirc;nt&eacute;th&ecirc;ts des m&acirc;jorit&eacute;s des popul&acirc;tions des t&egrave;rritouaithes. <br/>
<br/>
&Eacute;pis l'histouaithe d'la F&eacute;d&eacute;th&acirc;tion d's &Icirc;ndes du Vou&ecirc;t nos mouontre qu'i' y'a souvent du disteurb&eacute; entre l'b&eacute; et l'morc&eacute;. Chutte f&eacute;d&eacute;th&acirc;tion-l&agrave; d'&icirc;les &egrave;s Cara&iuml;bes fut fond&eacute;e en 1958, mais la Jama&iuml;que donminnait du c'menchement. Du h&egrave;rtch&icirc;n entre l's &icirc;les m'nit &agrave; la tch&ecirc;te d'la f&eacute;d&eacute;th&acirc;tion en 1962 quand la Jama&iuml;que d'v&icirc;nt &icirc;nd&eacute;pendante. Parmi les t&egrave;rritouaithes &ecirc;chou&eacute;s, y'avait l'unnion d'Saint Christophe-Nevis-Andgulle. L'&Icirc;le d&eacute; l'Andgulle n'avait janmais voulu &ecirc;t' p&ecirc;trie dans l'm&ecirc;me tro qu'les aut's &icirc;les: ou r'voltit en 1967 et 1969, fut s'path&eacute;e adminnistrativement en 1971 et tchittit l'unnion en 1980. Saint Kitts et Nevis d'v&icirc;ntent &icirc;nd&eacute;pendants coumme eune f&eacute;d&eacute;th&acirc;tion en 1983, mais les deux &icirc;les ont h&egrave;rtch&icirc;ngni d'pis. La m&acirc;jorit&eacute; d's &ecirc;lecteurs d'Nevis vot&icirc;tent en 1998 en faveu d'tchitter la f&eacute;d&eacute;th&acirc;tion, mais sans les deux-tchi&egrave;rs d'mand&eacute;s par la constitution.<br/>
<br/>
Ch'est-i' p&ocirc;ssibl'ye qu'eune f&eacute;d&eacute;th&acirc;tion d's &Icirc;les d'la Manche pou&ocirc;rrait enduther? J&egrave;rri donminn'nait, sans doute, en ristchant d'tou&ocirc;nner la f&eacute;d&eacute;th&acirc;tion en crapa&ucirc;dgi&eacute;the. N'oublions pon qu'les Andgulliens m&egrave;rquent l&eacute; trente d&eacute; Mai coumme la Journ&eacute;e d'l'Andgulle - l'anniv&egrave;rsaithe d'la flianqu'thie horte d&eacute; l'&icirc;le en 1967 d'la Police Rouoyale d'St Kitts. L's &acirc;nes sont t&ecirc;touongnes, mais i' codp&icirc;sent bein d&ucirc;. Si j'sommes &agrave; nos f&eacute;d&eacute;ther, i' n'faudra pon qu'la police d&eacute; J&egrave;rri sait codp&icirc;s&eacute;e horte d&eacute; Dg&egrave;rn&eacute;sy auve toute la p&ecirc;que d'andgulle!<br/>
<br/>
<i><a href="jerpoem.html">Geraint Jennings</a>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="couljer.html">La couleu d'J&egrave;rri</a><p>
<li><a href="constitution.html">Les constitutions</a><p>
<li><a href="senat.html">L&eacute; S'na du S&eacute;nat</a><p>
<li><a href="depend.html">Chenna d&eacute;pend</a><p>
<li><a href="etats.html">Les &Ecirc;tats d' J&egrave;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/fedetha.html by HTTrack Website Copier/3.x [XR&CO'2014], Tue, 15 Jul 2025 13:50:07 GMT -->
</HTML>
