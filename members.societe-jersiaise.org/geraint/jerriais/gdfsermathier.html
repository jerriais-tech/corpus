<HTML>

<!-- Mirrored from members.societe-jersiaise.org/geraint/jerriais/gdfsermathier.html by HTTrack Website Copier/3.x [XR&CO'2014], Tue, 15 Jul 2025 13:47:07 GMT -->
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>


 &quot;As-tu ou&iuml; qu&eacute; l'bouan'homme Amice L&eacute; Cacheux s'en va s'&egrave;rmathier?&quot; M&ecirc;rayeu m&eacute; d'mandit l'aut s&eacute;:  <br/>
<br/>
 &quot;I' m'sembl'ye en aver ou&iuml; tchique bourdon'nie,&quot; j'l&icirc; r&ecirc;ponnis.  <br/>
<br/>
 &quot;Bon! Tu n'me l'avais pas dit! s'f&icirc;t M&ecirc;rayeu. <br/>
<br/>
 &quot;Bah!&quot; j'l&icirc; dis: &quot;L'y-a longtemps qu&eacute; j'l'avais oubl'yi&eacute;! J&eacute; n'prends pas d'avis &agrave; tout l'b&ecirc;t&icirc;n qu'nou ouait d'temps en temps, m&eacute;. Un homme a bein d'aut' chose &agrave; l'&icirc;-ottchuper l'esprit sans s'embeter la t&ecirc;te d'un tas d'noill&icirc;n d'm&egrave;me. Enfin; Si ch'est vrai, i' d&eacute;v'thait aver pus d'avis &agrave; s'n'&acirc;ge! Il est vyi comme les rues et b&ecirc;te comme eune ouaie tchi coue sus des pi&egrave;rres! Tch'est qui voudrait mathier chu vi&egrave;r nieaum&icirc;n-l&agrave;?&quot; <br/>
<br/>
 &quot;Man doue d'la vie, auve touos ses h&egrave;rp&icirc;ns i' n'&eacute;thait pon d'peine &agrave; trouver eune femme s'il en voulait ieune!&quot; M&ecirc;rayeu m'd&icirc;t:  <br/>
<br/>
 &quot;Mais il en a d&ecirc;j&agrave; ieu trais!&quot; j'l&icirc; dis:  <br/>
<br/>
 &quot;Ch'n'est pon eune raiethon pourtech'&ecirc;qu'i' n'en prendrai pon eune quatri&egrave;me!&quot; ou'm'd&icirc;t: &quot;V'la tchi montre tch'i' connait la valeu d'eune femme chu pouor' homme!&quot; <br/>
<br/>
 &quot;Quant &agrave; m&eacute;, j'm'en fiche,&quot; j'li dis: &quot;Si'i' veur s'&egrave;rmathier, ch'est d'ses affaithes. Mais j&eacute; n'vai pon comment qu'eune femme voudrait mathier un vyi comme li. I' faudrait qu'oulle &eacute;thait envie d'un homme.  Enfin: Ch'est vrai qu'l'y-a du drap &agrave; la boutique pour tous! As-tu ou&iuml; tch'est qu'i's'en va mathier?&quot; <br/>
<br/>
 &quot;Mais oui!&quot; ou' m'd&icirc;t: &quot;Ch'est la bouannefemme Missis Le Boeu!&quot;  <br/>
<br/>
 &quot;Bon,&quot; j'l&icirc; dis: &quot;La vielle Bett&eacute; L'Boeu? Eh bein sem'n&acirc;ge! Oulle est pus vielle qu&eacute; li! I' d&eacute;v'thait au mains en mathier ieune tch'est janne assez pour l&eacute; souagni et l&icirc; frotter l'dos. Il est plein d'rhoumatisses. I' patha&icirc;t tch'il en est ch&egrave;rgi comme la mo&ucirc;que &agrave; myi! Mais ch'est pour li. Il en a fait d'toutes les sortes dans sa vie s&eacute;non d'la bouanne. Iun d'ches jours i' s'en va touanner ses quat' fi&egrave;rs en l'air, ch'est pourtchi i' f'tha mus d&eacute; s'd&ecirc;p&ecirc;chi quandis tch'il a la force d'aller &agrave; l'&eacute;gl'yse pour s&eacute; faithe mathier!&quot; <br/>
<br/>
 &quot;Mais i' n'dait pon &ecirc;t' si malade comme tu voudrais nouos l'dithe,&quot; m&eacute; d&icirc;t M&ecirc;rayeu: &quot;J'ai oui tch'il a fait d's'arrangements pour aller en France pour la leune de myi! Et pis, i' s'en vont par avion, &eacute;tout! Ch'n'est pon d'la p'tite biethe, valet!&quot;  <br/>
<br/>
 &quot;Eh bein, il a assez d'sou pour l&eacute; faithe,&quot; j'l&icirc; dis: &quot;Mais i' faut tch'il aime chutte bouannefemme-l&agrave; pour en d&ecirc;penser tant, car i' cartel'lait un liard en quatre. Ch'est-i' b&eacute;, qu'l'amour, tout d'm&egrave;me!&quot; <br/>
<br/>
 &quot;L'ya-t-i' longtemps qu'oulle est veuve, lyi, Missis L&eacute; Boeu?&quot; M&ecirc;rayeu m&eacute; d'mandit: <br/>
<br/>
 &quot;J'pense tch'i' l'y-a dans les tch&icirc;nze ou seize ans,&quot; j'l&icirc; r&ecirc;ponnis: &quot;J&eacute; n'crai pon qu'tu l'as connu, t&eacute;. Ch'tait un bouan vi&egrave;r corps. J'm'&egrave;rsouveins tout-a-fait bein d'li viyant tch'i' marchait en pithette, et quand j'tais mousse &agrave; l'&ecirc;cole j'm'arr&ecirc;tais tr&eacute;jous &agrave; l'&egrave;rgarder quand j&eacute; l'passais dans la route. Au r'nouv&eacute;, i' tchillait toutes les flieurs tchi'i' viyait l'long des foss&eacute;s. J'crai bein tch'i' les donnait &agrave; la bouannefemme quand i' r'v&eacute;nait siez li. J'sais bein tch'il' aimaient hardi les flieurs car il' avaient l'pus bieau gard&icirc;n du va&icirc;s&icirc;nn&eacute;. I' travaillait &agrave; san jour, et i' n'avait pon d'peine &agrave; trouver du trav&acirc;s car il 'tait bouan travailleux. Au D&icirc;nmanche l'arl&eacute;v&eacute;e il allai tr&eacute;jous s'assiethe sus l'haut des falaises aupr&eacute;s du Ch&acirc;t&eacute; d'Grosnez, et ch'tait ch't'habitude-l&agrave; tchi fut cause d&eacute; sa mort, au pouor' bouan'homme!&quot; <br/>
<br/>
 &quot;P&egrave;rsonne n'a janmais connut pour l&eacute; seux tch'&ecirc;qui' s'arrivit, - mais san corps fut trouv&eacute; au pliain au pid des fallaises un Lundi mat&icirc;n. J'ai tr&eacute;jous pens&eacute;, m&eacute;, tch'il'&ecirc;prouvit &agrave; tchilli des flieurs et tchi'i' p&egrave;rdit s'n'&ecirc;tchilibre et s'drotchi ava la fallaise!&quot; <br/>
<br/>
<i> <a href="lefeuvre.html">George d'La Forge</a> <br/>
 23/5/1951 <br/></i>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfphlippefitchet.html">Les d'vis du Bouan'homme George</a><p>
<li><a href="gdfvillais.html">Les d'vis du Bouan'homme George</a><p>
<li> <a href="vieirsgarcons.html">Eunne chance pour les vieirs gar&ccedil;ons</a><p>
<li><a href="vier_garcon2.html">L'&Egrave;rpenti d'un Vi&egrave;r Gar&ccedil;on</a><p>
<li><a href="3veuves.html">Tr&egrave;s veuves contre un veuvi</a><p>
<li><a href="pmmathiages.html">Les mathiages d'agniet et d'aut'fais</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="pmpeace2.html">Peace and Quiet in the Home</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfsermathier.html by HTTrack Website Copier/3.x [XR&CO'2014], Tue, 15 Jul 2025 13:47:07 GMT -->
</HTML>

