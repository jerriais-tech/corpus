<HTML>

<!-- Mirrored from members.societe-jersiaise.org/geraint/jerriais/elections_14.html by HTTrack Website Copier/3.x [XR&CO'2014], Tue, 15 Jul 2025 13:52:01 GMT -->
<HEAD>
<TITLE>La grande &ecirc;lection</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La grande &ecirc;lection</h2></font></center><p>

&quot;Eh bein,&quot; s'fit la Merrienne apr&egrave;s l'tais, Jeudi au s&eacute;, &quot;il est hors, don, chu chier Gouv&eacute;rneux. H&eacute;las! tchi perte pour J&ecirc;rri.&quot;<br/>
<br/>
&quot;V&egrave;the, ch'est bein seux,&quot; j'l'y dit, &quot;mais ach'teu tch'y n'est p&ucirc;s ichin parmi nous, n'y'a qu'une chose &agrave; faithe. Ch'est d'l'y souhait&eacute; bouonne sant&eacute; et toute prosp&eacute;thit&eacute; pour le restant d'sa vie, et d'&eacute;speth&eacute; qu'san succ&eacute;sseur s'sa aussi bouon.&quot;<br/>
<br/>
&quot;J'voudrais l'craithe,&quot; ou dit, &quot;mais chest un navigant &agrave; chein qu'nou m'a dit, et j'ai tr&eacute;jous oui tchi faut s'm&ecirc;n&eacute; d'un homme tch'a tait en m&eacute;. Y pathait tch'ils ont des femmes partout, et qu'les filles et femmes tchy s'fient d'sus ont tr&eacute;jous occasion d'lus en r'penti. Mais enfin, ch'n'est pas tout chonna. Tu'as tait en ville agniet, et sans doute tu'as veu des <a href="st_jean.html">Saint-Jeannais</a>. Quand tu r'vint Lundi au s&eacute; pass&eacute; onze heuthes de la nomin&acirc;tion tu m'dis que l'Sieur Luce avait tait hardi applaudi, et l'sieur Le Vesconte la m&ecirc;me chose, mais que personne ne pathaissait sav&eacute; tch&egrave;squ'y s'n'allait g&acirc;gni. Ach'teu, tch&egrave;sque nou t'a dit en ville?&quot;<br/>
<br/>
&quot;Le pre&ucirc;mi&eacute; qu'j'ai rencontr&eacute;,&quot; j'l'y dit, &quot;ch'tait aupi d'la Vieille Eglyise. Quand j'y'ai pos&eacute; la tch&eacute;stchon, y m'a raiponnu qu'&agrave; s'n'id&eacute;e les deux candidats taient &agrave; bein pr&egrave;s &ecirc;gaux. Il avait &ecirc;tudi&eacute; la liste &eacute;lectorale le s&eacute; de d'vant avec sa bouonnefemme, et taient v'nus &agrave; la conclusion que si un certain &ecirc;lecteur d'la H&eacute;rupe d&ecirc;cidait Lundi tch'il tait trop embarrass&eacute; pour all&eacute; vot&eacute;, le Sieur Luce avait une chance. Mais, contre chonna, sa bouonnefemme, tch'y va cou&ocirc;re les qu'mins toutes les arlev&eacute;es drainement a ou&iuml; qu'une sertaine p&acirc;raissienne dans l'Nord a grand peux qu'chu jour-l&agrave; ou s'trouv'tha au liet en proc&egrave;s d'faithe une addition &agrave; sa famille. Si ch'est d'm&ecirc;me, che s'sa une vote de mains pour le Frainque. Pour dithe vrai, il ajouotit, &quot;les choses sont m&ecirc;l&eacute;es, car quand j'f&icirc;mes notre caltchul j'e&ucirc;mes &agrave; mettre de c&ocirc;t&eacute; une bouonne do&ucirc;zaine de femmes tch'y n'veulent pas dithe tch&egrave;squ'y s'en vont faithe.&quot;<br/>
<br/>
&quot;Comme chonna,&quot; s'fit la Merrienne, &quot;tu n'en n'tais pas p&ucirc;s savant.&quot;<br/>
<br/>
&quot;Nan,&quot; j'l'y dit, &quot;et un mio p&ucirc;s tard, quand j'trouvit un autre Saint-Jeannais dans la <a href="rueddriethe.html">Rue d'Dri&egrave;the</a>, ch'est la m&ecirc;me boutique. Y'a trais vouaix dans la maison, mais y n'voulit jamais m'dithe de tchi c&ocirc;t&eacute; qui sont. Quant au r'sultat y consid&egrave;the que si l'Sieur Luce a la m&acirc;jorit&eacute; il y veindra, et la m&ecirc;me chose s'applique &agrave; Clifford Le Vesconte, J'fit d'man m&ucirc;s pour le p&eacute;rsuad&eacute; d'man dithe un mio p&ucirc;s long, mais j'&eacute;thais aussi bein m'adress&eacute; a un but d'bouais.&quot;<br/>
<br/>
&quot;Y m'semblye,&quot; dit Merrienne, &quot;que tu n'rencontrit que d's'imb&eacute;ciles et des mani&egrave;thes d'idiots. Et pourtant, j'avais tr&eacute;jous creu qu'les Saints-Jeannais taient du monde int&eacute;lligents.&quot;<br/>
<br/>
&quot;Ch'n'est pas l'int&eacute;lligence tchi l&ucirc;s manque,&quot; j'l'y dit, &quot;mais comme nous <a href="st_ouen.html">Saint-Ouennais</a> y peuvent faithe de l&ucirc;s b&ecirc;te quand y veulent. J'en vit deustrais autres dans l'couthant d'la matin&eacute;e, mais yun tait seux que l'Clifford n'pouvait pas perdre, et un autre &ecirc;galement certain qu'Lundi au s&eacute;, s'n'adv&eacute;rsaire s'sait port&eacute; en triomphe par ses supporteurs &agrave; l'Hotel d'l'autre bord de la route.<br/>
<br/>
&quot;Grand doux!&quot; ou s'fit, &quot;ch'n'est pas comme nos vieilles &ecirc;lections ichin &agrave; Saint-Ou, quand nou pouvait &ecirc;tre seux le s&eacute; de d'vant, &agrave; yunne ou deux vouaix d'pr&egrave;s.&quot;<br/>
<br/>
&quot;Bliaume les femmes pour chonna,&quot; j'l'y dit. Un homme nou peut s'fi&eacute; d's&ucirc;s, mais jamais nous n'peut &ecirc;tre suex qu'une feme ne change'gea pas d'opinion &agrave; la d&eacute;rn&eacute; minute. Ach'teu, y'a une autre chose tchi faut que j'te diche. Lundi au s&eacute; le Crieux Public s'en va &ecirc;tre l&agrave; avec sa clioche et san 'Oyez! Oyez! Oyez!' pour annonc&eacute; le <a href="viermarchi.html">Vier Marchi</a> du temps pass&eacute; tchi sont &agrave; organ&icirc;s&eacute; pour Sam'di, la s'maine tchi veint. Ch'est pour une raide bouonne cause, et ch'est &egrave;s campagnards d'aidgi autant comme y peuvent.&quot;<br/>
<br/>
&quot;Si ch'est d'm&ecirc;me,&quot; ou dit, &quot;ch'est d&eacute;cid&eacute;. J'm'en vas &agrave; Saint-Jean Lundi au s&eacute;.&quot;<br/>
<br/>
<a href="lebrocq.html">Ph'lip</a><br/>
<br/>12/9/1953<br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>

<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/elections_14.html by HTTrack Website Copier/3.x [XR&CO'2014], Tue, 15 Jul 2025 13:52:01 GMT -->
</HTML>
