<HTML>
<HEAD>
<TITLE>Des Nouvelles d&eacute; J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des Nouvelles d&eacute; J&egrave;rri</h2></font></center><p>

<font size="-1"><i>Fort Lauderdale, Florida,</i><br/>
<i>U.S.A.</i><br/>
<br/>
<i>L&eacute; 25 d&eacute; mar, 1972.</i><br/></font>
<br/>
Moussieu l'R&eacute;dacteu,<br/>
<br/>
J'veins d'&ecirc;rch&eacute;ver la g&acirc;zette d&eacute; J&egrave;rri du 13 janvyi, et j'l'ai liue d&eacute; A jusqu'&agrave; Z. J'sis tr&eacute;jous affanm&eacute; pour des nouvelles de l'&Icirc;le, et y'en a tout pliein dans chutte g&acirc;zette-l&agrave;. J'm'attendais qu&acirc;si d'vaie qu&eacute; L's &Ecirc;tats avaient d&eacute;cid&eacute; d'allouangni la piste d'att&egrave;rrissage d'avions &agrave; l'a&eacute;roport &agrave; St. Pi&egrave;rre, mais j'vai qu' l'affaithe n'est qu' sus l'tapis acouo pour l&eacute; moment - &agrave; mains qu&eacute; v'la tch'a 't&eacute; d&eacute;cid&eacute; d'pis, car y'a d&ecirc;j&agrave; pus qu' deux mais d&eacute;pis la publyic&acirc;tion d'chutte g&acirc;zette-l&agrave;.<br/>
<br/>
La lettre d&eacute; l'Avocat E. H. Le Bro au sujet est bein &icirc;nt&eacute;r&ecirc;ssante et &agrave; point. Tchi danmage tch'i' n'est pon dans L's &Ecirc;tats, Moussieu L'Bro! Ch'n'est pon souvent tch'il &ecirc;crit des lettres &agrave; la g&acirc;zette, mais quand i' y'en a ieune ou vaut la peine d&eacute; li&eacute;the. J'm'&egrave;rsouveins tch'il en &ecirc;crivit eune mangnifique entouorre la prison quand i' y'avait tchestchion d'en b&acirc;ti eune neuve du tout, et l'temps tchi s'est p&acirc;ss&eacute; d'pis tch'i' c'mench&icirc;drent &agrave; cre&ucirc;ser pour les fondations &agrave; La Mouaie, et tch'i' s&eacute; sont gr&eacute;es auve la vielle tout chu temps-l&agrave; ouaithe tch'i' y'a ieu 4,197 cas d'vant La P'tite Cour l'ann&eacute;e pass&eacute;e, m'fait penser qu&eacute; l'Avocat L'Bro avait p't &ecirc;t' raison! Dans touos les cas, quand j'pense au trafi d'Bieaumont, en ville dans l'&ecirc;t&eacute;, i' m'sembl'ye tch'i' s'sa n&eacute;cessaithe d'&ecirc;tablyi La P'tite Cour &agrave; La Mouaie &agrave; St. Br&eacute;lade quand la neuve prison s'sa en allant. Autr&eacute;ment i' faudra qu'la vainne Black Maria, tchi porte les prisonni&egrave;rs &agrave; la Cour, sort au p'tit jour l&eacute; mat&icirc;n pour et' en ville &agrave; dgiex heuthes!<br/>
<br/>
J'tais bein 'content d'vaie qu' l'id&eacute;e d'b&acirc;ti un neu' talustre du Bel Rouoya &agrave; Bieaumont pour faithe eune neuve route a 't&eacute; abandonee pour &agrave; ch't heu. J'aimethais bein mus vaie la nouvelle qu&eacute; L's &Ecirc;tats ont pass&eacute; eune louai pour rap'tichi l'nombre d'motos p&egrave;rm&icirc;ns dans les routes d&eacute; l'&Icirc;le, sustout en li&eacute;sant tch'i' y'en &eacute;tha ch&icirc;nquante du chent d'pus qu' &agrave; ch't heu par l&eacute; temps qu' mil neu chent huiptante-ch&icirc;nq nouos tch&egrave;rra sus l'co. Sans doute, j'n&eacute; s'sai pon du rang des vivants &agrave; ch't &ecirc;poque-l&agrave;, mais j'pliains bein les J&egrave;rriais - s'i' y'en a d'restant en J&egrave;rri en 1985 - tch'&eacute;thont &agrave; vivre parmi l'encombr&eacute;ment des rues dans chu temps-l&agrave;.<br/>
<br/>
J'tais surpr&icirc;ns d'vaie l'portrait des gr&ocirc;sses t&ecirc;tes d&eacute; la police salari&eacute;e, en pr&eacute;sence du D&eacute;put&eacute; Riley, &agrave; br&ucirc;ler l's &ecirc;tampes des d&eacute;s (fingerprints en Angliais) du condamn&eacute; Paisnel et d'aut' personnes entr&eacute;veues duthant les r'ch&egrave;rches. Ich&icirc;n en Am&eacute;thique ches &ecirc;tampes-l&agrave; sont consid&eacute;th&eacute;es &ecirc;t' d&eacute; grande importance en cas d'appel ou d'nouvieau t&eacute;mouangnage tchi pou&ocirc;rrait entanmer un nouvieau pr&ograve;ces contre l'&acirc;tch&ucirc;s&eacute;. Et m&egrave;me tout l'monde est encouothagi d'enregistrer s'n'&ecirc;tampe d&eacute; d&eacute;s dans les bureaux d'police, car ch'est un mouoyeu d'identific&acirc;tion tchi peut &ecirc;t' d'utilit&eacute;. Y'a longtemps qu' la meinne est enregistr&egrave;e &agrave; Washington. Ou fut pr&icirc;nse par les autorit&eacute;s quand j'tais en travas dans un chantchi d'construction d'navithes pour le gouv&egrave;rn&eacute;ment.<br/>
<br/>
Y'a des choses plia&icirc;santes a vaie dans la g&acirc;zette. J'tais content d'li&eacute;the, par exampl'ye, qu&eacute; La Reine &agrave; gracieusement d&eacute;cid&eacute; de n'pon donner &ecirc;ffet &agrave; la p&eacute;tition du Sieur Bieaumont d&eacute; d&ecirc;jutchi La Danme d&eacute; S&egrave;r d&eacute; san si&eacute;ge seigneurial. Ch'&eacute;thait 't&eacute; danmage d&eacute; la faithe l&eacute; faithe &agrave; s'n &acirc;ge et aupr&egrave;s tant d'ann&eacute;es d's&egrave;rvice &agrave; san p'tit pays.<br/>
<br/>
Et ch'tait plia&icirc;sant d'vaie l'portrait d'c&egrave;rtaines danmes qu&eacute; j'ai l'honneu d'conna&icirc;tre dans l'rapport au sujet d'la pr&egrave;sent&acirc;tion du film d'l'Otchup&acirc;tion au cinn&eacute;ma Forum. Et d'vaie l'portrait d'Moussieu Fra&icirc;nque Pierr&eacute;e &agrave; l'occ&acirc;sion d'sa nominination comme directeur du Royal Trust Company du Cannada. Ch'est seux qu&eacute; l' Royal Trust s'en va profiter de s'n'exp&eacute;thience. J'vouos asse&ucirc;the qu&eacute; si j'tais dans l'conm&egrave;rce j&eacute; l'nomm'thais comme iun d'mes directeurs &eacute;tout!<br/>
<br/>
Et j'sis content d'vaie qu&eacute; Ma&icirc;t' Nelson Pallot est Chent'nyi d'St. Louothains. J'sis tr&eacute;jous heutheux d'vaie un J&egrave;rriais &ecirc;lu dans la police d&eacute; sa p&acirc;raisse, et j'sis seux qu&eacute; l'Sieur Pallot f'tha un raide bouon Chent'nyi.<br/>
<br/>
Ch'est dr&ocirc;le d&eacute; li&eacute;the qu&eacute; les gens d'l'&Icirc;le d&eacute; Malte sont trop pauvres pour d&eacute;meuther en J&egrave;rri! Comme les temps ont changi. J'tions qu&acirc;si touos pauvres &egrave;s Landes &agrave; St. Ou&euml;n quand j'vis l'jour l&agrave; y'a eune huiptantaine d'ann&eacute;es, et v'la tchi n'nouos emp&ecirc;chait pon d'y d'meuther! &Agrave; ch't heu, i' patha&icirc;t tch'i' faut &ecirc;t' riche pour aver ch't honneu-l&agrave;!<br/>
<br/>
Eune chose qu&eacute; j'm&eacute; d'mande en li&ecirc;sant la g&acirc;zette, est comment que l's'&icirc;ndividus pr&eacute;sent&eacute;s d'vant Justice peuvent payi l's amendes &icirc;mpos&eacute;es par les cours. Iun, par exempl'ye, est condamn&eacute; &agrave; payi chent louis par La Cour Rouoyale. Un autre est condamn&eacute; &agrave; payi trente-ch&icirc;n louis par La P'tite Cour. O&ugrave;'est tchi trouvent les sou pour payi d'itelles amendes? Faut'i' tch'i' y'en aie par les c'm&icirc;ns en J&egrave;rri, des sou.<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgaz4.html">Dans la G&acirc;zette...</a><p>
<li><a href="gdfgaz5.html">Dans la g&acirc;zette</a><p>
<li><a href="gdfgaz6.html">Dans la G&acirc;zette</a><p>
<li><a href="gdfgaz7.html">Dans la g&acirc;zette...</a><p>
<li><a href="gdfgaz8.html">Dans la g&acirc;zette</a><p>
<li><a href="gdfgazette3.html">Dans la g&acirc;zette...</a><p>
<li><a href="gdfgazette4.html">La g&acirc;zette &egrave;rveint!</a><p>
<li><a href="gdfnouvelles3.html">Des Nouvelles d&eacute; J&egrave;rri</a><p>
<li><a href="gdfnouvelles1968.html">Des nouvelles d&eacute; Jerri!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

