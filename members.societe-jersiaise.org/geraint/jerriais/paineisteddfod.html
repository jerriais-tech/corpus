<HTML>

<!-- Mirrored from members.societe-jersiaise.org/geraint/jerriais/paineisteddfod.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
<HEAD>
<TITLE>Why the Ladies Kept Away from the Eisteddfod</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Why the Ladies Kept Away from the Eisteddfod</h2></font></center><p>


Quand j'dis a nos gens qu'j'avais des titchets pour le <a href="eisteddfod1912.html">Histedfd</a> - si ch'est d'm&ecirc;me qu'nous &egrave;sp&eacute;lle chu nom a couochi d'hort? Lon&ocirc;re sauti d'jou&eacute;e, mais sa m&eacute;the aheucti tout d'un coup. &quot;Tu sais bin, qu'ou m'dit, que l'docteu a dit qui n'fallait pon d'&egrave;smeution a not' fille. La veue de toutes ches b&ecirc;tes sauvages - nou m'a dit que ch'tait un Cirque - &eacute;thait mauvais effet sus san temp&eacute;thament! Vas y tout seu!&quot;<br/>
<br/>
J'&egrave;sprouvi a y'&eacute;xplyitchi tch&egrave;s que ch'tait qu'un Hite... Este... enfin chutte chose la qui s'n'allait y'av&eacute;; mais ou n'm'&ecirc;scouti pon. &quot;J'm&eacute; m&egrave;sfie des choses avec un tait nom, qu'ou dit, v'la tchi d&eacute;t &ecirc;tre pus a co pou&egrave;sonneux; et si tan Highstead s'n'allait offuche s'&egrave;scapp&eacute; et s'mettre a galvaud&eacute; dans la 'crowd.' J'pou&ocirc;rraimes offuche etre m&icirc;nchis en br&eacute;delles! Vas y tout seu!&quot;<br/>
<br/>
J'y fut donc, partout. N'y'avait pon d'El&eacute;phants, ni autcheunne b&ecirc;te v'nimeuse - seulment eunne racachie de p'tites filles en court, des garcons, des violons, et un apartment plien d'affaithes a femmes; d'la couotuthe, des chose avec des scaleuppes dans l'bas, des couossins brod&eacute;es, et ditelles goffiches. Tchiq'un m'dit; Allez vail les mouochets d'pouchete! J'y fut! j'm'attendais a vail tchiq' chose de solide en cotonnade a carriaux, coumme j'soulais port&eacute; man d&icirc;n&eacute; d'dans (du pain, du lard, d'la mouothue, et eunne boutelle de cidre) quand j'apprenais man m&egrave;stchi. Ah, bin! Ch'la des mouochets! Chu p'tit moniethe de carr&eacute; d'mous'linne brod&eacute;e, pas fort pus grand qu'ma main! An, bin! Faudrait m'v&eacute;e &egrave;sternu&eacute; la d'dans, seul'ment eunne fais, quand j'sis enchiffr&eacute;n&eacute;! Ou n'doun'naites pon chi pour ch'qu'il en rest&eacute;thait!<br/>
<br/>
Mais pour en dithe le vrai, ch'fut dans l'appartement ou-&egrave;s qui &acirc;lites jerriais que j'me pliut l'mus. Et l'publi 'tait de m'n'avis, car nou s'ent' portait la d'dans; et j'e&ucirc;mes bin du fonne! Moussieu l'Cornu <a href="vier_garcon.html">nos &eacute;xplyitchi tch&egrave;s-qui-fait qu'il 'tait r&eacute;st&eacute; garcon jusqu'ichin</a>. Mauvaises raisons, y faut l'dithe! &quot;England expects every man to do his duty&quot; disent les Angliais; et s'en d'v&eacute;, a li, ch'est d'dounn&eacute; a eunne jerriaise (r'mertchi que j'dis jerriaise!) la chance de vos l's&eacute;cou&eacute; deux coups pon sen bin. Y'en avait l&agrave; pus d'yeunne qu'&eacute;thait bin entreprins la djob de vos l'd&egrave;sgraissi un mis! car - coumme me l'a bin des fais dit Laiz&eacute; - un houmme sans femme, ch'est un bat&eacute; sans gouvern&acirc;s, ch'est un moulin sans moututhe, ch'est un fichu coucou qui n's&eacute;rt de rin a rin! Ch'est tant-tchi, Moussieu l'Cornu, j'vos doun'nais en avis d'y r'pens&eacute;! Djantre! Ch'n'est pas parcq' y'en a qu'adounnent mal qui faut s'&egrave;speuth&eacute; coumme cheunna! R'gardez atou&ocirc;re de vous; ouvrez l's'iers a la sortie d'l'Eglyise; proum'nous dans l'Marchi; et r'pensez y! Y'a oquo bin des jennes filles - j'p&acirc;sle des filles de bouonne maison, bin &egrave;sl'v&eacute;es, qui savent lus travas faithe, 'steady,' et a tchi lus pathents ont aprins a coy&eacute; sus tout - y'en a oquo d'it&eacute;lles! et, - sans vos c'mand&eacute; - y'a Lon&ocirc;re!<br/>
<br/>
A prendre tout yun dans l'autre, chu Highsteadfodd (&eacute;xtchuzez m&eacute; d'chu nom - nous en &egrave;sternue a chaque fais) fut un grand succes; et Laiz&eacute; s'mord les deigts d'n'en av&eacute; rin veu. &quot;Mais aussin! coumme ou dit; Pourtchi &egrave;speuth&eacute; les gens ov ditets noms a vos faithe tou&ocirc;n&eacute; les sangs? Pourtchi pas ap'l&eacute; chenna par un bouan nom jerriais que tout l'monde comprendrai?&quot; Just&eacute;ment, l'affaithe s'adounne bin! Moussieu l'Doyen dit qu'l'ann&eacute;e tchi vint, y'&eacute;thait eunne M&eacute;dalle offerte pour un nom Jerriais pour lus Show. Ch'est-tan-tchi v'la vot' temps, bouonnes gens! Qu'tout l'monde s'y mette! Y d'v'thait y'av&eacute; tchiq'chose dans not' langue pour dithe cheunna! J'soummes pour nos y mettre, La&icirc;z&eacute;, Lon&ocirc;re, et m&eacute; - sans p&acirc;sl&eacute; d'Samuel qu'a promins d'aidji - et che s'a bin du si, entre nous tous, j'n'accouochons pon d'un mot surprenant!<br/>
<br/>
<i><a href="brambilo.html">Piteur Pain</a></i><br/>
<i>The Morning News 7/11/1912</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="eisteddfod.html">L&eacute; J&egrave;rriais &agrave; l'Eisteddfod</a><p>
<li><a href="eisteddfod2008.html">Eisteddfod 2008</a><p>
<li><a href="eisteddfod2000.html">L'Eisteddfod 2000</a><p>
<li><a href="eisteddfod1998.html">L'Eisteddfod 1998</a><p>
<li><a href="eisteddfod1993.html">Eisteddfod 1993</a><p>
<li><a href="eisteddfod1986.html">Eisteddfod 1986</a><p>
<li><a href="djonnie.html">Not'e Djonnie chante &agrave; l'Eisteddfod</a><p>
<li><a href="pmeisteddfod.html">Merrienne goes to the Eisteddfod</a><p>
<li><a href="painentertains.html">How Lonore Entertains her Mother</a><p>
<li><a href="eisteddfod1926.html">Eisteddfod 1926</a><p>
<li><a href="galimatias.html">J'avons en Jerri un tas de gens pourtchi notre vi&egrave;rr patois est un galimatias</a><p>
<li><a href="eisteddfod1912.html">Eisteddfod 1912</a><p>
<li><a href="dgerrecaouain.html">L&eacute; Caouain, la dg&egrave;rre et l'Eisteddfod</a><p>
<li><a href="pmchild.html">How the Dear Child Never Did It!</a><p>
<li><a href="jerriaiscaouain.html">L&eacute; Caouain n'est pon gr&ocirc;ssi</a><p>
<li><a href="peule.html">Pe&ucirc;le et &Ecirc;man&ucirc;e</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/paineisteddfod.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
</HTML>

