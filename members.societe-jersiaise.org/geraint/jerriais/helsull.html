<HTML>

<!-- Mirrored from members.societe-jersiaise.org/geraint/jerriais/helsull.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>EL&Eacute;GIE - Saint H&eacute;lier</TITLE>
<META  name="keywords" content="Jèrriais, Saint Helier, martyr, Christianity, evangelisation, Normandie, Normandy, Channel Islands, îles anglo-normandes, poetry">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><P><font color="#215e21"><h2>EL&Eacute;GIE.</h2></font></P>
<I><P><font color="#215e21">ANNIVERSARIUM MILLESlMUM SANCTI HELERII A NATIVITATE CHRlSTI.</font></P></CENTER>
</I><P><a href="helier.html" target="_self">Saint H&eacute;lier</a> Martyr, d&eacute;coll&eacute; le 17e jour des Calendes d'ao&ucirc;t, c'est-&agrave;-dire le 17 Juillet 864.</P>

&nbsp;<p>

<center><img src="hermitage.jpg" width="185" height="250" alt="L'H&egrave;rmitage"><BR>
<FONT SIZE=2>L'H&egrave;rmitage d&eacute; St. H&eacute;lyi</FONT></center><p>
<CENTER><TABLE><TR><TD>


<P>I.</P>
<P>Mille ans, angniet mille ans! qu'eune bande estrangi&egrave;re,<BR>
Flioquet d'avanturoeux,<BR>
Dans nouot petit Gerry, sus san roc, sus sa terre<BR>
Commint un crime asfroeux.<BR>
<a href="helier.html" target="_self">Saint-H&eacute;l&iuml;</a>, nouot Patron, ministre saint et sage,<BR>
Fut par ieux sacrifiai...<BR>
I' d'vint en un clin d'yi victime de lus rage<BR>
Et i fut descol'tai.</P>
<P>II.</P>
<P>Saint-H&eacute;l&iuml;, les z&eacute;phyrs et l'onde la pus pure,<BR>
Ov l'azur le pus doux,<BR>
Sus tan gason en flieurs - ichin sus ta verdure,<BR>
M'ont donnai rendez-vous.<BR>
Ouais la clioche qui sonne! - ou convie ovec zesle<BR>
Le peuple en chu saint jour<BR>
A joindre &agrave; ten Eglize, ov la troupe fid&egrave;le,<BR>
Les chants du Guieu d'amour!</P>
<P>III.</P>
<P>J'entre dans tan sanctuaire ovecque r&eacute;v&eacute;rence,<BR>
Je t'y vait, Saint-H&eacute;ros<BR>
J'y ressens tan pouvoier, ta subliesme influence,<BR>
Sus mes humbles travos.<BR>
Je veux pour nouot payis, l'histouaire de ta vie,<BR>
Di dan-la m&eacute; - descends,<BR>
Et escrivons ensemble eune simple Esl&eacute;gie,<BR>
Pour pliaire &agrave; nouos esfans.</P>
<P>IV.</P>
<P>"Je fu nai z-en Gerry sus le bord du rivage,<BR>
"Man p&egrave;re &eacute;tait pesquoeux,<BR>
"I labouothait la terre autouo de l'Hermitage,<BR>
"Pis i d&eacute;vint preschoeux.<BR>
"Un prestre, ya des chents ans, esfant de l'Armorique,<BR>
"Vint procliasmer Jessus!<BR>
"Vint descrier l'erreur d'la cast' Druidique<BR>
"Et d'lus guieux inconnus.</P>
<P>V.</P>
<P>"Es jours de men esfanch' l'islot t'ait humble et pouore,<BR>
"Ch&eacute; n'&eacute;tait qu'un d&eacute;sert,<BR>
"Ov quicq chents habitans, qui n'avaient pas oquore<BR>
"L'comprenouar' bain ouvert.<BR>
"L&agrave; bas dans la vallaie, ou&egrave; la ville est bastie,<BR>
"L&agrave; q'uest sis man Cliochir!<BR>
"I yiavait un moulin et eun' p'tite appentie<BR>
"Ou&eacute; nou z-allait preschir.</P>
<P>VI.</P>
<P>"Exposzais sans d&eacute;fence &agrave; la fureur Normande,<BR>
"Es assaouts des brigands,<BR>
"Nouot troup&eacute; z-esfritai couothait devant la bande,<BR>
"D'ches cruels mescriyants.<BR>
"I vindrent un bouan matin pour assouvir lus rage,<BR>
"Et pour nouos terrasser,<BR>
"Mais le ciel bain marri, m'armit d'un saint couorage,<BR>
"Pour les accabasser....</P>
<P>VII.</P>
<P>"Mais, &ocirc; man Guieu, man p&egrave;re, i fallut eun' victime!<BR>
"Un sacrifice ardent.<BR>
"I lus fallut commettre un forfait, un grand crime,<BR>
"Et r&eacute;pandre du sang....<BR>
"M&eacute;, je fu d&eacute;signi, z-&eacute;tant chef de l'E'glize<BR>
"Et menant le troupai,<BR>
"Qu'nou v'nait d'esparpillir..nou m'prend, nou m'martyrize.<BR>
"Et j'eus le co copai....</P>
<P>VIII.</P>
<P>Oh! tu les fis fr&eacute;mir, ches asfroeux cope-teste....<BR>
Quand tu mins souos tan bras,<BR>
D'un air b&eacute;gnadrai doux, ta bell', ta noble teste!<BR>
Sans le moindre embarras.<BR>
Ah! pour servir Jessus tu fis un grand miracle,<BR>
Car tu les fis fonder,<BR>
Eune abbaye, eun aszyle, un temple, un tabernacle,<BR>
Que tu fis f&eacute;conder.</P>
<P>IX.</P>
<P>Ah nouot bain chier Patron, tu d'vins dans ten Empire,<BR>
Victime des forbans,<BR>
Dans ten antique austet tu souffris le martyre,<BR>
Angniet iyia mille ans!<BR>
Je vains ichin expr&egrave;s faire un p&eacute;lerinage,<BR>
Sus tan rocquir sacrai!<BR>
Nou z-y respire en paix dans chu doux Hermitage,<BR>
Que j't'avons consacrai!</P>
<P>X.</P>
<P>Oh! man bouan <a href="helier.html" target="_self">Saint-H&eacute;l&iuml;</a>, ta ville a tai prosp&egrave;re,<BR>
Vait com' oulle a flieuri!<BR>
Vait tan petit Islot, sa race noble et fi&egrave;re,<BR>
Et ten Esden ch&eacute;ri.<BR>
Ch'est un biau p'tit gardin que tout le monde admire,<BR>
Ch'est un p'tit Guieu-donnai,<BR>
Chest un roc Mad&eacute;rien, chest un mont de porphyre,<BR>
Que tuas bain patronnai!</P>
<P>XI.</P>
<P>J'tavons basti d'z-autets, j'racqmod'rons ten Eglize<BR>
J'allons l'a rajennir,<BR>
Surville &agrave; ses travos, ovec nous solemnize<BR>
Tan temple, tan souv'nir!<BR>
B&eacute;nis, &ocirc; Saint Martyr! nouot pays, nouot belle isle,<BR>
Prot&eacute;ge ses esfans;<BR>
Instruis les de bouan'heure, oh! rends lus sol fertile,<BR>
Fais qui s&ccedil;aient triomphans!</P>
<P>XII.</P>
<P>Souos tan modeste lief, tout est calme et silenche,<BR>
Chest un roc enchantoeux!<BR>
Ch'est un p'tit promontouoir' d'ou&eacute; l'asme en paix s'eslanche<BR>
Et monte viers les Cioeux...<BR>
Agui petit Austet, - agui modeste asyle!<BR>
Je quitte tan saint sol,<BR>
Je rejoins le patron de ta joyeuse ville,<BR>
Ov li je prends le vol!....<BR>
....................................<P>

&nbsp;<p>

<I><P><a href="sullivan.html">J. S.</a></P>
<P>Hermitage de <a href="helier.html" target="_self">Saint-H&eacute;lier</a>,<BR>
Le Dimanche 17 Juillet 1864.</I></P>

</TD></TR></TABLE></CENTER>
<p>&nbsp;</p>
<FONT SIZE=2>
<i>Viyiz &eacute;tout</i>:
<ul>
<li><a href="helier.html">St H&eacute;lyi</a><p>
<li><a href="hela2k.html">L&eacute; P&egrave;lerinnage d&eacute; St. H&eacute;lyi 2000</a><p>
<li><a href="legende.html">L&eacute;gende d&eacute; Saint H&eacute;lier</a><p>
<li><a href="sainthellier.html">La fontaine dg&eacute;thisseuse d&eacute; Saint Hellier</a><p>
<li><a href="travaux.html">L'Eglyise d'Saint-H&eacute;lyi</a>.<p>
<li><a href="hermitagejs.html">&Eacute;tude arch&eacute;ologique sur l'Hermitage de Saint-H&eacute;lier</a><p>
<li><a href="lizabeth.html">L&eacute; Chat&eacute; Lizabeth</a><p>
<li><a href="hermitage.html">L'H&egrave;rmitage</a><p>
<li><a href="squelette.html">La Squelette de l'Hermitage</a><p>
<li><a href="lettrejerriaise23.html">La Lettre J&egrave;rriaise - 13 d&eacute; Juilet 2014</a><p>
<li><a href="saintme.html">Man saint et m&eacute;</a><p>
<li><a href="capelle.html">Un mot &agrave; la Capelle de noutre Dom'-des-Pas</a><p>
<li><a href="elizabeth_castle.html">L&eacute; Ch&acirc;t&eacute; L&icirc;zab&eacute;</a><p>
<li><a href="erligion.html">L'&egrave;rligion en J&egrave;rriais</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/helsull.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>
