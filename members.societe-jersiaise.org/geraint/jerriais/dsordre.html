<HTML>
<HEAD>
<TITLE>Un D'sordre dans un Menage</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Un D'sordre dans un Menage</h2></font></center><p>

&nbsp;<p>

<center>
<table  width="80%" border="0" cellspacing="5" cellpadding="0">
	<tr>
		<td valign="top">
			 Rachel
		</td>
		<td valign="top">
			Eh bein Joe, tu sai bein qu'hier au matin, j't&eacute; d'mandi si tu criyais que j'pouorrais aller &agrave; la couoture hier au s&eacute;. J't'explyitchi que ch'tait pour des orphelins, et comme ch'est tr&eacute;jous m&eacute; qui coppe les habits, ch'est tr&eacute;jous Rachel par ichin; Rachel par la. Tu m'dis, - va ma fille, ch'n&eacute; s'sa pas quand j&eacute; s'rons morts que j'f'rons du bein. Quand j&eacute; r'vins hier au s&eacute;, tu 'tais &agrave; maintchi endormi; je n'voulit pas entomm&eacute; autchune conversation, - et pis j'tais lasseis.
		</td>
	</tr>


	<tr>
		<td valign="top">
			Joe
		</td>
		<td valign="top">
			Et m&eacute;, sait tu, j'avais d'tchi sus l'esprit. Mais j'tais, comme tu dit, &agrave; maintchi endormi, - et t&eacute;, tu n'parraissais pon trop vigoureuse. J'pensi, opr&egrave;s qu'j'&eacute;ron dormi, notre &eacute;sprit s'ra pus d&egrave;sgagi.
		</td>
	</tr>


	<tr>
		<td valign="top">
			Rachel
		</td>
		<td valign="top">
			Dit-m&eacute;, Joe, - t'engnyi-ti' hier au s&eacute; quand j'fut horte?
		</td>
	</tr>


	<tr>
		<td valign="top">
			Joe
		</td>
		<td valign="top">
			Nennin djia; j'u d'la visite! Esprouve &agrave; d'vin&eacute; tch&egrave;st-qui vint.
		</td>
	</tr>


	<tr>
		<td valign="top">
			Rachel
		</td>
		<td valign="top">
			Ah! p't'&ecirc;tre Elsie, pour que j'aille lus aidji M&ecirc;scr&eacute;di; car ch'est lus ni&egrave;r beurre Jeudi.
		</td>
	</tr>


	<tr>
		<td valign="top">
			Joe
		</td>
		<td valign="top">
			Nennin. 
		</td>
	</tr>


	<tr>
		<td valign="top">
			Rachel
		</td>
		<td valign="top">
			P't'&ecirc;tre la Polly, pour t&eacute; montrer sa chaise et san nouviau pony!
		</td>
	</tr>


	<tr>
		<td valign="top">
			Joe
		</td>
		<td valign="top">
			Nennin.
		</td>
	</tr>


	<tr>
		<td valign="top">
			Rachel
		</td>
		<td valign="top">
			Eh bein, j'abandonne, Joe! J'm'en vais t'dire chein que j'ou&iuml; hier.
		</td>
	</tr>


	<tr>
		<td valign="top">
			Joe
		</td>
		<td valign="top">
			Et m&eacute;, j'm'en vais t'dire chein que j'vis. I' n'y-avait qu'un rein d'temps qu'tu 'tais horte que notr' neveu Frank vins vais comment que j' tais. Le pouorre gar&ccedil;on 'tait g&ecirc;neit pour m&eacute;, et i' m&eacute; d'mandit si ma gambe 'tait mus, et si j'souffrais occouo d'ma digestion? J'lis dits qu'j'avais yieu des "tablets" d'siez l'Australien qui m'ont fait grand bein, - et sais -tu qu&eacute; l'pouorre gar&ccedil;on, i'faut qui s'sait bon, car tout d'suit i' m'dit, - "M'n'oncle n&eacute; v'la djiex ch'lins,que j't'avais empruntai l'autre jour &agrave; la vendue au 'Bu d'la Rue' ".
		</td>
	</tr>


	<tr>
		<td valign="top">
			Rachel
		</td>
		<td valign="top">
			Est-che la tout?
		</td>
	</tr>


	<tr>
		<td valign="top">
			Joe
		</td>
		<td valign="top">
			Nennin; i'm'dit: " m'n'oncle, pouorrais-tu m'obligi en m'pr&ecirc;tant chent louis?" J'lis d'mandi sans doute, tchest-qu'il 'tai en faisant, et i' m'dits que ch'tait pour accat&eacute; un "Car." La d'sus j'lis dits: Frank accate pus tot une tch&egrave;thue &agrave; desfoui des patates pour si tu t' trouvais embestait avec des faillis desfouisseurs; tu f'rais servi ta tch&egrave;thue. " Et bein m'n'oncle," i'm'dits, - "j'm'en vais t'explitchi, - Louisa est tr&eacute;jous &agrave; m'tempaister la vie pour un 'car'; " " La ni&egrave;t dans des temps, j&eacute; n'peux pas avair pus d'sept ou huit heures de r'pos, - d'bouon dormi." " Louisa m'donne des coups d' coute dans l' estoma, et ou' m'dit, - "sait-tu bein, j'sis occouo &agrave; pensai, tchil esconomie si j' ava&icirc;mes un " car"; au lieu d'&ecirc;tre tr&eacute;jous &agrave; viagi par bus." Il en couote, et m&eacute; qui sort autant." Alors! v'l&agrave; qui montre, Rachel, qu'la femme est pour l'&egrave;scononmie!
		</td>
	</tr>


	<tr>
		<td valign="top">
			Rachel
		</td>
		<td valign="top">
			Ah! Ah! enfin! continue, - Joe.
		</td>
	</tr>


	<tr>
		<td valign="top">
			Joe
		</td>
		<td valign="top">
			J'lis d'mandi commont qu'i stennait financi&egrave;rement. I m'dis qu's'il avait occouo deux raides bouannes ann&eacute;es d'saison d'pommes-d&eacute;-terre, et n'p&egrave;rdait pas d'b&ecirc;tes, ni d'maladie, i' s'sait sus ses pids- Et j'lis pr&ecirc;tit les chent louis qu'man biau-fr&egrave;re 'tait v'nu m'rembourser l'autre s&eacute;. I'm dis &eacute;tout qu' sa femme s'en va avai' une petite op&eacute;ration &agrave; la t&ecirc;te,-oulle est sujette &egrave;s maux d't&ecirc;te.
		</td>
	</tr>


	<tr>
		<td valign="top">
			Rachel
		</td>
		<td valign="top">
			Ah! Ah! Joe! - Est-tu b&eacute;t&ocirc;t fini? J'en souffre d't'entendre!
		</td>
	</tr>


	<tr>
		<td valign="top">
			Joe
		</td>
		<td valign="top">
			Ma pouorre Rachel; j'ai ieu des maux d't&ecirc;te et j'sai bein tch&egrave;squ'ch'est. J'dis &agrave; Frank, - d's'op&eacute;rations, man fistau! il en cou&ocirc;te. I'm'dis qu'dans l'cas d'sa famme chounna s'sait p't' &ecirc;tre une affaithe d' un louis, - mais "permanent," une affaithe de trente chelins &agrave; deux louis. J'lis dits, si ch'n'est pas pus d'deux louis, ait la "permanent," et j'lis donni deux louis par pitchi, - apr&egrave;s chein qu'j'ai souffert de maux d't&ecirc;te.
		</td>
	</tr>


	<tr>
		<td valign="top">
			Rachel
		</td>
		<td valign="top">
			Ah! pouorre grand imb&eacute;cile va! Est-tu b&ecirc;te? Est-tu b&ecirc;te?
		</td>
	</tr>


	<tr>
		<td valign="top">
			Joe
		</td>
		<td valign="top">
			Va douochement Rachel'! ch'n'est pas la des paroles bein agr&eacute;ables.
		</td>
	</tr>


	<tr>
		<td valign="top">
			Rachel
		</td>
		<td valign="top">
			J'm'en vais t'racont&eacute; chein que i'ou&iuml; hier, La famme a Elias, la belle soeu &agrave; Frank, 'tait &agrave; la couoture, et ou' m'dits, - "d'mande qu&eacute; Frank, - man biau-fraithe veint d'accat&eacute; un "car"! "Il a donnai chent louis d'sus, qu'il &agrave; emprunt&eacute; d'Mess Basset, san couosin, et i' faut qu' i trouve les chent z'autres devant d'main au s&eacute; ou bein i' s'en va s'trouv&eacute; dans l'embarras." "Iou qui s'en va les trouv&eacute; j'm&eacute; d'mande?" La Joe, ne v'la l's&eacute;gr&egrave;t! T&eacute; v'la dans un biau pitt&eacute;, t&eacute; et tes chent louis! Tu-est fo Joe! Le Frank 'tait malin, i'savait bein que j'm'en allais &agrave; la couoture hier au s&eacute;; sa belle-soeu l'i avait dit, ou' d'meure siez li. Y'est-tu a' ch't'eu? Tes chent louis sont bein fichus! - et tu sait bein qu'tu-as fait un testament m'donnant touos tes argents; ne v'la chent louis d'bein fliantchis.
		</td>
	</tr>


	<tr>
		<td valign="top">
			Joe
		</td>
		<td valign="top">
			Va douochement, entends-tu Rachel! Erprend tes sens!
		</td>
	</tr>


	<tr>
		<td valign="top">
			Rachel<br>
<i>(Rup&eacute;sment)</i>
		</td>
		<td valign="top">
			J'crai qu'nou' peut erprendre ses sens! Ch'est assez pour vos faithe affoler!
		</td>
	</tr>


	<tr>
		<td valign="top">
			Joe
		</td>
		<td valign="top">
			Escoute Rachel; quand un homme vos emprunte djiex ch'lins, et au but d'treis ou quatre jours i' veint, sans l's-y d'mander, vos les rapporter, j'crais pas qui 'y-ait autchunne risque &agrave; pr&ecirc;ter &agrave; un houmme comme chonna.
		</td>
	</tr>


	<tr>
		<td valign="top">
			Rachel
		</td>
		<td valign="top">
			J't&eacute; dit qu'il est grand temps d&eacute; t'nomm&eacute; un tchurateur, - et pis occouo, pouorre grand babaine, si faut qu'j'en dis-che autant! Lis donner occouo deux louis pour sa famme, - qu'est tr&eacute;jous &agrave; cou&ocirc;rre &egrave;s Cin&eacute;mas et &egrave;s dances! Sais-tu bein tchill' op&eacute;ration qu'ou' s'en va aver &agrave; sa t&ecirc;te?
		</td>
	</tr>


	<tr>
		<td valign="top">
			Joe
		</td>
		<td valign="top">
			Nennin.
		</td>
	</tr>


	<tr>
		<td valign="top">
			Rachel
		</td>
		<td valign="top">
			Et bein, sa belle-soeu m'le dis hier; ou s'en va aver un "Permanent Wave."
		</td>
	</tr>


	<tr>
		<td valign="top">
			Joe
		</td>
		<td valign="top">
			Tch-est qu'ch'est qu'chonna? Ch' est tchiqu' nouvelle op&eacute;ration dont! Dans lus nouvelles d&egrave;scouvertes i'faut bein, - ou bein entends-tu 'apprendre &agrave; nagi:- "permanent waves."
		</td>
	</tr>


	<tr>
		<td valign="top">
			Rachel
		</td>
		<td valign="top">
			Ah! man pou&ocirc;rre Joe! ch'est simpli&eacute;ment chein que l's'anciens airaient app'l&eacute; "les ch'veux poffaits."
		</td>
	</tr>


	<tr>
		<td valign="top">
			Joe
		</td>
		<td valign="top">
			Il est vrai qu'l'ordgi veint d'vant la ruine; - Escoute Rachel! je n's.is pas content. Tu veins d'la boutique et tandis qu'tu 'tais horte, j'vains d'erch&egrave;v&eacute; une note de Frank. I'm'dit qu'&agrave; matin tu as envyi&eacute; la p'tite Pinchemin &agrave; lis porter une lettre lis disant d' av&eacute; &agrave; v'nin anni&egrave;t sans manque pour signer un papi par lequel j'i'ait pr&ecirc;t&eacute; chent louis a chinq du chent, ou bein que j'm'envais l'i enviy&eacute; la police. Et tu as os&eacute; signer man nom! Jamais j'&eacute;rais creu que tu'avais voulu t'abaissi &agrave; chu d&egrave;gr&eacute;-la! V'chin la note que Frank &agrave; renviait par la p'tite fille:- "M'n Oncllye," I' dit, " J'sis bein &ecirc;tonn&eacute; d't&eacute;, - mais estchuse, - j'd&eacute;vrais dithe de ma tante Rachel." " Tu n'as pas b&eacute;soin d' aver d'peux; - j'&eacute;sp&egrave;re bein d&eacute; t'rembourser dans l'couorant d'sept ou huit ans, et si pas tout, au mains la maintchi, si tout va bein." " Je n'peux pas aller t'vais anni&egrave;t car j'sis &agrave; br&icirc;si, - et j'ai emprunt&eacute; la ch&egrave;thue &agrave; Phil du "Bu d'la Rue." "Mais n'ai pas d'peux m'n'onclye, j'aim'rais mus t'l&egrave;s d'v&eacute; toute ma vie qu'd&eacute; t'les faithe p&egrave;rdre." "Louisa,t&eacute; r'm&egrave;rcie pour san p' tit cadeau. J'ai yieu man 'car,' mais i'y-&agrave; fallu des "rugs" et un tas d'ramass'sie, et la license et la p&eacute;trolle; Sait-tu bein q'quand j'sis v'nu &agrave; caltchuler, - tout bein comptai j'n'-y vait pas grand profit." " Louisa dit qu'si. Hier ou' fit un tas d'caltchull' en fractions de tchi j'n'y comprennais rein, et ou' m'dits" qu'&agrave; prendre tout l'un dans l'autre i'-y-a un p'tit d'profit.
		</td>
	</tr>





	<tr>
		<td valign="top">
			Rachel
		</td>
		<td valign="top">
			Et tu creit dit&egrave;t Joe? Pas m&eacute;! La Louisa avec ses fractions a en fliutr&eacute; le Frank, chu grand b&ecirc;tasse; si faut qu'j'en diche autant. Gas Joe; jamais d'ta vie, ni m&eacute; n'in'tout, j'n'en r'verrons un sou des chent louis qu'tu 'i-as pr&ecirc;t&eacute;. I' pasle tr&eacute;jous d'quand i's'sa sus ses pids; - une partie du temps i'y-est sus ses pids! Mais i'peut &ecirc;tre sus ses pids et d'ver mille louis! Et m&eacute;! v'la chein qu'j'en ai &ocirc;pr&egrave;s t'aver soigni coumme un poulet pour deux mais quand tu'avais "double harmonium." Tu sait bein qu'tu m'as promins tes argents, si tu v'nais &agrave; t'en aller, et pis ne v'la. I' faudra que j'm'&egrave;spinoque pour l' amour des folles &agrave; la Louisa.
		</td>
	</tr>


	<tr>
		<td valign="top">
			Joe
		</td>
		<td valign="top">
			Rachel, - tu m'mets &agrave; but. - Frank paiera: sinon faut l'i donner une chance et'du temps.
		</td>
	</tr>


	<tr>
		<td valign="top">
			 Rachel
		</td>
		<td valign="top">
			Joe, j'le r&eacute;pette occouo une fais, - il est grand temps de t'nommer un tchurateur. La s'maine tchi veint, quand tu r'gard&eacute;ras la gazette, tu v&egrave;rras "Monsieur "B," tchurateur de Monsieur Joe -
		</td>
	</tr>


	<tr>
		<td valign="top">
			Joe
		</td>
		<td valign="top">
			Rachel! prends garde de n'vais pas sus la m&ecirc;me gazette:- " Madame Rachel, femme de Monsieur Joe - " "un mois de prison avec travaux obligatoires pour avoir sign&eacute; un faux nom." Et &ecirc;coute, ch'est anni&egrave;t Vendredi; et d'vant Lundi man testament ira souos l'tr&eacute;pid. J'peux te l'garanti! Tu m'fais enragi!
		</td>
	</tr>


	<tr>
		<td valign="top">
			Rachel
		</td>
		<td valign="top">
			Ah! Ah! Joe! j'ai l'tchoeu rompu!
		</td>
	</tr>


	<tr>
		<td valign="top">
			Joe
		</td>
		<td valign="top">
			Et m&eacute; ettout.
		</td>
	</tr>


	<tr>
		<td valign="top">
			Rachel
		</td>
		<td valign="top">
			Quand j'pense que si j'vivons touos les deux jusqu'au trentedeux du pr&eacute;chain mais i'-y-&egrave;ra quarante huit ans que j'sommes mathi&egrave;s et j'avons tr&eacute;jous bein accord&eacute;.
		</td>
	</tr>


	<tr>
		<td valign="top">
			Joe
		</td>
		<td valign="top">
			 Pourtchi pas dithe le trente-trais du mais? &agrave; t'ou&iuml; nou dirait qu's'sait anni&egrave;t l'preumi d'Avri.
		</td>
	</tr>


	<tr>
		<td valign="top">
			Rachel
		</td>
		<td valign="top">
			Joe! vaut mus s'm&ecirc;sprendre que d's&eacute; m&ecirc;sfaithe! Ch'est l'Frank et la Louisa qui sont la cause de tout l'ma. Mais de grace, - Joe, ne brule pas tan testament; Joe; m&eacute; pardonne-tu? Joe! ai pitchi d'm&eacute;! - pardonne-m&eacute;! J'me r'pents sinc&egrave;rement. Man tchoeu n'a que d'm&eacute; mantchi. Ah? j'vai bein Joe tu'as l's'yeux pliains d'ieau.
		</td>
	</tr>


	<tr>
		<td valign="top">
			Joe
		</td>
		<td valign="top">
			Vaithe ma Rachel, - et l'tchoeu &eacute;tout.
		</td>
	</tr>


	<tr>
		<td valign="top">
			Rachel
		</td>
		<td valign="top">
			Joe, - j'sis pr&ecirc;te &agrave; m'mettre &agrave; g'nors d&eacute;vant t&eacute; pour t&eacute; d'mander pardon.
		</td>
	</tr>


	<tr>
		<td valign="top">
			Joe
		</td>
		<td valign="top">
			Oui ma Rachel; tu m'as 'tait bouanne. Je t'pardonne, et si j'meurs, hier ou anni&egrave;t, j't&eacute; donne tout man fait. Donne m&eacute; ta main. Tout est bein.
		</td>
	</tr>
</table>
</center>

&nbsp;<p>

<i><a href="maugi.html">J. Mauger</a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="obey.html">The Promise To Obey</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="heutheuxmathiage.html">Les segrets d&#8217;un heutheux mathiage</a><p>
<li><a href="pmreconciliation.html">La reconciliation &agrave; Portinf&eacute;</a><p>
<li><a href="pmmathiages.html">Les mathiages d'agniet et d'aut'fais</a><p>
<li><a href="pmfemmes.html">Au sujet des femmes</a><p>
<li><a href="pmpeace2.html">Peace and Quiet in the Home</a><p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
