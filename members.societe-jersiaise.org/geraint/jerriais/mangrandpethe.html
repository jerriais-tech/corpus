<HTML>

<!-- Mirrored from members.societe-jersiaise.org/geraint/jerriais/mangrandpethe.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
<HEAD>
<TITLE>Man Grand-P&eacute;the</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Man Grand-P&eacute;the</h2></font></center><p><br>
<CENTER><TABLE><TR><TD>

J'tais eune p'tite mousse quand il 'tait vi,<br>
Et qu' i' m' mettait jutchi sus li,<br>
Et l&agrave; m'disait, de temps en temps,<br>
Chein qui s' passait y' a pus d' chent ans -<br>
Ah, man grand-p&eacute;the!<br>
<br>
I' n'savait pas un mot d'Angliais<br>
Et n' tait pas trop bouon en Fran&ccedil;ais,<br>
Car ch'n'est qu'en J&egrave;rriais qu'i p&acirc;lait...<br>
Man bouon grand-p&eacute;the!<br>
<br>
 N'y'avait pas d' &quot;bikes&quot; quand il 'tait p'tit,<br>
 Ni d' &quot;train'', ni d' &quot;bus&quot;; s' il avait oui<br>
 Qu&eacute; dans l'air l'homme pou&ocirc;rrait voler -<br>
 Chenna i' n' pou&ocirc;rrait avaler,<br>
 Man brave grand-p&eacute;the!<br>
<br>
 Quand il allait &egrave;s enterrements,<br>
 Fallait porter eune pathe de gants,<br>
 Et sus sa t&ecirc;te un bieau tappeur<br>
 Si par hasard il 'tait porteur -<br>
 Man bieau grand-p&eacute;the!<br>
<br>
Dans la Milice i' s'dist&icirc;ngit<br>
Et &agrave; tither tchulli&egrave;rs g&acirc;ngnit,<br>
Mais &agrave; drilyi il 'tait failli<br>
Et s&icirc;mpl'ye soudard i' restit -<br>
Man pou&ocirc;rre grand-p&eacute;the!<br>
<br>
 I' s'rigalait de bouon <a href="pain_jerriais.html">pain</a> frais,<br>
 D'galettes &agrave; vrai, de soupe de pais,<br>
 De g&acirc;che &agrave; fou&eacute;e, d'ba&icirc;nis, d'cap'lain<br>
 Et de <a href="nierbeurre9.html">ni&egrave;r beurre</a> fait en bachin -<br>
 Man chi&egrave;r grand-p&eacute;the!<br>
<br>
N'y'avait pas d'<a href="patate.html">patates</a> dans ses clios,<br>
Mais ses navets &eacute;taient bein bieaux;<br>
Et de ses pommi&egrave;rs i' s' vantait<br>
Et d'raide bouon cidre tr&eacute;jous avait -<br>
Man vi&egrave;r grand-p&eacute;the!<br>
<br>
Dans la Gazette nou pouvait vaie<br>
Chein qui s'passait de liain et d'pr&egrave;s;<br>
Et tch' est qu'disaient les D&eacute;put&eacute;s<br>
Et certainement li&eacute;the les &quot;D&eacute;c&egrave;s&quot; -<br>
Ah, man grand-p&eacute;the!<br>
<br>
Siez li tr&eacute;jous y'avait eune trie<br>
Qu'&eacute;tait &agrave; vendre &agrave; bouon prix,<br>
A iun qui voulait &ecirc;tre Chent'nyi<br>
Et &eacute;tait pr&ecirc;t &agrave; bein payi<br>
A man grand-p&eacute;the!<br>
<br>
Des bottes et chabots il avait<br>
Pour dans les clios ou dans l'pit&eacute;,<br>
Et au dimanche, bein bliatchinn&eacute;s,<br>
Ch'est d's &eacute;lastiques qu'&eacute;taient port&eacute;s,<br>
Par man grand-p&eacute;the!<br>
<br>
La derni&eacute; fais qu'j'm'assis sus li,<br>
I' m'frotte la t&ecirc;te et pis i' m'dit:<br>
&quot;Coumme tu t'&ecirc;b&acirc;le, man p'tit fis ...Dors!&quot;<br>
Mais quand j'dormais - ah, il 'tait mort!<br>
Adieu, man chi&egrave;r grand-p&eacute;the!<br>
<br>
<i><a href="pwluce.html">P.W. Luce</a></i><br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="manpapa.html">Man Papa</A><p>
<li><a href="gdfgiff2.html">Man Papa Giffard</a><p>
<li><a href="grandpethe.html">Je deveins man propre Grand'p&egrave;the par eunne eintroduction</a><p>
<li><a href="veth.html">Veth, disait man grand p&egrave;re</a><p>
<li><a href="pmgrandson.html">The Problem of a Grandson</a><p>

<li><a href="onclye.html">M'n Oncl'ye</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mangrandpethe.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
</HTML>
