<HTML>
<HEAD>
<TITLE>Les Hommes et les Femmes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Hommes et les Femmes</h2></font></center><p>

<font size="-1">&agrave; Port&icirc;nf&eacute;, Saint Ou,<br/>
Mardi au s&eacute;.<br/></font>
<br/>
Moussieu l'Editeu,<br/>
<br/>
J'n'sais pas trop o&ugrave; qu'menchi &agrave; ces s&eacute;, car i' m'semblye que man pou&ocirc;re vi&egrave;r cherv&eacute; pense &agrave; une do&ucirc;zaine de choses au m&ecirc;me temps. La Merrienne maintchein que ch'est l'&icirc;nfirmit&eacute; de l'&acirc;ge, et ch'est p't'&ecirc;tre vrai, mais avec chonna, j'trouve dr&ocirc;le qu'ou n'patha&icirc;t pas souffri d'la m&ecirc;me maladie. Ou dit que les femmes ont tchiquechose que l's hommes n'ont pas, et ch'est seux et certain qu'ch'est vrai. Tch&ecirc;squ'ous en dites, Moussieu? J'pense bein qu'ou dithez qu'l's hommes ont tchiquechose &eacute;tout que les femmes n'ont pas, et nou n's'en va pas vos contredithe.<br/>
<br/>
Parmi les membres d'la Soci&ecirc;t&eacute; Rouoyale y'en a, n'ou-s-entend, en faveur de l'ins&eacute;min&acirc;ation artificielle. Nou comprendrait chonna m&ucirc;s s'i' n'y avait pas d'boeux dans l'Ile ou s'i' n'valaient pas grand chose, mais allez dithe &agrave; un fermyi que san boeu n'vaut rein, et ous &ecirc;tes pr&ecirc;sque seux d'attraper une raide cliam&ucirc;se. I' s'peut que j'n'avons pas un &quot;Golden Lad&quot; ou un &quot;Golden Maid's Prince&quot; mais l'sang de chais grands boeux est dans les veines d'l&ucirc;s d'scendants et d'scendantes. Quant au lait, y'en a tchi voudraient adopter le syst&egrave;me angliais, &eacute;tant satisfaits que l'lait d'veindrait d'miyeu marchi. Eh bein, Moussieu, nou dit qu'nou d&eacute;v'thait &ecirc;prouver toutes choses une fais, et i' vaudrait p't'&ecirc;tre la peine d'&ecirc;prouver chettech&icirc;n, mais la Merrienne n'est pas en faveur, car ou dit que ch'est un p&eacute;ch&eacute; de forchi une vaque &agrave; donner p&ucirc;s d'lait que la natuthe y'a &ecirc;pergni.<br/>
<br/>
Comment raisonner avec une femme comme chonna?<br/>
<br/>
La <a href="batfli.html">Batalle de Flieurs</a> a l'air d'&ecirc;te une extra grande occ&acirc;sion ch't ann&eacute;e, car ch&icirc;nq des p&acirc;raisses ont d&eacute;cid&eacute; d'montrer des v&eacute;tuthes d&eacute;cor&eacute;es, et ch'est p&ucirc;s qu'nou n'en avait veu d'vant. <a href="st_ouen.html">Saint Ou</a> n'est pas ocquo du nombre, mais la p&acirc;raisse n'peut pas tr&eacute;jous &ecirc;tre preunmi&egrave;the partout.<br/>
<br/>
Nou-s-en entend de toutes les sortes au sujet d'la pr&eacute;chaine saison d'<a href="pmpatates2.html">patates</a>, mais nou n'peut pas sinon vaie l'air d'appr&eacute;hension parmi la m&acirc;jorit&eacute; de fermiers et ch'n'est pas &ecirc;tonnant. Il est &agrave; esp&eacute;ther tch'i' pou&ocirc;rront au mains payi l&ucirc;s dettes et l&ucirc;s d&ecirc;penses.<br/>
<br/>
Un &eacute;lecteur d'<a href="la_trinnete.html">la Trin't&eacute;</a> que j'rencontris samedi, m'asse&ucirc;thit que n'y &eacute;thait pas p&ucirc;s d'une d&eacute;m'i&eacute; do&ucirc;zaine d&eacute; vouaix entre Charles Cabot et Edgar Mouthant, et qu'au moment la m&acirc;jorit&eacute; peut aller &agrave; yun ou &agrave; l'aute. J'ai ou&iuml; d'un brave &eacute;lecteur tch'i' s'en va voter pour les deux, mais je n'sais pas si ch'est vrai. Etant un Trin'tais, ch'l&agrave; s'pouorrait bein.<br/>
<br/>
<i><a href="lebrocq.html">Ph'lip</a></i><br/>
<i>7/3/1964 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmhommesfemmes2.html">Les hommes et les femmes</a><p>
<li><a href="pmlonger.html">Why women live longer than men</a><p>
<li><a href="pmmathie.html">Le pouore homme mathi&eacute;</a><p>

<li><a href="houmme.html">L'houmme</a><p>
<li><a href="femme.html">La femme</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="gdffemmes.html">Les Femmes</a><p>
<li><a href="gdfemancipation.html">Emancip&acirc;tion?</a><p>
<li><a href="pmfemmes.html">Au sujet des femmes</a><p>

<li><a href="pm1947.html">Ph'lip and Merrienne</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdffemmes2.html">Les Femmes!</a><p>
<li><a href="gdfelections1975.html">&Ecirc;lections et appointements</a><p>
<li><a href="jerseycow.html">Les vaques d&eacute; J&egrave;rri</a><p>
<li><a href="laitdjerri.html">L&eacute; Lait d'J&egrave;rri</a><p>
<li><a href="milk.html">L&eacute; c'menchement d'la Jersey Milk Marketing Board</a><p>

<li><a href="laittie.html">La lait'tie</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

