<HTML>

<!-- Mirrored from members.societe-jersiaise.org/geraint/jerriais/sympathie.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Sympathie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Sympathie</h2></font></center><p>

<div align="right"><font size="-1"><i>Sympathy has been compared to a game of Blind-man's Buff: it's a fellow feeling for a fellow creature.</i><br/>
Vier dit-on Angliais<br/></font></div>
<br/>
<CENTER><TABLE><TR><TD>

En font-i d'l'oeuvre nos femmes et nos filles,<br/>
En passent-i du temps &agrave; compter lus points,<br/>
Et ch'est incryiab'ye tchi piles et piles<br/>
D&eacute; fi d'laine tchi lus passent entre mains!<br/>
I' fabriquent des ca&ucirc;ches, cheintures, corsets,<br/>
Et des mani&egrave;res d&eacute; bounnets d'nyi&egrave;t,<br/>
D&eacute; grosses mitainnes, et des blianch&egrave;ts,<br/>
Un t&acirc;s d&eacute; choses pour cachi la fraid.<br/>
<br/>
I' s'taient d'mant&eacute;es, pour un temps, &agrave; faire des qu'minses,<br/>
D'unn' dr&ocirc;le d&eacute; faishion, &agrave; chein qu'nou dit,<br/>
Bein ma&ucirc;vaises &agrave; mettre, et unn' fais minses,<br/>
Pas moyien d&eacute; l's&ocirc;ter sans les trillyi!<br/>
Enfin chounna est tout fait pour abriyier<br/>
Nos braves soudards tchi s'battent l&agrave;-bas,<br/>
Pour les garder un mio cauds ch't'hiv&eacute;,<br/>
Et pour faire d&eacute; sorte pour qu'i n'enhannent pas.<br/>
<br/>
Achet'eu, vous qu'&ecirc;tes escliaves d&eacute; Dame Nicotine,<br/>
Amateurs d&eacute; la pipe, cigare, cigarette,<br/>
Ou n'm&acirc;ntchis pas d&eacute; faire tristre minne<br/>
Ov unn' blague vi&egrave;de dans vot' pouchette;<br/>
L&agrave; bas, la cheinne au soudard y'i'est presque tr&eacute;jous,<br/>
Pour l'i les boutiques n&eacute; sont pon d'&agrave;-main,<br/>
Et il est souvent longtemps sans aver l&eacute; go&ucirc;t<br/>
D'unn' pip&egrave;e d&eacute; p'tun quand il en sent l'b&eacute;soin.<br/>
<br/>
Quand nou pense &agrave; chein qu'i faut qu'ils endure:<br/>
D&eacute;but jour et nyi&egrave;t dans tchiq' tranchie,<br/>
Expos&egrave; au temps, &agrave; la fraid, mou&ocirc;illyi&egrave;ture,<br/>
En dangi &agrave; toute minute d'y perdre la vie!<br/>
Et s'il a la chance d&eacute; r'd&egrave;shaller d'la d'dans,<br/>
L&acirc;ss&egrave;, faillyi, - voire m&ecirc;me p't'&ecirc;tre &agrave; jeun,<br/>
Trouve t'i a&ucirc;tchunne chose d&eacute; pus ravigottant<br/>
Qu'unn' cigarette ou qu'unn' pip&egrave;e d&eacute; p'tun?<br/>
<br/>
Ichin l&eacute; p'tun n'manque pas, et si j'voulons<br/>
J'pouvons p'tunner d&eacute; n'yi&egrave;t coumme d&eacute; jour,<br/>
Et i n&eacute; s'ra vra&icirc;ment pas dit qu&eacute; j'laiss'rons<br/>
Nos braves gar&ccedil;ons l&agrave;-bas &ecirc;tre tr&eacute;jous &agrave; court!<br/>
Eh bein, si les sous s'trouvent, nou peut lus en envier.<br/>
Et pour chounna, j'sis se&ucirc;re qu&eacute; touos les p'tunneurs<br/>
S'en vont, riches ou pauvres, d&eacute; bouan tchoeu d&egrave;shaller<br/>
Lus ch'lins, lus douze sous, voire m&ecirc;me lus coppeurs!<br/>
<br/>
<i>Novembre 1914</i><br/>
<i><a href="picot.html">J.P.</a></i><br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><A HREF="en1925.html">En 1925</A><p>
<li><a href="abdomen.html">Respec' &egrave;s Sup&eacute;rieurs</a><p>
<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="prussien.html">Le Proc&egrave;s du Prussien</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="ladies1914.html">Both Ladies Offer their Services</a><p>
<li><a href="soudardes1916.html">Our Patois Letter</a><p>
<li><a href="pains_bill.html">The Pains discuss the Bill</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="bertie.html">Comment qu'Bertie fut Exempt&eacute;</a><p>


<li><a href="ptunvoc.html">Feunmer en J&egrave;rriais</a><p>
<li><a href="gdffeunm.html">Tchi feunm&eacute;e!</a><p>
<li><a href="ptun.html">L&eacute; p'tun</a><p>
<li><a href="cig.html">La Cigarette</a><p>
<li><a href="niercat.html">D's annonces pouor des cigarettes</a><p>
<li><a href="ptunez.html">P'tun&egrave;z, P'tun&egrave;z, Gar&ccedil;ons</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/sympathie.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>

