<HTML>

<!-- Mirrored from members.societe-jersiaise.org/geraint/jerriais/diffethence.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>La diff&eacute;thence</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>La diff&eacute;thence</P></h2></font></CENTER>

<I><P>La Justice vient en bo&icirc;tant<BR>
Elle a les yeux band&eacute;s<BR>
(Vieux dictons)</I><p><p>
<CENTER><TABLE><TR><TD>
J'vains justement d'vaie vot' gazette<BR>
Et j'v&eacute;, ma fingre! qu'ou z'en faites<BR>
D&eacute; pus d'une sorte en not' Jerri<BR>
De d'pis que j'sis hors &agrave; viagi.<BR>
Y'a un pouorre d'j&acirc;tre de Toast au Vin<BR>
(En &ecirc;che yun des siens qui hait l'vin?)<BR>
Qu'a deux ou trais rangies d'ma&icirc;sons;<BR>
Ch'la paie aussi bain coumme les fonds.</P>
<P>Mais ou ravez un Inspecteur<BR>
Sanitaire qu'a nom... Chose Walkeur<BR>
Et qu'a trouv&eacute; qu'les ma&icirc;sonnettes<BR>
A G.S.T. n'taient pon trop nettes<BR>
La d'sus nou qu'menche &agrave; s'entre &eacute;crithe<BR>
Mais quand ch'est la Lo&eacute;, n'faut pas rithe;<BR>
Ah! G.S.T fallait t'pressi<BR>
Tes <I>patent flushers</I> d'arrangi.<BR>
Tu n't&eacute; s'sais pon trouv&eacute; en Cour<BR>
Pour &ecirc;tre condamn&eacute; coumme l'autre jour.<BR>
Ah! ch'est qu'not Cour peut jouer d'la trique<BR>
Quand i' s'agit d'sant&eacute; publique;<BR>
Ou veur que les pouorres locataithes<BR>
Piessent joui des <I>drains</I> que nou vein d'faithe.</P>
<P>Pour que certaines... pli&egrave;ches s'saient parfaites<BR>
Faut qu'les propri&eacute;taithes y mettent<BR>
Des "<I>patent flushers, pans and taps</I>"<BR>
Des f'n&ecirc;tres &agrave; "<I>ventilating flaps</I>"<BR>
Tu l'as apprins, pouorre G.S.T.,<BR>
Tu l's'as payis, - <I>en pus des frais</I>!</P>
<P>Mais une bord&egrave;es ah j'men r'souvains!<BR>
J'ta&icirc;mes vingt dans une "Cause &agrave; T&eacute;moins,"<BR>
Et quand j'eumes 't&eacute; asserment&eacute;s<BR>
J'fumes tous cachis et enfrum&eacute;s<BR>
Dans une grand chambre en attendant<BR>
Que not tou' vinsse, petits et grands<BR>
Les Avocats n'taient pon pressis<BR>
- J'pouvions bain oui lus bourdon'nie.<BR>
Quand y'eut une heuthe que j'fumes assis<BR>
J'comptimes: Y'en avait sorti six!<BR>
Ch'tait d'j&egrave;ex minutes pour chaque t&eacute;moin<BR>
L's'affaithes d&eacute;vaient s'faithe ov un soin!<BR>
J'en avions l&agrave; d'dans pour not jour<BR>
D'vant qu'les derniers eussent yeu lus tours!</P>
<P>Comprenous you qu&eacute; j'veur en v'in<BR>
En compathant l'cas d'Toast-au-Vin?<BR>
J'nose pas &ecirc;crithe comment qu'nou fit<BR>
Quand j'eumes 't&eacute; l&agrave;, deux heuthes et d'mie,<BR>
N'y avait pon "<I>d'patent flushing</I>" l&agrave;<BR>
Ni <I>d'ventilators</I>, rein d'chonna!<BR>
Y'avait simpli&eacute;ment une armo&egrave;the<BR>
Nou z'ouvre la porte - et, l&agrave; dri&egrave;the,<BR>
Ya... un boutchet! O! Cour Royale!<BR>
Salle &agrave; t&eacute;moins, qui s'&ecirc;pelle <I>sale</I>!</P>

<I><P>Un J&egrave;rriais en viage<BR>
Neufchatel, 20/1/1907<BR>
</I><p><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tchier.html">La p'tite ma&icirc;son en J&egrave;rriais</a><p>
<li><a href="bains.html">L&eacute; Caouain et les bains</a><p>
<li><a href="alpha.html">L'Alpha et L'Om&eacute;ga</a><p>
<li><a href="assembliee/cour.html">Visite &agrave; la Cour Rouoyale</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/diffethence.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>
