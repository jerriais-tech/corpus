<HTML>

<!-- Mirrored from members.societe-jersiaise.org/geraint/jerriais/mannzafou.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>L'Inspecteu' et les Mannz-&agrave;-fou!</TITLE>
<META  name="keywords" content="JÃ¨rriais, poetry, school inspector, education, enseignement, teaching, schools">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L'Inspecteu' et les Mannz-&agrave;-fou!</h2></font></center>
<CENTER><TABLE><TR><TD>
N'y'a pas, dans une ann&egrave;e, un jour pus important,<br>
Pour le ma&icirc;tre et l's'&ecirc;fants d'l'&ecirc;cole &ecirc;l&eacute;mentaithe,<br>
Que l'sien qu'est mins a part pour d&ecirc;montrer coumment<br>
Que nous fait des progr&egrave;s:- &agrave; chiffrer et &agrave; liaithe,<br>
A traduithe en angliais - fabl'ye, histo&eacute;the ou version;<br>
Buffon ou La Fontaine, T&eacute;l&eacute;maque ou Malherbe;<br>
A faithe une analyse et, d'la proposition,<br>
Montrer o&ugrave;est qu'est l'sujet et l'attribut et l'verbe;-<br>
Sans p&acirc;ler d'l'&ecirc;crituthe, un art qu'est n&eacute;gl'yigi<br>
Terribl'y&eacute;ment d'nos jours. Les anciens, &agrave; toute heuthe,<br>
Affirment qu'dans lus temps nou z'&eacute;tait obl'yigi<br>
D'aver une &ecirc;crituthe au mains trais fais m'illeuthe!<br>
Les ma&icirc;tres qu'ils avaient n'&ecirc;coutaient pas d'gniolin,<br>
Pour les lettres d'travers, i' n'y'avait pas d'extchuses.<br>
Fallait qu'tout fusse en r&egrave;gl'ye - et propre! ou bein, m&acirc;tin!<br>
Nou-z'&eacute;tait bein certain d'attrapper des cliamuses!<br>
Mais si, dans chu temps-l&agrave;, nou-z'enhannait tchic fais<br>
I' n'y'avait pas, au mains, &agrave; travaill'yi des s'maines<br>
S'appr&ecirc;tant pour le jour que l'Inspecteu' veint vaie<br>
D'en par y'o&ugrave; qu'est l'&ecirc;cole et les avi&egrave;rs qu'y veinnent!<br>
Mais l'Inspecteu' l&icirc;-m&ecirc;me est attrap&egrave; parfais...<br>
J'en counnais bein un cas qu'i' faut que j'vos raconte<br>
Qu'arrivi pas bein liain d'ichin, y'a deux-trais mais!<br>
- Mais je n'noumm'thai persounne et nul n'en &eacute;tha honte!<br>

<p>
Dans un' t&egrave;' jour l'&ecirc;cole &eacute;tait tout au compli&egrave;t:<br>
La ma&icirc;tresse avait mins un calobre &agrave; dentelle,<br>
Et sa montre en argent &eacute;tait sus san poign&egrave;t,<br>
Y'avait des neu's ribans sus les g'veux &egrave;s hardelles.<br>
Y'avait pus d'un gar&ccedil;on qu'ou n'&eacute;thiez pas r'counnu;<br>
Ils avaient d'bouans habits, au lieu d'&ecirc;tre en triaches,<br>
Et ov hardi d'savon, et par frotter bein du'<br>
- Chose rare! Ils avaient peu s'd&ecirc;barbou&ocirc;ll'yi la fache.<br>

<p>
Tout d'un coup: <I>Rap, tap, tap, tap, tap! </I>- Ch'est l'Inspecteu'<br>
Qu'arrive et qu'entre! Et ne f'chin, ov li, l'Counn&eacute;tabl'ye,<br>
Dans san fa du Dimanche, et, tout sou&ocirc;riant, l'Recteu',<br>
Qu'env'yie &agrave; la maitresse un p'tit r'gard bein aimabl'ye.<br>

<p>
L'Inspecteu', tout s&eacute;rieux, s'mins, au bu' d'un instant,<br>
A tchestchonner l's'avi&egrave;rs sus l'chiffre et sus l'histo&eacute;the<br>
Et, avec tout l'respect qu'les p'tits ont pour les grands,<br>
Un chatchun r&ecirc;pounnit du mus qu'i' pouvait faithe.<br>
I' faisaient lus travas bein, touos ches chi&egrave;rs marmots,<br>
Et r&ecirc;pounnaient bouan rond sans montrer trop d'hardi&egrave;che;<br>
L'Inspecteu', bein content, lus adr&eacute;chi deux mots:<br>
Et d&icirc;t: "Merc&icirc;, mes p'tits! Et ach'teu', changeons d'pli&egrave;che.<br>
Je sis bein satisfait d'chein qu'ous avez apprins;<br>
Votr' ma&icirc;tresse a raison, anni&egrave;t, d'&ecirc;tre un mio fi&eacute;the<br>
Car ch'est un bieau travas, l'sien qu'ou'lle a entreprins<br>
Et oulle y r&eacute;ussit de la m'illeu' mani&eacute;the -<br>
Ach'teu' j'voudrais saver si j'pouorrais, d'man c&ocirc;t&egrave;,<br>
Vos aidji sus tchic sens? - Y'a-t-i', dans vos &ecirc;tudes,<br>
Tchic suj&egrave;t qui vos a, pour longtemps, emb&ecirc;t&egrave;<br>
Et qu'ou n'comprenez pas, malgr&egrave; vos aptitudes?<br>
Trouv'ous dans la grammaithe autchun point qu'est douteux,<br>
Ou dans la traduction de tchi trop difficile?<br>
Laissiz-mai l'expl'yitchi... J'vos r&ecirc;pondrai, j'sis seux,<br>
Ov le pus grand pliaisi, si j'peux vos &egrave;tre utile!"<br>

<p>
- "D'mander des tchestchons d'm&ecirc;me au savant Inspecteu'!"<br>
Les avi&egrave;rs, touos surprins, ergardaient l'Counn&ecirc;tabl'ye,<br>
I' r'gardaient lus ma&icirc;tresse et pis 'r'gardaient l'Recteu'<br>
Mais d'faithe autchune autr' chose, i' s'trouvaient incapabl'yes,<br>
Ils 'taient l&acirc;, tous rest&egrave;s l's'i&egrave;rs ou&egrave;rts et l'b&eacute; frum&egrave;,<br>
Quand, tout d'un coup, l'd&egrave;rgni de d'dans la d&egrave;rni&eacute; classe,<br>
Pas pus haut qu'un pot d'cidre et n'sachant qu'l'Alphab&egrave;t,<br>
L'vit drait en l'air sa main, qu'&eacute;tait br&acirc;leuse et grasse:<br>
"Moussieu', s'fit~i', nou dit qu'ch'est vous qui sav&egrave;z tout<br>
Et voul&egrave;z nos aidji &agrave; pouver tout apprendre.<br>
J'voudrais bein qu'ou m'dithiez tch'est qu'chest qu'des' <I><a href="mannesafou.html">Mannz-&agrave;-fou</a></I><br>
Nou m'dit tr&eacute;jous chounna mais je n'peux pas l'comprendre!<br>

<p>
"Tch'est qu'ch'est qu'des "<I>Mannz-&agrave;-fou</I>" s'mins &agrave; dithe, en souoriant,<br>
L'Inspecteu', qu'&eacute;tait v'nu pour inspecter les mousses<br>
Et n'avait jamais ou&iuml; chu mot l&agrave; dans san temps,<br>
Et n'l'avait pas trouv&egrave; dans Lettr&eacute; ni Larousse,<br>
"Tch'est qu'ch'est qu'des <I>Mannz-&agrave;-fou</I>? V'la chein qu'tu veurs saver,<br>
Man p'tit gar&ccedil;on tav'l&eacute;... " Mais l'Recteu' put l'ou&iuml; dithe<br>
En bas &agrave; la ma&icirc;tresse: "Et, djantre sait d'l'aver!<br>
Vous, qui savez tch'est qu'ch'est, vos pliaithait-i' me l'dithe?"<br>

<p>
Mais ou' chatchi la t&ecirc;te... ou' n'y counnaissait rein!<br>
Et l'Inspecteu' c'menchi a faithe un long lib&ecirc;lle<br>
Entouor les p'tits &ecirc;fants et coumment qu'i' font bein<br>
D'&ecirc;prouver &agrave; s'instruithe et d'apprendre avec z&egrave;le...<br>
Mais tandis qu'i' d'visait, i' s'rappr&eacute;chait douoch'ment<br>
Du Counn&ecirc;tabl'ye et pis lis d'mandait &agrave; vouaix basse:<br>
"Des "<I>Mannz-&agrave;-fou</I>," tch'est qu'ch'est?" - L'Counn&ecirc;tabl'ye, un moment,<br>
S'gratti la t&ecirc;te... En vain! - "Ah, dame!" I'pensi, "qu'i' s'ramasse!"<br>
L'Inspecteu', continuant sa p'tite adresse en haut,<br>
D&ecirc;halli san mouochet hors de d'dans sa pouchette<br>
Et pis, s'essuyant l'front, coumme un moussieu qu'a caud,<br>
A l'abri du mouoch&egrave;t. - L'Recteu', qu'est Ma&icirc;tre &egrave;s Arts,<br>
S'disait d&ecirc;ja: "Des <I>Mannz-d-fou</I>? que j'sis b&ecirc;te!<br>
J'sai' bein qu'j'ai ou&iuml; chounna de tchic bord, t&ocirc;t ou tard,<br>
Mais y'o&ugrave;?" "-D'm&ecirc;me, i' hauchi l'&ecirc;paule et pis ch&acirc;tchi la t&ecirc;te!<br>

<p>
L's'&ecirc;fants 'taient touos r'assis! N'y'avait pus qu'chu digot<br>
Qu' restait pliant&egrave; l&agrave;, san pauchi dans sa bouoche,<br>
Attendant la r&egrave;ponse et n'disant pas un mot,<br>
Mais r'gardant fix&eacute;ment, de sa mine extra-douoche,<br>
L'Inspecteu' qui d'visait, d'visait, d'visait tout l'temps<br>
- Et qu'essuyait san front, et soupithait d'minz&eacute;the -<br>
En expl'yitchant pourtchi qui faut bein qu'les &ecirc;fants<br>
Es'saient bouans &ecirc;coli&egrave;rs pour &ecirc;tre un jour prosp&eacute;thes!<br>
- Et drait d'but, souos san n&egrave;z, &ecirc;coutant brav'ment tout<br>
L'd&egrave;rn'yi d'la d&egrave;rni&eacute; classe attendait, sans comprendre;-<br>
I' ne t'nait qu'&agrave; saver "tch'est qu'ch'est qu'des <I>Mannz-&agrave;-fou</I>"<br>
Le savant Inspecteu' d'vait bein pouver l'y'apprendre,.<br>
Mais l'savant lnspecteu' n'pathaissait pon trop bein...<br>
Il ouvrait, en d'visant, un livre et pis un autre<br>
Et touannait des fliyets mais sans y trouver rein,<br>
Et tant pus qu'i' p&acirc;lait, tant pus chu p'tit ap&ocirc;tre<br>
M&acirc;t&egrave; dans l'mitan d'l'aithe avait l'air de heurler;<br>
"Tch'est qu'ch'est qu'des <I>Mannz-&agrave;-fou</I>? All'ous b&egrave;t&ocirc;t nos l'dithe?<br>
"Tch'est qu'ch'est qu'des <I>Mannz-&agrave;-fou</I>?"- Ayant l'air d'&ecirc;ternuer,<br>
L'Inspecteu' suppliyi l' Recteu' d't&acirc;chi d'l'instruithe;<br>
Il env'yi l'Conn&ecirc;tabl'ye, et la Ma&icirc;tresse &egrave;tou,<br>
D'mander &ecirc;s gens de d'hors tch'est que ch' pouvait bein &ecirc;tre,<br>
Et coumment expl'yitchi tch'est qu'ch'est qu'des <I>Mannz-&agrave;-fou<br>
</I>A d's'avi&egrave;rs qui voudraient s'm&ecirc;ttre &agrave; s'motchi d'lus ma&icirc;tres!<br>
- I' s'en fudrent bouan rond;- I' viyaient s'n'embarras:<br>
I' s'r&eacute;p&eacute;tait tout l'temps; I' n'trouvait pus d'patholles<br>
Si ch'est qu'dans bein p'tit d'temps le s'cours n'arrivait pas<br>
I' faudrait bein avouer s'n'ignouothence &agrave; l'&ecirc;cole!<br>
Tch'est qu'ch'est qu'des <I>Mannz-&agrave;-fou</I>? - L'Recteu cherchait en vain,<br>
Maitresse et Co&ucirc;nn&ecirc;table, ervenant hom d'haleine.<br>
Font signe en s'assi&eacute;vant qu'i' n'ont pas apprins rein<br>
- Les gens l's'avaient trait&egrave;s de buzards et d'babeines!<br>

<p>
L'pouorre Inspecteu'! Ch'tait trop! Il 'tait enorfant&egrave;,<br>
I' l'is sembliait tout l'temps qu'i' viyait l'marmot cra&icirc;tre<br>
Et l'entendait s'vanter: "Hein! vos v'la bein happ&egrave; "<br>
- Mais tout l'temps l'mousse &eacute;tait bein calme endrait la f'n'&ecirc;tre.<br>
- "Tch'est qu'ch'est qu'des <I>Mannz-&agrave;-fou</I>? r'commenchi l'grand savant<br>
Un p'tit gar&ccedil;on le d'mande." - Et au moment supr&ecirc;me<br>
I' l'is vint une id&egrave;e.. "Ecout&egrave;z, mes &ecirc;fants<br>
Ous av&egrave;z t&ecirc; bein bons, s'fit-i', voul'ous vous m&ecirc;mes<br>
R&ecirc;pondre &agrave; la tchestchon du p'tit gar&ccedil;on tavl&ecirc;?<br>
J'donn'nai, pour la r&ecirc;ponse, un ch'lin d'dans ma pouchette,"<br>
- Aussit&ocirc;t l'digot s'fit: "Ch'est chein qu'non dit, val&egrave;t,<br>
Es avi&egrave;rs trop tchuthieurs, quand ils ont trop d'varvette!"<br>

<p>
Man r'cit vos apprendra, qu'ch'est une affreuse erreur<br>
De vanter sa sagesse et d'vouler trop promettre<br>
M&ecirc;fious du bounn&egrave;t d'&acirc;ne! Il est d'bain des grandeurs<br>
Et parfais l'pus savant est obl'yigi de l'mettre!<p>
&nbsp;<p>
 <a href="ejluce.html">E. J. LUCE</a>.<br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mannesafou.html">Des choses tchi n'existent pon</a><p>
<li><a href="savait.html">Tchest qu'en savait l'pus des deux?</a><p>
<li><a href="leconjp.html">La L&eacute;&ccedil;on</a><p>
<li><a HREF="gdfaspi.html">Eune langue d'aspi!</a><p>
<li><a href="ecole1937.html">L&eacute; Ma&icirc;t' d'&Ecirc;cole</a><p>
<li><a HREF="gdfmiecmin.html">Rencontre &agrave; mi&eacute;-c'min!</a><p>
<li><a href="eduvoc.html">L'&ecirc;duc&acirc;tion</a><p>
<li><a href="jourg.html">L&eacute; grand jour</a><p>
<li><A HREF="escollyi.html">Les pouchettes d'un escollyi</A><p>
<li><A HREF="tchittai.html">Quand j'tchit'tai l'ecole</A><p>
<li><a href="ptchiots.html">Les P'tchiots</a><p>
<li><a href="maitredamian.html">Ma&icirc;tre Damian</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mannzafou.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
