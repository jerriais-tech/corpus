<HTML>

<!-- Mirrored from members.societe-jersiaise.org/geraint/jerriais/jannesp.html by HTTrack Website Copier/3.x [XR&CO'2014], Tue, 15 Jul 2025 13:58:50 GMT -->
<HEAD>
<TITLE>Mes Jannes Jours</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mes Jannes Jours</h2></font></center><p>
&nbsp;<p>

J'fus n&eacute;e &agrave; Pomona Road &agrave; St. H&eacute;lyi dans l'mais d'Janvyi 1938. J'g&acirc;ngnis neuf mais quand la dg&egrave;rre c'menchit. Ou finnit dans ma septi&egrave;me ann&eacute;e, don mes m&eacute;mouaithes n&eacute; suivent exact&eacute;ment. D&eacute;vant qu'les Allemands arriv&icirc;ssent, ma soeu fut n&eacute;e &eacute;tout.<p>

Ma m&eacute;the, ma soeu et m&eacute;, j&eacute; d'meuth&ecirc;mes &agrave; Mill House tch'est &agrave; bas du &#147;Old Trinity Hill&#148;. J&eacute; d'meuth&ecirc;mes auve la propri&ecirc;taithe, eune femme qu&eacute; j'app'l&ecirc;mes Granny Crenan.<p>

D&eacute; bouonne heuthe les mat&icirc;ns, ma m&eacute;the allait en Ville pouor acater d'la nou&ocirc;rrituthe.<p>

Ou d'mandait &agrave; Granny d'souongni l's &ecirc;fants (ma soeu et m&eacute;). Ch'est eune t&acirc;che que Granny n'aimait pon du tout. Parfais oulle oubliait not' existence. Un mat&icirc;n j&eacute; m'ram&eacute;mouaithe qu&eacute; ma m&eacute;the rentrait au but d'la rue, et n&eacute; v'l&agrave; ma soeu et m&eacute; sus l'haut d'la tithette tchi 'tait d'vant la grand' f&eacute;n&ecirc;tre d&eacute; not' chambre.
<p>
Vite! Oulle entrit dans la ma&icirc;son, ou m&icirc;nt ses pouques au but des d'gr&egrave;s et ou couothit &agrave; la chambre et nos abbattit hors d&eacute; la tithette.<p>

Bein seux, ou pensait chein qu&eacute; j'pense achteu. S'ou n'e&ucirc;t pon rentr&eacute; &agrave; chu temps-l&agrave;, ma soeu et m&eacute;, j'&eacute;tha&icirc;mes tch&eacute;e d'la f'n&ecirc;tre et j'n'&eacute;thais pon peu &ecirc;crithe ch't' histouaithe achteu!<p>
&nbsp;<p>

<i>Shirley Pirouet</i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="jannegj.html">Quand j'tais janne...</a><p>
<li><a href="jannejf.html">Quand j'tais janne...</a><p>
<li><a href="mousseplm.html"> Quand J'tais Mousse</a><p>
<li><a href="jannetsw.html">Mes Jannes Jours</a><p>
<li> <a href="setheebouleversee.html">Eune S&eacute;th&eacute;e Boulev&egrave;rs&eacute;e</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/jannesp.html by HTTrack Website Copier/3.x [XR&CO'2014], Tue, 15 Jul 2025 13:58:50 GMT -->
</HTML>
