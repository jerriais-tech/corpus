<HTML>
<HEAD>
<TITLE>La D&eacute;putation &agrave; Londres</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La D&eacute;putation &agrave; Londres</h2>
&Eacute;lie va ov les Messieux</font></center><p>


N&eacute; v'lo une vol&egrave;e que la Gazette n'a pon imprim&egrave; autchun de m's'&ecirc;crits. Ch'n'est pas tout &agrave; fait ma faute, car y'a une tchinzaine de jours j'm'&eacute;tais mins en d'v&eacute; de rapporter aussi fid&egrave;lement que possibl'ye chein qui s'&eacute;tait pass&eacute; au <a href="guyfawkes.html">Guy-Fawkes</a> &agrave; <a href="st_ouen.html">St.-Ouen</a>. Je l'savais bein, parce que j'enn'tais, si bein d&ecirc;gh&icirc;s&egrave; que personne ne put me r'counna&icirc;tre.<br/>
<br/>
Les lecteurs de la Chronique daivent se rappeler que dans les Nouvelles Locales, <a href="bisson.html">Mess Bisson</a> dit qui y'avait yeu des squibs ichin et l&agrave; et qu'&agrave; <a href="st_sauveux.html">St.-Sauveux</a>, y'avait yeu chein qu'nou-z'appelle une Cavalcade, ch'est &agrave; dithe une moni&eacute;the de Guy-Fawkes et d'<a href="batfli.html">Bataille de Fleurs</a> tout ensembl'ye! (Tout d&ecirc;g&eacute;n&eacute;th&eacute;, h&eacute;las, &ecirc;che qu'un Guy-Fawkes n'est pas bon assez pour des Jersiais?)<br/>
<br/>
Mais Mess Bisson ne dit pas un p'tit mot d'Saint-O&ugrave;, la paraisse qu'il aimait tant &agrave; visiter devant que Moussieur Vo&ecirc;sin pliantisse des palmes &egrave;s envithons du Moulin Tourneur, pour les Villais &agrave; tchilli, et d'vant que nou susse que les begonias &agrave; Plaisance craissaient coumme du p&eacute; sur l'dos &agrave; <a href="pretro.html">Pr&ecirc;to</a>.<br/>
<br/>
Mess Bisson n'dit rien d'Saint O&ugrave;, car che n'&eacute;tait pon sa djabbe. Ch'tait m&eacute;, Elie, qu'avais 't&egrave; envi&egrave; dans l's'envithons du Haut du Mathais pour vaie chein qui s'pas'sait.<br/>
<br/>
J'y fus et je r'vins, mais i' s'y'en &eacute;tait pass&egrave; de tant d'sortes - car quand les St.-Ouennais s'mettent en t&ecirc;te d'aver du gi, ils en ont - que quand j'eu' tout &ecirc;crit et que je m'pr&eacute;senti &agrave; Mess Bisson avec une trentaine de fielles de papi toutes &ecirc;crites, dans man pann'yi, i' m'env'yi &agrave; r'app'tichi tout chonna &agrave; huit ou neu pages tout au pus. I n's'en allait pas, s&eacute; m'fit-i, &ecirc;tre obl'yigi d'renv'yer Mess Perchard, Mess Crill et Mess Cristin &agrave; s'tchi avec les vendues pour m&eacute; laissi empl'yi deux ou trais colonnes ov des nouvelles d'un Guy Fawkes. <i>Multum in parvo</i> qu'il ajou&ocirc;ti, (car i' sait un mio d'Russe, Mess Bisson). Bieaucoup d'tchi dans bein p'tit d'run, v'la chein qui vos faut apprendre, Ma&icirc;tre Elie.<br/>
<br/>
Mais &quot;Ma&icirc;tre Elie&quot; s'en fut et n'se r'montri pas. Ch'n'est pas quand nou z'a prins bein d'la peine &agrave; faithe une belle histo&egrave;the que nou-z'a l'tchoeu d'la r'abrotchi en une petite nouvelle locale!<br/>
<br/>
Ch'est pour chonna que le Guy Fawkes d'St.-Ouen n'eut pas l'honneur d'&ecirc;tre imprim&egrave;.<br/>
<br/>
Jerry n'a pon seu en cons&eacute;quence coumment qu'Tom La Source capucha&icirc;t sus l'encl'yume dans la van et comment que san mousse avait mal &egrave;s bras &agrave; forche d'soufflier. I' n'a pon seu tch'est que ch'tait, chu pamph&egrave;que l&agrave; qu'embrachi.............. dans la route et qui la fit s'sauver jusque dans la boutique &agrave; Missis ................. au Haut du Mathais. I' n'a pon seu tch'est qu'&eacute;taient les deux soudards qui n'avaient jamais mins de braies devant chutte s&eacute;th&egrave;e l&agrave;. I' n'a pon seu combein d'pouorres pend'loques se crottidrent jusqu'es &ecirc;paules en traversant la br&egrave;que ov ses chinq pouces de pit&eacute;. I' n'a pon apprins tch'est qui fait que Guy Fawkes tchi bas et eut la heth&egrave;que du dos rompue, de sorte qu'il 'tait erpli&egrave; en deux quand nou le r'levi et qui fallit le r'dr&eacute;chi un mio d'vant l'porter &agrave; la fou&egrave;e. I' n'a pon seu in'notou comment que san ventre cr&eacute;vi et qui d&ecirc;boudinni d'rabottins et d'&ecirc;train, tandis que Flip d'la Haye et sa band jouaient &quot;We'll dig his grave.&quot;<br/>
<br/>
Enfin, la pus risibl'ye histo&eacute;the de Guy Fawkes n'a pon 't&egrave; publi&eacute;e, car, quoi qu'en diche Mess Bisson, nou n'peut pas mettre dans une nouvelle locale le gi de tout une s&eacute;th&eacute;e!<br/>
<br/>
Mais chutte fais, Mess Bisson m'a promins assez d'run pour chein qu'jai &agrave; dithe.<br/>
<br/>
Je r'vins d'Londres.<br/>
<br/>
Quand j'su, y'a tchic temps, qu'une d&eacute;putation s'n'allait &agrave; l'H&ocirc;tel Cecil, l'id&egrave;e m'vins que j'pouorrais en &ecirc;tre si j'savais m'y prendre. L'affaithe r&eacute;ussi et quand l'automobile arr&ecirc;ti d'vant la grand' porte d'l'H&ocirc;tel et qu'chinq Jerriais en d'validrent, ch'tait m&eacute; qu'&eacute;tais l'chinqui&egrave;me. J'&eacute;tions touos grais: chatchun san paraplyie - sauf Moussieu E.T., qui n'est pas gros et d'vait v'nin souos l'mein ou souos l'sien &agrave; Moussieu Boies, - chatchun sa ban'-box ov un toppeur, pour mettre le jour de la Conf&eacute;rence avec le Gouvernement Anglais; et une grand' bo&ecirc;te pour toutes les qu'minzolles, le r&eacute;change, les bringes &agrave; dents, les actes des <a href="etats.html">Etats</a> et d'vi&egrave;r un nodghin d'picl'ye dans une petite bouteille pour les r'fr&eacute;deuses &agrave; Moussieu Luce, qu'ont amor de s'd&ecirc;cliather dans l'mais d'Novembre, si l'temps s'met au frais quand la lune est au r'tchiyant; - sans p&acirc;ler de chatchun notr' pathe de chaussons pour &ecirc;tre pus &agrave; l'aise le s&eacute; et pour pouver marchi dans l'H&ocirc;tel sans faithe trop d'combat.<br/>
<br/>
J'fumes d'abord nos d&eacute;barbouoilli un mio; opr&egrave;s aver viagi en steamer et en qu'min d'f&eacute;, nou-z'a tr&eacute;jous besoin d'chonna. Par malheur, les autres avaient lus chambre &agrave; deux, mais comme j'&eacute;tions y'un d'f&acirc;lo, il avait bein fallu que je m'contentisse d'&ecirc;tre tout seu. M&eacute;, qu'avais esp&ecirc;th&eacute;r apprendre des secrets qui vaudraient la peine de dithe &egrave;s Jerriais, j'&eacute;thais pr&eacute;f&eacute;th&egrave; faithe le traisi&egrave;me ov tchic-s'uns des autres, mais i' n'y a pas de l'yits &agrave; trais dans ches H&ocirc;tels l&agrave;. Et j'eu biau aller es &ecirc;coutes au creux d'la cli&eacute; &agrave; une chambre et pis &agrave; l'autre je n'pu' pon saisi autchunne chose. Je n'ou&iuml; que les deux D&eacute;put&eacute;s qui s'r&acirc;saient ov des raseurs mal affil&egrave;s, dans une chambre et, dans l'autre, le brit d'une chang'gie de blianches queminses et d'une cherchethie d'studs et, comme le disait <a href="picot.html">J.P.</a> l'autre jour dans la Gazette, <a href="eisteddfod1912.html">le Jerriais est une belle langue pour les gros mots</a>... Le Recteur de <a href="grouville.html">Grouville</a> avait 't&egrave; bein <a href="peule.html">inform&egrave; au sujet d'la richesse du jerriais</a> quand i' s'agit d'juther mais ch'nest pon &agrave; m&eacute; &agrave; dithe &agrave; mes compatriotes tch'est qu'avait perdu san stud et qui n'pouvait pon arriv&egrave; &agrave; l'ramasser, ni &agrave; vaie ou'est qu'il 'tait, bein qui n'fusse pas &agrave; un pi d'san gros ort&eacute;, &agrave; ch'que l'autre moussieu lis disait en riant.<br/>
<br/>
Au bu d'une dem'yeuthe, coumme nou-z'avait d&eacute;cid&egrave;, je r'd&eacute;valimes tous ensembl'ye, par l'ascenseux, pour d&icirc;ner.<br/>
<br/>
J'ai &ecirc;crit &quot;D&icirc;ner.&quot; Mais ch'n'est pon l&agrave; l'mot que j'&eacute;thais deu empliyer. La diff&eacute;thence entre &quot;d&icirc;ner&quot; et le r'pas qu'nou nos baillyi &agrave; mangi &eacute;tait pus grande que la diff&eacute;thence entre une puche et un &ecirc;l&eacute;phant.<br/>
<br/>
J'ai t&egrave; au d&icirc;ner d'l'Agritchultuthe et pus d'une fais quand y'avait un bantch&egrave;t &agrave; l'Europe, j'en-'tais. Mais jamais d'ma vie j'n'avais yeu souos la dent un fricot coumme le sien d'la Cecil.<br/>
<br/>
Oh! J'sai bein qu'en Jerry nou-z'a habitude de crier sus les frais de l'H&ocirc;tel Cecil, et de temps en temps nou' z'envie des palt&egrave;es &egrave;s siens qu'y vont. P't'&ecirc;tre que j'l'ai fait, m&eacute;-m&ecirc;me, dans l'pass&egrave;. Mais ch'est que je n'comprenais pas la chose. - Comme me disait Moussieu l'Baill'yi en d&ecirc;pliant sa serviette: &quot;Tch'est qui paie pour tout chonnechin en fin d'compte? Les fonds du public! - Tch'est qui contribue &egrave;s fonds du public? Touos les contribuabl'yes de Jerry! - Tch'est qui forme partie des contribuabl'yes de Jerry? Nos chinq! Ch'est en tchi, s'fit-i', j'avons pay&eacute; pour chonnechin. Man raisonnement est sain. Mangiz, d'bouan app&eacute;tit, mes gar&ccedil;ons, et n'prenez pon chein qu'est dans les d&eacute;canteurs pour d'la pitchette.<br/>
<br/>
L&agrave;-d'sus nou s't&egrave;rti.<br/>
<br/>
Pour qu&eacute;menchi y'avait un choix de hors d'oeuvres qu'&eacute;thait fait l'ieau v'nin &agrave; la bouoche d'un millionnaithe.<br/>
<br/>
J'voulions-t-i des <a href="hitres.html">&icirc;tres</a>? Y'en avait de sept sortes, servies par la d'mi&eacute; douzaine. Les olives v'naient des gardins d'un prince du sang des alentours de Naples. Les radiches et l'c&eacute;l&eacute;ri et les betteraves es toumates dans d'l'huile v'naient d'une maison qui n'pliante jamais que d'l'a graine qu'a yeu le prumi&eacute; prix sus l'Royaume-Uni. Les p'tits paissons saupoudr&egrave;s d'limon avaient 't&eacute; p&ecirc;tchis dans la rivi&eacute;the au Duc de Mal'bro'. Et les houmards et tout l'reste &eacute;tait &agrave; l'av'nant. Les hors-d'oeuvres &agrave; lus tout seu &eacute;thaient satisfait une tabl'y&egrave;e d'<a href="grand_tchethue.html">grand' tch&eacute;thue</a>, et les adjulles de l'h&ocirc;louoge avaient fait du qu'min quand nou passi &agrave; la soupe!<br/>
<br/>
J'ai dit &quot;soupe&quot; mais occouo une fais, le mot n'est pon &agrave; la hauteur de la chose. Nou le servait dans des profondes assiettes. parfais, nou-z'appelait chonna du potage, parfais du consomm&eacute;, parfais d'la cro&ucirc;te au pot, y'en avait d'la cliaithe, d'l'&ecirc;paisse, d'la d'mi&eacute; &ecirc;paisse; d'la &quot;turtle&quot; et d'la &quot;mock-turtle&quot;; y'en avait de tomate, de patate, de riz, de bli&eacute;, de carotte, d'navet, et occouo de vingt autres sortes, toutes pas mal sal&eacute;es! J'tais au m's'esp&eacute; par le temps que nou-z'en finit...<br/>
<br/>
Ne v'chin b&ecirc;tot d'autre chose: le <a href="paissons.html">paisson</a>. Ch'tait, bar, rouoge mulet, saumon frais, pliaies, arrangi &agrave; des sauces qui vos &eacute;thaient ravigott&eacute; un cad&acirc;vre et engraissi une squelette.<br/>
<br/>
J'n'en pouvais d&ecirc;j&agrave; pus, mais les autres t'naient bon et comme contribuabl'ye Jerriais j'avais droet &agrave; tout aussi bein comme yeux. J'fis honneur &agrave; man droet.<br/>
<br/>
Mais, h&eacute;las! che'n'tait pas occouo fini. Opr&egrave;s l'paisson, le gibi. Y'avait du cher' de Balmorah; le li&egrave;vre avait 't&eacute; tith&eacute; par des membres du Parlement, et, &agrave; ch'qu&eacute; m'dis Moussieu E. T., expr&egrave;s pour nous; la g'l&eacute;e que nou mins sus s'n'assiette pour l'assaisonn&eacute; 'tait faite ov des gradilles v'nus d'un palais royal; les faisans avaient un r'lais coumme je n'avais jamais gou&ocirc;t&eacute; d'vant; les becasses 'taient stoff&eacute;s ov d'la grive, la grive ov d'l'alouettes et l'alouette ov je n'sai' pus tchi que j'voudrais pouver mangi pour man d&icirc;ner d'Nou&eacute;.<br/>
<br/>
Faut-i' vos p&acirc;ler d'la <a href="viandvoc.html">viande</a>, boeu, mouton, agn&eacute;, biche; ov des patates rissol&eacute;es, fricachies dans d'huile; ov du cresson, des ledghumes, des pais verts en prumi&eacute; r&eacute;colte, venus tout expr&egrave;s d'Australie; des &ecirc;pinards au beurre; des pais d'Mai en cosse, etc.?<br/>
<br/>
Faut-i' vos p&acirc;ler des entrem&ecirc;ts, du poulet &ecirc;tuiv&egrave;, ov des carottes minchies en p'tits carr&egrave;s; du canard r&ocirc;ti avec des gro&ecirc;silles; du p&acirc;t&egrave; d'pigeon ov la sauce de pommes?<br/>
<br/>
Faut-i' p&acirc;ler des oeus sur l'pain r&ocirc;ti et beurr&egrave; &agrave; doubl'ye dose; des omelettes dans une grand' terrine couverts; des <a href="bourdelots.html">bourdelos</a> ov des pommes sans r&acirc;tchiyons?<br/>
<br/>
Faut-i' p&acirc;ler du <a href="podindflieu.html">podin d'flieu</a> ov des all'mandes et des prunes, d'la cr&ecirc;me battue ov du jaune d'oeu; des glaces ov de p'tites galettes fondantes; du riz servi avec du p&acirc;t&egrave; d'p&egrave;the et d'aigriottes?<br/>
<br/>
Faut-i' p&acirc;ler de touos les <a href="fronmage.html">fromages</a>, du&egrave;rs et mos, secs et mouoillis, sans odeur et avec odeur, sans magots et avec magots, que j'go&ucirc;times &agrave; la fin du r'pas?<br/>
<br/>
Faut-i' p&acirc;ler des figues, du vergus, des bananes, oranges, nouaix, ch&acirc;taignes, ov tchi que nou finit?<br/>
<br/>
Faut-i' p&acirc;ler du <a href="vin.html">vin</a> d'Espagne, du caf&eacute; royal, d'la Champagne, d'la Benedictine, d'la Pepp&egrave;rmint, et d'un tas d'autres choses qui nos fudrent servis dans des verres de diff&eacute;thentes grandeurs, formes et couleurs?<br/>
<br/>
Enfin, y'a un but &agrave; tout. Et quand je m'trouvi bein &agrave; m'n'aise souos les couvertuthes, je pensi qu'&agrave; l'av'nin je f'thais tr&eacute;jous d'man mus pour prendre ma part du fard&eacute; des affaithes publiques et pour erpr&eacute;senter dignement notr' vi&egrave;r Bailliage, de temps en temps, &agrave; Londres.<br/>
<br/>
Au derni&eacute; moment j'm'appercheu que j'n'ai rein dit d'la conf&eacute;rence, mais n'y'ithait pon d'run dans la gazette anni&egrave;t; ch'est pourtchi j'm'arr&ecirc;te. Et opr&egrave;s tout '&ecirc;che que j'n'ai pas dit l'principa?<br/>
<br/>
<i><a href="ejluce.html">Elie</a></i><br/>
<i>Nouvelle Chronique de Jersey 23/11/1912</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfappetit.html">Av'-ous bouan app&eacute;tit?</a><p>
<li><a href="gdfventre.html">Ch'est l'ventre tchi sou&ocirc;tcheint l'dos!</a><p>
<li><a href="painfeast2.html">Piteur Pain Preparing for a Feast</a><p>
<li><a href="painfeast.html">After the Feast</a><p>
<li><a href="paindine.html">Piteur has some friends to dine</a><p>
<li><a href="painfricot.html">Oquo du fricot</a><p>
<li><a href="dinednoue.html">San Din&eacute; d'Nou&eacute;</a><p>
<li> <a href="gourmande.html">La Gourmande</a><p>



<li><a href="londres_caouain.html">Londres</a><p>
<li><a href="londres.html">Londres et Jerry et l's' Allemands</a><p>
<li><a href="qmindfe_electrique.html">L&eacute; Q'min d'F&eacute; &Eacute;lectrique</a><p>
<li><a href="tipperary.html">Dans Mes Poummes de Terre</a><p>
<li><a href="londonbridge.html">L&eacute; Pont d&eacute; Londres</a><p>
<li><a href="westminsterabbey.html">L'Abbaye d'Westminster</a><p>
<li><a href="bigben.html">La Ballade d&eacute; Big Ben</a><p>
<li><a href="crufts1909.html">Crufts 1909</a><p>
<li><a href="saintgeorge_londres.html">La Saint George &agrave; Londres</a><p>
<li><a href="thames.html">Un r&ecirc;ve &agrave; la Rivi&eacute;the d&eacute; Londres</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

