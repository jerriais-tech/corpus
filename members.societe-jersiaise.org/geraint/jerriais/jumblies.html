<HTML>

<!-- Mirrored from members.societe-jersiaise.org/geraint/jerriais/jumblies.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<HEAD>
<TITLE>Les Jobel&icirc;ns - The Jumblies</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Jobel&icirc;ns</h2>
The Jumblies</font></center><p>

<CENTER><TABLE><TR><TD>


I' f&icirc;tent vaile dans un Cra&icirc;ncheux, ma f&eacute;,<br/>
Un Cra&icirc;ncheux 'tait lus bat&eacute;:<br/>
En lus bottant d's avis d'lus anm&icirc;ns,<br/>
En Hiv&eacute;, par un bein rude mat&icirc;n,<br/>
I' lanch&icirc;tent lus Cra&icirc;ncheux en m&eacute;!<br/>
Et quand lus Cra&icirc;ncheux fut jotchul&eacute;,<br/>
Et un ch&acirc;tchun dit, &quot;Ou s'sez touos ny&eacute;s!&quot;<br/>
I' briy&icirc;tent, &quot;Assa, l'Cra&icirc;ncheux est p'tit.<br/>
Mais v'l&agrave; tch'est tout bein, ch'est d's'en fichi!<br/>
Chu Cra&icirc;ncheux est not' bat&eacute;!&quot;<br/>
<i>Bein au liain, bein au liain,</i><br/>
<i>Les Jobel&icirc;ns ont lus siez-ieux,</i><br/>
<i>Auve lus v&egrave;rtes t&ecirc;tes et lus bliues mains,</i><br/>
<i>I' f&icirc;tent vaile dans un Cra&icirc;ncheux.</i><br/>
<br/>
I' vail&icirc;tent dans un Cra&icirc;ncheux, ma f&eacute;,<br/>
Dans l'Cra&icirc;ncheux n'y'avait pon d'run,<br/>
Auve ra&icirc;que eune hardi belle v&egrave;rte vaile<br/>
Li&eacute;e atout un riban, coumme &acirc;tivelle,<br/>
&Agrave; un m&acirc;t d&eacute; pipe &agrave; p'tun;<br/>
Et un ch&acirc;tchun dit, &agrave; les vaie vailer,<br/>
&quot;Ou savez qu'i' s'sont b&eacute;t&ocirc;t &ecirc;chou&eacute;s!<br/>
Dans la ni&egrave;rcheu y'a un but &agrave; viagi,<br/>
Y'&eacute;tha tchique dro, ch'est mala&icirc;si:<br/>
Dans chu Cra&icirc;ncheux n'y'a pon d'run.&quot;<br/>
<i>Bein au liain, bein au liain,</i><br/>
<i>Les Jobel&icirc;ns ont lus siez-ieux,</i><br/>
<i>Auve lus v&egrave;rtes t&ecirc;tes et lus bliues mains,</i><br/>
<i>I' f&icirc;tent vaile dans un Cra&icirc;ncheux.</i><br/>
<br/>
Les lou&ecirc;mes v&icirc;ntent &ecirc;cli&ucirc;ther, ma f&eacute;,<br/>
Les lou&ecirc;mes v&icirc;ntent &ecirc;cli&ucirc;ther;<br/>
Et d'un co, pouor haler l'&ecirc;p&icirc;le du ji,<br/>
Atout d's &ecirc;p&icirc;les, i' lus pap's&icirc;tent les pids<br/>
&Agrave; seule f&icirc;n d'les garder s&eacute;s.<br/>
Et i' p&acirc;ss&icirc;tent la niet dans un houlot,<br/>
Et ch&acirc;tchun dg'ieux dit, &quot;J&eacute; n'soummes pon fos!<br/>
Dans la ni&egrave;rcheu y'a un but &agrave; viagi,<br/>
Mais j&eacute; n'criyons pon qu'ch'est mala&icirc;si<br/>
Dans not' Cra&icirc;ncheux d'topinner!&quot;<br/>
<i>Bein au liain, bein au liain,</i><br/>
<i>Les Jobel&icirc;ns ont lus siez-ieux,</i><br/>
<i>Auve lus v&egrave;rtes t&ecirc;tes et lus bliues mains,</i><br/>
<i>I' f&icirc;tent vaile dans un Cra&icirc;ncheux.</i><br/>
<br/>
Et toute la niet i' vail&icirc;tent hors,<br/>
Et quand l'sol&eacute; s'couochit,<br/>
I' s&ucirc;ffly&icirc;tent et monm&icirc;tent eune chanson ivre<br/>
Sus la bourdonn'nie d'un bach&icirc;n en tchuivre<br/>
Au lis des monts couleu d'myi.<br/>
&quot;J'soummes-t-i' heutheurs! Oh T&icirc;mballo!<br/>
D'viagi dans nos Cra&icirc;ncheux et houlot,<br/>
Et toute la niet souos ches &ecirc;tailes<br/>
J'vailons atout not' belle v&egrave;rte vaile<br/>
Au lis des monts couleu d'myi!&quot;<br/>
<i>Bein au liain, bein au liain,</i><br/>
<i>Les Jobel&icirc;ns ont lus siez-ieux,</i><br/>
<i>Auve lus v&egrave;rtes t&ecirc;tes et lus bliues mains,</i><br/>
<i>I' f&icirc;tent vaile dans un Cra&icirc;ncheux.</i><br/>
<br/>
I' v&icirc;ntent &agrave; la M&eacute; du Vou&ecirc;t, ma f&eacute;,<br/>
&Agrave; un pays couv&egrave;rt d'boua&icirc;s'sies;<br/>
Il' acat&icirc;tent un Cahouain, et un H&egrave;rnais,<br/>
Un cabot d'Riz et eune Galette &agrave; Vrai,<br/>
Et eune rue&ucirc;tchie d'Mo&ucirc;ques &agrave; Myi.<br/>
Il' acat&icirc;tent un Qu&eacute;tot, des V&egrave;rts Corb&icirc;ns,<br/>
Et un Marmo&ucirc;set &agrave; pattes d&eacute; chucr&icirc;ns,<br/>
Et quarante boutelles d&eacute; R&icirc;ngue-Bo-Ri,<br/>
Et eune tap&eacute;e d'Fronmage d&eacute; Brie.<br/>
<i>Bein au liain, bein au liain,</i><br/>
<i>Les Jobel&icirc;ns ont lus siez-ieux,</i><br/>
<i>Auve lus v&egrave;rtes t&ecirc;tes et lus bliues mains,</i><br/>
<i>I' f&icirc;tent vaile dans un Cra&icirc;ncheux.</i><br/>
<br/>
Et eune v&icirc;ngtaine d'ann&eacute;es pus tard, i' r'v&icirc;ntent,<br/>
Aupr&egrave;s eune v&icirc;ngtaine d'ann&eacute;es,<br/>
Et un ch&acirc;tchun dit, &quot;Ont-i' grandi!&quot;<br/>
Il' ont 't&eacute; &egrave;s Mathes, au Torribl'ye Pays,<br/>
Et &egrave;s bords d'la Tchancl'ye-Math&eacute;e;<br/>
Et i' b&ucirc;tent &agrave; lus sant&eacute;, griy&icirc;tent un fricot<br/>
D'pod&icirc;n d'flieu et d'bourd&eacute;lots;<br/>
Et un ch&acirc;tchun dit, &quot;S'i' plia&icirc;t &agrave; Dgieu,<br/>
J'vail'lons &eacute;tout dans un Cra&icirc;ncheux, -<br/>
&Egrave;s bords d'la Tchancl'ye-Math&eacute;e!&quot;<br/>
<i>Bein au liain, bein au liain,</i><br/>
<i>Les Jobel&icirc;ns ont lus siez-ieux,</i><br/>
<i>Auve lus v&egrave;rtes t&ecirc;tes et lus bliues mains,</i><br/>
<i>I' f&icirc;tent vaile dans un Cra&icirc;ncheux.</i><br/>
  <br/>
<i>"The Jumblies" d'Edward Lear<br/>
V&egrave;rsion J&egrave;rriaise d&eacute; <a href="jerpoem.html">Geraint Jennings</a><br/>
</i><br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="owlpussycat.html">La Catte et l&eacute; Cahouain</a><p>
<li><a href="scroobious.html">L&eacute; Pipl'ye Scro&ucirc;bieux</a><p>
<li><a href="limericklear1.html">Limerick</a><p>
<li><a href="limericks1907.html">Limericks 1907</a><p>
<li><a href="limericksjp.html">Limericks</a><p>
<li><a href="jabberwocky.html">La Dgiabl'y&eacute;ouoqu'thie</a> - Jabberwocky<p>
<li><a href="fatherwilliam.html">Tu'es sus l'&acirc;ge, Papa Ouiyamme</a><p>
<li><a href="ningnangnong.html">&Agrave; la N&icirc;ngue Nangue Nongue</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jumblies.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</HTML>

