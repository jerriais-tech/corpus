<HTML>
<HEAD>
<TITLE>L'&Ecirc;vangile s'lon Saint Jean - Chapitre XIV</TITLE>
<META  name="keywords" content="JÃ¨rriais, bible, gospel, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><center><font color="#215e21"><h2>L'&Ecirc;vangile s'lon Saint Jean, Chapitre XIV</h2></font></center></P>

<ul>
<li><a href="jeanxivb.html">La Bouonne Nouvelle s'lon Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
</ul>

<center><font color="#215e21"><h3>V&egrave;rsets 8-21 </h3></font></center><p>

Ph'lippe l&icirc; dit, &quot;Seigneu, mouontre-nous l'P&eacute;the, et v'l&agrave; tchi nouos s'sa assez.&quot;</br>
</br>
J&eacute;s&ucirc; l&icirc; dit, &quot;Ph'lippe, j'ai 't&eacute; acant&eacute; t&eacute; d'pis eune pause et tu n&eacute; m'connais pon acouo! L&eacute; chein tchi m'a veu a veu l'P&eacute;the. Pouortchi don dithe 'mouontre-nous l'P&eacute;the'? N&eacute; crai-tu pon qu&eacute; j'sis dans l'P&eacute;the et qu'l&eacute; P&eacute;the est en m&eacute;? Les patholes qu&eacute; j'vouos p&acirc;le, j&eacute; n'les di pon d'm&eacute;-m&ecirc;me, mais l'P&eacute;the tch'est en m&eacute; fait ses oeuvres. Criyiz-m&eacute; qu&eacute; j'sis dans l'P&eacute;the et qu'l&eacute; P&eacute;the est en m&eacute;; au mains criyiz en m&eacute; pouor chein qu&eacute; j'fais. V&eacute;the j'vouos l'dis qu'l&eacute; chein tchi met sa fouai en m&eacute; f'tha d'm&ecirc;me qu&eacute; m&eacute;, et li, i' f'tha d&eacute; tchi pus grand qu'chennech&icirc;n car j'vais siez man P&eacute;the. Et tout chein qu'ou d'mand'dez en man nom, j&eacute; l&eacute; f'thai &agrave; seule f&icirc;n qu'l&eacute; P&eacute;the ait d'la glouaithe dans l'Fis. S'ou m&eacute; d'mandez autcheune chose en man nom, j&eacute; l&eacute; f'thai. Si ch'est qu'ou m'aimez, gardez mes c'mandements. Et j&eacute; priethai man P&eacute;the, tchi vouos donn'na un aut' Consolateur, &agrave; seule f&icirc;n tch'i' reste auve vous &agrave; tout janmais. Comme chennech&icirc;n, l'Esprit d&eacute; v&eacute;thit&eacute;, qu&eacute; l'monde n&eacute; peuvent &egrave;rch&eacute;ver, pa'ce tch'i' n'l&eacute; vaient pon; ni n'l&eacute; conna&icirc;ssent pon; mais vous, ou l'conna&icirc;ssiz pa'ce tch'i' d'meuthe auve vous, et tch'i' s'sa en vous. J&eacute; n'vouos la&icirc;ss'sai pon orph&eacute;l&icirc;ns; j&eacute; veindrai &agrave; vous. Acouothe un p'tit br&icirc;n, et l'monde n&eacute; m&eacute; r'v&egrave;rra pus, mais vous, ou m'v&egrave;rrez: pa'ce qu&eacute; j&eacute; vis, ou vivthez &eacute;tout. En chu jour-l&agrave; ou saithez qu&eacute; j&eacute; sis en man P&eacute;the, et qu&eacute; vous, ous &ecirc;tes en m&eacute;, et qu&eacute; j'sis en vous. L&eacute; chein tch'a mes c'mandements, et tchi les garde, ch'est ch'ti-l&agrave; tchi m'aime; et l&eacute; chein tchi m'aime es'sa aim&eacute; d'man P&eacute;the: et j'l'aim'thai, et j'm&eacute; f'thai conna&icirc;tre &agrave; li.&quot; 
&nbsp;<p>
&nbsp;<p>

<center><font color="#215e21"><h3>V&egrave;rsets 22-31 </h3></font></center><p>

Jud&acirc; (pon l'chein tchi 'tait l'K&eacute;riotchien) l&icirc; dit, &quot;Mais pouortchi qu'tu t'la&icirc;sse vaie cliaithement &agrave; nous mais pon au monde?&quot;<br/>
<br/>
J&eacute;s&ucirc; l&icirc; r&ecirc;ponnit, &quot;S'i' y'a autchun tchi m'aime, i' fait chein tch'il a appr&icirc;ns aupr&egrave;s d'm&eacute;, et i' s'sa aim&eacute; d'man P&eacute;the, et j'veindrons &agrave; li et d'meuth'thons siez li. L&eacute; chein tchi n'm'aime pon n'fait pon chein tch'il a appr&icirc;ns aupr&egrave;s d'm&eacute;. Les patholes qu&eacute; j'dis et qu'ou ou&iuml;yiz, ch'n'est pon mes patholes &agrave; m&eacute; mais les cheinnes du P&eacute;the tchi m'a envy&eacute;. J'vos ai p&acirc;l&eacute; d&eacute; tout chennech&icirc;n quandi qu&eacute; j'sis acouo acant&eacute; vous. Mais l'A&icirc;gue-Monde, l&eacute; Saint Esprit, qu'l&eacute; P&eacute;the envy&ecirc;tha &agrave; ma pliaiche, vos f'tha assaver tout et vos ram&eacute;mouaith'tha d'tout chein qu'j'vos ai appr&icirc;ns. J'vos la&icirc;sse la paix, j'vos b&acirc;le ma paix. J&eacute; n'vos b&acirc;le rein coumme l&eacute; monde en b&acirc;le. N&eacute; s&eacute;yiz pon g&ecirc;n&eacute;s et n's&eacute;yiz pon &ecirc;ffrit&eacute;s. J'vos avais dit, 'J'm'en &icirc;thai hors et j'&egrave;rveindrai &agrave; vous,' et s'ou m'aim&ecirc;tes ou s's&ecirc;tes heutheurs qu&eacute; j'm'en vais au P&eacute;the, viyant qu'l&eacute; P&eacute;the est pus grand qu'm&eacute;. Et &ecirc;v'ch&icirc;n j'vos ai fait assaver d'vant qu&eacute; chenna s'adonne &agrave; seule f&icirc;n qu&eacute; quand chenna s'adonn'na, ou l'&egrave;rconna&icirc;trez. J&eacute; n'sis d'aut' pouor en p&acirc;ler pus long par cause qu'l&eacute; gouv&egrave;rneux d'chu monde s'en va v'n&icirc;n. Li, i' n'a pon d'pouv&eacute; sus m&eacute;, mais j'fais d'm&ecirc;me coumme j'sis c'mand&eacute; par l'P&eacute;the et i' s'en va v'n&icirc;n &agrave; seule f&icirc;n qu'l&eacute; monde comprenge qu&eacute; j'aime l&eacute; P&eacute;the. Achteu, cache! En route!&quot;<br/>
<br/>


<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>

<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
