<HTML>

<!-- Mirrored from members.societe-jersiaise.org/geraint/jerriais/gdfpostale.html by HTTrack Website Copier/3.x [XR&CO'2014], Tue, 15 Jul 2025 14:00:42 GMT -->
<HEAD>
<TITLE>Vitesse Postale?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Vitesse Postale?</h2></font></center><p>

<i>San Antonio, Texas, </i><br/>
<i>U.S.A.</i><br/>
<br/>
<i>L&eacute; 20 d'janvyi, 1973.</i><br/>
<br/>
Moussieu l'R&eacute;dacteu,<br/>
<br/>
Nou cr&eacute;thait qu' auve l&eacute; progr&egrave;s mod&egrave;rne, l&eacute; s&egrave;rvice des postes &icirc;thait bein pus vite qu&eacute; dans l'temps p&acirc;ss&eacute;, mais ch'est vra&icirc;nment l'contraithe. Est-ch' viyant qu' la quantit&eacute; d'lettres et d'papi&egrave;rs a tellement agrandi qu&eacute; m&egrave;me la multiplic&acirc;tion d'empliy&eacute;s n'peut s'en d'menter? J'n'avais janmais veu l'affaithe si mal comme oulle est &agrave; ch't heu. Ich&icirc;n en Am&eacute;thique, o&ugrave;'est qu' nou-s-est suppos&eacute;s d'faithe tout mus et pus vite qu' autcheun aut' bord, oulle est acouo pi&eacute;the. <br/>
<br/>
Un livre d&eacute; g&eacute;n&eacute;alogie d'la fanmille Le Moignan, d&eacute; tchi l'R&eacute;v&eacute;rend Michel Le Moignan, Tchuth&eacute; d'la Cath&eacute;drale du Christ-Roi &agrave; Gasp&eacute;, &agrave; La C&ocirc;te, est l'auteur et m'en a fait pr&eacute;sent, fut post&eacute; &agrave; Gasp&eacute; l&eacute; 27 novembre p&acirc;ss&eacute; et arrivit ich&icirc;n avant-hi&egrave;r. I' faut avouer tch'i' fut adr&eacute;chi &agrave; Trenton, Michigan, preunmithement, mais i' n'y a pon d'ra&icirc;son &agrave; prendre si longtemps en c'm&icirc;n. Eune lettre d&eacute; man vi&egrave;r anm&icirc;n Joseph Le Floch, post&eacute;e &agrave; Montr&eacute;al l&eacute; 28 novembre, arrivit ich&icirc;n avant-hi&egrave;r &eacute;tout. Eune charmante lettre du S&eacute;nateur J. J. L'M&egrave;rquand, post&eacute;e en J&egrave;rri l&eacute; 3 d'd&eacute;zembre p&acirc;ss&eacute;, arrivit ich&icirc;n hi&egrave;r. <br/>
<br/>
Et les g&acirc;zettes d&eacute; J&egrave;rri? La dreine erchue ich&icirc;n est la cheinne du 23 d'novembre, 1972. J'n'ai veu rein des cheinnes du 28 septembre, 5 octobre, 12 octobre et 16 novembre. Ch'n'est rein d'nouv&eacute;. Si j'n'avais pon ieu des nouvelles d&eacute; mes bouans anm&icirc;ns L'Maistre d'La Br&eacute;tchette, &agrave; L'&Ecirc;ta, j&eacute; n's&eacute;thais pon tch'est tch'a gangni l's &ecirc;lections pour D&eacute;put&eacute;. Et j&eacute; n'sai pon acouo tch'est tch'a gangni l's &ecirc;lections pour S&ecirc;nateu - s&eacute;non qu' j'ai eune id&eacute;e qu' Moussieu Reg. Jeune est iun des gangnants viyant qu&eacute;, dans l'articl'ye d&eacute; Madanme du D&ucirc; Banc, tchi raconte s&eacute;n entr&eacute;veue auve la femme dans l'Vi&egrave;r Marchi dans la g&acirc;zette du 23 d'novembre, ou nouos dit qu' oulle embraichit l'D&eacute;put&eacute; Jeune pour li'aidgi &agrave; c&eacute;l&eacute;brer sa victouaithe. I' m'sembl'ye qu&eacute; l'D&eacute;put&eacute; Averty v&icirc;nt d'dans &eacute;tout en li&ecirc;sant ch't articl'ye-l&agrave;, mais j'n'en sis pon seux. Enf&icirc;n, Moussieu Jeune eut la chance. Mais la charmante danme du D&ucirc; Banc a cr&eacute;&eacute; un pr&eacute;c&eacute;dent, et un tas d'hommes s'en vont &ecirc;t' tent&eacute;s d'prendre pour S&eacute;nateu &agrave; l'av'n&icirc;n!<br/>
<br/>
Comme j'l'ai mentionn&eacute; d'vant, la colonne des d&eacute;c&egrave;s dans la g&acirc;zette m&eacute; donne souvent la triste annonce qu&eacute; tchique vi&egrave;r anm&icirc;n a p&acirc;ss&eacute; l'pas. Chutte fais ch'est l'Sieur Cli&egrave;ment Rond&eacute; dans sa huiptante-deuxi&egrave;me ann&eacute;e. J'allions aver les huitante-deux ch't ann&eacute;e touos les deux ouaithe tch'il 'tais tchiques mais pus vyi qu&eacute; m&eacute;. Quand j'allis l'vaie d'vant m'en v'n&icirc;n en Am&eacute;thique - j'pense qu&eacute; ch'tait l&eacute; 23 ou 24 d'octobre (j'tchittis J&egrave;rri l'27) - il 'tait acouo tout riant. Ouaithe tch'il avait failli et c'menchait &agrave; aver d'la peine &agrave; garder rein en d'dan, i' patha&icirc;ssait liain d'&ecirc;t' sus l'pus, et j'fus ravi d'vaie, dans la g&acirc;zette du 9 d&eacute; novembre, qu&eacute; san d&eacute;c&egrave;s eut lieu l'preunmyi d'novembre. Un charmant bouanhomme et bouan vi&egrave;r J&egrave;rriais d'la vielle &ecirc;cole. Mes condol&eacute;ances &agrave; sa veuve, et &agrave; san fis Cli&eacute;ment &agrave; La Nouvelle Z&eacute;lande. <br/>
<br/>
&Egrave;rv&eacute;nant &agrave; la lettre d&eacute; l'Avocat (et S&eacute;nateu) J. J. L'M&egrave;rquand. Ch'tait, pour m&eacute;, un grand plia&icirc;si d'la r'ch&eacute;ver sachant tch'i' n'n'a tant sus les bras tch'i' n'a pon l'temps d'&ecirc;crithe &agrave; san gr&eacute;. Et pis sa lettre 'tait en J&egrave;rriais, man bouanhomme, et bein &ecirc;crite dans chutte langue-l&agrave;. Ch'est magnifique d&eacute; pouver s'entr'&ecirc;crithe dans la langue m&acirc;t&egrave;rnelle. Y'a tchique temps j'avais mentionn&eacute; dans ieune d&eacute; mes lettres qu&eacute; ma grand'grand'm&eacute;the avait connu l'temps qu' les femmes faisaient lus lavage au dou &agrave; laver &egrave;s Fontaines Mart&icirc;n, &egrave;s Landes, &agrave; St. Ou. Eh bein, chu dou-l&agrave; est just&eacute;ment en d'ssous du clios appel&eacute; La Fontaine Mart&icirc;n tch'appartcheint au S&eacute;nateu, et i' y'a abr&eacute;v&eacute; ses vaques bein des fais. <br/>
<br/>
Dans sa lettre, il avanche eune raide bouanne id&eacute;e. I' m'dit qu&eacute; l'dou est couv&egrave;rt d&eacute; ronches, et qu&eacute; ch&eacute; s'sait &icirc;nt&eacute;r&ecirc;ssant d&eacute; t&acirc;chi d&eacute; l'r&ecirc;tablyi et d'&egrave;rgraie la pliaiche o&ugrave;'est qu' les femmes lavaient lus l&icirc;nge l&eacute; temps p&acirc;ss&eacute;. V'la tchi f'thait un arr&ecirc;t int&eacute;r&ecirc;ssant au bord du p'tit c'm&icirc;n qu&eacute; L's &Ecirc;tats ont &eacute;tablyi l'tou d'la c&ocirc;te en faisant s&egrave;rvi l'travas des prisonni&egrave;rs, et eune affiche pouorrait attither l'attention des visiteurs au dou et explyitchi sa ra&icirc;son d'&ecirc;tre. J'sis absol&ucirc;ment d'accord. <br/>
<br/>
Tchi bieau r&ecirc;ve si nou pouvait r'tchuler l'temps et r'vaie la trantchilit&eacute; du temps jadis en J&egrave;rri quand l'seul brit qu' nou ouiyait l'tou des f&egrave;rmes d'Gros Nez, l'mat&icirc;n d'un bieau jour d'&ecirc;t&eacute;, 'tait l'lappais d'la m&eacute;, l'chant des oua&icirc;sieaux et les vouaix des femmes &agrave; bavarder en faisant lus lavages au dou &egrave;s Fontaines Mart&icirc;n !<br/>
<br/>
<br/>

<i><a href="lefeuvre.html">George d'La Forge.</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="postevoc.html">La poste en J&egrave;rriais</a><p>
<li><a href="porteuxdlettres.html">L&eacute; porteux d'lettres sonne tr&eacute;jous deux fais</a><p>
<li><a href="cartes_noue.html">Les Cartes d&eacute; Nou&eacute;</a><p>
<li><a href="lettres.html">Les lettres dans les g&acirc;zettes</a><p>
<li><a href="postcard1910.html">Une Post Card...</a><p>
<li><a href="lettres2.html">Salut&acirc;tions d'lettres</a><p>
<li><a href="gdflettres.html">Les lettres sont les beinv'nues!</a><p>
<li><a href="cahouain_cablye.html">Le c&acirc;blye est rompu!</a><p>
<li><a href="media.html">Les M&eacute;dias et les commeunic&acirc;tions</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfpostale.html by HTTrack Website Copier/3.x [XR&CO'2014], Tue, 15 Jul 2025 14:00:42 GMT -->
</HTML>

