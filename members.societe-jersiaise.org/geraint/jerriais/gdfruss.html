<HTML>
<HEAD>
<TITLE>George d'la Forge p&acirc;le d'la Russie</TITLE>
<META  name="keywords" content="JÃ¨rriais, language, langue, Russia, Moscow">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>George d'la Forge p&acirc;le d'la Russie</h2></font></center>

<a href="lefeuvre.html"><IMG SRC="lefeuvre.jpg" WIDTH=159 HEIGHT=196 border=0 align="right" alt="George Le Feuvre"></a>

<P>...En p&acirc;lant d'feunm&acirc;tchi m'ram&eacute;mouaithe qu'en visite en Russie j'viyais bein p'tit d'monde feunmer. Sachant qu'l&agrave; les n&eacute;cessit&eacute;s d'la vie n'cou&ocirc;tent pon fort pus qu'dans d'aut' pays, mais qu'chein tch'est consid&eacute;th&eacute; n'&ecirc;t' pon n&eacute;cessaithe cou&ocirc;te bein pus, et pensant qu'l&eacute; p'tun 'tait probabli&eacute;ment dans la cat&eacute;gorie du luxe, j&eacute; d'mandis &agrave; nouot' dgide si ch'tait l&agrave; la raison qu&eacute; nou viyait si p'tit d'feunmeurs. "Nann&icirc;n," i' m'dit, "ch'n'est pon l'prix du p'tun tch'en est la raison. La raison est qu'la feunm'thie n'est pon n&eacute;cessaithe!"</P>

<P>...Sans vouler touanner Communiste, j&eacute; n'peux s&eacute;non admither l'dgide Russe tchi nouos disait, quand j'tions &agrave; Moscou: "En Russie, j'criyons qu'ch'est un honneu d'travailli, et les cheins tchi n'veulent pon l'faithe sont env'y&eacute;s en Sib&eacute;rie!"</P>

...P&acirc;lant d'disciplinne m&eacute; ram&eacute;mouaithe qu&eacute; quand j'tais en visite en Russie, y'avait eune femme (eune Anglia&icirc;che) dans nouot' groupe d&eacute; touristes tchi d'mandait tr&eacute;jous des tchestchions imp&egrave;rtinentes &egrave;s dgides tchi nouos prom'naient partout. J'tions &agrave; Moscou, et ch'tait un janne homme Russe tch'&eacute;tait dgide. Chutte femme-l&agrave; l&icirc; d'mandit: "Tch'est qu' ou faites, en Russie, des &eacute;l&eacute;ves tchi tchittent vouos &eacute;coles s'gondaithes ou l's univ&egrave;rsit&eacute;s d'vant aver finni lus &ecirc;duc&acirc;tion?" "J'n'en avons pon!", l&eacute; dgide l&icirc; dit, "Mais si, ou-s-en avaient!", ou l&icirc; dit "Touos les pays en ont. I' l's appellent des "drop-outs" en Am&eacute;thique". "Eh bein," l'dgide l&icirc; d&icirc;t, "en Russie, j'crions qu'ch'est eune honneu d'travailli et d'apprendre. Nouot' gouv&egrave;rn&eacute;ment nouos donne eune &ecirc;duc&acirc;tion, d&eacute;pis l'&ecirc;cole &eacute;l&eacute;mentaithe jusqu'&agrave; l'univ&egrave;rsit&eacute;, pour rein, et si tchique &ecirc;l&egrave;ve est &icirc;ngrat et b&ecirc;te assez d'abandonner ses cl&acirc;sses et tchitter l'&ecirc;cole d&eacute;vant la f&icirc;n d'ses &ecirc;tudes, j'l'envions en Sib&eacute;rie!"<p>

J&eacute; n'veurs pon vouos donner l'&icirc;mpression qu&eacute; j'sis en faveur d&eacute; tout chein tchi s'p&acirc;sse en Russie, et j'n'ai autcheune id&eacute;e d'&ecirc;t' communiste. J'sis trop vi&eacute;r cons&egrave;rvateur pour chenn'na. Mais j'admithais la disciplinne et la trantchilit&eacute; qu&eacute; j'viyais partout. <p>

&nbsp;<p>
<I><P><a href="lefeuvre.html">George d'la Forge</a></P></I>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="gdf1799.html">Les Russes en J&egrave;rri</a><p>
<li><a href="gdfrusses1974.html">Les Russes en J&egrave;rri</a><p>
<li><a href="gdfrusses1967.html">Les soudards Russes en J&egrave;rri</a><p>
<li><a href="gdfrusse.html">L&eacute; r&eacute;giment appel&eacute; 'Les Russes'!</a><p>
<li><a href="russie.html">La Russie</a><p>
<li> <a href="moscou.html">Moscou</a><p>
<li><a href="hldruss.html">Harold Le Druillenec en Russie</a><p>
<li><a href="gdf_enrussie1.html">George d'la Forge en Russie 1</a><p>

<li><a href="gdf_enrussie2.html">George d'la Forge en Russie 2</a><p>

<li><A HREF="gdf_enrussie3.html">George d'la Forge en Russie 3</A><p>

<li><A HREF="gdf_enrussie4.html">George d'la Forge en Russie 4</A><p>

<li><A HREF="gdf_enrussie5.html">George d'la Forge en Russie 5</A><p>

<li><a href="russflm.html">Un viage en Russie</a><p>
<li><a href="fricot2.html">Tchi bouan fricot!</a><p>
<li><a href="cherbourg1896.html">A M. l'&Eacute;diteu de la Nouvelle Chronique</a><p>
<li><a href="painflags.html">Miss Lon&ocirc;re shall sell flags</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
