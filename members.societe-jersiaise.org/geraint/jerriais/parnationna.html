<HTML>
<HEAD>
<TITLE>Par siez nous</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Par siez nous</h2></font></center><p>
<br/>
<br/>
J'&eacute;thons-t-i' un par n&acirc;tionna &egrave;s Mielles, &agrave; Pli&eacute;mont, &agrave; Ni&egrave;rmont ou autchun bord en J&egrave;rri? Dans s'n articl'ye d&eacute; fond du 19 d'Ju&icirc;n, la G&acirc;zette du S&eacute; a fait l'cly&icirc;n qu&eacute; j's's&ecirc;mes &agrave; la r&icirc;thel&eacute;e du monde si j'b&acirc;pt&icirc;s&ecirc;mes nos pi&egrave;ches prot&eacute;gies auve l&eacute; titre d&eacute; &quot;par n&acirc;tionna&quot;. <br/>
<br/>
Pouor d&eacute; m&eacute;, j&eacute; n'sis pon d'avis. Tchi qui en fait fouah si les cheins d&eacute; l'&Icirc;le d&eacute; Man peuvent cratchi coumme du vrai d'Chaus&eacute; d'lus dgi&ecirc;x-sept Vall&eacute;es N&acirc;tionnales. V&eacute;the, bouonnes gens, nos anm&icirc;ns &Icirc;lemans d'la M&eacute; d'Irlande ont prot&eacute;gi qu&acirc;siment eune douzaine et d'mie d'lus vall&eacute;es, ou coumme nou l's appelle en Manx, des &quot;glion&quot;, et ieux i' n'ont pon d&eacute; honte d'les d&ecirc;crithe coumme &quot;n&acirc;tionnales&quot;. Bein seux, les cheins tchi v&icirc;sitent l'&Icirc;le d&eacute; Man, tch'est acouo un p'tit pays ouaithe qu'ou sait pus grande qu&eacute; J&egrave;rri, n'sont dg&eacute;the &agrave; esp&eacute;ther vaie des vall&eacute;es coumme les cheinnes des Hautes T&egrave;rres d'&Ecirc;cosse ou d'Antrim en Irlande du Nord. Tchi qui s'sait ravi d'trouver des p'tits pars n&acirc;tionnaux dans des p'tits pays?<br/>
<br/>
Tch'est qui sembl'ye l&eacute; paraggrave pouor les cheins du &quot;contre&quot;, ch'est qu'l&eacute; mot &quot;par&quot; sembl'ye trop grand pouor nos tchiques vr&eacute;gies d't&egrave;rrain prot&eacute;gi. Pard&icirc;ngue! Si la grandeu d'la pi&egrave;che n&eacute; conveint pon &agrave; l'expression, j'en avons d'aut's en J&egrave;rriais &agrave; proposer par d'ssus l'marchi. Si un par n&acirc;tionna fait trop d'san j&icirc;ngouais, pouortchi pon aver un &quot;partchet n&acirc;tionna&quot;? M&ecirc;me en J&egrave;rri, j'&eacute;th&ecirc;mes assez d'run pouor eune bouonne pouongnie d'partchets n&acirc;tionnaux parf&eacute;n&eacute;s par 'ch&icirc;n et par l&agrave; dans les P&acirc;raisses.<br/>
<br/>
Mais j'avons d'aut's bou&ocirc;ns mots &eacute;tout. Tch'est qu'ous en dith&ecirc;tes d'un betchet n&acirc;tionna? Ch&eacute; s'sait-i' humbl'ye assez pouor satisfaithe les r'frouongnis? Autr&eacute;ment nou pou&ocirc;rrait bein dist&icirc;ndgi eune baie n&acirc;tionnale, des <a href="gdfmielles.html">mielles</a> n&acirc;tionnales, eune cap&eacute;e n&acirc;tionnale ou eune lande n&acirc;tionnale, par exempl'ye, coumme les Manx ont fait auve lus vall&eacute;es n&acirc;tionnales.<br/>
<br/>
I' n'faut pon aller en Ville par l'Vi&egrave;r Ch&acirc;t&eacute;: chein qu'i' faut faithe ch'est d'accorder la protection envithonnementale d'nos pi&egrave;ches prot&eacute;gies. L&eacute; titre peut v'n&icirc;n souotre, d'abord qu'i' y'ait un nom en J&egrave;rriais!<br/>
<br/>
<br/>
<i><a href="jerpoem.html">Geraint Jennings</a><br/></i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nationaltrust.html">L&eacute; National Trust d&eacute; J&egrave;rri &agrave; St. Ou&euml;n</a><p>
<li><A HREF="menofthetrees.html"> L'Associ&acirc;tion d&eacute; J&egrave;rri des Gens d'la Boua&icirc;s'sie</A><p>
<li><a href="peoplespark.html">Nou geint et pargeint pouor not' par</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
