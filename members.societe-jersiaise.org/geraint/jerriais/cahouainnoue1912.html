<HTML>
<HEAD>
<TITLE>J'&eacute;tais malade par aver mangi du stoffing</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'&eacute;tais malade par aver mangi du stoffing</h2></font></center><p>


Hi! gar&ccedil;ons, je pense bain qu'ou l&ucirc;tes dans la <i>Chronique</i> de M&ecirc;credi que j'&eacute;tais malade par aver mangi du stoffing. Eh bain, che n'&eacute;tait pas vrai, ch'tait oquo yun des mensonge &agrave; <a href="brambilo.html">Samuel</a>, chenna, je fus un mio malade il est vrai, mais che n'tait pas par mangi autchune chose qui n'accordait pas avec m&eacute;, mais ch'tait justement par aver lu s'n articl'ye.<br/>
<br/>
Ch'est bain rare que j'liaise san barbaou&icirc;chin, mais viyant que ch'tait Nou&eacute;, je pensi que j'lis f'thais ch't honneur l&agrave;, quand che s'sait qu'pour montrer un p'tit mio du <i>good feeling </i>de la saison, et vl&agrave; justement l'r&ecirc;sultat, j'en fus malade, et je crai bain qu'y en eu bain des pi&eacute;ches d'entre vous qui furent malades ettou.<br/>
<br/>
Enfin, laissons le panf&egrave;que de Samuel de c&ocirc;t&eacute;.<br/>
<br/>
Ch'est vous, gar&ccedil;ons, qui m'avez &ecirc;tonn&eacute; par votre insouciance.<br/>
<br/>
Ou viya&icirc;tes dans la g&acirc;zette que j'&eacute;tais malade et y n'y en a pas yeu yun d'vous qui sait v'nu vais si ch'tait vrai, ou qui sait v'nu d'mander d'me vaie, ou au mains m'offri un mio de sympathie ou autchune chose de pus tanglible.<br/>
<br/>
J'en sis rest&eacute; dans une profonde m&eacute;lancolie, car r&eacute;llement, je criyais que j'avais pus d'anmins que ch'la.<br/>
<br/>
Je vai bain que ch'est avec les caouains comme avec les hommes, ou les m&ecirc;prisis tandis qu'y sont avec vous, et p&icirc;s oppr&egrave;s qu'ils ont &egrave;rjoint lus anch&ecirc;tres, ou qu'menchiz &agrave; les appr&eacute;cier, - apr&egrave;s qu'il est trop tard.<br/>
<br/>
Ou verrez que che s'ra d'm&ecirc;me avec m&eacute;! Quand ma pouore carcasse &eacute;tha 'tai cr&eacute;matis&eacute;e dans l'<i>Destructor </i>ou dithez: &quot;You qu'est l'temps du pouore Caouain? Nou l'manque-ty tout-de-m&ecirc;me!&quot;<br/>
<br/>
<div align="center">* * *</div><br/>
<br/>
Je pense bain qu'ou voudrez tous saver tchi sorte d'Nou&eacute; que j'ai pass&eacute;.<br/>
<br/>
Eh bain pour vos dithe la v&eacute;thit&eacute;, comme y n'y en eu pas yun d'vous qu'eusse la compiaisance de m'envier une invitation, je fut obligi de m'grais du mus que j'pu &agrave; man tout seu.<br/>
<br/>
Ma missice et touos nos p'tits caouins &eacute;taient hors passer l'jour siez la bouanne femme Hibou, ma belle-m&eacute;the, ouais qu'je n'visite pas, m&eacute;, ch'est pourtchi je fut tout &agrave; fait &agrave; man pliain, personne &agrave; m'emb&ecirc;ter, je d&icirc;ni tout seu sus un couplye d'sausiches qu'avaient tchais du pagas &agrave; un homme qui ramontait Queen's Road, et que j'avais gly&eacute;nn&eacute; &agrave; chinq minutes devant m&icirc;ni&egrave;t le s&eacute; de d'vant.<br/>
<br/>
Oppr&egrave;s d&icirc;ner, je m'endormit et je ne me r&ecirc;villyit pas d&eacute;vant chinq heithes. Je n'tais pas &agrave; m'n'aise du tout. Y qu'menchit &agrave; m'ennier, et j'dis &agrave; m&eacute;-m&ecirc;me: &quot;Caouain, tes anmins t'ont n&eacute;glygi, y n'pathaissent pas aver besoin de ta compagnie, mais ch'la n'fait d'rain, vas-t tout-de-m&ecirc;me, tu n'as pas besoin de t'montrer, et tu verras p't-&ecirc;tre bain des choses qui t'inter&ecirc;sseront un mio, file pour la campagne, man vi!&quot;<br/>
<br/>
Je mins la cli&egrave; souos la natte, et m'evl&agrave; hors.<br/>
<br/>
Alors ou viyiz bain que j'ai pass&eacute; une partie d'man Nou&eacute; siez tchiqu'uns d'vous et ou n'l'avez pas seu.<br/>
<br/>
Je m'en fut d'abord tout dr&eacute;t &agrave; une grande maison dans une p&acirc;rraisse d'amont, et je m'jutchi dans un bouais sus l'<i>lawn</i> en attendant une chance pour entrer par d&eacute;dans. Je n'attendi pas longtemps.<br/>
<br/>
La grande porte de d'vant ouvrit et y sortit deustrais hommes qui s'en furent attouo du pignon pour - ergarder l'temps, et comme ils avaient laissi la porte ouverte, je voltigi tout de suite par dedans et je m'jutchi dans une grande branque de <i>mistletoe</i> qu'&eacute;tait pendue dans l'all&eacute;e.<br/>
<br/>
Je ouiyais une diverse rithie dans l'grand parleux, you que tout l'monde &eacute;tait r&eacute;uni. Je cr&eacute; qu'ils 'taient &agrave; jouer une gamme qu'ous appelez &quot;Forfeits&quot;, et la porte ouvrit tout d'un coup et y sortit un jeune homme qui veint de r'venin d'<a href="gdfcote.html">la C&ocirc;te</a> pour passer l'hiver en Jerri. Y t'nait une jeune femme par le poignet et avait l'autre bras pass&eacute; attouo d'san co. Y la tra&icirc;nit souos la branque dans tchi qu'j'&eacute;tais et y qu'menchit &agrave; l'embraichi que tout en cratchait.<br/>
<br/>
Je la r'connu bain, m&eacute;, car ou veint ramasser sa g&acirc;zette siez nous au Samedi, et comme je v'nais de vais s'n homme sorti avec les autres je pensi que si par malheur y rentrait &agrave; chu moment l&agrave;, qu'y s'en allait y aver di biston.<br/>
<br/>
Et ma fingre, tel en fut.<br/>
<br/>
Ch'tait s'en homme qui fut l'prumi &agrave; rentrer. Y sortit pour un moment &ecirc;bahi sus l'pas d'la porte, et pis y fit un br&egrave;t, &quot;Liza&quot; et dans deux embamb&egrave;s y lus tchi sus l'co, et qu'menchit &agrave; donner une vol&egrave;e d'coups d'poing au g&acirc;s d'la C&ocirc;te. L'autre se d'fendit du mus qu'y put et les v'l&agrave; &agrave; s'entre cam&acirc;illyi <i>up and down</i> dans l'all&eacute;e.<br/>
<br/>
Liza s'mint &agrave; faithe des cris et v'l&agrave; tout l'monde qui d&ecirc;shalle.<br/>
<br/>
Les hommes &ecirc;prouvirent &agrave; les s'pather, les femmes lus &ecirc;vanissaient d&egrave;s qui viyaient un homme d'amain pour les r'chever dans ses bras, et pour un quart d'heuthe y eut un vacarme &ecirc;pouvantable.<br/>
<br/>
Quand les deux gladiateurs furent trop &ecirc;ssoufli&eacute;s pour continuer lus bataille, nous explitchi &agrave; l'homme &agrave; Liza que nous &eacute;tait raique &agrave; jour une gamme bain ordinaithe, et qu'y n'y avait pas d'ma la d'dans, mais quoiqu'y ch&acirc;tisse de main avec l'autre et l'y d'mandit exchuse, y le r'gardit d'un mauvais yi pour le restant d'la seth&eacute;e, et y n'est pas qu'faithe de vos dithe que nou ne r'jouit pas d'autre &agrave; chute gamme l&agrave;.<br/>
<br/>
Les femmes s'en furent toutes &agrave; haut pour se froter la n&acirc;zilles avec de l'yiau d'Cologne, et l'homme de la maison fut dans la tchuisine ramasser une ticklyie d'yiau bouoillante et tout ch'qui fallait pour faithe des verres cauds afin d'&ecirc;prouver &agrave; faithe ses anmins roublier le p'tit contretemps qui v'nait de s'produire.<br/>
<br/>
Je n'aime pas l'odeur de la litcheu, ch'est pourtchi je m'en fut &agrave; haut pour ou&iuml; tchest que les femmes en disaient de tout chenna et de sus l'haut du &quot;four-poster&quot; je ou&iuml; toute lus conversation et savous bain que y dirent &agrave; la pouore Liza que s'ils 'taient &agrave; sa pliaiche, avec un homme aussi jaloux comme le sien, que - <i>(Caouain, tait ta bec! R&eacute;d.)</i><br/>
<br/>
<div align="center">* * *</div><br/>
<br/>
La pr&eacute;chaine maison que jvisiti &eacute;tait occhup&eacute;e par des gens bain pus rassis.<br/>
<br/>
Les &ecirc;fants &eacute;taient dans une quarre de la tchuisine attouo d'une petite table &agrave; jouer &agrave; &quot;snap&quot;, lus grand'm&eacute;the &eacute;tait &agrave; ouvrir, yi et les autres gens d'la maison &eacute;tait &agrave; jouer &agrave; &quot;Don&quot; pour des pais-de-Mai. La servante &eacute;tait &agrave; lus faithe du Coco et oppr&egrave;s qu'ils en eurent ch&acirc;tchun lus tass&eacute;e y s'en furent lus couochi. Y n'y avait pas d'mistletoe dans chute maison par exemple.<br/>
<br/>
Je fut dans sept ou huit de vos maisons, m&ecirc;me des D&eacute;put&eacute;s, des Conna&icirc;tables et des Chantniers, et j'en trouvi yun, un pouore dj&acirc;ble qu'avait 'tai comme m&eacute;, laissi tout seu, mais y n'en pathaissait pus mins&eacute;thable pour ch'la. Y sorti dans la s&eacute;th&eacute;e et j'ai ou&iuml; qu'y dit &agrave; san vais&icirc;n que jamais y'avait pass&eacute; un pus heutheux Nou&eacute;.<br/>
<br/>
<div align="center">* * *</div><br/>
<br/>
Ah! &ccedil;a, gar&ccedil;ons, je cr&eacute; que devant bain des semaines ous allez vaie ma photographie dans la <i>Chronique</i>.<br/>
<br/>
Y a longtemps que nou me d'mande pour, et si le chef en est d'avis nou l'y verra devant longtemps.<br/>
<br/>
Y en a des chents de mes lecteurs qui voudraient saver tchest qu'est le &quot;Caouain&quot;, ch'est un myst&eacute;the pour ain des pi&eacute;ches, mais &agrave; la fin ou pouorrez tous le vaie et probablement le r'conna&icirc;tre.<br/>
<br/>
Je vos souhaite &agrave; tous une bouanne et heutheuse ann&eacute;e.<br/>
<br/>
<i><a href="gwdec.html">Caouain</a></i><br/>
<i>La Chronique de Jersey 28/12/1912</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/bouannoue.html">Bouan Nou&eacute;!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouain_vilain.html">J'sis un bein vilain ou&ecirc;s&eacute;</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>

<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1970.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>

<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>
<li><a href="noue/romeril.html">Romeril</a><p>
<li><a href="samuelnoue1913.html">La g&acirc;zette vos souhait' un bouan Nou&eacute;</a><p>
  <li><a href="noueeurope.html">Notr' Nou&eacute; &agrave; l'Europe</a><p>
  <li><a href="pmnoue.html">Nou&euml; et la Merrienne</a><p>

<li><a href="painnoue1913.html">Greeting from our Happy Family</a><p>
<li><a href="painfestivities.html">Moralisings on the Seasons Festivities</a><p>

<li><a href="painchristmas.html">Christmas Eve Adventures</a><p>

<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p>
<li><a href="lettrejerriaise24.html">La Lettre J&egrave;rriaise</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="farcednoue.html">La farce d'Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

