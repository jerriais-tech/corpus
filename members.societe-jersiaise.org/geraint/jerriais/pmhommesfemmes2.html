<HTML>

<!-- Mirrored from members.societe-jersiaise.org/geraint/jerriais/pmhommesfemmes2.html by HTTrack Website Copier/3.x [XR&CO'2014], Tue, 15 Jul 2025 13:53:08 GMT -->
<HEAD>
<TITLE>Les hommes et les femmes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les hommes et les femmes</h2>
Tch&egrave;sque a l'pus d'langue?</font></center><p>

Moussieu l'Editeu,<br/>
<br/>
M&ecirc;credi au s&eacute;, la Merrienne, ayant liu l'rapport du meeting &agrave; <a href="st_sauveux.html">Saint-Sauveu</a> pour distchut&eacute; chutte louai d'asse&ucirc;thance, mint l'papi bas, hallit ses lunettes, et me d'mandit comme chonna: &quot;Est-y p&ocirc;ssiblye, Ph'lip, que d's'hommes peuvent p&acirc;sl&eacute; pour trais heuthes de temps et dithe si p'tit? J'ai liut l'rapport d'un but &agrave; l'autre, et j'n'ai veu qu'une m&acirc;sse de contradictions. Si les gens tch'y taient l&agrave; s'en r'f&ucirc;tes siez yeux p&ucirc;s savants que quand ils entrites la salle, eh ben, tout ch'que j'ai &agrave; dithe ch'est tch'il ont p&ucirc;s dans l&ucirc;s cherv&eacute; que Merrienne du Portinf&eacute;.<br/>
<br/>
&quot;Tu'as liut les rapports de toutes chais r&eacute;union,&quot; ou continuit. &quot;Dis-m&eacute;, en est-tu p&ucirc;s savant, car pour m&eacute; tout est en bli&acirc;se? Yun d'chais orateurs dit qu'ch'est une bouonne louai tchi d&eacute;v'thait &ecirc;tre minse au feu, et qu'si l's'<a href="etats.html">Etats</a> la p&acirc;ssaient, che s'sait la ruine de l'&icirc;le. Quand y vintes avec la p&eacute;tition, j'la sign&icirc;mes touos les deux, mais ch'tait p&ucirc;s pour oblyig qu'autre-chose. Et quand, d'vant m&eacute;ttre ma signatuthe, je d'mandit si y'avait une seule p&eacute;rsonne &agrave; <a href="st_ouen.html">Saint Ou</a> tch'y comprenait la louai, la raiponse fut: Oh, grand doux n&acirc;nin. les membres d'd'Etats yeux-m&ecirc;mes n'la comprennent pas.<br/>
<br/>
&quot;La raison est qu'oulle est trop complitchie,&quot; j'l'y dit, &quot;mais ch'est seux et certain que si les D&eacute;put&eacute;s dans toutes les p&acirc;raisses avaient conv'nu l&ucirc;s constituents en temps, la louai, au jour d'agniet s'sait &agrave; se r'p&ocirc;s&eacute; dans les fonds perdus, car jamais ou n'&eacute;thait pass&eacute;.&quot;<br/>
<br/>
&quot;P't'&ecirc;tre ben,&quot; ou dit, &quot;mais y'a une autre chose, Ph'lip. Peux-tu m'dithe pourtchi qu'dans nos Etats y'a des membres tch'y peuvent baillyi d'l&ucirc;s b&egrave;que pour une heuthe sans pr&egrave;sque prendre haleine, tandis qu'y'en a d'autres tch'y n'disent jamais un mot?&quot;<br/>
<br/>
&quot;Oui,&quot; j'l'y dit, &quot;ch'est facile &agrave; comprendre. N'y'a pas un homme dans l's'Etats tch'y n'est pas un orateur quand nou l'rencontre dans la route ou dans une auberge. Mais y'en a une dgaingue tch'y n'&ocirc;sent pas ouvri l&ucirc;s bouoche dans la Chambre, sinon pour dithe &quot;pour&quot; ou &quot;contre.&quot; Le vrai en est qu'l'homme tch'y peut s'tnin s&ucirc;s les pids dans l's'Etats et d'livr&eacute; une longue adr&eacute;sse a tait fait d'm&ecirc;me. Ch'est un don tch'il a que d'autres n'ont pas. Nou peut l'tchultiv&eacute;, mais si n'est pas l&agrave; du tout qu'mench'ment, nou ne f'tha jamais grande affaithe comme un orateur. Les siens tch'y s'taisent ch'n'est pas tch'y n'peuvent pas p&acirc;sl&eacute;, et ch'n'est pas tch'y' n'voudraient pas. Ch'est tout simplyement que quand y t&acirc;chent de l&ucirc;s l'v&eacute;, y trouvent l&ucirc;s gambes paral&icirc;s&eacute;es et l&ucirc;s langues &eacute;tout.&quot;<br/>
<br/>
&quot;J'ai ou&iuml; dithe,&quot; ou s'fit, &quot;que les M&ecirc;ssieux tch'y p&acirc;slent tant, ch'est parsque si&eacute;z yeux y n'ont mot &agrave; dithe. Ch'est l&ucirc;s femmes tch'y prennent la pathole du matin au s&eacute;.&quot;<br/>
<br/>
&quot;Y'a p't'&ecirc;tre tchiquechose l&agrave; d'dans,&quot; j'l'y dit, &quot;car j'me r'souveins d'un g&acirc;s tch'avait mathi&eacute; une femme tch'y tait mu&eacute;tte, et quand nous allait si&eacute;z-l'y y vos gardait l&agrave; d's heuthes de temps et nou n'pouvait pas s'en d&ecirc;faithe. Jamais j'n'ai veu un homme si heutheux. Comme y disait: 'Mait' Ph'lip, dans la maison ch'est tr&eacute;jous la paix et la trantchillit&eacute;. Il est vrai qu'la missis se m&acirc;rrie par bord&eacute;e et vos fiche autchune chose qu'ou peut gaff&eacute; &agrave; la t&ecirc;te, mais au mains quand j'vais m'couochi ou n'peut pas m'gard&eacute; &ecirc;villyi pour une heuthe avec ses r'proches et ses pliaintes. Tchi dommage que toutes les femmes ne sont pas d'm&ecirc;me?&quot;<br/>
<br/>
&quot;S'il avait yeu affaithe &agrave; m&eacute;, ch't'&ocirc;ti-l&agrave;,&quot; s'fit Merrienne, &quot;ben seux que j'l'&eacute;thais &ecirc;tranglyi en p'tit d'temps, le pe&ucirc;le. Et tu n't'en vas pas m'dithe, Ph'lip, que tu'approuve d'un patheil obj&eacute;t.&quot;<br/>
<br/>
&quot;Nan, nan,&quot; j'l'y dit tout-d'suite, viyant qu'la couleu l'y montait, &quot;ben seux que ch'tait un achocre de p&acirc;sl&eacute; d'm&ecirc;me. J'voulais tout s&icirc;mplyement te racont&eacute; l'histou&euml;the.&quot;<br/>
<br/>
&quot;Eh ben,&quot; ou dit, &quot;ne r'quemenche pas. Ou&egrave;sque tu s'sais agniet si j'n'avais pas tait ichin pour te dithe 'va-t'en t'couochi,' ou 'n'sais pas si imb&eacute;cile,' quand tu voulais faithe des b&ecirc;tises? Si j'n'avais pas yeu une bouonne langue et seu comment m'en faithe s&eacute;rvi, y'a longtemps qu'j'&eacute;thions tait s&ucirc;s la p&acirc;raisse.&quot;<br/>
<br/>
Comme ou pouvez vais, Moussieu, la Merrienne eut la d&eacute;rni&eacute; pathole. Ch'est une chose qu'un homme mathi&eacute; n'peut pas &ecirc;vit&eacute;.<br/>
<br/>
<i><a href="lebrocq.html">Ph'lip</a></i><br/>
<i>25/8/1951</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="femme.html">La femme</a><p>
<li><a href="houmme.html">L'houmme</a><p>
<li><a href="pmhommesfemmes.html">Les Hommes et les Femmes</a><p>
<li><a href="assembliee/hommes.html">Les Hommes Emportent La Victouaithe!</a><p>
<li><a href="hommes.html">Les hommes - n'm'en p&acirc;lez pas </a><p>
<li><a href="filyesgarcons.html">Les fil'yes et les gar&ccedil;ons</a><p>
<li><a href="gdfemancipation.html">Emancip&acirc;tion?</a><p>
<li><a href="pmfemmes.html">Au sujet des femmes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmhommesfemmes2.html by HTTrack Website Copier/3.x [XR&CO'2014], Tue, 15 Jul 2025 13:53:08 GMT -->
</HTML>

