<HTML>
<HEAD>
<TITLE>Un sou &ecirc;pa&icirc;ngni est un sou g&acirc;gni</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un sou &ecirc;pa&icirc;ngni est un sou g&acirc;gni</h2></font></center><p>

<font size="-1"><i>Trenton,</i><br/>
<i>Michigan, USA.</i><br/>
<br/>
<i>L&eacute; 29 d'avri, 1978.</i><br/></font>
<br/>
<br/>
Moussieu l'R&eacute;dacteu,<br/>
<br/>
Faut-i' tch'i' ait des sou en J&egrave;rri, man bouanhomme! J'veins d'&egrave;rch&eacute;ver la g&acirc;zette d&eacute; J&egrave;rri di 23 d'f&eacute;vri, et la preunmi&eacute; chose tchi m'frappe en la li&ecirc;sant est la d&ecirc;pense d&eacute; neu millions d&eacute; louis pour l'agrandissement d'L'H&ocirc;pita. Et i' faut deux chents mille louis pour eune mont&eacute;e au Fort R&eacute;gent. Dans L's Etats, l&eacute; S&eacute;nateu Ralph Vibert, tch'a eune raide bouanne t&ecirc;te sus ses &ecirc;paules, nouos av&egrave;rtit acouo eune fais d'aller douochement.<br/>
<br/>
L'&egrave;rv&eacute;nu ap&egrave;rchu est mentionn&eacute; comme &eacute;tant trente-neu millions et n'en v'la qu&acirc;si un quart voulu par un seul conmit&eacute;. Mais chein tchi m'fait peux est qu&eacute; l'S&eacute;nateu Shenton, en p&acirc;lant dans la Chambre au sujet des neu millions pour l'H&ocirc;pita, nouos dit qu&eacute; l'cou&ocirc;tement finnitha p't-&ecirc;t' par &ecirc;tre tch&icirc;nze millions &agrave; la pliaiche d&eacute; neuf. L'&acirc;ffreuse supposition est tch'il a probabli&eacute;ment ra&icirc;son. I' m'sembl'ye aver liu qu'les travaux du nouvieau havre &agrave; La Collette ont cou&ocirc;t&eacute; qu&acirc;si l'doubl'ye d&eacute; chein tch'avait 't&eacute; cartchul&eacute; en c'menchant, et comme i' disent en Angliais: &#8220;History repeats itself.&#8221; Et ch'est seux qu&eacute; l'Conmit&eacute; d'Educ&acirc;tion s'en va en gober eune grosse somme &eacute;tout.<br/>
<br/>
Mais ch'n'est pon seulement les gros montants. I' n'y'en a pon d&eacute; p'tits, ou-s-allez m'dithe? Eh bein, nou les vait dans toutes les g&acirc;zettes. Pour en mentionner deux-s'trais: Un million pour la propagande du tourisme: Quatorze mille louis pour netti les b&acirc;tisses d&eacute; la Cour et d's Etats dans L'Vi&egrave;r Marchi, et probabli&eacute;ment autant pour netti L'Marchi dans La Rue Halkett. Huiptante mille louis pour un b&acirc;timent additionnel &agrave; Beaulieu. Vingt mille louis pour paver La Rue &egrave;s Porcqs (appel&eacute;e &#8220;Queen Street&#8221; &agrave; ch't heu). N&eacute; v'la eune d&ecirc;pense qu&eacute; nou peut dithe &ecirc;tre &agrave; &#8220;env'yer des sou &agrave; la route!&#8221;<br/>
<br/>
Bah! Y'en a tant, d'd&ecirc;penses, qu&eacute; v'a tchi m'fait penser qu&eacute; L's Etats l's autorisent comme s'i' pouvaient puchi les sou &agrave; la pelle et tch'i' sont ronds pour rou&ocirc;ler. Ch'est bein seux qu' les membres sont trop jannes pour aver appr&icirc;ns &agrave; couoyer comme les vi&egrave;rs J&egrave;rriais tch'avaient &agrave; couoyer viyant tch'i' conna&icirc;ssaient la valeu des sou et tch'il en avaient &agrave; bein pr&egrave;s autant &agrave; d&ecirc;penser, affaithe d&eacute; r&eacute;cr&eacute;&acirc;tion, comme un crapaud a d'puches. Et acouo i' n'faut pon oublier tch'i' m&ecirc;nageaient &agrave; mett' deux sou d'c&ocirc;t&eacute; aussi souvent qu' possibl'ye pour en cas d'maladie et pour lus vi&egrave;rs jours, viyant qu&eacute; ch'tait consid&eacute;th&eacute; honteux d'&ecirc;t' sus la p&acirc;raisse.<br/>
<br/>
Quandtchi qu' les rapporteurs d&eacute; la g&acirc;zette s'en vont apprendre &agrave; appeler les noms d&eacute; lieu comme i' faut? L&eacute; portrait d'La Mathe au Seigneu, dans la g&acirc;zette du 23 d'f&eacute;vri, a san nom &#8220;La Mare au Seigneur&#8221; en d'ssous, et pis &#8220;St. Ouen's Pond&#8221;, en grand' lettres d'&icirc;ntitulement &agrave; la t&ecirc;te d'eune articl'ye tchi dit: &#8220;St. Ouen's Pond, tch'est connue, &eacute;tout, comme La Mare au Seigneur&#8221; (ch'est en Angliais, sans doute, dans la g&acirc;zette). Ch'est l'contraithe. V'la tchi d&eacute;v'thait li&eacute;the: &#8220;La Mare au Seigneur, tch'est souvent m&ecirc;nomm&eacute;e 'St. Ouen's Pond' par les cheins tchi n'savent pon mus&#8221;!<br/>
<br/>
L'articl'ye au sujet du Mangni d'V&icirc;nchelez d&eacute; Haut est &icirc;nt&eacute;r&egrave;ssante, et la g&acirc;zette en montre un bieau portrait. Mais ou n'nouos dit pon si l'mangni est acouo hant&eacute; par des r'v&eacute;nants. Pourtant, d&egrave;s mes p'tits jours, j'ai tr&eacute;jous ou&iuml; tch'il 'tait hant&eacute;. Quand j'tais mousse les gens disaient qu' nou viyait un c&ocirc;ffre dans l'mitan d'la route &agrave; c&ocirc;t&eacute; du mangni la niet, mais j'sai bein qu&eacute; ch&eacute; n'tait pon des r'v&eacute;nants tch'&eacute;taient responsabl'yes pour chutte crianche-l&agrave;. M'n oncl'ye Ouinn'teur m&eacute; racontit dans san vivant qu&eacute; dans l'temps tch'il 'tait apprenti-tch&egrave;rpentchi siez l'Sieur Fra&icirc;nque La M&egrave;rquand &agrave; La Fontaine, o&ugrave;'est tch'i' fa&icirc;saient des c&ocirc;ffres pour les entr&eacute;preneurs d'ent&egrave;rrements, ch'tait deux des apprentis tch'allaient porter les c&ocirc;ffres sus lus &ecirc;paules au domicile du d&eacute;funt. Et ch'tait duthant la niet tchi fallait l'faithe car ch&eacute; n'tait pon un bieau spectacl'ye &agrave; vaie dans l'jour.<br/>
<br/>
D&eacute; vi&egrave;r dgiex heuthes eune s&eacute;th&eacute;e tch'i' faisait si sombre qu&eacute; nou n'viyait pon la main d'vant s&eacute;, m'n oncl'ye et un aut' apprenti 'taient en trains d'en porter iun &agrave; Liouville, et comme il' arrivaient dans la rue entre l&eacute; mangni et l'Mangni d'Bas, i' ouiyaient les pas d'tchitch'un v'n&icirc;n dans la Route d&eacute; Vinchelez, et l'aut' apprenti d&icirc;t &agrave; m'n oncl'ye d&eacute; mett' san but du c&ocirc;ffre bas dans la route. M&eacute;n oncl'ye m'd&icirc;t tch'i' n'voulait pon faithe d'it&eacute;, mais i' n'pouvait pon souot'n&icirc;n l'paids du c&ocirc;ffre tout seu. Eune fais l'c&ocirc;ffre bas i' lus much&icirc;drent dans la h&egrave;che du Mangni d'Bas.<br/>
<br/>
Arriv&eacute; au c&ocirc;ffre, la pi&ecirc;ton tchulbutit par dessus et satchit eune alleunmette pour vaie la cause d&eacute; sa tchulbutte. Quand i' vit qu&eacute; ch'tait un c&ocirc;ffre i' f&icirc;t un brai et pr&icirc;nt la pathe &agrave; feu d'galop ava la route! Et n&eacute; v'la la crianche &ecirc;tablyie!<br/>
<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="sousvoc.html">L&eacute; vocabulaithe des sou en J&egrave;rriais</a><p>
<li><a href="gdfdepenses.html">Tchi d&ecirc;penses!</a><p>
<li><a href="gdftasdsou.html">Les d'vis du Bouan'homme George</a><p>
<li><a href="gdfsou.html">Les d'vis du Bouan'homme George</a><p>
<li><a href="pmfinances2.html">Ph'lip et les finances</a><p>
<li><a href="pmfinances.html">Les finances en embarras</a><p>
<li><a href="gdfcouoyer2.html">I' faut couoyer pour duther!</a><p>
<li><a href="gdfcouoyer.html">Vaut mus couoyer qu'd&ecirc;penser!</a><p>

<li><a href="cahouain_incometax.html">L'imp&ocirc;t sur le r'venu</a><p>
<li><a href="painliving.html">Mrs Pain Discourses on the Cost of Living</a><p>
<li><a href="pmcost.html">The cost of living</a><p>
<li><a href="gdfrichesse2.html">Contentement p&acirc;sse richesse</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

