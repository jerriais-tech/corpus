<HTML>

<!-- Mirrored from members.societe-jersiaise.org/geraint/jerriais/groundhogday.html by HTTrack Website Copier/3.x [XR&CO'2014], Tue, 15 Jul 2025 13:58:39 GMT -->
<HEAD>
<TITLE>D'la marmott'tie et du mic-mac</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'la marmott'tie et du mic-mac</h2></font></center><p>

Y'a des noms d'pliaiche l'tou du monde tch'ont d's originnes bein tchuthieuses. Pouor d&eacute; m&eacute;, j'criyais qu'la ville d&eacute; Whistler, en Colombie Britannique au <a href="cannada.html">Cannada</a>, tch'avait atchilyi tchiques comp&eacute;titions duthant les Gammes Ol&#375;mpiques d'Hiv&eacute; 2010, avait pr&icirc;ns san nom d'un Sieur Whistler, of&ucirc;che l&eacute; fondateu d'la ville ou un politicien ou tchique aut' c&eacute;l&eacute;brit&eacute;. Mais nou-fait. Ch'est en tchi la ville fut nomm&eacute;e pouor la s&ucirc;ffl'y&ecirc;thie des p'tites b&ecirc;tes tch'ont nom s&ucirc;fflieurs tchi d'meuthent l&agrave;-bas.<br/>
<br/>
Un s&ucirc;fflieux est un grand grugeux tch'est un cou&ocirc;s&icirc;n &agrave; la mode d&eacute; Br&eacute;tangne d&eacute; l'&ecirc;tchutheu. I' n&eacute; d'meuthe pon dans les bouais mais dans un t&egrave;rryi, coumme un lap&icirc;n. Quand eune dga&icirc;ngue d&eacute; s&ucirc;fflieurs est horte lus t&egrave;rryi, nou peut of&ucirc;che vaie un &icirc;ndividu, m&acirc;t&eacute; sus ses pids d'dri&eacute;the, au dget - coumme i' font les m&egrave;rcats qu'nou peut vaie &agrave; la M&ecirc;nag'gie. Si chutte sentinnelle vait du dangi, ou s&ucirc;ffl'ye &agrave; seule f&icirc;n d'dg&egrave;rni l's aut's. N&eacute; v'l&agrave; pouortchi qu'nou les nomme des s&ucirc;fflieurs, et les cheins tchi d'meuthaient l'tou d'Whistler avaient donn&eacute; lus nom &agrave; chutte ville-l&agrave;.<br/>
<br/>
Ches b&ecirc;tes ont un aut' nom au Cannada &eacute;tout. En Fran&ccedil;ais Acadgien, l's&ucirc;fflieux a nom &quot;bonhomme cou&egrave;che&quot; - v'l&agrave; tchi pou&ocirc;rrait qu&acirc;siment &ecirc;t' un nom J&egrave;rriais. Mais l'originne d&eacute; chu nom-ch&icirc;n est du mic-mac. Nou-fait, ch'est en bouon ordre! Ch'est en tchi les Micmacs, iun des peupl'yes d'l'Am&eacute;thique du Nord, appellent ch't annima dans lus langue, l&eacute; Micmac, &quot;<i>moonumkweck&quot;</i>. En marmottant, nou pou&ocirc;rrait bein changi chu mot Micmac en &quot;bonhomme cou&egrave;che&quot;, car l's &icirc;nmigr&eacute;s, m&ecirc;me les J&egrave;rriais, n'comprannaient pon l'Micmac. Et viyant qu'nou n'comprannait pon l'Micmac, n&eacute; v'ch&icirc;n pouortchi qu'nou dit qu'ch'est du mic-mac.<br/>
<br/>
Y'a eune crianche entouor l&eacute; s&ucirc;fflieux. Ch'est en tchi l's&ucirc;fflieux hiv&egrave;rne, et nou dit qu's'i' s'd&ecirc;t&acirc;ne d&eacute; san t&egrave;rryi &agrave; <a href="candleu.html">la Cand'leu</a> et vait s'n ombre, i' rentre et y'&eacute;tha acouo si&ecirc;x s'maines d'Hiv&eacute;. Mais si l's&ucirc;fflieux n'vait pon s'n ombre, ch&eacute; s'sa b&eacute;t&ocirc;t la f&icirc;n d'l'Hiv&eacute;. Au jour d'aniet, y'a des villes en Am&eacute;thique du Nord tchi font d'la publyicit&eacute; auve des festivals d'la Journ&eacute;e du S&ucirc;fflieux, mais pouor d&eacute; nous j'n'avons pon d'ches b&ecirc;tes siez nous. Au c'menchement du mais d'F&eacute;vri, mus vaut s'fier au vi&egrave;r <a href="ditons.html">diton</a>: &quot;Quand la Cand'leu est cliaithe, l'aube gel&eacute;e est en dri&eacute;the&quot;.<br/>
<br/>
<i><a href="jerpoem.html">Geraint Jennings</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="candleu.html">La Cand'leu</a><p>
<li><a href="etatsunnis.html">Les Noms d's &Ecirc;tats d's &Ecirc;tats-Unnis d'Am&eacute;thique</a><p>
<li><a href="cannada1911.html">Nuous Jersiais au Canada</a><p>
<li><a href="cannada1937.html">L&eacute; J&egrave;rriais au Cannada</a><p>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdforth.html">Orthographique</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>

<li><a href="gaspe1896.html">A M. l'Editeu d'la &quot;Nouvelle Chronique&quot;</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>

</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/groundhogday.html by HTTrack Website Copier/3.x [XR&CO'2014], Tue, 15 Jul 2025 13:58:39 GMT -->
</HTML>
