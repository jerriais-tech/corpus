<HTML>

<!-- Mirrored from members.societe-jersiaise.org/geraint/jerriais/goodfriday.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip and Merrienne Discuss Good Friday</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ph'lip and Merrienne Discuss Good Friday</h2>
The Lady Puts Her Foot Down.</font></center><p>
&nbsp;<p>


Jeudi au s&eacute; j'm'en fut siez man biau-fils, le Bram, et quand je r'vint j'dis &agrave; la bouonnefemme que j'tiomes pour all&eacute; b&egrave;the du tais avec l'y et la Jane &agrave; la Gr&egrave;ve, le jour d'aupr&egrave;s.<br>
<br>
&#147;Nouff&eacute; dj&agrave;, j'n'ithons pon,&#148; ou s'fit tout-d'suite; &#147;as tu r'oubli&eacute; qu'ch'est l'Vendredi Saint?&#148;<br>
<br>
&#147;N&acirc;nin,&#148; j'l'y raiponnit, 'mais j'n'ai jamais comprint qu'y'avait du ma &agrave; b&egrave;the du tais l'Vendredi Saint. Et je s'sais ben surprint d'sav&eacute; que tu n'en aval'l&acirc;s pas au mains eune douzaine de t&acirc;sses dans tan jour demain.&#148;<br>
<br>
&#147;Ch'n'est pas chonna,&#148; ou s'fit. 'N'y'a autchun ma &agrave; b&egrave;the du th&eacute;e, ou m&ecirc;me du caf&eacute;, mais y faut l'b&egrave;the siez-s&eacute;. Et si tu crai que j'm'en vais gallop&eacute; &agrave; la Gr&egrave;ve tu t'trompe.&#148;<br>
<br>
&#147;Si ch'est d'm&ecirc;me,&#148; j'l'y dit, 'Y faudra que j'y'aille tout seu.&#148;<br>
<br>
&#147;Ch'n'est pas vrai, tu n'&icirc;thas pas,&#148; ou m'dit s&eacute;v&egrave;thement. 'Tu restethas ich&icirc;n, &ocirc;v m&eacute;. Le Bram et la Jane d&eacute;v'thaient av&eacute; grand'honte, et lyi ocquo p&ucirc;s qu'l'yi car ch'est m&eacute; tch'y l'a &ecirc;lev&eacute;e, et ou d&eacute;v'thai sav&eacute; m&ucirc;s. Arr&ecirc;te que j'la vaie.&#148;<br>
<br>
&#147;Tu vis ocquo dans les viers temps, ma pou&ocirc;re femme,&#148; j'l'y dis. &#147;Ch'tait tout ben bouon quand tu tais p'tite fille, mais l'monde d'ach'teu ont d'autres id&eacute;es.&#148; <br>
<br>
&#147;Ah, damme, v&egrave;the, tu peux l'dithe,&#148; ou s'fit, toute m&acirc;rrie, 'Mais ch'est d's'id&eacute;es tchi n'me pliaisent pon. Et peux-tu m'dithe tch'y valent m&ucirc;s qu'les gens du temps pass&eacute;, avec l&ucirc;s id&eacute;es, ou tch'ils en sont d'm&ucirc;s?&#148;<br>
<br>
&#147;Eh ben,&#148; j'raiponnit, en m'grattant ma t&ecirc;te, &#147;p't'&ecirc;tre ben qu'n&acirc;nin, mais tchi faithe? Nou n'peut pas les changi. J'admets que dans l'temps pass&eacute;, l'Vendredi Saint tait comme un d&icirc;manche, mais ach'teu ch'est comme un jour de vacance. Les jeunes gar&ccedil;ons vont jou&euml; &agrave; <a href="football3.html">football</a> et les hardelles vont s'prom'n&eacute; avec l&ucirc;s galants sus des <a href="motor.html">moteur bikes</a>. Ch'n'est p&ucirc;s la m&ecirc;me chose du tout. Enfin, d'pis qu'tu n'veur pas sorti j'pou&ocirc;r'rai m'metre &agrave; grapin&eacute; d'main au matin. Les v'la tchi merquent l&ucirc;s rangs.&#148;<br>
<br>
&#147;J-voudrais t'y vais,&#148; ou s'fit. &#147;Grapin&eacute; des <a href="patate.html">patates</a> le Vendredi Saint! Ose y touchi &eacute;pis tu v&eacute;rras.&#148; Et ou happit la longue br&icirc;nge comme pour me fliantchi eune ouappe.<br>
<br>
&#147;Che s'sa comme tu voudras,&#148; j'l'y dit, car je s'y un homme tch'y n'cherche pas d'brit, &#147;mais au mains tu m'laiss's&acirc;s pliant&eacute; eune couplye d'rangs d'pais ronds. Ne v'chin la saison.&#148;<br>
<br><img src="fliottes.jpg" width="376" height="300" alt="des fliottes" title="des fliottes" border="0" align="right" />
&#147;Tu n'pliant'tas ni pais ronds ni pais carr&eacute;s,&#148; ou m'dit. 'Tu ne f'thas autchun travas d'main.&#148;<br>
<br>
&#147;Bon,&#148; j'l'y dit, 'ch'est d&eacute;cid&eacute;, mais tch&egrave;squ'y s'en va traithe les vaques et les mettre &agrave; la t&ecirc;rr'r&eacute;e? Et les poules, tch&egrave;squ'y s'en va les soigni?&#148;<br>
<br>
La Merrienne toussotit et r'mint la bringe en pli&eacute;che. &#147;Quant &agrave; chenna,&#148; ou dit, &#147;nou n'peut pas laissi les pou&ocirc;res b&ecirc;tes enhann&eacute;, ni la volaille ni-n'tout. Chu trav&acirc;s-l&agrave; ch'est permint. Autrement ch'est un jour de r'pos.&#148;<br>
<br>
&#147;Et y'&eacute;tha-t'y des <a href="fliottes.html">fiottes</a> pour man d&icirc;n&eacute;?&#148; j'l'y d'mandit.<br>
<br>
Mais la bouonnefemme ne voulit pas m'raipondre.<br>
<br>
&nbsp;<p>
<i><a href="lebrocq.html">PH'LIP</a><br>
27/3/1948</i><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmvendredisaint.html">Le Vendr&eacute;di Saint &agrave; Portinf&eacute;</a><p>
<li><a href="pmvendredisaint1953.html">Vendredi Saint</a><p>
<li><a href="pmvendredisaint1956.html">Le Vendredi-Saint</a><p>
<li><a href="vendredisaint.html">L&eacute; Vendredi Saint</a><p>
<li> <a href="vendredisaint2005.html">Vendr&eacute;di Saint</a><p>
<li><a href="jdc1869a.html">A l'Estditeu de la Chronique</a><p>
<li><a href="jdc1869b.html">A Monsieu l'Esditeu de la Chronique</a><p>
<li><a href="findumonde.html">A Moussieu le R&eacute;dacteu de la Nouvelle Chronique</a><p>
<li><a href="paques2.html">L&eacute; vrai message d&eacute; P&acirc;ques</a><p>
<li><a href="paques2003.html">P&acirc;ques 2003</a><p>
<li><a href="paques2002.html">P&acirc;ques 2002</a><p>
<li><a href="pm40.html">Merrienne et les quarante jours</a><p>
<li><a href="painlenten.html">Lenten Fare in the Family</a><p>
<li><a href="painperfection.html">Strenuous Attempts at Perfection</a><p>

<li><a href="rollmops.html">Tchi Vendr&eacute;di?</a><p>

<li><a href="hotcrossbuns.html">Des ban'ses croua&icirc;sies</a><p>
<li><a href="pmsmainesainte.html">La S'maine Sainte</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><a href="fliottes.html">Des Fliottes</a><p>
<li><a href="erligion.html">L'&egrave;rligion en J&egrave;rriais</a><p>
<li><a href="catchet.html">Du catchet</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/goodfriday.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
