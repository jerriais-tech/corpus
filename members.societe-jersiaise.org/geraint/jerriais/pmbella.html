<HTML>

<!-- Mirrored from members.societe-jersiaise.org/geraint/jerriais/pmbella.html by HTTrack Website Copier/3.x [XR&CO'2014], Tue, 15 Jul 2025 13:38:16 GMT -->
<HEAD>
<TITLE>Bella va &agrave; la Bataille</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Bella va &agrave; la Bataille</h2>
Ph'lip et l'President des Egouts<p></font></center><p><p>
<p>
Moussieu l'Editeu,<p>
Hier aupr&egrave;s l'th&eacute;e, la Merrienne fut vaie la Bella, tch'avait 't&eacute; &agrave; la <a href="batale2007.html">Bataille d&eacute; Flieurs</a>, et ou la trouvit pr&egrave;sque au m's&eacute;sp&eacute;. 'Et' ajou&ocirc;tit la bouonnefemme, 'quand ou m'racontit s'n histouaithe, j'n'en fus pas surprinse. La pou&ocirc;re Bella, tch&egrave;squ'oulle a fait, don, pour m&eacute;thiter tant d'malheurs?'<p>
'J'n sais pas' j'li dis, 'mais si tu m'en raconte un mio p&ucirc;s long, j'pou&ocirc;rrais c'menchi &agrave; comprendre.'<p>
'Oulle avait accat&eacute; un bilyet,' Merrienne dit, 'et ou n'&eacute;thait pas sorti d'la maison sinon qu'ou criyait que ch&eacute; s'sait b&ecirc;te d'aver d&eacute;pens&eacute; huit ch'lins pour rein. Mais ou h&eacute;sitit un mio quand-m&ecirc;me, car trais d'ses mousses avaient la rouogeule, un autre avait tchiquechose tchi r'sembliait &agrave; la fi&egrave;vre &eacute;carlate et l&eacute; tout p'tiot souffrait du mal au ventre. Ou dit &agrave; la servante d&eacute; r'garder d'sus et au Bram d'entrer d&eacute; temps en temps pour les &ecirc;pier. &Eacute;pis ou s'en fut &#133;.'<p>
'V&eacute;the, ou s'en fut' continuit la Merrienne, 'mais quand ou r'vint, grand doux, tchi pit&eacute;! Touos les mousses heurlaient, la servante avait fichi l'camp, et quant &agrave; san brave homme, il avait trouv&eacute; une trais-quarts plienne bouteille d&eacute; cognac dans l'armouaithe, et n'en avait pas laissi une seule goutte. I'tait &ecirc;trav'l&eacute; sus l'sofa et oulle eut &agrave; crier &agrave; un vaisin pour y'aidgi &agrave; l'mettre au liet. I'n'avait pas m&ecirc;me rentr&eacute; les b&ecirc;tes ou soigni la volaille. Peut-on s'&ecirc;tonner qu'la pou&ocirc;re fille 'tait mins&eacute;thablye?'<p>
'V'la tchi y'apprendra' j'li dis, 'qu'oulle &eacute;thait fait bein m&ucirc;s d'mettre l'armouaithe &agrave; la cli&eacute; et d'rester siez-l'y &agrave; soigni ses mousses. Quant au Bram, ch'n'est pas souvent qu&agrave; l'po&ocirc;re balloque comme bein d'autres, a la chance d&eacute; faithe une p'tite ribote. Ne t'g&egrave;ne pas: I' se r'mettra en travas d'main au matin, et la Bella, s'oulle a un mio d'avis, le laiss'sa trantchille. Mais &agrave;ch'teu, Merrienne, tu as liut, sans doute, l&eacute; rapport des Etats mardi. As-tu 't&eacute; int&eacute;r&ecirc;ssie dans autchune chose?'<p>
'Dans plusiers choses' ou raiponnit, 'et principalement dans chein tchi fut dit au sujet d'chutte vilaine odeur &agrave; Bellozane et la Preunmi&eacute;e Tour. P&ucirc;s d'huitchents signatuthes sus la p&eacute;tition et tous des gens tchi d'meuthent dans l'vaisin&eacute;. Jamais j'n'&eacute;thais creu qu'y'en &eacute;thait yeu tant.'<p>
'Ni m&eacute; ni-n'tout' j'li dis, 'mais v'la tchi montre que l'affaithe est bein s&eacute;rieuse et que l'D&eacute;put&eacute; Farley pou&ocirc;rrait aver une djobbe &agrave; s'en d&ecirc;shaller. J'n'voudrais pas &ecirc;tre dans ses braies, bein seux.'    <p>
'Oh, je n'sais pas' ou dit, 'chn'est pas la preunmi&eacute;e fais que l'D&eacute;pot&eacute; Farley a persuad&eacute; l's Etats, malgr&eacute; yeux.'<p>
'Nan' j'li dis,'mais &eacute;tout i'n'y'avait jamais yeu une p&eacute;tition avec p&ucirc;s d'huit chents signatuthes. Enfin, nou peut laissi chenna pour l&eacute; moment. Tu n'm'as pas dit tch&egrave;sque la Bella a creu d'la Bataille.'<p>
'Tout ch'qu'ou m'en a dit' ou s'fit, ' ch'tait que quant ou vint &agrave; trouver sa chaise, y'avait une grosse angliaise tchi l'otchupait. Ou n'voulait pas bouogi, mais quand Bella li dit qu'ou v'nait d'Saint Ou et qu'yun d'ses grandp&eacute;thes avait 't&eacute; Chentnyi, ou vit bein qu'notre belle-fille n'tait pas d'la p'tite bi&egrave;the et ou s'en fut.'<p>
'Mais' j'm'fis, ' les v&eacute;tuthes d&eacute;cor&eacute;es' les flieurs et tout chenna - absol&ucirc;ment ou pouvait en dithe tchiquechose.'<p>
'Tout ch'q'ou m'a dit, ch'tait qu'ou trouvait san si&eacute;ge bein du, et qu'oulle &eacute;thait donn&eacute; ses huit ch'lins pour une bouonne t&acirc;sse de th&eacute;e et tu peux t'fier que s'oulle y r'va l'ann&eacute;e tchi veint, et j'en doute, l&eacute; Bram s'sa &agrave; c&ocirc;t&eacute; d'lyi.'<p>
'Ch'est dommage' j'li dis, 'que la noblye p&acirc;raisse n'tait pas r'pr&eacute;sent&eacute;e.'<p>
'<a href="st_louothains.html">Saint Louothains</a> n'y &eacute;tait pas ni-n'tout' ou dit, 'J'n'sais pas pourtchi.'<p>
'La p&acirc;raisse est pauvre'j'li dis,'avec un r&acirc;t de trent sous &eacute;pis la louai n'l&ucirc;s permet pas d'voter des sous sinon pour un  besoin publyic.'<p>
'Pourtant y'en a d'autres tchi  l'font' ou dit, 'et j'ai ou&iuml; qu'&agrave; <a href="ste_mathie.html">Sainte Mathie</a>, pourvu qu'les patates paient et que probytaithe n'cou&ocirc;te pas trop, i'pou&ocirc;rraient faithe une entr&eacute;e l'ann&eacute;e tchi veint. R'garde les belles hardelles que nou vait dans les clios du bord de Crabb&eacute; et du Grand Mourier. M&ecirc;me &agrave; Saint Ou nous &eacute;thait une djobbe &agrave; trouver miyeu.'<p>
'Mais, Merrienne' j'li dis, 'les gens n'vont pas &agrave; la Bataille pour vaie les belles hardelles.'<p>
'Oh, tu crais' ou s'fit, 'eh bein, la derni&eacute;e fais qu'j'y fus la grand attraction parmi l's hommes n'tait pas les flieurs' mais les d'mouaiselles, et nou veur l&ucirc;s donner chu nom-l&agrave;, tchi n'avaient pr&egrave;sque rein sus l'co.'<p>
'Les bieaut&eacute;s d'la natuthe!' j'murmuthis.<p>
'Tais-t&eacute;' ou s'fit, 'et aie un mio d'avis. Tch&egrave;squ'est chu long  projet pr&eacute;sent&eacute; par l&eacute; Comit&eacute; d'la  D'fense et renvi&eacute;pour &ecirc;tre distchut&eacute; p&ucirc;s tard. J'l'ai liut tout travers, mais j'n'en comprends pas un mot. Est-che tchiquechose d'autchune importance?'<p>
'P't-&ecirc;tre p&ucirc;s important que nou n'craithait' j'li dis. 'Tu'as ou&iuml; tchiquefais de ches clious dans l'c&ocirc;ffre de notre Syst&egrave;me Honoraire?'<p>
'Bein des fais' ou dit, 'mais  I'tcheint ocquo bon, malgr&eacute; touos les clious.'<p>
'Eh bein' j'li dis, 'j'peux  m'tromp&eacute;, mais si chu projet p&acirc;sse, nou pou&ocirc;rra dithe qu&eacute; l'cliou chutte fais est si gros et si fort que l'vier syst&egrave;m attrap'tha une vilaine secousse.'<p>
'Mais comment qu'chenna s'fait?' ou dit, ' viyant qu'accordant au Pr&eacute;sident du Comit&eacute;, les Conn&ecirc;tablyes l'ont accept&eacute;?'<p>
 'Ch'n'est pas fini d'un bieau but' j'li dis, 'et &agrave; c'menchi j'voudrais &ecirc;tre seux de deux choses: preumi&eacute;thement qu&eacute; touos nos Conn&eacute;tablyes d&eacute; compagne savent chein tchi sont &agrave; faithe, et ocquo p&ucirc;s important tchi n'veindront &agrave; autchune d&eacute;cision d'vant aver consulter l&ucirc;s p&acirc;raissiens. A ma veue, I'n'ont pas l'drouait d&eacute; dithe 'oui' au Comit&eacute; sans aver fait chenna.'<p>
'Mais, Ph'lip' ou dit, 'tu n'explique rein. Es-tu bein seux que tu'as comprint chein que l'Comit&eacute; voudraient faithe?'<p>
'J'en comprends assez pour vaie le grand cliou' j'li dis, 'et je n'doute pas que comme une bouonne saint Ouennais tu l'v&ecirc;rras b&eacute;tot &eacute;tout.'<p>
<p>
<i><a href="lebrocq.html">Ph'lip</a></i> <br>
<I>30 JULY 1960</I>   <p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmbataille1953.html">La Bataille de Flieurs</a><p>
<li><a href="pmbataille.html">Ph'lip va &agrave; la Bataille</a><p>
<li><a href="pmbataille1958.html">Ph'lip et la Bataille</a><p>
<li><a href="pmbataille1951a.html">La Bataille</a><p>
<li><a href="pmbataille1951b.html">La Bataille</a><p>
<li><a href="cahouain_bataille.html">Caouain et la Bataille de Flieurs</a><p>
<li><a href="bataille.html">La Bataille des Fleurs</a><p>
<li><a href="bataille_elie.html">&Eacute;lie &agrave; la Bataille</a><p>
<li><a href="bataledeflieurs.html">La Bat&acirc;le d&eacute; Flieurs</a><p>
<li><a href="bravo.html">Bravo! bravo pour la p&acirc;raisse de la Trinit&egrave;t</a><p>
<li><a href="suggest.html">Suggestions</a><p>
<li><a href="succes.html">L&eacute; Succ&egrave;s</a><p>
<li><a href="bataledesflieurs1907.html">Tulipes ou tourn&eacute;-oualipes?</a><p>
<li><a href="batale2007.html">Bat&acirc;le d&eacute; Flieurs 2007</a></p>
<li><a href="painbattle.html">How Mister Pain saw the Battle</a><p>
<li><a href="painbattle2.html">Mrs. Pain Taboos the Battle of Flowers</a><p>
<li><a href="peste.html">Peste! yeux et lus bataille!!</a><p>
<li><a href="batailleadlm.html">La Bataille d&eacute; Flieurs</a><p>

<li><a href="bikeamary.html">La &quot;Bike&quot; a Mary</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmbella.html by HTTrack Website Copier/3.x [XR&CO'2014], Tue, 15 Jul 2025 13:38:16 GMT -->
</HTML>
