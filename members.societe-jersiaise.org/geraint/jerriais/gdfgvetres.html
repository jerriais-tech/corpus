<HTML>
<HEAD>
<TITLE>G'v&ecirc;tres et Licos</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>G'v&ecirc;tres et Licos</h2></font></center><p><br>

<font size="-1"><i>Trenton, Michigan,<br>
U.S.A<br>
L&eacute; 28 octobre, 1972 <br></font>
<br></i>

Moussieu l' R&eacute;dacteu,<br>
<br>
&#147;Papa&#148;, j' li dis eune s&eacute;th&eacute;e quand j'tions au pid du feu aupr&egrave;s l'th&eacute;e, &#147;Mess Le Boutilyi, John Wesley, t' a dit &agrave; matin dans la forge qu&eacute; san J'va 'tait '&ecirc;ffr&eacute;dol&eacute;'. Tch'est qu' ch'la veurt dithe?&#148;<br>
<br>
&#147;Eh bein, man gar&ccedil;on,&#148; i' m'dit, &#147;v'la tchi veurt dithe qu&eacute; l&eacute; j'va est un mio &ecirc;pe&ucirc;th&eacute;!&#148;<br>
<br>
&#147;Est-che pour ch'la tch'i' faut mett' des leunettes sus l' bridot?&#148; J'li d'mandis.<br>
<br>
&#147;Eh bein,&#148; m'dit Papa, &#147;nou peut dithe qu&eacute; oui, ouaithe qu&eacute; touos les bridots en ont, des leunettes. V' la tch' emp&ecirc;chi l&eacute; j'va d'vaie d'c&ocirc;t&eacute; et d'&ecirc;t' &ecirc;pe&ucirc;th&eacute; par tchiquechose tchi pouorrait l'surprendre, comme, disons, un tchian tchi saut' tait d&eacute; d'ssus l' f&ocirc;ss&eacute; &agrave; c&ocirc;te d'li.&#148;<br>
<br>
&#147;Mais pourtchi dithe '&ecirc;ffr&eacute;dol&eacute; &agrave; la pliaiche d' &#147;&ecirc;pe&ucirc;th&eacute;,&#148; j'dis &agrave; Papa.<br>
<br>
&#147;Eh bein,&#148; Papa m'r&ecirc;ponnit, &#147;&ecirc;ffr&eacute;dol&eacute; est un vi&egrave;r mot qu&eacute; nou m'ouait pon touos les jours &agrave; ch't heu, mais nou peut dithe qu&eacute; l'mot s 'fait s&egrave;rvi p&ucirc;t&ocirc;t pour un j'va ou un annima tchelconque comme, par exempl'ye, un vieau &agrave; la t&egrave;rr&eacute;e, ou les poules dans l' poulailli. Nou fait p&ucirc;t&ocirc;t s&egrave;rvi l'mot &ecirc;pe&ucirc;th&eacute; pour eune p&egrave;rsonne.&#148;<br>
<br>
&#147;Mais quand nou met un j'va &agrave; t&egrave;rr&eacute;e,&#148; j'dis &agrave; Papa, &#147;l&eacute; bridot qu'tu li mets sus la t&ecirc;te n'a pon d' leunettes!&#148;<p>
&#147;Nan&#148;!, Papa m'dit, &#147;mais ch'n'est pon un bridot qu'nou li met dans chu cas-l&agrave;. Ch'est un g'v&ecirc;tre. Un bridot est tr&eacute;jous en tchui, mais un g'v&ecirc;tre est tchiquechose en corde et m&ecirc;me en bouais.&#148;<br>
<br>
&#147;Bon!&#148;, J'li dis, &#147;mais j'en ai veu d'm&ecirc;me sus la t&ecirc;te des g'niches dans l' Clios d' Jacques &agrave; m'n oncl'ye Charles!&#148;<br>
<br>
&#147;Eh bein,&#148; m'dit Papa, &#147;nou pou&ocirc;rrait penser qu' ch'est un g'v&ecirc;tre d&eacute;pis tch'il est fait hardi d'la meme faichon, mais ich&icirc;n &agrave; <a href="st_ouen.html">St. Ou&euml;n</a> nou l' appelle un 'lico' quand ch'est pour un vieau ou eune g&eacute;niche.&#148;<br>
<br>
&#147;Et tch'est qu'nou met &agrave; eune vaque?&#148;, J'li d'mandis.<br>
<br>
&#147;Ah,&#148; i' m'dit, &#147;ch'est eune diff&eacute;thente affaithe. Eune vaque a des cornes: A l'entou du bas des cornes i' faut li mettre eune 'cha&icirc;ne d&eacute; t&ecirc;te' dans c&egrave;rtaines p&acirc;raisses, mais ich&icirc;n &egrave;s Landes &agrave; St. Ou&euml;n j' l' appelons l&eacute; 'carc&acirc;n'. La t&ecirc;tchi&eacute;the est un but d'filin qu'nou-samathe au carcan pour condithe la vaque &agrave; la t&egrave;rr&eacute;e.&#148;<br>
&#147;J'ouiyais un homme t&eacute; dithe dans la forge qu&eacute; san bieau-fis es t&ecirc;touongne comme eune mule,&#148; j'dis &agrave; Papa. &#147;Tch'est qu'ch'est qu'eune mule? &#148;<br>
<br>
&#147;Eune mule,&#148; i' m'dit, &#147;a eune c&egrave;rtaine &egrave;rsembliance &agrave; un j'va, mais ou n'est pas si grande. Nou peut dithe qu'oulle est un m&ecirc;lange, car san p'p&egrave;e 'tait un j'va et sa m'm&egrave;e 'tait eune &acirc;ne!&#148;<br>
<br>
&#147;Bon!&#148;, j'li dis, &#147;&egrave;rsembl'ye-t-alle &agrave; sa m'm&egrave;e? &#148;<br>
<br>
&#147;Eh bein,&#148; i' m'dit, p&ucirc;t&ocirc;t, &agrave; sa m'm&egrave;e. Oulle a l's ouothelles longues comme lyi, et oulle est pus t&ecirc;touongne qu'un j'va.&#148;<br>
<br>
&#147;L&eacute; mulot est-i' l'homme mule? &#148;, j&eacute; d'mandis &agrave; Papa.<br>
<br>
&#147;Nannin, man p'tit,&#148; I' m'r&ecirc;ponnit, &#147;l&eacute; mulot est eune manni&eacute;the d&eacute; grosse souothis tchi fait sa d'meuthe dans les gard&icirc;ns ou dans les clios. Ch'est un 'mulet' tch'est l' m&acirc;le dans l'cas d'la mule, mais nou dit p&ucirc;t&ocirc;t la mule pour les deux.&#148;<br>
<br>
&#147;Pourtchi qu' nou dit qu'eune mule est t&ecirc;touongne? &#148;, j'li d'mandis.<br>
<br>
&#147;Eh bein,&#148; i' m'dit, &#147;i faut penser qu'la mule et l'mulet ont h&eacute;thit&eacute; pus du caract&eacute;the d&eacute; l'&acirc;ne qu&eacute; du j'va, et l'&acirc;ne a tr&eacute;jous ieu la r&eacute;put&acirc;tion d' &ecirc;tre t&ecirc;tue; ch'est en tchi la mule est suppos&eacute; y &ecirc;tre &eacute;tout.&#148; <br>
<br>
&#147;J'n'en ai pon 'couo veu, m&eacute;, d'&acirc;nes ni d'mules,&#148; j'dis &agrave; Papa.<p>
<img src="ane.jpg" width="100" height="131" alt="" title="" align="right" />
&#147;I' n'y en a pon fort par les c'm&icirc;ns dans la contr&eacute;e,&#148; i' m'dit, &#147;mais j'connais un homme &agrave; <a href="la_trinnete.html">La Trinnet&eacute;</a> tch'a eune &acirc;ne, et ou l' porte en ville auve san p'tit qu&egrave;rre au san'mdi. Si tu es bouan gar&ccedil;on j'&icirc;thons en ville les vaie tchique san'mdi quand i' n'y &eacute;tha pon trop d'travas dans la forge.<br>
<br>
&#147;J'ai tr&eacute;jous ieu un profond resp&eacute; pour la pouorre p&eacute;tite &acirc;ne,&#148; Papa continnuit, &#147;car oulle est honor&eacute;e dans la <a href="biblye.html">Bibl'ye</a>. Ou fut choua&icirc;sie pour eune t&acirc;che d&eacute; grande importance, et ou s' atchittit adm&icirc;thabli&eacute;ment. Dans l'<a href="matchiiic.html">&Ecirc;vangile s&eacute;lon St. Matchi, Chapitre 2</a>, V&egrave;rset 14, i' nouos est dit qu&eacute; '<I>Joseph prit de nuit le Petit Enfant et sa mere et se retira en Egypte</I>' et tch'il' y restidrent jusqu'&agrave; la mort d&eacute; H&eacute;rode, quand i' r'vindrent dans l' pays d'Isra&euml;l. La l&eacute;gende nouos dit qu&eacute; ch'tait sus eune &acirc;ne qu&eacute; St. Joseph les portit. Dans l'<a href="matchi21.html">Chapitre 21</a>, V&egrave;rset 5, i' nouos est dit qu&eacute; Nouotre Seigneur Li-meme entrit &agrave; Jerusalem '<I>D&eacute;bonnaire et monte sus un &acirc;ne</I>'! Ch'tait l'jour qu&eacute; j' c&eacute;l&eacute;brons comme l&eacute; Dinmache des Rameaux dans l'Eglyise, et dans chu cas 'chin ch'n'est pon affaithe d&eacute; l&eacute;gende car St. Matchi mentionne l'&acirc;ne d'&ecirc;t' choua&icirc;sie pour porter Nouotre Seigneur J&eacute;s&ucirc;-Christ, pas seulement comme &ecirc;fant quand il 'tait en dangi d' &ecirc;tre tu&eacute; par H&eacute;rode, mais &agrave; l'occ&acirc;sion d&eacute; S'n entr&eacute;e triomphale &agrave; Jerusalem pour s&eacute; la&icirc;ssi &ecirc;t' crucifi&eacute; comme 'offrande' pour la r&eacute;demption du monde.&#148;<br>
<br>
<I><a href="lefeuvre.html">George d'la Forge </a><br>
</I><br>
&nbsp;<p>

<FONT SIZE=2>
<i>Viyiz &eacute;tout:</i><p>
<ul>
<li><A HREF="selllie.html">La graie et la sell'lie en J&egrave;rriais</A><p>
<li><A HREF="jvavoc.html">Les parties d'un j'va en J&egrave;rriais</A><p>
<li><a href="gdfjva.html">L&eacute; j'va</a><p>
<li><a href="cahouain_jva1936.html">I'y a des gens qu'ont une telle confiance</a><p>
<li><a href="jerseycow.html">Les vaques d&eacute; J&egrave;rri</a><p>
<li><a href="manon3.html">Manon et s'n &Acirc;ne</a><p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>
<li><a href="matchi21.html">La Bouonne Nouvelle s'lon Matchi, Chapitre 21</a><p>

</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
