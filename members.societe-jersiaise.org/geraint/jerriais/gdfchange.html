<HTML>
<HEAD>
<TITLE>Tchi changements!</TITLE>
<META  name="keywords" content="JÃ¨rriais">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchi changements!</h2></font></center><p>

<font size="-1"><i>San Antonio, Texas, USA.<br>

L&eacute; 13 d&eacute; novembre, 1982.</i><p></font>

Moussieu l'R&eacute;dacteu,<p>

Quand j'vai, dans la g&acirc;zette du 28 d'octobre, qu&eacute; l's "honoraires" d'architectes et autres "honoraires" au sujet du b&acirc;tisse nomm&eacute; Cyril Le Marquand House ont cou&ocirc;t&eacute; pus d'quat' chents mille louis, et qu&eacute; l'b&acirc;tisse m&ecirc;me s'en va finni par cou&ocirc;ter un p'tit pus qu&eacute; quat' millions d&eacute; louis, j'm&eacute; d'mande combein tch'il a cou&ocirc;t&eacute; en "honoraires" ches dreines ann&eacute;es quand nou pense &agrave; touos les grands et hauts b&acirc;tisses tch'ont rempliaichi les vielles ma&icirc;sons et boutiques d&eacute; caract&eacute;the d&eacute; <a href="st_helyi.html">St. H&eacute;lyi</a> et d&ecirc;truit san charme d'aut'fais. Ch'est seux qu&eacute; des forteunes ont 't&eacute; faites par les gens d'prof&ecirc;ssion.<p>

Si nouos anch&ecirc;tres pouvaient r'v&eacute;n&icirc;n, i' n&eacute; r'conna&icirc;traient pus St. H&eacute;lyi, et ch'est seux tch'i' n'pou&ocirc;rraient pon trouver lus c'm&icirc;n dans la ville. Et s'il' entraient dans les neuves boutiques i' n'comprendraient pon l'attitude des boutitchi&egrave;rs. &Agrave; la pliaiche d&eacute; rencontrer un homme dri&eacute;the l&eacute; conteux tchi, dans lus temps, avait l'sou&ocirc;ri sus la fache et lus fa&icirc;sait la beinv'nue en ch&acirc;tchant d'main, i' trouv'thaient des drinnettes en braies tchi lus dithaient "Can I help you?" en Angliais, comme si ch'tait d'l'a&icirc;gue tchi voulaient acater &agrave; la pliaiche d&eacute; marchandise! <p>

Quand j'allis dans la Ma&icirc;son Cyril Le Marquand y'a un coupl'ye d'mais, j'vis, en entrant dans un grand vestibule, qu&eacute; dri&eacute;the l&eacute; conteux d'la p'tite office d&eacute; renseignements y'avait deux jannes filles en grande conv&egrave;rs&acirc;tion tchi n'patha&icirc;ssaient pon prendre avis qu&eacute; j'tais l&agrave;, Mais j'ai tout pliein d'pacienche, et beint&ocirc;t n'en v'l&agrave; ieune des deux tchi m'f&icirc;t l'honneu d&eacute; m'dithe "Can I help you?" J'l&icirc; dis qu&eacute; j'voulais vaie l'fonctionnaithe tchi prend soin d'licencier les motos. Ou pointit dans la direction voulue, et m&eacute; v'l&agrave; y'aller. Dans l'entr&eacute;temps j'&egrave;rgardais l'tou d'm&eacute; et j'viyais eune &ecirc;tendue d'run &agrave; rein n'faithe o&ugrave;'est qu' nou pou&ocirc;rrait mett' eune douzaine d'&ecirc;critouaithes. Eh bein, j'pensis, n&eacute; v'l&agrave; l'extravagance mod&egrave;rne tch'a finni par faithe l's autorit&eacute;s d'J&egrave;rri l'adopter.<p>

Mais chein tchi m'frappit l'pus est l'fait qu&eacute; m&ecirc;me les fonctionnaithes changent. L's aut' ann&eacute;es, quand j'allais licencier l'moto, j'trouvais les M&ecirc;ssieux d'Authreau et Brasford dri&eacute;the l&eacute; conteux auve l&eacute; sou&ocirc;ri sus lus faches et la main &ecirc;tendue en beinv'nue, et ch'tait un vrai plia&icirc;si d'faithe l&eacute; contacte auve l&eacute; bureau gouv&egrave;rn&eacute;mental. Chutte fais, dans la Ma&icirc;son Cyril Le Marquand, i' fallait p&acirc;ler &agrave; un &ecirc;trangi en Angliais l'trav&egrave;rs d'eune spartition d'&ecirc;pais verre. Et m&eacute; tchi ouai haut! Enfin, sans appathence d&eacute; sou&ocirc;ri, et m&eacute; r'gardant &agrave; peine, l&eacute; fonctionnaithe pathut comprendre tch'est qu&eacute; j'voulais faithe. J&eacute; n'pr&eacute;tends pon, sans doute, tch'il est n&eacute;cessaithe d'aver des fonctionnaithes atout l'sou&ocirc;ri sus la fache pour fonctionner comme i' faut. J'mentionne chennech&icirc;n seulement pour montrer la diff&eacute;thence entre l'attitude du J&egrave;rriais du temps jadis et les p&egrave;rsonnes d'&agrave; ch't heu dans l's offices du gouv&egrave;rn&eacute;ment. Mais i' n'faut pon qu' j'oublyie qu&eacute; ch'n'est pon touos des J&egrave;rriais qu' nou trouve dans l's offices et les boutiques d&eacute; nouos jours.<p>

L'affaithe a changi dans les banques &eacute;tout. Quand j'tais cl&egrave;rcot dans La Rue &egrave;s Trais Pigeons y'a qu&acirc;si huiptante ans, l&eacute; louis en or 'tait acouo par les c'm&icirc;ns. Combein d'fais qu' j'ai veu l'Sieur &Egrave;rtu L'Feuvre, dri&eacute;the l&eacute; conteux dans la London City and Midland Bank dans Library Place, les p'ser, les louis en or, dans eune p&eacute;tite balanche &agrave; c&ocirc;t&eacute; d'li, quand un client en m'ttait en quantit&eacute; au cr&eacute;dit d'san compte. Ch'tait tout &agrave; l'ouvert. I' n'y' avait pon d&eacute; spartition en &ecirc;pais v&egrave;rre sus l'conteux. Chose &egrave;rm&egrave;rquabl'ye est tch'i' n'y'avait pon d'femmes &agrave; travailli dans les banques e'n J&egrave;rri dans chu temps-l&agrave;. Et ch'tait consid&eacute;th&eacute; un honneu pour un homme d'&ecirc;t' empliy&eacute; dans eune banque.<p>

Mais tout est changi. Dans les bouans vi&egrave;rs temps en J&egrave;rri nou pouvait condithe ses affaithes &agrave; l'ouv&egrave;rt sans aver peux d'&ecirc;t' apostroph&eacute;s par des malfaiteurs m&ecirc;me en pliein jour comme &agrave; ch't heu, et l'vandalisme 'tait rare. J'n'&egrave;rverrons janmais la trantchilit&eacute; et l'manque d&eacute; g&ecirc;ne d'esprit du temps jadis.<p>
&nbsp;<p>
<i><a href="lefeuvre.html">George d'La Forge</a></i><p>



&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="gdfchangements2.html">Tchi changements!</a><p>
<li><a href="gdfchangements4.html">Tchi changements!</a><p>
<li><a href="jannesse.html">J&egrave;rri comme j'l&eacute; connaissais dans ma jannesse</a><p>

<li><a href="gdfjep75.html">L&eacute; Passage du temps</a><p>
<li><a href="gdfjerri25.html">En J&egrave;rri y'a 25 ans</a><p>
<li><A HREF="100ans.html">Y'a chent ans</A><p>
<li><a href="vierjerri.html">Que penses-tu, l'anmin, du vier J&egrave;rri?</a><p>
<li><a href="change100.html">Les changements q'ya yieu en Jerri</a><p>
<li><a href="reveelie.html">L&eacute; R&ecirc;ve</a><p>
<li><a href="chiffres.html">Des chiffres du passer</a><p>
<li><a href="changements.html">Des changements</a><p>
<li><a href="lettrejerriaise21.html">La Lettre J&egrave;rriaise</a><p>
<li><a href="pmgoodold.html">The Good Old Days</a><p>
<li><a href="assembliee/tchians1975.html">J&egrave;rri s'en va &egrave;s tchians</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="gdfphlippe.html">Hommage &agrave; la m&eacute;mouaithe d&eacute; Ph'lippe d&eacute; Port&icirc;nf&eacute;</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="betteroue.html">La Sornette de Bett&eacute; Rou&eacute;</a><p>
<li><a href="tempschangent.html">Les Temps Changent</a><p>
<li><a href="gdfautfais.html">Aut'fais...</a><p>
<li><a href="gdfautfais2.html">Aut'fais</a><p>
<li><a href="gdfbanqueroutes.html">Banqueroutes!</a><p>

<li><a href="jannesfilles.html">Les jannes filles d'&agrave;-ch't'heu!</a><p>
<li><a href="eslectricitai.html">L's embarras du Bouonhoumme Joe avec l'Eslectricitai</a><p>
<li><a href="vierjerri2.html">L&eacute; pou&ocirc;rre vi&egrave;r J&egrave;rri s'en va!</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
