<HTML>

<!-- Mirrored from members.societe-jersiaise.org/geraint/jerriais/patrie_dangi.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
<HEAD>
<TITLE>La Patrie en Dangi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Patrie en Dangi</h2></font>
&Agrave; l'&Eacute;diteu d&eacute; l'Ind&eacute;pendant<br></center>
<br><img src="jerriais183.jpg" width="100" height="100" alt="" title="" border="0" align="right" />
Mousieu, - La patrie est en dangi. Chn'est pas qu&eacute; les Fran&ccedil;ais s'en vennent une autre fais, chn'est pas qu&eacute; l&eacute; Parl&eacute;ment s'en va culbut&eacute; tout, chn'est pas qu&eacute; j'enne puorons nos l'v&eacute; et nos cuochi quant y nos pli&eacute;ra, et ch'est pas qu'nou s'en va nos ravi iun d'nos millieurs privil&egrave;ges, n'ou s'on va nos emporter notre temps, car y vainnent d&eacute; juqui une auluoge dans la vieille &eacute;glise, et une matin&eacute;e j'avons tait bain surprins d&eacute; vais qu&eacute; toutes nos montres et nos auluoges &eacute;taient en r'tard; l&eacute; bouan vi&egrave;r temps d&eacute; Jerri n&eacute; va pas vite assez acheteu &#150; y faut aller pus vite, ch'est une &acirc;ge d&eacute; vitesse. Ou&egrave;s qu'est l&eacute; temps d&eacute; nos puore vieilles grand'm&egrave;res avec lus cotillons d'ruoge molleton paquis aussi p'tits qu'i pouvaient, et nos puor viers grandp&egrave;res avec lus blieus casaques &agrave; juaunes boutons avec des pannaies jusqu'&egrave;s talons? Ah! chu temps-l&agrave; est passai! l'&acirc;ge d&eacute; vitesse a qu'menchi et acheteu j'avons des crinolines comme des viellottes d&eacute; fain, des gambes d&eacute; br&eacute;s comme des sacs &agrave; pannais, et des manches d&eacute; casaque comme des ballons. Puor viers temps! esche qu&eacute; j&eacute; n'vos r'verrons pon oquo une fais, quand nou pouvait marchi les rues sans av&eacute; les gambes &ecirc;cuochies par des cercles d&eacute; toutes les sortes qu&eacute; les femmes portent atuor d&eacute; ieux comme des barriques?<br>
<br>
Mais pour ervenn&eacute; &egrave;s auluoges. A qu&eacute;s qu'il a mont&egrave; dans la t&ecirc;te d&eacute; faire une telle b&ecirc;tise? Qu'est qu'a t&egrave; avis&egrave; assez pour aller nos enlev&eacute; notre temps? Esche qu&eacute; la vie n'est pas d&ecirc;j&agrave; courte assez sans aller &ocirc;ter 8 minutes dans un saquet? Puor esprit&egrave;s, d&eacute; qu'est qu'ou allais vos avis&eacute; la pr&eacute;chaine fais, d&eacute; faire descendre la <a href="leune2.html">lune</a> sans doute comme ou zavais fait avanchi l'<a href="sole.html">solet</a>, d&eacute; faire l&eacute; <a href="pouorre.html">pyramide</a> para&icirc;tre comme un homme comme y faut &agrave; la pliaiche d'av&eacute; l'jaunisse, ou p't&ecirc;tre d'allum&eacute; l'gaz quand n'ou z'en a besoin &agrave; la pliache d'el d&ecirc;taindre coumme o&ugrave; faites acheteu? ou bain s'en va ti vos en mont&eacute; d'quique autre sorte dans la t&ecirc;te, comme d'aller p&ecirc;qui dans la grand rade pour les roulles du tch&eacute;riot &agrave; Pharaon?<br>
<br>
Jerriais, nou veurt vos voler jusqu'&agrave; votre solet, y n'peut pus merqui bain assez; tuos vos cadrans sont en deu, et toutes les merques quou zavaites sus vos pas d'porte pour merqui l'heure ne valent pus rain &#150; tuos fichus comme Henri Quatre sus l'pont Neu. Vos ennemins sont &agrave; la porte. L&eacute;vous, capuchis, ou o&ugrave; z&ecirc;tes perdus! Y nia pas d&eacute; temps &agrave; perdre. Qu&eacute; tuos les siens qu'ont une vouaix dans l'Assembliaie d&eacute; d'main aillent la donner contre chu manni&egrave;re d&eacute; temps d&eacute; Griniche. Les siens qui veulent aller vite ont du pais dans l&eacute; monde, mais n'ayis pas d'peux, ou savais &#147;qu'&agrave; vaincre sans p&eacute;ril on triomphe sans gloire,&#148; et donnez lus une le&ccedil;on qui n'roublieront pon pour une pose. Mais ma f&eacute;, l&eacute; temps avn'nin nou s'ra obligis d'all&eacute; s'cuochi &agrave; l'heure qui pli&egrave;ra &egrave;s hommes &agrave; crinoline ou &agrave; &ecirc;train. Mais n'oubliez pas d'main, et siyiez &agrave; l'assembliaie.<br>
<br>
Je d'meure, Mousieu,<br>
Jacques Rocbert.<br>
Mont &Ecirc;pendue, chu 3e Juin 1861<br>
<br>
<i>The Jersey Independent and Daily Telegraph 4/6/1862</i>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="heuthe.html">L'Heuthe d&eacute; J&egrave;rri</a><p>
<li><A HREF="a2k.html">Les heuthes, les jours et les ans</A><p>
<li><a href="heuthvoc.html">Tchille heuthe qu'il est?</a><p>
<li><a href="anchetre.html">L'Haoulouoge de Nos Anch&ecirc;tres</a><p>
<li><a href="cariyion.html">La p'tite Hoaulouoge qui c&acirc;riyionnet</a><p>
<li><a href="hanlouoge.html">Ma Vieille Hanlouoge</a><p>
<li><a href="costume.html">L&eacute; costeunme traditionnel d&eacute; J&egrave;rri</a><p>
<li><a href="pouorre.html">La Pou&ocirc;rre Statue</a><p>
<li><a href="compieinte.html">Unne Compieinte</a><p>
<li><a href="georgeiii.html">A George III, Statue Royale</a><p>
<li><a href="crouaix_viermarchi.html">La Crouaix du Vier Marchi</a><p>
<li><A HREF="royal_square.html">Royal Square</A><p>
<li><a href="lettres.html">Les lettres dans les g&acirc;zettes</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/patrie_dangi.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
</HTML>
