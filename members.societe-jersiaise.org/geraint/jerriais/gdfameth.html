<HTML>

<!-- Mirrored from members.societe-jersiaise.org/geraint/jerriais/gdfameth.html by HTTrack Website Copier/3.x [XR&CO'2014], Tue, 15 Jul 2025 13:44:37 GMT -->
<HEAD>
<TITLE>D'&egrave;rtou en Am&eacute;thique</TITLE>
<META  name="keywords" content="JÃ¨rriais, literature">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><center><font color="#215e21"><h2>D'&egrave;rtou en Am&eacute;thique</h2></font></center> </P>

<font size="-1"><i>Trenton,<br>
Michigan, USA. <P>

<P>L&eacute; 23 d'octobre, 1982 </P></i></font>

<P>Moussieu I'R&eacute;dacteu, </P>

<P>M'&egrave;rv&eacute;la dans chu Nouvieau Monde o&ugrave;'est qu' j'ai p&acirc;ss&eacute; bein d's ann&eacute;es d'ma longue vie. L&eacute; viage par avion lundi p&acirc;ss&eacute; s'f&icirc;t, Dgieu m&egrave;rci, sans av&acirc;rie tchelconque. I' pr&icirc;nt sept heuthes et d'mie &agrave; trav&egrave;rser la route des airs d&eacute; Londres &agrave; Washington, et aupr&egrave;s eune heuthe d'arr&ecirc;t l&agrave; j'tions en l'air acouo eune fais en c'm&icirc;n pour Detroit, Michigan, o&ugrave;'est qu' nouot' fr&eacute;the Fra&icirc;nque et san fis nouos attendaient. </P>

<P>"Mantch'-ous J&egrave;rri?", ou m&eacute; d'mandez. Mais san doute, j'manque J&egrave;rri. D'pis qu' j&eacute; m'connais j'ai leu J&egrave;rri tellement dans la couenne qu&eacute; j'ai m&ecirc;me pens&eacute; en J&egrave;rriais duthant l's ann&eacute;es p&acirc;ss&eacute;es &agrave; l'&ecirc;trangi. Mais san cly&icirc;nmat d'hiv&eacute; n'est pon bouan pour ma vielle poutchie d'os, et ch&acirc;que jour tchi s'p&acirc;sse &agrave; ch't heu m&eacute; ram&eacute;mouaithe tch'i' faut entouother mes vi&egrave;rs os d'n&eacute;nantch'iun ans auve un air caud p&ucirc;t&ocirc;t qu' auve la fraideu d'hiv&eacute; d'J&egrave;rri. </P>

<P>H&eacute;las! Les vi&egrave;rs anm&icirc;ns lus en vont, iun &agrave; la fais. au r'pos &ecirc;t&egrave;rnel. Chutte fais, j'arrivis en J&egrave;rri trop tard pour vaie man vi&egrave;r anm&icirc;n John Clifford Malzard en vie. Il 'tait trais mais pus vyi qu' m&eacute; et j'avions 't&eacute; grands anm&icirc;ns d&eacute;pis qu&eacute; j'tions mousses ensembl'ye &agrave; l'&Ecirc;cole Wesleyenne au Haut du Mathais &agrave; <a href="st_ouen.html">St Ou&euml;n</a>. Ches dreines ann&eacute;es nou s'rcncontrait tr&eacute;jous &egrave;s ent&egrave;rrements en nou s'entre-d&icirc;sait; "Quand iun d'nouos deux s'en &icirc;tha, l'aut' qu&eacute;mench'cha &agrave; ch&acirc;tchi!" Un fanmeux vi&egrave;r <a href="ditons.html">diton</a>. Il 'tait un vraie vi&egrave;r type J&egrave;rriais, &icirc;nt&eacute;gre, honn&ecirc;te, et la bouant&eacute; m&ecirc;me, John Malzard, et ouaithe qu&eacute; j'sis en r'tard, j'veurs expr&icirc;nmer mes r'grets et ouffri mes condol&eacute;ances et ma sympathie &agrave; Mad'moua&icirc;selle Betty, sa charmante fille. Ch'est seux qu' ou manque san p'p&egrave;e t&egrave;rribli&eacute;ment. </P>

<P>En &ecirc;ffet, j&eacute; c'menche &agrave; ch&acirc;tchi, mais j'sis d&ecirc;t&egrave;rminn&eacute; d&eacute; m'cramponner au "Rocher de Jacob" comme nouos l'&egrave;rqu&eacute;mande l&eacute; fanmeux cantique Anglyican nunm&eacute;tho huiptante-trais dans La Litourgie. Et quand nou-s-a m&ecirc;nagi, par la gr&acirc;ce d&eacute; Dieu, &agrave; vivre p&acirc;ss&eacute; n&eacute;nante ans, i' faut continnuer &agrave; gabather du mus qu' nou peut jusqu'au moment qu' la Trompette d&eacute; Sion sonne l'appel. </P>

<P>Man s&eacute;jour d&eacute; deux mais en J&egrave;rri ch't' ann&eacute;e s'est allouangni d'un coupl'ye d's&eacute;maines &agrave; cause d&eacute; maladie. J'ai p&acirc;ss&eacute; trais s'maines &agrave; l'<a href="gdfhopita.html">H&ocirc;pita</a>. Nou peut dithe qu&eacute; j&eacute; c'menche &agrave; en faithe, eune habitude, d&eacute; p&acirc;sser partie d'man temps l&agrave;. Ch'tait la m&ecirc;me turlute en 1980. </P>

<P>J'm&eacute; r'souveins du vi&egrave;r temps qu' les gens en avaient eune h&ocirc;rreu, d'aller &agrave; l'H&ocirc;pita. Dans chu temps-l&agrave;, sans doute, les jannes prannaient soin d'lus anciens. I' n'y'avait presqu&eacute; pon un seul janne m&eacute;nage tchi n'avait pon un grand-p&eacute;the ou eune grand'-m&eacute;the, et tchiquefais les deux, assis &agrave; c&ocirc;t&eacute; d'l'&acirc;tre quand nou-s-allait les vaie au s&eacute;. Et i' n'y'avait qu&eacute; l's anciens tchi n'avaient pon p&egrave;rsonne &agrave; les souangni tch'allaient &agrave; l'H&ocirc;pita. D&eacute; nouos jours tout est changi. Les jannes veulent s&eacute; mathier, acater un moto, eune <a href="television.html">t&eacute;l&eacute;vision</a> et Bouan Dgieu sait tchi, tout en m&ecirc;me temps. Et comme les nouvieaux mathi&eacute;s ont souvent &agrave; travailli touos les deux pour pouver payi pour tout chu luxe-l&agrave;, i' n'ont ni l'temps ni l'encly&icirc;n d'souangni les vie&egrave;rs. </P>

<P>Et pis, &eacute;tout, i' faut admettre qu&eacute; les gens vivent pus vi&egrave;rs qu' aut'fais et qu&eacute; quand i' d'veinnent grabataithes nou n'peut pon s'attendre qu&eacute; la janne femme s'en va pouver rester &agrave; la ma&icirc;son niet et jour &agrave; les souangni. Ch'est en tchi les gens n'ont pus l'h&ocirc;rreu d&eacute; l'H&ocirc;pita tch' il' avaient dans l'temps jadis. J&egrave;rri peut &ecirc;t' ordgilleux d&eacute; s'n H&ocirc;pita. &Agrave; m'n id&eacute;e, et j'peux p&acirc;ler auve conna&icirc;ssance d&eacute; cause, oulle est &agrave; la hauteu des miyeuthes au monde. Et j'profite d&eacute; ch't' occ&acirc;sion pour &egrave;rm&egrave;rcier les docteurs et les nosses et lus a&icirc;gues tchi m'ont si bein souangni quand j'tais-l&agrave;. Ch'est m&egrave;rveilleux d'vaie la manni&eacute;the qu&eacute; ches bouannes nosses-l&agrave; et lus a&icirc;gues font lus d'v&eacute; fid&egrave;lement niet et jour. Il' ont eune p&acirc;cienche &egrave;rm&egrave;rquabl'ye et i' font d'lus mus pour rendre les malades confortabl'yes et pour soulagi lus maux. Rein n'est trop d'peine pour ieux, et i' sont absol&ucirc;ment d&ecirc;di&eacute;es &agrave; lus t&acirc;che. Comme d'amors, j'ai tchitt&eacute; J&egrave;rri sans aver ieu l'temps, &agrave; la dreine minnute, d'&ecirc;crithe &agrave; un tas d'bouans anm&icirc;ns pour les r'm&egrave;rcier pour les cartes et les flieurs tch'i' m'envy&icirc;drent quand j'tais &agrave; l'Hopita. J'vouos sis bein &egrave;rconna&icirc;ssant, mes chi&egrave;rs anm&icirc;ns, et j'vouos r'm&egrave;rcie bein s&icirc;nc&eacute;thement. </P>

<P>Et j'ai r'gret d&eacute; n'aver pon ieu l'temps d'aller dithe &agrave; la pr&eacute;chaine &agrave; plusieurs anm&icirc;ns d'vant tchitter l'&Icirc;le. La ra&icirc;son est tch'il a fallu tchitter pus t&ocirc;t qu&eacute; j'n'avais id&eacute;e viyant tch'i' n'y'avait pon d'pliaiches disponibl'yes dans l'avion pus tard dans la s'maine. </P>

<i><P><a href="lefeuvre.html">George d'La Forge</a></P></i>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdferrant.html">L&eacute; J&egrave;rriais &egrave;rrant!</a><p>
<li><a href="etatsunnis.html">Les Noms d's &Ecirc;tats d's &Ecirc;tats-Unnis d'Am&eacute;thique</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>
<li><a href="gdfcaud.html">I' fait caud, ich&icirc;n!</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="gdftexas2.html">L&eacute; Texas</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfpatuthe5.html">Changement d'p&acirc;tuthe</a><p>
<li><a href="gdfpatuthe6.html">Changement d'p&acirc;tuthe!</a><p>
<li><a href="gdf7heuthes.html">Dans sept heuthes!</a><p>
<li><a href="gdfavion.html">En Avion!</a><p>

<li><a href="gdfamethique1977.html">D'&egrave;rtou en Am&eacute;thique</a><p>
<li><a href="gdfamethique1972b.html">D'&egrave;rtou en Am&eacute;thique</a><p>
<li><a href="gdfamethique1970b.html">D'&egrave;rtou en Am&eacute;thique</a><p>
<li><a href="gdfpolitique.html">La politique en Am&eacute;thique</a><p>
<li><a href="gdfeisenhower.html">En m&eacute;mouaithe d'Eisenhower</a><p>
<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>
<li><a href="newyorknewyork.html">Gr&ocirc;sse Pomme</a><p>
<li><a href="gdfdecarteret.html">Les C&eacute;l&egrave;bres d'Cart'r&ecirc;ts</a><p>
<li><a href="gdfbuffalobill1.html">Buffalo Bill</a><p>
<li><a href="gdfbuffalobill2.html">Buffalo Bill</a><p>
<li><a href="gdfme2.html">En M&eacute;</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfameth.html by HTTrack Website Copier/3.x [XR&CO'2014], Tue, 15 Jul 2025 13:44:37 GMT -->
</HTML>
