<HTML>
<HEAD>
<TITLE>Une bouanne Pinchie d&eacute; S'no</TITLE>
<META  name="keywords" content="Jèrriais, Jersey language, langue normande, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie, poetry, snuff-taking, tobacco, tabac, tabagisme,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<P><CENTER><font color="#215e21"><h2>"Une bouanne Pinchie d&eacute; S'no."</h2></font></CENTER></P>
<CENTER><TABLE><TR><TD>

<P>P't'&ecirc;tre qu&eacute; sus chein qu&eacute; j'veurs &ecirc;crithe<BR>
Y'en &eacute;tha qui trouvthont &agrave; r'dithe<BR>
Les critiques - et y'en a tr&eacute;jous<BR>
Puorront p&acirc;ler d'man dr&ocirc;le d&eacute; go&ucirc;t<BR>
Nou n'trouvtha p't'&ecirc;tre pas grand biaut&eacute;<BR>
Dri&egrave;the un si dr&ocirc;le d&eacute; sujet<BR>
Rein qu'une pinchie d&eacute; s'no!</P>
<P>Mais y'a d'tchi b&eacute; dans bein p'tite chose<BR>
Dans un brin d'mousse comme dans une rose,<BR>
Si des biaut&eacute;s nou veurt trouver<BR>
Faut ouvrir l's'yeux - pas les frumer -<BR>
Et l'suns et l's'autres nos entr'-p&acirc;lant<BR>
J'trouvthons tchic chose d'int&eacute;ressant<BR>
Dans une pinchie d&eacute; s'no.</P>
<P>Y'a des gens qui n'en prennent jamais<BR>
Ils ont peux &agrave; lus d&eacute;s!<BR>
I s'tuonnent d d&eacute; bord, bein offens&eacute;s<BR>
Comme si j&eacute; l's'avais insult&eacute;s,<BR>
En lus offrant par ami&ecirc;tchi<BR>
Ma bo&euml;te ouverte, ov: "Vos p'yait-i<BR>
Une bouanne pinchie d&eacute; s'no?"</P>
<P>Y'a des grand'-dames dans lus parleux<BR>
Qui font laie mine au pouor s'notcheux<BR>
I' boulent des yiers comme des sou&ocirc;tasses<BR>
Si, par malheur, sa bo&euml;te i passe!<BR>
Et tandis qu'oul est d&ecirc;hall&eacute;e<BR>
I font des grignes, et sont boud&eacute;es<BR>
Pour une pinchie d&eacute; s'no!</P>
<P>Mais s'ils ont un fr&eacute; dans la t&ecirc;te<BR>
Et qui s'en trouvent tout &agrave; fait b&ecirc;tes<BR>
S'i p&acirc;lent d'une dr&ocirc;le d&eacute; voix enrou&eacute;e<BR>
Et qui sont tout-enchiffr&eacute;n&eacute;es:<BR>
D&eacute; d'dans la bo&euml;te au vier grand-p&egrave;the<BR>
I n&eacute; r'fusent pas, s'i veulent s&eacute; r'faithe,<BR>
Une bouanne pinchie d&eacute; s'no.</P>
<P>Y'a la bouanne femme dans sa boutique,<BR>
Tandis qu'ou pr&ocirc;ne &agrave; ses pratiques<BR>
Sus tout ch'qui s'passe dans l'v&ecirc;sin&eacute;,<BR>
En lus mettant chucre ou caf&eacute;<BR>
"Tchest qu'ou lus donne par sus l'marchi<BR>
D&eacute;vant qu'i sortent ded siez l'yi?"<BR>
- Une bouanne pinchie d&eacute; s'no.</P>
<P>Et l'cordonn'yi sus sa s'cabelle,<BR>
Qui rabihotte nos vieilles s&eacute;melles,<BR>
Q''apointis trantchillement ses guevilles,<BR>
Ou bein qui cache d'la spathabille,<BR>
Dans les grosses bottes &agrave; ses v&ecirc;sins<BR>
Il a pus d'tcheu quand il a prins<BR>
Une bouanne pinchie d&eacute; s'no'</P>
<P>Grand-p&egrave;the assis &agrave; san tout seu<BR>
Dans sa grand'-tch&ecirc;the aupi du feu,<BR>
Pas fort assez pour travailli<BR>
Mais pas malade pour s&eacute; quochi,<BR>
Tch'est don qu'i f'thait d'matin au ser<BR>
Si n'avait pas pour s&eacute; d's'enn'yer<BR>
Une bouanne pinchie d&eacute; s'no?</P>
<P>Une bo&euml;te-&agrave;-s'no d'papi m&acirc;chi...<BR>
Ch'n'est pas, bein seux, un bel &ocirc;ti,<BR>
Ch'est vrai q'tchic-fais ch'est d'aut'match&egrave;the,<BR>
D'la corne ou d'l'os ou bein d'l'ivi&egrave;the,<BR>
Vaithe-mais la bo&euml;te est pus q'chonna:<BR>
Ch'est une compagne au chein qui l'a<BR>
Qu'aime sa pinchie d&eacute; s'no.</P>
<P>Tchic fais quand j'vais siez des messieux<BR>
Et q'j'entre dans lus biau parleux<BR>
J'v&eacute; d's'ornements sus l'ais d'foyi,<BR>
Des tas d'biaut&eacute;s - un tas d'tchi chi;<BR>
Mais y'a une bo&euml;te parmi chonna<BR>
Que l'moussieu m'offre en m'disant: "L&agrave;!<BR>
Une bouanne pinchie d&eacute; s'no."</P>
<P>"Allons!" j&eacute; m'dit, "m&ecirc;me par ichin<BR>
La bo&euml;te &agrave; s'no peut faithe san q'min!<BR>
Et mais vraiment tchest qu'&eacute;thait creu<BR>
D'trouver du s'no siez un moussieu?<BR>
Faut qu'y'en ait d'autres qu&eacute; les puoures gens<BR>
Qui s'pliaisent &agrave; prendre d&eacute; temps en temps<BR>
Une bouanne pinchie d&eacute; s'no."</P>
<P>Es siens qui sont bein moyenn&eacute;s<BR>
Les gros cigares sont r&eacute;serv&eacute;s,<BR>
Si nou n'peut pas s'en affaurder<BR>
D'une court&eacute; pipe faut s'contenter.<BR>
Mais quant au s'no ch'est diff&eacute;thent<BR>
Ov le moussieu l&eacute; pouorre corps prend<BR>
Sa p'tite pinchie d&eacute; s'n'o.</P>
<P>Si dans l'hiver siez sans v&ecirc;zin<BR>
Nou va pour pr&ocirc;ner un p'tit brin,<BR>
S&eacute; du fermage ou bein du temps<BR>
Ou d'politique en s&eacute; d's'yennyant,<BR>
Eche que nou puorrait distchutter<BR>
Si d'vant q'menchi nou n's'entr'donnait<BR>
Une bouanne pinchie d&eacute; s'no.</P>
<P>Siez les messieux, siez les puorres gens,<BR>
Dans toutes les classes, dans tuos les rangs,<BR>
Tandis q'nou prend sa p'tite pinchie<BR>
Combein d'minz&egrave;the est q'nou z'oublie,<BR>
- Et l'pus gronneux n'peut pus gronner<BR>
Quand j'li d'mande s'i veurt accepter<BR>
Une bouanne pinchie d&eacute; s'no.</P>
&nbsp;<p>
<P><i><a href="ejluce.html">ELIE.</a></i></P>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="ptunvoc.html">Feunmer en J&egrave;rriais</a><p>
<li><a href="ptun.html">L&eacute; p'tun</a><p>
<li><a href="gdffeunm.html">Tchi feunm&eacute;e!</a><p>
<li><a href="cig.html">La Cigarette</a><p>
<li><a href="pipe.html">Ma Court-&eacute; Pipe</a><p>
<li><a href="pipefav.html">La Pipe la favorite</a><p>
<li><a href="snomem.html">En m&eacute;moire d&eacute; la bou&euml;te &agrave; s'no</a><p>
<li><a href="snohorte.html">Not' Bo&euml;te &agrave; s'no est horte!</a><p>
<li><a href="snocoup.html">Lettre du Coupabl'ye!</a><p>
<li><a href="dispathition.html">Dispathition</a><p>
<li><a href="quandmeme.html">Quand m&ecirc;me!</a><p>
<li><a href="snohorte2.html">J'ai prins ta bo&euml;te &agrave; s'no</a><p>
<li><A HREF="snofeux.html">Compliainte d'un Snofeux</A><p>
<li><a href="niercat.html">D's annonces pouor des cigarettes</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
