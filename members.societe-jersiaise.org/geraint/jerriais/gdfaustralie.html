<HTML>
<HEAD>
<TITLE>En Australie!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>En Australie!</h2></font></center><p>

<i>George d'La Forge v&icirc;sitit l'Australie en 1963 et &ecirc;crivit des lettres &agrave; la G&acirc;zette du S&eacute;.<br/>
</i><br/>
Nouos v'l&agrave; arriv&eacute;s &agrave; Fremantle, port pr&icirc;ncipa d'l'Australie Occidentale! Perth, la capitale d&eacute; l'&Ecirc;tat, est &agrave; eune dgi&ecirc;xaine d&eacute; milles pus haut et d'l'aut' c&ocirc;t&eacute; d'la rivi&eacute;the Swan, et ch'est par Fremantle qu&eacute; san conm&egrave;rce trouve san c'm&icirc;n &agrave; la m&eacute;. ch'tait l'dgix d'd&eacute;zembre, 1963, qu'j'avons m&icirc;ns l'pid &agrave; t&egrave;rre en australie pour la preunmi&eacute; fais!<br/>
<br/>
Ch'tait en 1829 qu&eacute; l'Cap'taine Fremantle, dans l'navithe Challenger, pr&icirc;ns possession d'la rivi&eacute;the Swan et r'cli&acirc;mit, au nom d'Sa Majest&eacute; Britannique, tout l'territouaithe d&eacute; La Nouvelle Hollande tchi n'tait pon d&ecirc;j&agrave; partie d'La Nouvelle-Galles du Sud. Dans la m&ecirc;me ann&eacute;e, La Colonie d&eacute; la Rivi&eacute;the Swan fut fond&eacute;e par l&eacute; Cap'taine Stirling. L&eacute; Cap'taine avait examin&eacute; les lieux deux ans d'vant, et ch'tait sus sa r'qu&eacute;mend&acirc;tion qu&eacute; l'Cap'taine Fremantle en avait pr&icirc;ns possession pour l'Angli&eacute;t&egrave;rre.<br/>
<br/>
Aupr&egrave;s un tas d&eacute; r'ch&egrave;rches &egrave;s envithons d'la rivi&eacute;the, l'empliaichement d'Perth fut choua&icirc;si, et un an pus tard la population avait grandi &agrave; 1,300 personnes. i' n'f&ucirc;drent quand-m&ecirc;me pon sans peines et m&icirc;ns&eacute;thes. L'ennion, l'absence d&eacute; communication auve l&eacute; rest du monde et l'hostilit&eacute; d's Aborig&egrave;nes les vengeait. Mais, en f&icirc;n d'compte, i' m&ecirc;nag&icirc;drent &agrave; surmonter lus peines, et y'avait 5,000 p&egrave;rsonnes &ecirc;tabl'yies l&agrave; en 1840. aujourd'aniet, la population d'l'&Ecirc;tat d'l'Australie Occidentale est d&eacute; 755 mille. La d&ecirc;couv&egrave;rte d'or &agrave; Kalgoorlie en 1893 asse&ucirc;thit la prosp&eacute;thit&eacute; d'l'&Ecirc;tat.<br/>
<br/>
En marchant dans les rues d'Fremantle, nou pouorrait s'craithe en Am&eacute;thique si nou viyait pus d'gratte-ciels par les c'm&icirc;ns, et j'trouvis qu&eacute; ch'tait d'm&ecirc;me dans toutes les grand' villes d'Australie &agrave; m'suthe qu&eacute; nou les visitait.<br/>
<br/>
J'feunmes rein qu'un jour &agrave; Fremantle. &Agrave; ch't heu j'nouos trouvons dans la Grande Baie d'Australie, et la m&eacute; est pus rude qu'ou' n'avait 't&eacute; pour eune vol&eacute;e. Il a vent&eacute; raide, et v'l&agrave; tch'a fait les p'tits moutons sauticotter sus l'haut des loua&icirc;mes. L&eacute; navithe n&eacute; cr&ocirc;le pon quand-m&ecirc;me pour dithe, mais i' n'fait pon trop b&eacute; sus l'pont &agrave; cause du vent.<br/>
<br/>
J'feunmes deux jours &agrave; croua&icirc;si la baie, et quand j'gangn&icirc;nmes l&eacute; D&ecirc;trait d&eacute; Bass la m&eacute; 'tait pus calme. Vendr&eacute;di, l'treize d&eacute;zembre, j'arriv&icirc;nmes dans la cauchie d'Melbourne, capitale d&eacute; l'&Ecirc;tat d'Victoria. Ouaithe qu&eacute; l'fanmeux Cap'taine Cook vit la c&ocirc;te d&eacute; Victoria eune s&eacute;maine d&eacute;vant s'emb&egrave;rtchi &agrave; Botany Bay en 1770, souoxante-quatre ans lus pass&icirc;drent d&eacute;vant qu'la contr&eacute;e f&ucirc;sse otchup&eacute;e par des pionni&egrave;rs en assez grand nombres pour en faithe eune colonie, et acouo siex mais pus tard d&eacute;vant qu'y e&ucirc;sse ieune &agrave; Melbourne. Quarante-sept ans s'&eacute;taient d&ecirc;j&agrave; pass&eacute;es d&eacute;pis la fond&acirc;tion d'la ville d&eacute; Sydney, dans l'&Ecirc;tat d&eacute; la Nouvelle-Galles du Sud. Un mousse nomm&eacute; John Pascoe Fawkner avait fait partie des pionniers tch'avaient &ecirc;prouv&eacute; - sans r&ecirc;ussite - &agrave; colon&icirc;ser la c&ocirc;te souos l&eacute; Lieutenant-Coronel David Collins en 1803. Trente-deux and pus tard, i' fut iun des fondateurs d&eacute; la ville d&eacute; Melbourne!<br/>
<br/>
<i><div align="center">* * *</div><br/>
</i><br/>
J'arriv&icirc;nmes &agrave; Sydney, capitale d&eacute; l'&Ecirc;tat d&eacute; la Nouvelle-Galles du Sud, l&eacute; quatorze d&eacute;zembre, 1963, l&eacute; viage d&eacute; Southampton ayant duth&eacute; trais s'maines et trais jours! Sydney est la pus grand' ville d&eacute; toute l'Australie.<br/>
<br/>
 Ouaithe qu'autcheun rapport entre la colonisation d'Australie et la dg&egrave;rre d'&icirc;nd&eacute;pendance en Am&eacute;thique es'sait p&ucirc;t&ocirc;t consid&eacute;th&eacute; doutabl'ye, si chutte dg&egrave;rre-l&agrave; avait finni diff&eacute;themment, la cit&eacute; d'Sydney n'&eacute;thait p't &ecirc;t' janmais exist&eacute;! En 1770 l&eacute; Cap'taine James Cook, dans l'navithe Endeavour, d&eacute; 370 tonnieaux, navidgit l'long d'l'entr&eacute;e du havre tch'est l'Sydney d'&agrave; ch't heu, sans y'entrer, et li donnit l'nom d&eacute; Port Jackson en l'honneu d'un moussieu d'l'Amithaut&eacute; Britannique. Auve l&eacute; Cap'taine Cook, y'avait un moussieu naturaliste nomm&eacute; Joseph Banks tch'avait &ecirc;tchip&eacute; l'exp&eacute;dition &agrave; ses frais. L&eacute; navithe m&icirc;ns &agrave; l'ancre, et i' m&icirc;ndrent l&eacute; pid &agrave; t&egrave;rre, dans la Baie Botanique, mais n'y rest&icirc;drent pon. L&eacute; viage fut continnu&eacute; l&eacute; long d'la c&ocirc;te d&eacute; l'&Ecirc;st. Chutte partie du nouvieau continent fut nomm&eacute; La Nouvelle-Galles du Sud viyant tch'i' pensaient y vaie eune &egrave;rsembliance au comt&eacute; de Glamorganshire, en Galles.<br/>
<br/>
 Onze ans pus tard, la dg&egrave;rre d'&icirc;nd&eacute;pendance en Am&eacute;thique v&icirc;nt &agrave; f&icirc;n, et l'nouvel &Ecirc;tat Am&eacute;tchitchain &egrave;rfusit d'accepter l's hommes et les femmes condamn&eacute;s qu&eacute; les Juges Angliais continuaient &agrave; forbanni. I' fallait don trouver eune aut' colonie, et l'Sieur Banks, &egrave;rv&eacute;nu en Angli&eacute;t&egrave;rre, sugg&eacute;thit la Baie Botanique au gouv&egrave;rn&eacute;ment. Sa suggestion fut adopt&eacute;e en pr&icirc;ncipe en 1786. L&eacute; Cap'taine Arthur Philip, d&eacute; la Marine Rouoyale, fut nomm&eacute; Gouverneux d'la nouvelle colonie, et en janvyi 1788, onze navithes, auve pus d'mille p&egrave;rsonnes &agrave; bord - la pus grand' partie d'ieux &eacute;tant des condamn&eacute;s forbannis - arriv&icirc;drent et m&icirc;ndrent &agrave; l'ancre dans la baie.<br/>
<br/>
I' s'adonnit qu&eacute; l'Cap'taine Philip trouvit la c&ocirc;te trop basse et mar&eacute;cageuse pour y'&ecirc;tablyi eune colonie. I' d&eacute;cidit d'aller vaie l's alentours du Port Jackson, et trouvit j'havre excellent comme lieu d'habitation et d's'emb&egrave;rtchi tout l'monde l&agrave;. I' r'nommit l'nouvieau port Sydney d'apr&egrave;s l'Vicomte Sydney, s&eacute;gr&eacute;taithe d'&Ecirc;tat en Angli&eacute;t&egrave;rre dans chu temps-l&agrave;, tch'avait autoris&eacute; l'exp&eacute;dition. La date du d's'emb&egrave;rtch&eacute;ment, l&eacute; 26 d'janvyi, est c&eacute;l&eacute;br&eacute; touos l's ans en Australie comme jour d&eacute; f&ecirc;te.<br/>
<br/>
<div align="center">* * *</div><br/>
<br/>
Ch'est p't &ecirc;t' la chaleu tchi fait l's Australiens baithe d'la bi&egrave;the. Janmais d'ma vie j'n'en avais veu tant d'goudal&eacute;e! L's aub&egrave;rges sont ouv&egrave;rtes &agrave; certaines heuthes du jour. l'arl&eacute;v&eacute;e, ch'est d&eacute; ch&icirc;nq &agrave; six. &Agrave; ch't heuthe-l&agrave; i' sont tr&eacute;jous plieinnes d&eacute; gens tch'ont eune s&eacute; &icirc;ncriyabl'ye! L's alentours d&eacute; Sydney (j&eacute; n'pourrais pon dithe qu&eacute; ch'est d'm&ecirc;me par toute l'Australie!) i' tchittent lus travas en temps pour &ecirc;t' l&agrave; ch&icirc;nq heuthes et baivent autant d'bi&egrave;the comme i' peuvent en avaler dans eune heuthe, sachant qu'l'aub&egrave;rge freunme &agrave; six. Ch't heuthe-l&agrave; est appel&eacute;e &quot;Swill hour!&quot; Et les gens en ont tr&eacute;jous dans la ma&icirc;son &eacute;tout. Eune boutelle d&eacute; quarte cou&ocirc;tait trais ch'l&icirc;ns sept penn&icirc;ns &agrave; Richmond, mais 'tait un mio milyeu marchi &agrave; d'aut' bords. L&eacute; louis Australien vaut seize ch&eacute;l&icirc;ns st&egrave;rling.<br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="australiaday.html">L&eacute; Jour d'l'Australie</a><p>
<li><a href="australie.html">L&agrave;-bas</a><p>
<li><a href="assembliee/australie.html">Des portraits sus l'Australie et la Nouvelle Z&eacute;lande</a><p>
<li><a href="amuser3.html">Pour Vos Amuser</a><p>
<li><a href="nouvelle_zelande.html">En Nouvelle Z&eacute;lande</a><p>

<li><a href="assembliee/nouvellezelande.html">A la Nouvelle Z&eacute;lande</a><p>


<li><a href="terresainte.html">Un Viage en T&egrave;rre Sainte</a><p>
<li><a href="gdfafrique.html">En Afrique</a><p>
<li><a href="gdfegypte.html">George d'La Forge en &Ecirc;gypte</a><p>
<li><a href="gdfisrael.html">En Isra&euml;l</a><p>
<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><a href="gdf_enrussie3.html">George d'la Forge en Russie 3</a><p>
<li><a href="gdf_enrussie4.html">George d'la Forge en Russie 4</a><p>
<li><a HREF="gdf_enrussie5.html">George d'la Forge en Russie 5</a><p>
<li><a href="gdfruss.html">George d'la Forge p&acirc;le d'la Russie</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
