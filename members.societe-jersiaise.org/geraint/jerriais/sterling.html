<HTML>

<!-- Mirrored from members.societe-jersiaise.org/geraint/jerriais/sterling.html by HTTrack Website Copier/3.x [XR&CO'2014], Tue, 15 Jul 2025 14:00:11 GMT -->
<HEAD>
<TITLE>Sterling Advice for the Coming Year</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Sterling Advice for the Coming Year</h2></font></center><p>

Pas d'niollin, nos gens! faut s'moustr&eacute; quedainne, ch't'ann&eacute;e. Faut capuchi du, ferme et longtemps! &quot;Strike the iron while it's 'ot&quot;; que j'soulaime dithe dans l'temps de m'n'apprentissage au bieau m&ecirc;stchi d&eacute; tchi j'fut yun des ornements. N'y'a rin dit&eacute;t coumme le travas! que j'disais hier a Laiz&eacute;, tandi que j'tais a feumm&eacute; eunne pipe d'man long sus l'sofa, et qu'oul 'tait a ni&eacute;rpiounn&eacute; l'gr&eacute;e: l'travas, ma Laiz&eacute;, v&eacute; tu, est ieunne des miyeu choses que l'Bouan Djeu ait invent&eacute;es - sustout pour les femmes!<br/>
<br/>
Eh don, j'vos en souhaite! S'ou me d'mandez tch&egrave;s qu'est ieunne de mes pus grandes satisfactions sus chutte terre de minz&eacute;the - ch'est ma femme qui la noumme coumme cheunna; car, pour ch'qu'est d'm&eacute;, j'm'y pliait assez bin.<br/>
<br/>
Mais j'vos dithai en toute franchise que si y'a eunne chose qui m'met du baume au tcheu, ch'est de r'gard&eacute; les autres gens su&eacute; sus lus djob. Quand j'v&eacute; nos m&eacute;caniciens, les bras r-trouss&eacute;s et touos huileurs, a souognyi lus machine, l's'imprimeurs a jou&eacute; des mains dans lus casses a lettres, les mousses a couore chin-et-l&agrave; avec des fielles de papi, l'Editeu a faithe de grandes engamb&eacute;es d'un but a l'autre pour vaie qu'tout va bin: et la machine qui ronflye, et tout l'monde qui sue; et m&eacute;, jutchi sus l'haut d'un step a cri&eacute; hourras! tout l'monde (ch'est ma poste quand y'a du presse) d&egrave;sbrouolle, mes &eacute;sfants! capuche, gar&ccedil;ons! d&egrave;sp&ecirc;chous, mes soudards! avanchis, tas d'photomes! Quand j'les v&eacute;, tout en travas, en bras de c'm&icirc;nze, qui d'puthent de sueu, les mains n&eacute;thes, et la bouoche qui lus teurt de fatigue! J'monte oquo pus haut sus man step, et j'crie oquo pus fort: Go et, mi boys! Drive er elong! Rip er en b&eacute;daches! Bust er chaudi&eacute;the to morciaux!<br/>
<br/>
Et quand la derni&eacute; gazette est sortie d'souos la meule, je d'sends de d'sus m'n'&egrave;stchelle, y'un des mousses la r'met a sa plieche, et nou s'en va tous s'couochi, bin lass&eacute;s.<br/>
<br/>
Pourtchi que j'vos conte cheun'chin? Ch'est pour vos montr&eacute; coumme nou pour vos encouothaji a en faithe autant pour vous m&ecirc;mes. Ch'est pour s'moustre au &quot;Morning News&quot; et que v'la tchi vos serve d'exempl'ye pour l'ann&eacute;e Djixneu' chents quatorze! Travaillyis du, ferme et longtemps, et .... Laiz&eacute;, a tchi j'vains d'li&eacute;the cheun'chin pretend qui n'y'a pas trejous d'travas pour les siens qu'en cherchent. Eh bin! Tch&egrave;s qu'emp&egrave;che! Que les siens qui n'trav&acirc;llent pon, faiche coumme m&eacute;. Qui monte sus un 'step' pour faithe s'moustr&eacute; l's'autres!<br/>
<br/>
<i><a href="brambilo.html">PITEUR PAIN</a> <br/>
Morning News 31/12/1913<br/></i>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biloannee1915.html">Un brin en patois</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="nouvan2.html">Le Nouvel An</a><p>
<li><a href="nouvan3.html">La Nouvelle Ann&eacute;e</a><p>
<li><a href="nouvan4.html">La Nouvelle Ann&eacute;e</a><p>
<li><a href="findannee.html">Fin d'ann&egrave;e</a><p>
<li><a href="nouvanpl.html">La Nouvelle Ann&egrave;e</a><p>
<li><a href="pourlenouvelan.html">Pour le Nouvel An</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="resol.html">R&ecirc;solutions</a><p>
<li><a href="pmresolutions.html">Bouonnes r&eacute;solutions</a><p>

<li><a href="nouvelan.html">L&eacute; Caouain au Nouvel An</a><p>
<li><a href="1901.html">1901</a><p>
<li><a href="1900.html">1900</a><p>
<li><a href="1918.html">Mil-Neu'-Chent-Djiex-Huit</a><p>
<li><a href="resolutionsgj.html">Mes r&ecirc;solutions</a><p>
<li><a href="nouvelleanneejp.html">En enviant unn' carte d&eacute; souhaits pour la Nouvelle Ann&eacute;e</a><p>
<li><a href="tchudlan.html">L&eacute; Tchu d&eacute; l'An</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/sterling.html by HTTrack Website Copier/3.x [XR&CO'2014], Tue, 15 Jul 2025 14:00:11 GMT -->
</HTML>
