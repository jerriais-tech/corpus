<HTML>

<!-- Mirrored from members.societe-jersiaise.org/geraint/jerriais/bullchinashop.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>Coumme un touauth&eacute; dans eune boutique &agrave; porc&eacute;laine</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Coumme un touauth&eacute; dans eune boutique &agrave; porc&eacute;laine</h2></font></center><p>

<CENTER><TABLE><TR><TD>

Coumme un touauth&eacute; dans eune boutique &agrave; porc&eacute;laine,<br/>
nou fait des rouaux, nou bute et bue&ucirc;le, nou-s'est mont&eacute;;<br/>
mais sans pouver y prendre l'avant, nou p&egrave;rd sa peine,<br/>
et d&ecirc;li&ecirc;ment nou s'trouve acouo bein ahont&eacute;.<br/>
<br/>
Nou r'mue san pid - tchi pataflias! Tout est d'pichi:<br/>
coumme un touauth&eacute; dans eune boutique &agrave; porc&eacute;laine,<br/>
nou b&ucirc;che des t&acirc;sses, des mogues, des pliats - acouo m&acirc;rri<br/>
assez pouor mett' en miettes les meubl'yes jusqu'&egrave;s &ocirc;saines.<br/>
<br/>
Nou-s'atchule... las! Nou met l'pid bas... Tchi pilv&acirc;qu'sie!<br/>
Et tout s'adonne au pil&ocirc;si hardi qu&eacute;daine,<br/>
&eacute;pis tout l'tou dans l'aithe y'a ra&icirc;que des vieill&acirc;qu'sies<br/>
coumme un touauth&eacute; dans eune boutique &agrave; porc&eacute;laine.<br/>

<br/>
<i><a href="jerpoem.html">Geraint Jennings</a></i><br/>


</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vaissieaux2.html">Les vaissieaux</a><p>
<li><a href="vaissieaux.html">Tchiques Vaissieaux d'Aut'fais</a><p>
<li><a href="vase.html">Men Vier Vase</a><p>

<li><a href="boutvoc.html">La boutiqu'sie</a><p>
<li><a href="vaqvill.html">La vaque en ville</a><p>
<li><a href="boutique.html">Couotheais vite &agrave; vais la Boutique!!!</a><p>
<li> <a href="helas_mygood.html">H&eacute;las! H&eacute;las!! Ah! 'My Good.'</a><p>
<li><a href="grandeboutique.html">Alleais vaies la Belle Grande Boutique</a><p>
<li><a href="giernie.html">La Boutique Bein Giernie</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bullchinashop.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>

