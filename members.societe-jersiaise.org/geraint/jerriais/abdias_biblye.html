<HTML>

<!-- Mirrored from members.societe-jersiaise.org/geraint/jerriais/abdias_biblye.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>Abdias</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Abdias</h2></font></center><p>

<center><font color="#215e21"><h3>V&egrave;rsets 1-10</h3></font></center><p>

N&eacute; v'ch&icirc;n chein qu'Abdias vit: <br/>
<br/>
N&eacute; v'ch&icirc;n chein qu'l&eacute; Seigneu a dit entouor &Ecirc;dom: j'avons r'chu un m'sage du Seigneu, et un m'sagi a 't&eacute; env'y&eacute; &egrave;s n&acirc;tions pouor dithe, &quot;L&eacute;v'-ous! Allons la combattre en bat&acirc;le! Viy'-ous, j't'ai fait p'tite parmi les n&acirc;tions, tu'es sgorn&eacute;e. Tu'as 't&eacute; tromp&eacute;e par l'ordgi d'tan tchoeu, t&eacute; tchi d'meuthe dans les cottes d'la falaise, d&eacute; tchi la d'meuthe est haut jutchie, tch'as dit dans tan tchoeu, 'Tchi qui m'oblyig'gea d'en d'valer &agrave; t&egrave;rre?' Ouaithe qu'tu monte haut coumme un aigl'ye, ouaithe qu&eacute; ta ma&icirc;son sait fond&eacute;e parmi l's &ecirc;tailes, j't&eacute; f'tha d'valer d'l&agrave;-haut, qu&eacute; l'Seigneu dit. Si v'l&agrave; tchi v'naient des voleurs pouor t'assailli la niet - et t&eacute; v'l&agrave; bein &agrave; tan tout seu! - ch'n'est-i' pon qu'i' vol'laient jusqu'&agrave; l'adg&egrave;ve-tout? Si v'l&agrave; tch'i' v'naient pouor tchilyi tan v&egrave;rjus, en rest&eacute;thait-i' entout? Chein tch'est &agrave; &Ecirc;sa&ucirc;, est-i' ch&egrave;rfouoilli pouor! Ses anichettes, sont-i' pliord&eacute;es! Touos l's hoummes tchi 'taient d'tan bord t'ont trisonn&eacute; et t'ont cachi jusqu'&agrave; la frontchi&eacute;the du pays; les hoummes tchi 'taient en paix auve t&eacute; ont ieu l'au-d'ssus d't&eacute;; il' ont pr&icirc;ns lus h&eacute;thitage au run d't&eacute;. Ch'n'est-i' pon chu jour-l&agrave;, qu'l&eacute; Seigneu dit, qu'j'en hal'lai l's avis&eacute;s d'&Ecirc;dom, et la sagesse d'la montangne d'&Ecirc;sa&ucirc;? Et tes dg&egrave;rri&egrave;rs, oh T&eacute;man, s'sont &ecirc;ffrit&eacute;s et ch&acirc;tchun dg'ieux s'sa cop&eacute; d'la montangne d'&Ecirc;sa&ucirc;.<br/>
<br/>

&nbsp;<p>
&nbsp;<p>

<center><font color="#215e21"><h3>V&egrave;rsets 11-21</h3></font></center><p>

Chu jour-l&agrave; qu'tu 'tais m&acirc;t&eacute; quandi qu'des horsains enl'vaient ses beins et d's &ecirc;trangi&egrave;rs entraient par ses h&egrave;ches et lotaient J&eacute;thusalem, tu 'tais d'm&ecirc;me qu&eacute; ieux, t&eacute;. I' n'est pon d'm&ecirc;tchi d&eacute; t'ordgilyi sus tan fr&eacute;the au jour d&eacute; san malheu, ni d&eacute; t'r&ecirc;joui sus les gens d'Jud&acirc; au jour d&eacute; lus ruinne, ni d&eacute; t'vanter tant au jour d&eacute; lus m&icirc;ns&eacute;the. I' n'est pon d'm&ecirc;tchi d'entrer par les h&egrave;ches d&eacute; man peupl'ye au jour d&eacute; lus ruinne, ni d&eacute; t'ordgilyi sus ieux dans lus d'sastre au jour d&eacute; lus ruinne, ni d'happer lus richesses au jour d&eacute; lus ruinne. I' n'est pon d'm&ecirc;tchi d'esp&eacute;ther au carrefour &agrave; seule f&icirc;n d'machacrer ses r&ecirc;capp&eacute;s, ni d&eacute; d'livrer lus survivants au jour d&eacute; lus h&egrave;rtch&icirc;n. Ch'est en tchi l'jour du Seigneu est d'amain pouor toutes les n&acirc;tions. Coumme tu l'as fait, v'l&agrave; tchi s'sa fait &agrave; t&eacute;: tes faits r'tch&egrave;rront sus ta t&ecirc;te. D&eacute; m&ecirc;me qu&eacute; tu'as bu sus man saint mont, toutes les n&acirc;tions b&eacute;thont sans c&ecirc;sse; i' b&eacute;thont et engoul'lont et s'sont coumme s'i' n'avaient janmais 't&eacute;. Mais sus l'Mont d'Sion y'&eacute;tha du salut; i' s'sa saint et J&acirc;cob h&eacute;thit'ta, et Joseph s'sa eune fliambe; &Ecirc;sa&ucirc; s'sa d's &ecirc;tos qu'i' br&ucirc;l'lont et avra&ucirc;n'nont, et n'y'en &eacute;tha pon d'survivant d'&Ecirc;sa&ucirc;. L&eacute; Seigneu a pr&ecirc;chi. Les gens du Sud otchup'thont les montangnes d'&Ecirc;sa&ucirc;, et les gens des pids  des c&ocirc;tis prendront l'pays &egrave;s Philist&icirc;ns. Il' otchup'thont les clios d'&Ecirc;phra&iuml;m et d'la Sanmathie, et Bajom&icirc;n prendra Galaad. Chutte dga&icirc;ngue d'exil&eacute;s d'Isra&euml;l tchi sont en Canan prendront la t&egrave;rre jusqu'&agrave; S&eacute;thapa; l's exil&eacute;s d'J&eacute;thusalem tchi sont &agrave; S&eacute;phatha prendront les villes du Sud. Des lib&eacute;thateurs mont'tont sus l'Mont d'Sion &agrave; seule f&icirc;n d'jugi les montangnes d'&Ecirc;sa&ucirc;, et l'r&egrave;gne s'sa au Seigneu.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/abdias_biblye.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>

