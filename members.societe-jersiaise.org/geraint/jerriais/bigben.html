<HTML>
<HEAD>
<TITLE>La Ballade d&eacute; Big Ben</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Ballade d&eacute; Big Ben</h2></font></center><p><br>
<br>
<br><CENTER>
<TABLE>
<TR>
<TD>

Combein qu'i' y'a d'ouothelles siez Picasso?<br>
Sus eune fache, nou pou&ocirc;rrait bein en vaie trais.<br>
L&eacute; chein tchi copit s'n ouothelle 'tait Van Gogh<br>
(Assa, nou n'fait janmais d'm&ecirc;me pus qu'deux fais!)<br>
Bellini et Giotto, ieux, sont d&eacute; vrai<br>
Les grands ma&icirc;t's d&eacute; l'&Egrave;rna&icirc;ssance Italienne;<br>
J'admith'thons lus &icirc;nmages &agrave; tout janmais.<br>
M&eacute;, j'pr&icirc;ns un photo du cliochi d'Big Ben.<br>
<br>
La <I>Mona Lisa</I> d&eacute; L&eacute;onardo<br>
S'trouve &agrave; Paris. Ich&icirc;n &eacute;tout nou vait<br>
Les portraits qu'Monet fit d&eacute; ses lis dg'ieau.<br>
En v&icirc;sitant les m&ucirc;s&eacute;es et palais,<br>
Nou peut s'prom'ner par les Champs &Eacute;lys&eacute;es;<br>
Et sus chutte place, o&ugrave;'est qu'les gens lus prom&egrave;nent,<br>
La dgilliotinne soulait faithe des t&ecirc;tes tchaie.<br>
M&eacute;, j'pr&icirc;ns un photo du cliochi d'Big Ben.<br>
<br>
Y'en a tchi vont &agrave; Madrid au Prado -<br>
Et d'aut's tchi vont &agrave; Ibiza, ma f&eacute;,<br>
&Agrave; seule f&icirc;n d'baithe et danser coumme des fos.<br>
Ch'est bein cliai tch'est qu'i' sont, ches clobes d&eacute; niet<br>
O&ugrave;'est qu'la m&ucirc;sique s&eacute; pompe sans s'arr&ecirc;ter:<br>
I' sont des pliaiches d&eacute; fanne tchi sont toutes plieines<br>
D&eacute; jannes hoummes et hardelles <I>extasi&eacute;s</I>.<br>
M&eacute;, j'pr&icirc;ns un photo du cliochi d'Big Ben.<br>
<br>
Touristes! V'nez prendre des photos des J&egrave;rriais<br>
Et belles J&egrave;rriaises (dans lus bann&egrave;tes d'&icirc;ndgienne).<br>
Prannez-en du Vi&egrave;r Ch&acirc;t&eacute; &agrave; Gou&ocirc;rray.<br>
M&eacute;, j'pr&icirc;ns un photo du cliochi d'Big Ben.<p>

&nbsp;<p>

<i><a href="jerpoem.html">Geraint Jennings</a><br>
Londres, D&eacute;zembre 2002<p></i>

</TD>
</TR>
</TABLE>
</CENTER><p><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="westminsterabbey.html">L'Abbaye d'Westminster</a><p>
<li><a href="picasso.html">L'M&ucirc;s&eacute;e Picasso</a><p>
<li><a href="westminsterbridge.html">Chennech&icirc;n n'est pon l'&#147;Composed upon Westminster Bridge&#148;</a><p>
<li><a href="londres.html">Londres et Jerry et l's' Allemands</a><p>
<li><a href="qmindfe_electrique.html">L&eacute; Q'min d'F&eacute; &Eacute;lectrique</a><p>
<li><a href="tipperary.html">Dans Mes Poummes de Terre</a><p>
<li><a href="londonbridge.html">L&eacute; Pont d&eacute; Londres</a><p>
<li><a href="thames.html">Un r&ecirc;ve &agrave; la Rivi&eacute;the d&eacute; Londres</a><p>

<li><a href="saintgeorge_londres.html">La Saint George &agrave; Londres</a><p>

<li><a href="crufts1909.html">Crufts 1909</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
