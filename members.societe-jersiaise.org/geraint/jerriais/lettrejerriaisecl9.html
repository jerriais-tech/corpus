<HTML>
<HEAD>
<TITLE>Dinmanche le 25 de Fevri 2000</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dinmanche le 25 de Fevri 2000</h2></font></center><p>


Aniet Dinmanche le 25 de Fevri l'ann&eacute;e 2001, et ch&eacute;s Clifford Laisney tchi vos souhaite le bouonjour en vos presentant la Lettre Jerriaise.<br/>
<br/>
Chaque matin&eacute;e entre neuf et dgiex heuthes quand j'nai pas trop a m'otchup&eacute; l's'id&eacute;es apart de liethe mon papi nationale, ch&eacute;s mon pliaisi d'ecouter a Radio Jerri. Ch'est interessant d'entendre les contributions que les auditeurs du radio presentes envers toutes sortes de topics tchi les interessees. Y'a des gens tchi gr&eacute;mule sus l'transport, la condition d'nos routes, la disette de maisons, sustout pour les jeunes gens, dreinment y'a ieu hardi d'correspondence envers la pouorre tchian tch'a 'tait bli&eacute;ss&eacute; si cruellement par tchique malfaiteur tch'a besoin d'etre corrigi pour ses actions, mais le sujet tch'a produit l'ous d'int&egrave;thet dreinment est l'sujet du Rapport Clothier.<br/>
<br/>
Ch'est un sujet d'importance tch'affectetha l'peuplye que s'sait jeunes ou anciens pour des ann&eacute;es a l'av'nin, et ch'est hardi important tchi'l est bein etudier d'vant l'accepter. J'men vais pas entrer en distchuission a matin envers le pour et l'contre des changement tch'ont 'tait propos&eacute;es pour le reformation des Etats, mais sans doubte i'a hardi a d'sither dans la fachon que bein des decisions et la manniethe s&eacute;cretif que la louai est administr&eacute;e.<br/>
<br/>
La dernier Reformation des Etats eur lieu en 1948, quand 12 Senateurs, 12 Conn&eacute;tablyes et 28 Deputees futent elus. Ch'tait a chu point d'temps que les Juges, les Recteurs et l'Vicompte abondonnites lus pliaiche dans la Chambre d'Gouvernement. Ne v'la passant 50 ans de ch'la. Les conditions onts changi en 50 ans, et sans doubte il est temps pour un certain changement. <br/>
<br/>
Dans ches temps la, le principa moyen d'ervenu monetaire etait d'l'Agricultuthe, suivi par le Tourisme chi c'mmenchait a faithe s'n'appathence dans l'ile. Aniet, tout ch'la a 'tait renverser, l'Agricultuthe est en detresse, le Tourisme a perdu s'n'appel, et pour le present la Finnance est l'seul moyen d'ertou tch'a appathence de supporter l'ile. Ches hardi important que la finnance continue a produithe par-ce-que si janmais j'viyons l'jour d'une d&eacute;cadence dans chu quartchi, j'me d'mande, auve tuous les projets a maint'nin que l's'Etats ont entreprins duthant ch&eacute;s dernier ann&eacute;es, comment qu'janmais que j'arriv'thaimes a l's'entret'nin.<br/>
<br/>
Le Rapport tchi fut c'mmander par les Etats i a tchique ann&eacute;es pass&eacute;es, a 'tait prepather par dgiex personnes auve experience dans chutte ligne de gouvernement, auve contributions d'une section du peuplye. J'espethe qu'ou prennrez l'embarras d'etudier les recommendations propos&eacute;es. J'sis seux qu'ou s'avez tous vos differentes opinions comme tchi l'implimenter. La s'm'naine pass&eacute;e j'fut a la SLa Salle Paroissialle en ordre d'entendre le discours present&eacute; entre les r'presentants d'la Paraisse et les Paroissiains. Une seth&eacute;e hardi interessante.<br/>
<br/>
I'a un programme sus la television chaque arlev&eacute;e a chinq heuthes et un quart sus BBC 2 tchi s'appelle 'The Weakest Link', hardi bein presenter par une dame tchi n'a pas d'peux d'offenser les membres du Pann&eacute;. A la fin de chaque touonn&eacute;e d'tchestchions, les huit contestants, iun par iun accordant a lus abilit&eacute; ou inabilit&eacute; sonts elimin&eacute;es d'la lutte. Le gagnant est l'candidat tchi reste dans la lutte jusqu'a la fin. J'compathaits chu programme a la Chambre des Etats. J'avons des r'presentants tchi sonts bein capablye, mais &eacute;tout y'en a tch'il est temps d'lus dithe 'A BETOT'. Che'st patheil comme des melles d'une chaine. Si i'a des faiblyes melles, la chaine ne tch'endra pas et cass'tha. <br/>
<br/>
Le Rapport Clothier est p't'etre l'opportunit&eacute; d'nos assuther que les melles de la nouvelle chaine sethoints capablyes de resister toutes les callenges tchi sont certaines de lus presenter dans l's'ann&eacute;es a l'av'nin.<br/>
<br/>
J'vos souhaite a tous une bouonne semaine, et a tuous les malades et gens en detresse, j'vos envie mes sentiments espethont que la route d'&eacute;rg&egrave;thisson setha pav&eacute;e d'bouont&eacute; et d'une &eacute;rprinse d'encouogagement.<br/>
<br/>
A LA PRECHAINE. 111<br/>
<br/>
*Premi&egrave;thement, une announce envers L'Assembli&eacute;e d'Jerriais.<br/>
Le Diner Annuelle autha lieu Samedi le 24 de Mai, a l'Hotel Ambassadeur. Billets peuvent etre reserv&eacute;es en donnant un coup d'telephone a M et Mde Harold Perr&eacute;e, num&eacute;tho 861155.<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>

<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

