<HTML>

<!-- Mirrored from members.societe-jersiaise.org/geraint/jerriais/modghie.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Ma Modghie d'Cidre et ma Pip&egrave;e de P'tun</TITLE>
<META  name="keywords" content="Jèrriais, cider, apples, pommes, tobacco, smoking, tabac, alcohol, alcool, language, langue, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Ma Modghie d'Cidre et ma Pip&egrave;e de P'tun</h2></font></center><p>

&nbsp;<p>
<center><a href="cidre.html"><img src="cidre.jpg" width="97" height="150" border=0 alt="eune p&icirc;nte d&eacute; cidre"></a></center><p>
<CENTER><TABLE><TR><TD>

Touos les Fran&ccedil;ais vant'tont hardi lus vin<br>
 Et vos dithont qu'i' n'y'a pon rein d'pus bon<br>
 I'louang'geont lus Champagne<br>
 Et lus p'tits cr&ucirc;s d'campagne,<br>
 A ch&acirc;que erpas, ils en b&eacute;thont, m&acirc;tin!<br>
 Lus boutill'yie! - Et nou n'l&eacute; saithait pon!!<br>
 Mais dounnez-m&eacute; man mogue<br>
 Et laissiz-m&eacute; ma pipe!<p>

 Le gros All'mand, que John Bull n'aime pon trop,<br>
 Mange raidde de gh'va et d'vise dans san g&ocirc;si;<br>
 I' b&eacute;tha des pots d'bi&eacute;the!...<br>
 - Si ch'tait m&eacute;, j'en s'sais d'pi&eacute;the! -<br>
 Sa pipe en terre est grosse coumme un bouan broc<br>
 Et nos briqu'thies ne fument pas autant qu'li.<br>
 Mais dounnez m&eacute; ma pipe<br>
 Et passez m&eacute; man mogue!<p>

 L'Angliais qui veint en Jerry dans l'Et&egrave;<br>
 Pour se proum'ner et faithe un mio d'san tchan,<br>
 Qu'nou vait a toutes les carres,<br>
 A fumer des cigares,<br>
N'a jamais yeu, n'importe y'o&ugrave; qu'il a 't&egrave;,<br>
Autant d'pliaisi coumme m&eacute;, pouorr' vi&egrave;r p&ecirc;q'than,<br>
J'en ai ov man gros mogue,<br>
 Et ma pip&egrave;e de p'tun!<p>

 Es grand' tch&eacute;thues, un verre de grog est bon,<br>
 V'la qui r&ecirc;cauffe et vos r'baille un mio d'tchoeu,<br>
 - Et nou n'en est pas d'pi&eacute;the,<br>
 Quand i' fait une fraid naithe,<br>
 Mais, pour ma part, y'o&ugrave; qu'j'aime le mus m'trouver<br>
 Ch'est dans ma tchaithe, trantchill'ment, &agrave; m'cauffer<br>
 Avec ma modghie d'cidre,<br>
 Et ma pip&egrave;e de p'tun.<p>

 A les r'garder, nou n'en craithai pon rein<br>
 Des deux objets qui m'sont si pr&egrave;s du tchoeu!<br>
 Un &ecirc;trangi, sans doute,<br>
 Un passant sus la route,<br>
 Si' les viyait, je crai, s'en fich'chait bein<br>
 Mais pour de m&eacute;, assis a man coin d'feu,<br>
 Ah! dounnez m&eacute; man mogue<br>
 Et laissiz m&eacute; ma pipe!<p>
&nbsp;<p>
<i> <a href="ejluce.html">Elie</a></i><br>
</TD></TR></TABLE></CENTER>

<P>&nbsp;</P>

<FONT SIZE=2>
<i>Viyiz &eacute;tout</i>:
<ul>
<li><a href="baithe.html">Baithe en J&egrave;rriais</a><p>
<li><a href="cidre.html">L&eacute; Cidre</a><p>
<li><A HREF="cidre2.html">Le Cidre</A><p>
<li><a href="poumme.html">La mort de la Reine La Poumme</a><p>
<li><a href="gdfcidre.html">Eune modgie d'cidre!</a><p>
<li><a href="modgie.html">Ma Modgie d'Cidre</a> - Little Brown Jug<p>
<li><a href="canne.html">Pass&egrave;z la Canne!</a><p>
<li><a href="doublye.html">Vais d'oubl'ye!</a><p>
<li><a href="preinseu.html">L&eacute; preinseu</a><p>
<li><A HREF="cidre_sanmathes.html">La faith'thie d'cidre au Mangni d'Sanmath&egrave;s</A><p>
<li><a href="cidre_autfais.html">Quand nou fa&icirc;thait l'cidre en J&egrave;rri aut'fais</a><p>
<li><a href="bouaissons.html">B&eacute;vons &agrave; la Nouormande!</a><p>
<li><a href="gdfbouaisson.html">La bouaisson tue</a><p>
<li><a href="versemeeunepinte.html">V&egrave;rse-m&eacute; eune p&icirc;nte</a><p>
<li><a href="cidre2016.html">La Fa&icirc;s'sie d'Cidre 2016</a><p>
<li><a href="ptunvoc.html">Feunmer en J&egrave;rriais</a><p>
</ul>
</FONT>
<P>&nbsp;</P>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/modghie.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
