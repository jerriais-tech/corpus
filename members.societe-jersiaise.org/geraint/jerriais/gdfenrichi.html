<HTML>
<HEAD>
<TITLE>Nou n'peut pon enrichi un publyi!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nou n'peut pon enrichi un publyi!</h2></font></center><p>

<font size="-1"><i>San Antonio, Texas,</i><br/>
<i>U.S.A.</i><br/>
<br/>
<i>L&eacute; 2 d'mar, 1968.</i><br/></font>
<br/>
Moussieu l'R&eacute;dacteu,<br/>
<br/>
J'viyais dans vouot' g&acirc;zette du dgiex-huit janvyi qu'eune danme et un Minnistre d&eacute; Gambia 'taient &agrave; p&acirc;sser la s&eacute;th&eacute;e au Pavillion souos L'Mont Patibulaithe pour dithe &egrave;s J&egrave;rriais qu'la pouorret&eacute; mondiale est lus responsabilit&eacute;! Ch'est seux tch'i' n'conna&icirc;ssent pon l'diton, ches deux-l&agrave;, qu'nou n'peut pon enrichi un publyi! J'gag'geais ma t&ecirc;te &agrave; coper qu&eacute; si l'bein du monde 'tait partagi en portions &ecirc;gales parmi touos l's hommes, qu'au but d'eune s&eacute;maine y'en &eacute;thait tch'en &eacute;thaient pus qu&eacute; l's autres! Et ch'est bein a&icirc;si &agrave; comprendre. Ch&acirc;tchun connait san m&ecirc;tchi, et un tas n'en ont pon, d'm&ecirc;tchi. Tous n'ont pon la m&ecirc;me capacit&eacute;, et un tas n'en ont pon du tout, d'capacit&eacute;! Et y'a des travailleurs et des pi&egrave;rcheurs et des fa&icirc;gnants, et des savants et des niaum&icirc;ns, et des capestes et des faillis. Y'en a d'toutes les sortes et pour touos les go&ucirc;ts!<br/>
<br/>
Ch'n'est pon pour dithe qu&eacute; nou n'd&eacute;v'thait pon a&icirc;dgi &agrave; san va&icirc;s&icirc;n, et soulagi les cheins tchi sont dans l'b&eacute;soin. Ch'est m&egrave;me louabl'ye d&eacute; l'faithe, et ch'est un pr&icirc;ncipe chr&ecirc;tchein qu&eacute; nou n'peut pon consciencieusement oublier! Mais, comme nouos l'dit l'vi&egrave;r diton J&egrave;rriais, y'a pus d'eune manni&eacute;the &agrave; tuer un cat, et quant &agrave; m&eacute;, ch'n'est pon a&icirc;dgi au monde d&eacute; lus donner des sou. Quand i' trouvent tch'i' peuvent en aver sans travailli pour v'la tchi lus donne un app&eacute;tit pour rein d'faithe, et comme nouos l'dit acouo un aut' diton : Quand les cats ont pr&icirc;ns go&ucirc;t au lard i' r'gardent tr&eacute;jous sus l'r&acirc;clyi!<br/>
<br/>
J'en avons la preuve ich&icirc;n en Am&eacute;thique. N&eacute; v'la des ann&eacute;es qu&eacute; j'sommes &agrave; env'yer des sou &egrave;s nations tchi sont sou&ocirc;-disant dans l'b&eacute;soin, criyant qu'ches sou-l&agrave; s'en vont a&icirc;dgi &agrave; nou&ocirc;rri lus foules d&eacute; pauvres. Mais criy'-ous tch'i' vaient autcheune chose d&eacute; ches sou-l&agrave; les pauvres? Les grosses-t&ecirc;tes d&eacute; ches pays-l&agrave; font s&egrave;rvi nouos dollars pour acater d's avions et d's armes et des munitions d'La Russie pour nouos donner un co-d'pid l&agrave; o&ugrave;'est qu'nou s'assied quand l'occ&acirc;sion s'pr&eacute;sent'ta! Est-che ravissant tch'i' s'moquent d&eacute; nous, les Russes? Et ch'est auve lus armes qu&eacute; les communistes sont &agrave; lus battre contre nous au <a href="vietnam.html">Viet-Nam</a>!<br/>
<br/>
La grand' partie des sou qu'j'avons env'y&eacute; au Mouoyen Orient ont s&egrave;rvi &agrave; acater d's avions et aut' machinnes d&eacute; dg&egrave;rre pour &ecirc;prouver &agrave; d&ecirc;truithe Isra&euml;l, un p'tit pays qu'l'Angli&eacute;t&egrave;rre a a&icirc;dgi &agrave; s'mett' sus pid, et qu'j'avons a&icirc;dgi d'ich&icirc;n &eacute;tout! Mais j'pou&ocirc;rrais continnuer &agrave; vouos donner d's exempl'yes d'la folie d'donner des sou &agrave; d'aut' pays pour rein!<br/>
<br/>
J'sis tout en faveur d'a&icirc;dgi &egrave;s pays tch'ont b&eacute;soin d'a&icirc;gue, mais d'eune aut' manni&eacute;the. Tch'est tch'est d&eacute;v'nu des dgiex mille louis qu&eacute; l's &Ecirc;tats vot&icirc;drent pour chenna y'a tchique temps? Un louabl'ye geste, sans doute. J&eacute; n'sai pon si ch'tait &agrave; Gambia qu&eacute; v'l&agrave; tchi fut env'y&eacute;. J'pou&ocirc;rrais m'tromper, mais j&eacute; s'sais ravi d'ou&iuml; qu'les gens tch'en avaient l'pus d'b&eacute;soin en ont veu la couleu! &Agrave; m'n id&eacute;e, il &eacute;thait fallu mus payi ches sou-l&agrave; &agrave; eune d&eacute;mi&eacute;-douzaine d&eacute; bouans vi&egrave;rs f&egrave;rmi&egrave;rs J&eacute;rriais pour lus en aller &agrave; Gambia montrer &agrave; ches gens-l&agrave; comment cra&icirc;tre des patates et des c&acirc;rottes et des p&acirc;nnais. En m&egrave;me temps, les f&egrave;rmi&egrave;rs pou&ocirc;rraient enm'ner lus femmes auve ieux pour montrer &egrave;s femmes d'Afrique comment faithe d'la bouanne soupe d&eacute; caboche. N&eacute; v'la d'tchi &agrave; lus mettre dans l'ventre pour lus souot'n&icirc;n l'dos!<br/>
<br/>
J'avons tchiquechose d&eacute; m&egrave;me ich&icirc;n tch'a fait grand bein dans des pays en Afrique et d'aut' bord. Ch'est eune organis&acirc;tion d'jannes gens appel&eacute;e un Corps de Paix - Peace Corps en Angliais. Les membres sont env'y&eacute;s &agrave; eune &ecirc;cole sp&eacute;ciale ich&icirc;n d&eacute;vant lus en aller &agrave; l'&ecirc;trangi. I' sont des gar&ccedil;ons et filles d&eacute; touos m&ecirc;tchi&egrave;rs et d'toutes les voc&acirc;tions, et y'a des ma&icirc;tres et maitr&ecirc;sses d'&ecirc;cole parmi ieux. Arriv&eacute;s dans l'pays o&ugrave;'est tchi'i' sont env'y&eacute;s, i' travaillent &agrave; montrer lus m&ecirc;tchi ou voc&acirc;tion &egrave;s gens du pays, et i' d'meuthent parmi ieux et adoptent - autant qu'p&ocirc;ssibl'ye - lus manni&eacute;the d&eacute; vivre et d'mangi. Les membres du Peace Corps sont payis par l'Am&eacute;thique, et i' nou&ocirc;rissent ieux-m&egrave;mes et lus pr&eacute;sence et lus s&egrave;rvices n&eacute; cou&ocirc;tent rein au pays dans tchi tchi'i' travaillent. I' patha&icirc;t tch'il' ont 't&eacute; les beinv'nus partout et tch'il' ont fait un bein &ecirc;norme, car il' ont seu comment gangni la confiance des gens viyant tch'i' vivent parmi ieux et comme ieux!<br/>
<br/>
I' m'sembl'ye aver ou&iuml; tch'i' y'a tchique organis&acirc;tion d'm&egrave;me en Angli&eacute;t&egrave;rre &eacute;tout, et si J&egrave;rri veurt aidgi, p&ucirc;t&ocirc;t qu'd'env'yer des sou i' vaudrait mus pays les gages d&eacute; deux-s'trais jannes J&egrave;rriais pour joindre ch't organis&acirc;tion-l&agrave; et aller ieux-m&egrave;mes a&icirc;dgi &agrave; l'&ecirc;trangi. &Agrave; ch't heu qu'j'y pense, i' m'veint &agrave; l'id&eacute;e qu'l'Arm&eacute;e du Salut est &agrave; faithe tchiquechose d&eacute; m&egrave;me &eacute;tout, et l'Cap'taine Arthur Maitland Le Feuvre, fis du d&eacute;funt Juge Francis Vibert Le Feuvre, d&eacute; m&eacute;mouaithe respect&eacute;e, est hors en Afrique pour apprendre &egrave;s gens d'l&agrave;-bas &agrave; fermer. N&eacute; v'la des projets tchi valent la peine d'encouothagi!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="sousvoc.html">L&eacute; vocabulaithe des sou en J&egrave;rriais</a><p>
<li><a href="gdftasdsou.html">Les d'vis du Bouan'homme George</a><p>
<li><a href="gdfsou2.html">Un sou &ecirc;pa&icirc;ngni est un sou g&acirc;gni</a><p>
<li><a href="gdfcouoyer2.html">I' faut couoyer pour duther!</a><p>
<li><a href="gdfcouoyer.html">Vaut mus couoyer qu'd&ecirc;penser!</a><p>
<li><a href="gdfmefaits.html">M&ecirc;faits et finnances</a><p>

<li><a href="painliving.html">Mrs Pain Discourses on the Cost of Living</a><p>
<li><a href="pmcost.html">The cost of living</a><p>
<li><a href="gdfrichesse2.html">Contentement p&acirc;sse richesse</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

