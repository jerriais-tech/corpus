<HTML>
<HEAD>
<TITLE>Both Ladies Volunteer</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Both Ladies Volunteer</h2></font></center><p>

J'fumes, m&eacute;m&eacute;e et m&eacute;, a l'office du Gouverneux, pour lus dithe que j'avaimes d&eacute;cid&eacute; d'lus offri nos services coumme neusses pour lus soudards. J'fumes r'chues par un grand maigre a moustaches avec un long sabre, qui nos dit d'pass&eacute; par ichin si vos pliait. J'entrimes dans un parleux ou-&egrave;s qu'y'avait eunne douzaine ou d'm&egrave;me d'officiers a &egrave;scrithe, a d'viz&eacute;, et, dans eunne carre, deux d'yeux 'taient a pratitchi l'un contre l'autre ov lus sabres. J'n'eut que d'm'&egrave;svonni!<br/>
<br/>
Quand j'eumes dounn&eacute; nos noms, &acirc;ge, profession (v'la tchi les fit se r'dr&eacute;chi quand m&eacute;m&eacute;e dit que j'vivaimes de nos rentes!) lieu d'tchulte, &quot;married or single&quot; et si j'avaimes jommais neuss&eacute; d'vant. M&eacute;m&eacute;e lus dit que pour de lyi oul 'tait mathi&eacute;e, m&eacute;the de famille; et qu'ou savait faithe de l'onguent d'vertes figues bouollyie dans d'la graisse de caouin pour les morouitte. J'lus dis qu&eacute;, pour de m&eacute;, j'n'en savais pas si long sus ch'la, mais que tout d'm&ecirc;me, si n'y'avait qu'a, j'n'ethais pas peux d'all&eacute; a la pompe rainchi l'baissinne dans tchi y'ethait yeu du sang d'soudard. &quot;J'ai veu tu&eacute; d's animaux (resp&eacute; d'vous)&quot; que j'ajouoti - en m'bouchant l's ouies pour ne pon ou&eacute; l'bri des sabres des siens qu'etaient a pratitchi.<br/>
<br/>
Apr&egrave;s nos av&eacute; pz&eacute;es (mother p&eacute;se 97 et m&eacute; 168), m'zuth&eacute; not' hauteu, cratchi nos degts pour s'asseuth&eacute; qu'j'avaimes les jointuthes souplyes, et r'gard&eacute; si les smelles de nos bottes 'taient en bouan r'pathe; i' nos dites: You'll do! Y'un d'yeux ouvri eunne armouethe et en d&egrave;shalli un pagas dans tchi qui mint eunne p'tite scie a t'non, un tchoppeur, des pinchettes, du fi et d's'adjelles, des boutelles de diff&eacute;thente couleu, des bouetes d'onguent, et tout plien de ouadinne. Et pis y'en eu yun qui s'en vint s'assi&eacute;the tout pr&egrave;s d'm&eacute; ov un p'tit livre de &quot;First Aid.&quot; I' m'montri les portraits qu'etaient d'dans, en m'&eacute;xplyittchant ch'qui fallait faithe dans chaque cas: et coumme le jour baissait et qu'nou n'viyait pon pus cli&eacute; qu'cheunna, j'fumes oblyijis d'nos catinn&eacute; un mio pour pou&eacute; y vaie. I' sentait a poudre! et si n'm'avait r'tenue par la talle j'm'en allais m'&egrave;svonni sus s'n &egrave;spaulette.<br/>
<br/>
D&eacute; d'pis cheunna, j'pratitchons toutes les arlev&eacute;es. Ch'est mem&eacute;e qui fait l'soudard; et viyant qu'ou n'sait pon li&eacute;the l'angliais, ch'est m&eacute; qui sis la neusse. J'amathe un blianc riban sus man bras, je r'trousse mes manches, mem&eacute;e s'couche a pliat sus la tablye de la tchuizinne, et j'pratitchons eunne page du &quot;First Aid&quot; par jour. J'sis d&ecirc;j&agrave; les preumi&eacute; quatorze pages: j'y' ai copp&eacute; les c'veux; j'y'ai mins la t&ecirc;te dans eunne bouct&eacute;e d'gliaichon (contre la fi&eacute;vre), j'y'ai scald&eacute; les pids (contre la toux) et j'mantchi d'l'&egrave;stouff&eacute; en lis versant du vina&icirc;gre dans la bouoche ove eunne ill&eacute;tte (contre la colique). Hier, page 15, ch'tait coumment cop&eacute; eunne gambe. Par malheu! j'fit trop sembliant. La scie-a-t'non lis coppi eunne b&eacute;dache, et ou poussi un brai. &quot;N'bouoge pon!&quot; que j'lis dit; et apr&egrave;s av&eacute; lu ch'qui fallait faithe, j'la rainchi ov eunne &egrave;sponge, j'lis mins d'l'onguent d'sus - un p'tit mio d'chaque pot pour &ecirc;tre seux d&eacute; n'pon mantchi l'bon - j'l'enfliubi d'ouadinne j'mint tr&egrave;s ou quat' bus d'plianche a l'entou, et j'amathi tout cheunna ov un d'mi&eacute; mille d&eacute; lachette. Mem&eacute;e r'gabathe douochot'ment par la chambre en s'appiant sus l'meubye d'eunne main et eunne bringe a la plieche d'&egrave;scarche de l'aut' bord.<br/>
<br/>
J'soummes pour &ecirc;tre pr&eacute;vnus quand y'&eacute;tha des soudard bli&eacute;ss&eacute;s. Si ch'est un offici, m&eacute;m&eacute;e et m&eacute; j'soummes d'avis de l'faithe port&eacute; ichin, j'avons eunne naice chambre d'&egrave;speigne. Mais si ch'n'est qu'un simplye &quot;private,&quot; nous itha l'doctrinn&eacute; souos sa tente.<br/>
<br/>
<i><a href="brambilo.html">Miss Lonore.</a></i><br/>
<i>Morning News 19/8/1914</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="medvoc.html">La m&eacute;d'cinne en J&egrave;rriais</a><p>

<li><a href="painwareconomy.html">Piteur on War Economy</a><p>
<li><a href="paincold.html">How Piteur caught a cold</a><p>
<li><a href="painexhibition.html">The Pains visit the Exhibition</a><p>

<li><a href="paindoctor.html">First Doctor Being an Ass - Another is Called in</a><p>
<li><a href="painworse.html">How it might have been much worse</a><p>
<li><a href="painhealth.html">The Old Lady's Health Improves too Rapidly</a><p>
<li><a href="painfouai.html">Ch'est Tout d'm&ecirc;me Vrai: n'y'a qu'la Fou&eacute; qui Sauve</a><p>
<li><a href="paintherapeutics.html">Modern Therapeutics and Mrs. Pain</a><p>

<li><a href="gdfnosses.html">Les nosses</a><p>
<li><a href="pmnurses.html">Merrienne on Nurses and Operations</a><p>
<li><a href="ladies1914.html">Both Ladies Offer their Services</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

