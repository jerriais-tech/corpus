<HTML>

<!-- Mirrored from members.societe-jersiaise.org/geraint/jerriais/cahouain_cos.html by HTTrack Website Copier/3.x [XR&CO'2014], Tue, 15 Jul 2025 13:43:46 GMT -->
<HEAD>
<TITLE>Les c&ocirc;'s d'la Mouaie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les c&ocirc;'s d'la Mouaie</h2></font></center><p>

Chute semaine je m'en vais vos raconter une conversation qu'eu lieu l'aut'e jour dans not'e bureau.<br/>
<br/>
Mais i' faut que j'vos diche devant c'menchi que je n'sis pas responsablye pour les opinions exprim&eacute;es par les deux individus qu'y prinrent part.<br/>
<br/>
Ch'tait un vier marinier du temps pass&eacute; qu'avait navidgi dans l'P&acirc;truus, la Seaflower, l'Hematope et deustrais autres navithes qu'appartenaient &egrave;s bourgeais de y'a soixante-ans et qui viageaient redguli&egrave;thement entre Jerri et <a href="gdfcote.html">la C&ocirc;te</a> du <a href="cannada.html">Canada</a>.<br/>
<br/>
L'autre &eacute;tait un villais de nos amins, qu'est g&eacute;n&eacute;ralement au couothant de tout ch'qu'i' s'passe, mais qu'est un motcheux de la prumi&eacute; trempe.<br/>
<br/>
Ch'tait l'villais qui fut l'prumi &agrave; ouvri la distchussion.<br/>
<br/>
<img src="co.jpg" width="144" height="195" alt="" title="" align="right" />
&quot;Ah &ccedil;a, ma&icirc;t'e Ph'lippe,&quot; qu'i' s'fit, &quot;vous qu'&ecirc;tes un vier naviguant avec une longue exp&eacute;rience, tch'est qu'ou criyiz de tout chu niollin-l&agrave; qui pathu dans les g&acirc;zettes les aut'es jours, alentou des c&ocirc;'s d'la Mouaie qu'emp&ecirc;chithent le bat&eacute; d'Weymue de s'amouocheler ser les rotchers?&quot;<br/>
<br/>
&quot;Che n'est pas du niollin du tout!&quot; s'&ecirc;criyi l'bouonhomme. &quot;M&eacute; qui vos p&acirc;le, je peux vos asseuther que ch'n'est pas la prumi&eacute; feis que v'l&agrave; tchi s'est arriv&eacute;. Et j'peux vos en donner la preuve. Ch'tait dans l'mais d'Novembre en septante-chinq, quand j'&eacute;tais contre-ma&icirc;tre &agrave; bord du P&acirc;truus.<br/>
<br/>
Je r'venions de Pasp&eacute;dja avec une cartchaison d'mouothue et quand j'vinmes &agrave; appr&eacute;chi des &icirc;les je rencontr&icirc;mes une bli&acirc;se que nou pouvait coper au cout&eacute;.<br/>
<br/>
V'l&agrave; tchi mins l'Captaine de mauvaise humeur car j'avins fait une bouanne travers&eacute;e et avec un mio d'chance je nos attendions de battre le r'cord de la Seaflower qu'avait fait l'passage dans seize jours.<br/>
<br/>
Je p&ucirc;mes justement vaie les <a href="dghieaux.html">Rocques d'Eaux</a> en passant et l'Captaine r&eacute;glyi sa course pour la Corbi&eacute;the mais la bli&acirc;se vint &agrave; s'&ecirc;paissi et quand j'e&ucirc;mes couothu une certaine distance je d&eacute;cid&icirc;mes qu'i' n'aithait pas 't&eacute; prudent d'aller pus li&acirc;in, ch'est pourtchi je d'cend&icirc;mes les velles et j'ancr&icirc;mes.<br/>
<br/>
Le Cap'taine &eacute;tait d'une humeur de tchan et s'mins &agrave; arpenter l'pont en juthant comme un perdu.<br/>
<br/>
Quand vint un temps i' s'calmi un mio et d'valli dans la chanbre.<br/>
<br/>
J'avions un homme &agrave; faithe le quart sus l'ch&acirc;t&eacute; et i' m'criyi: &quot;Ma&icirc;t'e Ph'lippe, venez ichin une minute! I'm'semblye que j'vains de oui tchiquechose! Ecoutez!&quot;<br/>
<br/>
Et ou m'craithez s'ou voulez mais je ou&icirc;mes bain distinctement un co qui chantait.<br/>
<br/>
Et chenna v'nait de terre car i' n'y avait pas une poule &agrave; bord, i'y avait longtemps j'avions mangi la derni&eacute;the.<br/>
<br/>
J'appel&icirc;mes tout-d'suite le Cap'taine et i' s'mins &egrave;s &ecirc;coutes ettou li et dans un moment ou deux le co chanti une deuxi&egrave;me feis. Le Cap'taine &eacute;tait bain g&ecirc;n&eacute;.<br/>
<br/>
Je savions bain que j'&eacute;tions tchiquebord sous les falaises mais nou n'viyait rain.<br/>
<br/>
Je sond&icirc;mes tout alentou du navithe et v'l&agrave; tchi nouos r'consoli un mio de trouver qu'i' y avait de l'ieau tout pliaine.<br/>
<br/>
La ni&egrave;t s'passi comme chenna et quand l'jour se f&icirc;t les c&ocirc;'s chantaient comme de pus b&eacute;.<br/>
<br/>
La bli&acirc;se se l'vi dans les djaix heuthes du matin et quand je r&eacute;alis&icirc;mes not'e position les cheveux nos dr&eacute;chithent sus la t&ecirc;te.<br/>
<br/>
J'&eacute;tions lanchis dans la baie d'<a href="st_brelade.html">St. Br&eacute;lade</a> sapresti! A chinquantes verges du Pliat Houmet. Ch'en 'tait-i' l&agrave; une &ecirc;capp&eacute;e?<br/>
<br/>
Et v'l&agrave; pourtchi que j'dis m&eacute; que l'aut'e jour quand l'Cap'taine du St. Julien oui les c&ocirc;'s chanter, il eut bouanne raison de s'en aller au large.&quot;<br/>
<br/>
Le villais avait &ecirc;cout&eacute; l'bouonhomme bain attentivement sans l'interrompre mais i' persisti de faithe une risel&eacute;e de tout chenna.<br/>
<br/>
<img src="corbiethe.jpg" width="331" height="111" alt="" title="" align="right" />
&quot;Eh bain,&quot; qu'i' dit, &quot;nos autorit&eacute;s d&eacute;vethaient profiter de ches exp&eacute;riences-l&agrave; et comme i' y en a qui trouvent que l'nouvel appatheil &agrave; la Corbi&eacute;the ne donne pas toute la satisfaction voulue, i' d&eacute;vethaient organiser un concours ouvert &agrave; touos nos &ecirc;leveurs de volaille et accorder des prix d'valeur &egrave;s siens qui produithaient les c&ocirc;'s avec les miyeurs poumons et la pus forte vouaix. le <a href="fain1902a.html">Comit&eacute; des Havres et Cauchies</a> d&eacute;mand'daient &egrave;s Etats pour un vote d'une somme d'argent pour les acater dans l'but d'les mettre &agrave; la cherge du gardien d'la &quot;Lighthouse.&quot; Un autre lot pouorrait &ecirc;tre louogie dans la tour de Niermont et comme chenna, en temps d'bli&acirc;se la navigation n'aithait rain &agrave; craindre.&quot;<br/>
<br/>
<i><a href="gwdec.html">Caouain</a></i><br/>
<i>Les Chroniques de Jersey 10/3/1934</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lacorbiethe.html">La Corbi&eacute;the</a><p>

<li><a href="pequethies.html">Les P&ecirc;quethies d'la C&ocirc;te</a><p>
<li><a href="gdfnaufragi.html">Papa fut Naufragi!</a><p>
<li><a href="gdfnaufragi2.html">Les d'vis du Bouan'homme George</a><p>
<li><a href="gdfnaufragi3.html">Les d'vis du Bouan'homme George</a><p>
<li><a href="gdfme.html">La vie d'aut' fais en m&eacute;</a><p>

<li><A HREF="nickless.html">Nickless et ses Poules</A><p>
<li><A HREF="nospoules.html">Nos poules</A><p>
<li><a href="vierco.html">Not' Vier Co</a><p>
<li><P><A HREF="coco.html">Cocolincheux</A></P>
<li><a href="cocolincheux.html">Le Co-co-lincheux</a><p>
<li><a href="cockfight.html">A Cockfight and its Moral</a><p>
<li><a href="glinnes.html">Une tchestchon d'Glinnes et d'Cocos</a><p>
<li><a href="endisgrace.html">En Disgr&acirc;ce</a><p>
<li><a href="poulettes.html">Prannez garde &agrave; vos poulettes, mes cos sont &agrave; banon</a><p>
<li><a href="pmpoules.html">Les poules &agrave; la Merrienne</a><p>
<li><a href="ouaise.html">L's ouaisieaux en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_cos.html by HTTrack Website Copier/3.x [XR&CO'2014], Tue, 15 Jul 2025 13:43:46 GMT -->
</HTML>

