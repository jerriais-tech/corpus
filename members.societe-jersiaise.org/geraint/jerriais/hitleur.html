<HTML>

<!-- Mirrored from members.societe-jersiaise.org/geraint/jerriais/hitleur.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
<HEAD>
<TITLE>La chanson Hitleur</TITLE>
<META  name="keywords" content="JÃ¨rriais, poetry, German Occupation of the Channel Islands, resistance, nazism, fascism, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>La chanson Hitleur</h2>
<I>(Air : "Man Bouonhomme est bein malade")</I></font></center><p>
<CENTER><TABLE><TR><TD>
Hitleur est un sale qu&eacute;tot -<br>
I' m&eacute;thite eune raide talmouse,<br>
Deux'trais co-d'poings dans l'ventre,<br>
Deux'trais co-d'poings dans l'ventre,<br>
Un bou&ocirc;n co-d'pid au dri&eacute;the!<br>
Un bou&ocirc;n co-d'pid au dri&eacute;the!<br>

<p>
Nou-s-a ou&iuml; tch'il est mouothant,<br>
Danme, j'esp&eacute;the qu&eacute; ch'est bein vrai;<br>
Tout l'monde s'en vont lus r&ecirc;joui -<br>
Tout l'monde s'en vont lus r&ecirc;joui -<br>
En m&icirc;nsethe pi&ecirc;sse-t-i' cr&eacute;ver!<br>
En m&icirc;nsethe pi&ecirc;sse-t-i' cr&eacute;ver!<br>

<p>
Mais, d&eacute;vant tch'i' paque ses tailes<br>
J'aim'thais bein l'vengi un mio;<br>
J'li'en b&acirc;drais d&eacute; tchi souffri,<br>
J'li'en b&acirc;drais d&eacute; tchi souffri,<br>
Si j'l&eacute; t'nais j'vouos montr&eacute;thais!<br>
Si j'l&eacute; t'nais j'vouos montr&eacute;thais!<br>

<p>
<p>
J'l&icirc; hal'lais touos ses ort&eacute;s,<br>
Iun &agrave; iun ch'sait man plia&icirc;si;<br>
J'li'&ecirc;rach'chais l's i&egrave;rs d&eacute; la t&ecirc;te,<br>
J'li'&ecirc;rach'chais l's i&egrave;rs d&eacute; la t&ecirc;te,<br>
S'il 'tait 'ch&icirc;n, l&eacute; reintchiv&acirc;le!<br>
S'il 'tait 'ch&icirc;n, l&eacute; reintchiv&acirc;le!<br>

<p>
J'l&icirc; plieunm'thais les g'veux &eacute;tout,<br>
Et j'l&icirc; tral'lais la moustache;<br>
J'l'&ecirc;corch&eacute;thais, j&eacute; l'ouvr&eacute;thais<br>
J'l'&ecirc;corch&eacute;thais, j&eacute; l'ouvr&eacute;thais<br>
Comme un lap&icirc;n &ecirc;bieilli!<br>
Comme un lap&icirc;n &ecirc;bieilli!<br>

<p>
O&ugrave;'est-tch'il est, don, ch't &ecirc;pe&ucirc;thas?<br>
Iou l'trouver, chu vilain pe&ucirc;le?<br>
S'n heuthe appraiche, chutte fais, mes vi&egrave;rs,<br>
S'n heuthe appraiche, chutte fais, mes vi&egrave;rs,<br>
Car nouos gas s'en vont l&eacute; qu'si!<br>
Car nouos gas s'en vont l&eacute; qu'si!<br>

<p>
Et quand i' l'&eacute;thont happ&eacute;,<br>
J&eacute; sis seux qu' y'&eacute;tha d'la jouaie -<br>
Ha, ha, ha, l&eacute; ni&egrave;r chorchi!<br>
Ha, ha, ha, l&eacute; ni&egrave;r chorchi!<br>
Ah, la vilain-e tch&egrave;rouongne!<br>
Ah, la vilain-e tch&egrave;rouongne!<br>

<p>
Hitleur n'est rein qu'eune trou&ecirc;me<br>
Et eune ni&ecirc;sance au publyi;<br>
Mais l&eacute; v'l&agrave; au but d'sa course -<br>
Mais l&eacute; v'l&agrave; au but d'sa course -<br>
La qu&eacute;dole s'en va mouothi!<br>
La qu&eacute;dole s'en va mouothi!<p>

&nbsp;<p>

<I>Un "<a href="blampied.html">Tout-en-trav&egrave;rs</a>"</I><p>
</TD></TR></TABLE></CENTER>

&nbsp;<p>

(Ches deux'trais v&egrave;rsets f&ucirc;drent &ecirc;crits dans les mil neuf chent quarante-quatre et, pa'ce qu&eacute; ch'tait bein dangereux et eune affaithe d&eacute; ristchi sa vie d&eacute; composer d'tchi d'm&ecirc;me, l'&Icirc;le &eacute;tant otchup&eacute;e par les Allemands et ch&acirc;tchun &eacute;tant en crainte continnuelle d'&ecirc;t' gaff&eacute; et emport&eacute; dans un "camp d'concentration" s'il 'tait r'b&ecirc;le ou s'i' n'tchithiait pon drait, la copie d'originne fut ent&egrave;rr&eacute;e dans un c&ocirc;ffret, atout d'aut's choses &eacute;tout, jusqu'&agrave; la f&icirc;n d'la dg&egrave;rre. N&eacute; v'l&agrave; tch'i' y'a bein d's ans d'chenna et, ouaithe qu&eacute; ch' n&eacute; s'sait pon rein d'bein &ecirc;minnent ni r'm&egrave;rquabl'ye comme po&eacute;sie, v'l&agrave; tchi donne eune bouonne id&eacute;e, of&ucirc;che, d&eacute; la haine et du d&ecirc;go&ucirc;t qu' nou portait env&egrave;rs chu pend'loque &icirc;nhumain, Hitler, tchi fut responsabl'ye pouor et coupabl'ye d&eacute; tant d'm&icirc;ns&eacute;the en &Ucirc;rope et ailleurs. <I>Note d' <a href="lemaistre.html">FLM</a></I>)

&nbsp;<p>
<FONT SIZE=2>
<i>Viyiz &eacute;tout:</i><p>

<ul>
<li><a href="cahouainnoue1939.html">Ch'a tr&eacute;jous 't&eacute; l'habitude du Caouain le Samedi d'Nou&eacute;</a><p>
<li><a href="vivons.html">Vivons en esp&eacute;thance</a><p>
<li><a href="otchup.html">L'Otchup&acirc;tion</a><p>
<li><a href="otchmv.html">M'n Otchup&acirc;tion</a><p>
<li><a href="pepee.html">P&eacute;p&eacute;e s'ra t'i longtemps?</a><p>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>
<li> <a href="otchupation.html">M&eacute;mouaithes d'l'Otchup&acirc;tion</a><p>
<li><a href="libethation60.html">Souaixante Ans d'Lib&eacute;th&acirc;tion, Lib&egrave;rt&eacute; et Opporteunit&eacute;</a><p>
<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="assembliee/films1971.html">Films pr&icirc;ns duthant et aupr&egrave;s l'Otchup&acirc;tion</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/hitleur.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
</HTML>
