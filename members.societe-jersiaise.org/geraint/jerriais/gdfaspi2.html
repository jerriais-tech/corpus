<HTML>

<!-- Mirrored from members.societe-jersiaise.org/geraint/jerriais/gdfaspi2.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
<HEAD>
<TITLE>Eune langue d'aspi!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune langue d'aspi!</h2></font></center><p>


<font size="-1"><i>San Antonio, Texas,</i><br/>
<i>U.S.A.</i><br/>
<br/>
<i>L&eacute; 12 d&eacute; f&eacute;vri, 1966</i><br/></font>
<br/>
Moussieu l'R&eacute;dacteu<br/>
<br/>
L&eacute; vi&egrave;r diton tchi nouos dit qu&eacute; ch' n'est pon a&icirc;si &agrave; pliutchi un crapaud quand i' n'y'a pon d&eacute; j'veux d'ssus m'fait penser &agrave; eune conv&egrave;rsation qu&eacute; j'ouis eune fais quand j'tais mousse &egrave;s Landes &agrave; St. Ou. J'tais ad&ocirc;ssi contre l'foss&eacute; dans l'Clios d'Jacques, pas bein liain d'la ma&icirc;son o&ugrave;-est qu'Ph'lippot Vib&egrave;rt Cap'taine soulait d'meuther, quand j'vis la bouannefemme Missis &quot;X&quot; tchi v'nait dans la route en c'm&icirc;n pour Les Palli&eacute;thes. En sens contraithe, un mousse v'nait atout un pannyi au bras, couv&eacute;rt atout un grand rouoge mouch&eacute;. I' lus rencontr&icirc;drent bec &agrave; barbe just&eacute;ment d'l'aut' c&ocirc;t&eacute; du foss&eacute; o&ugrave;-est qu&eacute; j'tais &agrave; attendre pour m'n oncl'ye Charles tchi v'nait tr&eacute;jous r'muer sa vaque &agrave; bein pr&egrave;s dans chu temps-l&agrave;. Ouaithe qu&eacute; j'tais acouo mousse, j'avais d&ecirc;j&agrave; ou&iuml; qu&eacute; l's &ecirc;couteurs sont des menteurs, et j'avais qu&acirc;si envie d'm'&ecirc;carter pour n'&ecirc;couter pon lus conv&egrave;rs&acirc;tion mais j'd&eacute;cidis d'rester trantchil. D&eacute; chein qu&eacute; j'peux m'en r'so&ucirc;v'n&icirc;n, la conv&egrave;rs&acirc;tion fut tchiquechose comme chen'ch&icirc;n :-<br/>
<br/>
<br/>
<table cellspacing="0" cellpadding="4" border="0" width="95%">
  <tr>
    <td>
      Missis X:
    </td>
    <td>
      Hello, man p'tit. Tch'il &acirc;ge qu&eacute; tu-as?
    </td>
  </tr>
  <tr>
    <td>
      L&eacute; Mousse:
    </td>
    <td>
      Huit ans, Missis!
    </td>
  </tr>
  <tr>
    <td>
      Missis X:
    </td>
    <td>
      (En r'gardant l'pannyie)&nbsp;D&eacute; io&ugrave; qu'tu r'veins?
    </td>
  </tr>
  <tr>
    <td>
      L&eacute; Mousse:
    </td>
    <td>
      D'la boutique.
    </td>
  </tr>
  <tr>
    <td>
      Missis X:
    </td>
    <td>
      Est-che &agrave; La Fontaine qu&eacute; ta m'm&egrave;e fait sa boutiquethie?
    </td>
  </tr>
  <tr>
    <td>
      L&eacute; Mousse:
    </td>
    <td>
      Nann&icirc;!
    </td>
  </tr>
  <tr>
    <td>
      Missis X:
    </td>
    <td>
      O&ugrave;-est qu'ch'est, don?
    </td>
  </tr>
  <tr>
    <td>
      L&eacute; Mousse:
    </td>
    <td>
      Siez Mess Hamon.
    </td>
  </tr>
  <tr>
    <td>
      Missis X:
    </td>
    <td>
      Ta m'm&egrave;e acate-t-alle acouo &agrave; cr&eacute;dit?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon!
    </td>
  </tr>
  <tr>
    <td>
      Missis X:
    </td>
    <td>
      Eh bein, as-tu payi pour chein qu'tu-as acat&eacute;?
    </td>
  </tr>
  <tr>
    <td>
      L&eacute; Mousse:
    </td>
    <td>
      Oui!
    </td>
  </tr>
  <tr>
    <td>
      Missis X:
    </td>
    <td>
      Tch'est qu'tu-as acat&eacute;, don?
    </td>
  </tr>
  <tr>
    <td>
      L&eacute; Mousse:
    </td>
    <td>
      Un s&ucirc;ffliet!
    </td>
  </tr>
  <tr>
    <td>
      Missis X:
    </td>
    <td>
      Iun d'deux sou?
    </td>
  </tr>
  <tr>
    <td>
      L&eacute; Mousse:
    </td>
    <td>
      I' n'en vendent pon pour deux sou a ch't heu!
    </td>
  </tr>
  <tr>
    <td>
      Missis X:
    </td>
    <td>
      Combein tch'i' t'ont ch&egrave;rgi?
    </td>
  </tr>
  <tr>
    <td>
      L&eacute; Mousse:
    </td>
    <td>
      Quat' sou.
    </td>
  </tr>
  <tr>
    <td>
      Missis X:
    </td>
    <td>
      Tch'est qu'tu-as dans tan pannyi?
    </td>
  </tr>
  <tr>
    <td>
      L&eacute; Mousse:
    </td>
    <td>
      Des mannes &agrave; fou pour les tchuthieurs!
    </td>
  </tr>
  <tr>
    <td>
      Missis X:
    </td>
    <td>
      Affront&eacute;! J'm'en vais l'dithe &agrave; tan p'p&egrave;e!
    </td>
  </tr>
  <tr>
    <td>
      L&eacute; Mousse:
    </td>
    <td>
      Ch'est li tchi m'a dit d&eacute; l'dithe &egrave;s cheins tchi m&eacute; d'mandent!
    </td>
  </tr>
  <tr>
    <td>
      Missis X:
    </td>
    <td>
      A-t-i' acat&eacute; d'la rente &agrave; ches drein, tan p'p&egrave;e?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      A-t-i' acouo rembours&eacute; la rente tch'i' dait &agrave; san cou&ocirc;s&icirc;n Douard de Ste. Mathie?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Ta m'm&egrave;e 'tait-alle dans l'testament d&eacute; s'n oncl'ye tch'est mort &agrave; La C&ocirc;te?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Ta soeu est-alle acouo engagie &agrave; chu Mess Betchet-l&agrave; tchi va la r'condithe au d&icirc;nmanche au s&eacute;?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      A-t-i' des sou?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Ch'tait-i' un neu fa qu'tan p'p&egrave;e avait &agrave; l'ent&egrave;rrement d'tan cou&ocirc;s&icirc;n La&iuml;sse vendr&eacute;di pass&eacute;?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Ch'tait un mo chap&eacute; tch'il avait. O&ugrave;-est tch'est san bil tappeur?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Avait-i' fait san testament, l'cou&ocirc;s&icirc;n La&iuml;sse?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Iut-i' du feu d'satchi quand tan p'p&egrave;e r'v&icirc;nt caud d'baithe d&eacute; l'&ecirc;lection pour D&eacute;put&eacute;?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon; j'tais couochi quand i' r'v&icirc;nt!
    </td>
  </tr>
  <tr>
    <td>
      Missis X:
    </td>
    <td>
      Pour tch'est tch'i' votit?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      La soeu d'ta grand'm&eacute;the a-t-alle acouo ses rhonmatisses?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon - ou' cliopinne!
    </td>
  </tr>
  <tr>
    <td>
      Missis X:
    </td>
    <td>
      Va-t-alle acouo &agrave; l'Assembli&eacute;e siez la tante V&icirc;ne?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Es-t-alle acouo sus la p&acirc;raisse?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Combein qu'tan p'p&egrave;e vend ses p'tits couochons?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Perdit-i' des sou sus ses&nbsp;tonmates&nbsp;l'ann&eacute;e pass&eacute;e?
    </td>
  </tr>
  <tr>
    <td>
      L&eacute; Mousse:
    </td>
    <td>
      J&eacute; n'sai pon.
    </td>
  </tr>
  <tr>
    <td>
      Missis X:
    </td>
    <td>
      Tu n'sai rein, don?
    </td>
  </tr>
  <tr>
    <td>
      L&eacute; Mousse:
    </td>
    <td>
      Nan!
    </td>
  </tr>
  <tr>
    <td>
      Missis X:
    </td>
    <td>
      Tu sai bein dithe: &quot;J&eacute; n'sai pon!&quot; dgia!
    </td>
  </tr>
  <tr>
    <td>
      L&eacute; Mousse:
    </td>
    <td>
      V&eacute;the: ma m'm&egrave;e m'a dit tch'i' faut tr&eacute;jous dithe chen'na quand tchitch'un &ecirc;prouve &agrave; m'haler les v&egrave;rs du nez!
    </td>
  </tr>
  <tr>
    <td>
      Missis X:
    </td>
    <td>
      P'tit affront&eacute;! Va-t-en siez t&eacute;!
    </td>
  </tr>
  <tr>
    <td>
      L&eacute; Mousse:
    </td>
    <td>
      A b&eacute;t&ocirc;t, Missis!
    </td>
  </tr>
</table>

<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a HREF="gdfaspi.html">Eune langue d'aspi!</a><p>
<li><a href="innocence.html">L'Innocence</a><p>
<li><a HREF="gdfmiecmin.html">Rencontre &agrave; mi&eacute;-c'min!</a><p>
<li><a href="gdfsaipon.html">J&eacute; n'sai pon!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfaspi2.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
</HTML>

