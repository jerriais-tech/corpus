<HTML>

<!-- Mirrored from members.societe-jersiaise.org/geraint/jerriais/ercordees.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Des pi&egrave;ches &egrave;rcord&eacute;es</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Des pi&egrave;ches &egrave;rcord&eacute;es</h2></font></center><p><br>
<br>
I' y'a tchiques ann&eacute;es quand j'enseignais l'J&egrave;rriais es cl&acirc;sses du s&eacute;, iun d'mes &ecirc;tudiants - un bantchi angliais - m&eacute; d'mandit d'&egrave;rcorder deux'trais pi&egrave;ches d&eacute; po&eacute;sies et d'prose en J&egrave;rriais &ecirc;crites par d&eacute; fanmeux auteurs. Et, don eune bouonne s&eacute;th&eacute;e j'nos y m&icirc;nmes &agrave; tigue d&eacute; corps et j'&egrave;rcord&icirc;mes onze pi&egrave;ches et l'r&ecirc;sultat est eune cassette qui couort pour &agrave; peu pr&egrave;s eune heuthe.<br>
<br>
N&eacute; v'ch&icirc;n eune bouonne pi&egrave;che d&eacute; prose par Sidney W. Bisson M.A. Ma&icirc;tre d'&Ecirc;cole au College Victoria dans man temps, et pus tard Avocat d'la Cour Rouoyale et Greffier Judiciaire.<br>
<br>
<a href="mauves.html">Les Mauves</a><br>
<br>
 Chutte pi&egrave;che-chin fut &eacute;crite par <a href="gwdec.html">George William d&eacute; Carteret</a>, un St. Pi&eacute;rrais, n&eacute; en avri, 1869 et d&eacute;c&eacute;d&eacute; le 4 d&eacute; septembre, 1940. Le Sieur d&eacute; Carteret 'tait f&egrave;rmyi dans sa p&acirc;raisse natale et fut&nbsp;&nbsp;&nbsp;&nbsp;&nbsp;&nbsp;&nbsp;&nbsp;S&eacute;gr&eacute;taithe de l'Union des F&egrave;rmi&egrave;rs d&eacute; l'&Icirc;le pour tchiques ann&eacute;es. Il &ecirc;crivit eune m&acirc;sse d'articl'yes et d'v&egrave;rsets, - la grand' partie souos l'nom d'plieunme du Cahouain, pour les Chroniques d&eacute; J&egrave;rri chaque sanm'di. R'citeux et conm&eacute;dien auve l'&icirc;ntellect d'un savant.<br>
<br>
La Chasse &agrave; la Souothis <br>
Eune D&eacute;put&acirc;tion.<br>
<br>
Les versets tchi sievent sont l'histouaithe d'un janne homme qui fut enr&ocirc;l&eacute; dans la Milice en 1900 - eune vraie conm&eacute;die, mais j&eacute; n'savons pas l&eacute; nom d'l'auteur.<br>
<br>
Comment Qu&eacute; J'fus Enr&ocirc;l&eacute; Dans La Milice<br>
<br>
 Ches v&ecirc;rsets-ch&icirc;n par l&eacute; fanmeux Docteu <a href="lemaistre.html">Fra&icirc;nque L&eacute; Maistre</a>, l'auteur du Dictionnaire Jersiais-Fran&ccedil;ais et des chentaines d'articl'yes et d'v&egrave;rsets en J&egrave;rriais, nos donnent eune bouonne id&eacute;e d'la vari&ecirc;t&eacute; d'temps que j'avons ich&icirc;n en J&egrave;rri.<br>
<br>
<a href="tchitemp.html">Tchi Temps</a>.<br>
<br>
Ches deux'trais v&egrave;rsets, par Madanme Amelia Perchard - qu'a tr&eacute;jous &ecirc;crit souos l'nom d'plieunme d&eacute; <a href="perchard.html">A.L.P.</a> - nos montrent comment qu'la vie peut &ecirc;tre duthe pour un &ecirc;fant. Amelia, qui pale du bou&ocirc;n St. Martinnais a &ecirc;crit des douzaines de bouonnes articl'yes et d'v&egrave;rsets entouor le temps, la natuthe, la campangne, l'histouaithe d&eacute; J&egrave;rri, et c&eacute;t&eacute;ra, et ou contribue r&eacute;dguli&eacute;thement &egrave;s Nouvelles Chroniques du Don Balleine sans p&acirc;ler d&eacute; toutes ses contributions a l'Eisteddfod ava&ucirc; l's ann&eacute;es.<br>
<br>
<a href="tchivie.html">Tchi Vie</a>.<br>
<br>
L&eacute; dgialogue tchi siet, ercite auve Mde. Adeline King, fut &ecirc;crit par l&eacute; fanmeux <a href="lefeuvre.html">George Francis L&eacute; Feuvre</a> ou George d'La Forge, san nom d'plieunme. Ses deux livres, <a href="gdfjerrijadis.html">J&egrave;rri Jadis</a> et Histouaithes et Gens d'J&egrave;rri fournissent eune m&acirc;sse d'&icirc;nform&acirc;tion, entouor sa vie et s'n enraichinnement Jerriais. Il &ecirc;crivit des chentaines d'articl'yes pour la G&acirc;zette du S&eacute; et, auve ses deux livres, v'l&agrave; tchi constitue eune production abondante d&eacute; toute la litt&eacute;ratuthe d&eacute; J&egrave;rri.<br>
<br>
La Biche Est Dans Les Chours.<br>
<br>
Chutte pi&egrave;che-ch&icirc;n est par <a href="brambilo.html">Philippe Le Sueux Mouothant</a>. Il &ecirc;crivait souos l'nom d'plieunme de Bram Bilo et 'tait p't&ecirc;tre le miyeu auteur d&eacute; J&egrave;rriais d'son temps et La Vendue ieune d&eacute; ses miyeuthes.<br>
<br>
<a href="vendue.html">L&eacute; Chent'nyi Bram &agrave; La Vendue</a>.<br>
<br>
Ches v&egrave;rsets sentimentals f&ucirc;tent &ecirc;crits par <a href="pwluce.html">Philippe William Luce</a>, ne l&eacute; 17 d&eacute; d&eacute;zembre, 1882, &agrave; St. Louothains et dec&eacute;d&eacute; l&eacute; 20 d'Juilet, 1966 au Cannada. Il &ecirc;crivait souos l'nom d'plieunme d&eacute; Philippe d&eacute; la Golarde et 'tait, comme son fr&eacute;the E.J. Luce, consid&eacute;th&eacute; iun des miyeu compositeurs d&eacute; farces, p'tites conm&eacute;dies amusantes et d'chansons d&eacute; son temps.<br>
<br>
<a href="mangrandpethe.html">Man Grand-P&eacute;the</a><br>
<br>
Ches v&egrave;rsets, hardi amusants, f&ucirc;drent compos&eacute;s par<a href="picot.html"> Jean Picot</a>, le p&eacute;the d&eacute; la d&eacute;funte Lucille Picot, S&eacute;gr&eacute;taithe d&eacute; L'Assembli&eacute;e d'J&egrave;rriais pour bein d's ann&eacute;es. I' fut n&eacute; &agrave; St. H&eacute;lyi l&eacute; 4 d&eacute; f&eacute;vri, 1846, et mouothit l&eacute; 30 d&eacute; d&eacute;zembre, 1922. Gr&acirc;ce au Bullet&icirc;n d'L'Assembli&eacute;e nou conna&icirc;t pus d'trais chents v&egrave;rsets par ch't auteur et chein tchi siet en sont parmi d'ses millieurs - et hardi amusants.<br>
<br>
<a href="picnic.html">Not' Picnic</a>.<br>
<br>
Et finnalement, acouo deux'trais v&egrave;rsets par Jean Picot.<br>
<br>
<a href="casaque.html">Ma Vielle C&acirc;saque</a><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="auteurs.html">L's auteurs d'la langue J&egrave;rriaise</a><p>

</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ercordees.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
