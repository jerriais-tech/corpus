<HTML>

<!-- Mirrored from members.societe-jersiaise.org/geraint/jerriais/camarade.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Tchesque est dev'nu d'mes camarades d'&ecirc;cole.</TITLE>
<META  name="keywords" content="Jerriais, poetry, school, education">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Tchesque est dev'nu d'mes camarades d'&ecirc;cole.</h2>

<I>Vers - D&eacute;di&eacute;s &agrave; man vier ma&icirc;tre.</I><P></font></center><p>

<CENTER><TABLE><TR><TD>
J'm'envais t&acirc;chi d'vos raconter<BR>
Aussi bein que j'peux man rapp'ler<BR>
Tches-qu'est dev'nu des garnements<BR>
Avec tchi j'passi man jeune temps;<BR>
Mais d&eacute; m&eacute; m&ecirc;me j&eacute; n'p&acirc;l'lai pon,<BR>
Car j&eacute; n'puorraie en dithe rein d'bon.</P>

<P>Ch'est vrai q'yen a hardi q'd&ecirc;ja<BR>
J'ai oubli&eacute; d'pis chu temps l&agrave;;<BR>
D'autres qu&eacute; j'nai jamai, perdu d'veux<BR>
Car jamais n'ont sorti d'siez yeux<BR>
A la m&ecirc;me pi&egrave;che ils ont rest&eacute;<BR>
D'pis qu'ils 'taient mousses, au jour d'anniet.</P>

<P>Y'en a yun d'yeux qu'est cordon'nyi<BR>
I s&eacute; r'connait dans san m&ecirc;tchi,<BR>
Tout l'long du jour raide i travaille<BR>
Et d'bouan t'cheu sus san tchui camaille<BR>
I n'souffre pas du mauvais temps<BR>
Pis qui n'travaille qu&eacute; par d&eacute;dans.</P>

<P>Y'en a y'un qu'est achteu causeux,<BR>
Et d'travas ch't'&icirc;na n'a pas d'peux;<BR>
Il est mathi&eacute; et a d's'esfants<BR>
Quoique ses mousses n&eacute; sont pas bein grands;<BR>
Siez san p&ecirc;the i v'a travailli,<BR>
L'commerce pus tard es'sa pour li.</P>

<P>Un autre est <I>clerk</I> sus la cauchie<BR>
La pipe au bec, la p'yiume sus l'ouie,<BR>
I l'is fallit d'l'&eacute;ducation<BR>
Pour pouv&eacute; suivre sa vocation,<BR>
D'jaunes bottes, d&eacute; gants, d'fin drap s'habille,<BR>
Fait l'moussieu parce qu'il est en ville.</P>

<P>Y'en a plusieurs au <a href="cannada.html">Canada</a>,<BR>
M&ecirc;me y'en a qu'ont lus siez-yeux l&agrave;;<BR>
Chest un payi fr&eacute;, mais bein sain,<BR>
Les siens qu'y sont lus y p'yaisent bein<BR>
Et n&eacute; r'vennent pas souvent:- T'chique fais<BR>
I restent l&agrave;, ne r'vennent jamais.</P>

<P>L'pus aufai d'tous est pedagogue<BR>
P't'&ecirc;tre q'nou l'verra bouan astrologue,<BR>
Il est tr&eacute;jous &agrave; &ecirc;tudi&eacute;<BR>
Crai q'jamais n'peut trop en sav&eacute;;<BR>
I s'pyait &agrave; faithe d&eacute; biaux &ecirc;crits<BR>
Et s'exprime d'charme en po&eacute;sie.</P>

<P>Y'un q'avait p't'&ecirc;tre un mio d'orghi<BR>
D'pis chu temps l&agrave; a bein changi,<BR>
Dans une grand' banque en Ang'y&eacute;terre<BR>
Les biaux p'tits jaunes i conte et serre;<BR>
Pus tard p't'&ecirc;tre qu&eacute; nou pourra l'v&eacute;e<BR>
L&eacute; pus grand d'tous les financiers.</P>

<P>Un autre achteu e't imprimeur,<BR>
Pour chonna n'faut pas &ecirc;tre piercheux,<BR>
I' m'a aidjhi dans man travas<BR>
A mettre chun-chin dans l'Alman&acirc;;<BR>
Ch'est <I>man</I> cherv&eacute; qu'a fait la rime,<BR>
Et ch'est <I>ses</I> mains qui vos l'impriment.</P>

<P>Y'en a yun q'est marchand d'padon,<BR>
D&eacute; braies d'b&acirc;sin d'bianch&ecirc;ts d'coton,<BR>
Nou l'vait souvent l'long d'sa boutique<BR>
A r'garder si veint des pratiques,<BR>
Voulous du bon, &agrave; bouan marchi?<BR>
J'vos r'quemandais d'all&eacute; siex li.</P>

<P>Y'un, milicien, a bein gagni<BR>
La m&eacute;daille d'or sus tout Jerri;<BR>
Il a tr&eacute;jous 't&eacute; bouan titheux,<BR>
Avec d'z&ecirc;lingues il 'tait fameux.<BR>
San pyaisi est d'aller chasser<BR>
Toutes sortes d'o&euml;siaux matin et s&eacute;.</P>

<P>Y'en a plusieurs qui sont fermiers<BR>
Et deux-treis bouans t'cherpentchiers,<BR>
Deux fr&ecirc;thes qui sont marchands d'vaisselle,<BR>
D&eacute; bringes et d'bein d'autres &acirc;tivelles.<BR>
Y'en a d'autres qui j'pourrais nommer<BR>
Mais il est presque temps d'tchitter.</P>

<P>J'crai pas q'jamais nou p'yaisse trouver<BR>
Ma&icirc;tre d'&ecirc;cole comme ch't'&icirc;na 'tait<BR>
I n'avait pas peux d'travailli<BR>
Pour pouss&eacute; t'chique bouan &ecirc;coyi,<BR>
Pas d'embarras trop grand pour li.<BR>
D'vos vais apprendre ch'tai san p'yaisi.</P>
&nbsp;<p>
<I><P><a href="pwluce.html">PH'LIP D'LA GOLARDE.</a></P></I>
</TD></TR></TABLE></CENTER>
&nbsp;<p>

<FONT SIZE=2>
<ul>
<li><a href="eduvoc.html">L'&ecirc;duc&acirc;tion</a><p>
<li><a href="jourg.html">L&eacute; grand jour</a><p>
<li><A HREF="escollyi.html">Les pouchettes d'un escollyi</A><p>
<li><A HREF="tchittai.html">Quand j'tchit'tai l'ecole</A><p>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><a href="notchouaix.html">Not' Chouaix</a><p>
<li><a href="savait.html">Tchest qu'en savait l'pus des deux?</a><p>
<li><a href="mannzafou.html">L'Inspecteu' et les Mannz-&agrave;-fou!</a><p>
<li><a href="jannetsw.html">Mes Jannes Jours</a><p>
<li><a href="progresfmh.html">L&eacute; Progr&egrave;s</a><p>
<li><a href="jumelage1.html">Charte d&eacute; Jumelage</a><p>
<li><a href="gdfcmin.html">En c'min p&acirc;ssant</a><p>



</ul>

</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/camarade.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
