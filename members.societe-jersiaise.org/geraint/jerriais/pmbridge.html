<HTML>

<!-- Mirrored from members.societe-jersiaise.org/geraint/jerriais/pmbridge.html by HTTrack Website Copier/3.x [XR&CO'2014], Tue, 15 Jul 2025 14:00:12 GMT -->
<HEAD>
<TITLE>Sus l'Bridge</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Sus l'Bridge</h2>
<br>
Deus-trais sc&egrave;nes.<br></font></center><p><br>
<br>

Moussieu l'Editeu,<br>
<br>
Deus-trais p'tites sc&egrave;nes s&ucirc;s l'bridge tchi pouorraient am&ucirc;s&eacute; vos lecteurs:<br>
<br>
Le Marchand, &#147;Eh ben, man Ph'lip, &egrave;s-tu d'charme?&#148;<br>
<br>
&#147;Pas tant pi&egrave;the, mercie. Biau temps, estche-pas?&#148;<br>
<br>
&#147;V&egrave;the, du noblye temps. As-tu une offre?&#148;<br>
<br>
&#147;N&acirc;nin, je n'fais qu'arriv&eacute;. Tchi prix tchi' sont?&#148;<br>
<br>
&#147;Quarante-quatre. Donne-m&eacute; tan billy&eacute;t.&#148;<br>
<br>
&#147;Arr&ecirc;tez un mio. Faut vais si j'peux faithe p&ucirc;s.&#148;<br>
<br>
&#147;Y s'sont &agrave; quarante dans tchiques minutes. Donne-m&eacute; tan billy&eacute;t.&#148;<br>
<br>
&#147;Mais pourtchi qu'y d'vallent La cauchie est pliene de batiaux. Et nou m'dit hier que y'avait d'la d'mande. Je n'comprends pas chonna.&#148;<br>
<br>
&#147;Y'a ben d'autres choses que tu n'comprends pas. T'en vas tu m'donn&eacute; tan billy&eacute;t.&#148;<br>
<br>
&#147;Mais pourch &ecirc;tre si pr&ecirc;ssi, y faut m'donn&eacute; l'temps. Si je n'peux pas faithe p&ucirc;s j&eacute; r'veindrai vos r'trouv&eacute;&#148; (y s'en va).<br>
<br>
Le marchand, &#147;J'&eacute;thais gagi que j'le tenais pourtant, mais y sont si toignes, les Saint-Ouennais&#148; (y va p&ucirc;s lien pour t&acirc;chi d'trouv&eacute; un Saint-Cli&eacute;mentais tch'est un mio b&ecirc;tasse).<br>
<br>
<CENTER>* * *<br>
</CENTER><br>
&#147;Y sont belles, tes patates. Combain tchi font? Chinq cabots la p&egrave;rque?&#148;<br>
<br>
&#147;Ah, grand doux, nouff&eacute;. Un chent au tout p&ucirc;s. Jamais j'n'avais yeu une su faillyie r&eacute;colte. Je n'pouorrai jamais p&eacute;yi mes dettes.&#148;<br>
<br>
&#147;R'garde, j'ai cru des patates toute ma vie, et si les tch&eacute;nnes ne font pas au tout mains quatre cabots et d'mi, y faut craithe que j'n'y connais rain. Combain qu'tu'en as ocquo?&#148;<br>
<br>
&#147;Dans les douze vr&eacute;gies&#148;<br>
<br>
&#147;Eh ben, j't'les prendrai &agrave; quatre cabots. Est-che un bardgin?&#148;<br>
<br>
&#147;Ah, n&acirc;nin, j'aime m&ucirc;s ristchi, &eacute;pis ils ont font touos les jours&#148; (y dit &agrave; b&eacute;t&ocirc;t).<br>
<br>
L'autre: &#147;Le fichu menteux!&#148;<br>
<br>
<br>
<center>* * *</center><br>
<br>
&#147;N'y'a pas d'halle &agrave; matin. Tch&egrave;sque ils ont don?&#148;<br>
<br>
&#147;Ch'est l&ucirc;s vieilles farces. Y font la mine tch'y n'ont pas d'ordres, pour rabattre le prix.&#148;<br>
<br>
&#147;N'en v'la yun, pourtant, tch'y m'avait vendu du gou&acirc;no. J'm'en vais l'y d'mand&eacute; de m'faithe un bid, car j'ai promint &agrave; la bouonnefemme d'&ecirc;tre r'venu pour din&eacute;&#148; (y s'en va et r'veint dans tchiques minutes).<br>
<br>
L'autre: &#147;Eh ben, as-tu vendu?&#148;<br>
<br>
&#147;N&acirc;nin, ma f&eacute;. Le balloque n'a pas m&ecirc;me voulu m'faithe une offre. Et avec chonna y m'a fait laie mine.&#148;<br>
<br>
&#147;Avais-tu pay&eacute; pour tan gou&acirc;no?&#148;<br>
<br>
&#147;Oui, pour l'av&eacute; &agrave; miyeu marchi&#148;<br>
<br>
&#147;Pou&ocirc;re b&ecirc;te! Pas &ecirc;tonnant tch'i n'a pas accat&eacute; tes patates, mais r'garde-le, tch'y court ach'teu apr&egrave;s le viage tchi veint d'p&acirc;ss&eacute; s&ucirc;s l'bridge. Chu fermyi-l&agrave; avait p&ucirc;s d'avis qu't&eacute;, san gou&acirc;no tait payable &agrave; la saison.&#148;<br>
<br>
&#147;Si ch'est d'm&ecirc;me j's&eacute;thai m&ucirc;s l'ann&eacute;e tchi veint, mais qu'chu fripon-l&agrave; ne r'veinne pas t&acirc;chi de m'vendre du gou&acirc;no, ou j'mettrai l'tchan &agrave; banon.&#148;<br>
<br>
<center>* * *</center><br>
<br>
&#147;As-tu vendu?&#148;<br>
<br>
&#147;Oui? Quarante-sept. Et t&eacute;, tch&egrave;sque tu'as fait?&#148;<br>
<br>
&#147;Et d'mi. Tu'as tait trop pr&ecirc;ssi d'rendre.&#148;<br>
<br>
&#147;Et pourtant, l'pend'loque m'a juth&eacute; que personne n'avait fait p&ucirc;s. Arr&ecirc;te que je l'rencontre. J'm'en vais vous y'en chant&eacute;.&#148;<br>
<br>
&#147;Inutile, man vieux, chais marchands-l&agrave; ont la p&eacute; si &eacute;paisse que des r'proches n'ont pas p&ucirc;s d'effet que d'iau s&ucirc;s l'dos d'un canard. T'en veins-tu prendre tchiquechose?&#148;<br>
<br>
&#147;Aussi ben, car je n's'y pas pr&ecirc;ssi mais j'n'oubli&eacute;thai pas chu marchand-l&agrave;!&#148;<br>
<br>
<i><a href="lebrocq.html">Ph'lip</a><br>
Les Chroniques de Jersey 23/6/1951</i><br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmfarming.html">Is Farming Worthwhile?</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="saison.html">La Saison des Patates</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="painfermiers.html">P&icirc;teur et les Fermi&egrave;rs</a><p>
<li><a href="painconduct.html">Most Reprehensible Conduct of Our Employe</a><p>
<li><a href="fermi.html">Les Mins&eacute;thes d'un Fermi</a><p>

<li><a href="cahouain_bridge1920.html">Le sujet d'conversation ches jours ichin a 't&eacute; la frumethie du &quot;Bridge&quot;</a><p>
<li><a href="cahouain_bridge1920b.html">Je pense bain, gar&ccedil;ons qu'ous &ecirc;tes tous bain tchuthieux</a><p>
<li><a href="bananarepublic.html">Un bailliage &agrave; bananes?</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmbridge.html by HTTrack Website Copier/3.x [XR&CO'2014], Tue, 15 Jul 2025 14:00:12 GMT -->
</HTML>
