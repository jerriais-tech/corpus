<HTML>

<!-- Mirrored from members.societe-jersiaise.org/geraint/jerriais/actes8_biblye.html by HTTrack Website Copier/3.x [XR&CO'2014], Tue, 15 Jul 2025 14:09:16 GMT -->
<HEAD>
<TITLE>Actes des Ap&ocirc;tres, Chapitre 8</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Actes des Ap&ocirc;tres, Chapitre 8</h2></font></center><p>

<center><font color="#215e21"><h3>Chapitre 8, v&egrave;rsets 26-39</h3></font></center>
Mais un m'sagi du Seigneu dit &agrave; Ph'lip: &quot;L&egrave;ve-t&eacute; et va sus l'Sud, ava&ucirc; l&eacute; c'm&icirc;n tchi m&egrave;ne d&eacute; J&eacute;thusalem &agrave; Gaza par l&eacute; d's&egrave;rt!&quot;<br/>
<br/>
Et i' s'en fut et v'l&agrave; tchi 'tait v'nu &agrave; J&eacute;thusalem pouor la priethie un &Ecirc;tchopien, un consilyi d'la Candace, la reine des &Ecirc;tchopiens, tchi gardait sa tr&eacute;s&ocirc;r'rie &agrave; lyi. I' s'en r'allait, assis dans sa c&acirc;rrosse et 'tait &agrave; li&eacute;the l&eacute; livre du proph&egrave;te Esaie. Et l'Esprit dit &agrave; Ph'lip: &quot;Appr&egrave;che-t&eacute; et monte dans sa c&acirc;rrosse!&quot;<br/>
<br/>
Et Ph'lip en couothant &agrave; li ou&iuml;t qu'i' 'tait &agrave; li&eacute;the l&eacute; proph&egrave;te Esaie et l&icirc; dit: &quot;Comprann'-ous chein qu'ous &ecirc;tes &agrave; li&eacute;the?&quot;<br/>
<br/>
Et i' l&icirc; r&ecirc;ponnit, &quot;Coumme tchi qu&eacute; j'peux l'comprendre sans aver tchitch'un &agrave; m'l'explyitchi?&quot; Et i' fit monter Ph'lip dans sa c&acirc;rrosse. Assa l&eacute; but du livre qu'i' 'tait &agrave; li&eacute;the 'tait ch't&icirc;-ch&icirc;n: &quot;I' 'tait coumme eune br&eacute;bis pr&icirc;nse pouor la tue&ucirc;thie, et coumme un angn&eacute; teu pouor la tou&ocirc;th'thie, et i' n'ouvrit pon sa bouoche. &Eacute;tant du b&egrave;rcas d'falaise, nou n'l'&ecirc;coutait pon: tchi qui savait ses gens? Ch'est en tchi i' 'tait cop&eacute; hors du monde.&quot;<br/>
<br/>
Et l'&Ecirc;tchopien dit &agrave; Ph'lip: &quot;Entouor tchi qu'i' dit chennech&icirc;n, chu proph&egrave;te? Entouor li-m&ecirc;me ou un aut'?&quot;<br/>
<br/>
Ph'lip don en c'menchant d'auve ch't' &ecirc;crituthe-l&agrave; l&icirc; baillit la bouonne nouvelle entouor J&eacute;s&ucirc;. Et coumme il' allaient ava&ucirc; lus c'm&icirc;n, i' v&icirc;ntent &agrave; un dou, et l'&Ecirc;tchopien dit, &quot;N&eacute; v'ch&icirc;n d&eacute; l'ieau. Tch'est qui m'emp&ecirc;che d'&egrave;rch&eacute;ver la lav'thie?&quot; Et i' c'mandit qu'la c&acirc;rrosse f&ucirc;sse arrou&eacute;e d'en par l&agrave;, et les deux dg'ieux d'val&icirc;tent dans l'ieau et Ph'lip l&icirc; baillit la lav'thie. Et quand i' sort&icirc;tent d&eacute; l'ieau, l'Esprit du Seigneu c&acirc;rrit Ph'lip hors d&eacute; l&agrave;, et l'&Ecirc;tchopien n&eacute; l'viyait d'aut' mais s'en r'fut tout r&ecirc;joui.<br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="actes_biblye.html">L's Actes des Ap&ocirc;tres</a><p>
<li><a href="actesi.html">L's Actes: chapitre 1</a><p>
<li><a href="actes2_biblye.html">L's Actes des Ap&ocirc;tres: 2</a><p>
<li><a href="actes2b.html">Actes, Chapitre 2, v&egrave;rsets 1-14</a><p>
<li><a href="actes2a.html">Actes, Chapitre 2, v&egrave;rsets 36-42</a><p>
<li><a href="actesiii.html">Actes 3</a><p>
<li><a href="actesiv.html">L's Actes des Ap&ocirc;tres, Chap&icirc;tre 4</a><p>
<li><a href="actes5_biblye.html">L's Actes des Ap&ocirc;tres: 5</a><p>
<li><a href="actes7_biblye.html">L's Actes des Ap&ocirc;tres: 7</a><p>

<li><a href="actes9.html">L's Actes des Ap&ocirc;tres: 9</a><p>
<li><a href="actesix.html">L's Actes des Ap&ocirc;tres, chapitre neuf, v&egrave;rsets v&icirc;ngt-six &agrave; trente</a><p>
<li><a href="actesixa.html">L's Actes des Ap&ocirc;tres, Chapitre neuf, v&egrave;rsets v&icirc;ngt-six &agrave; trente'tch'ieune</a><p>
<li><a href="actesixb.html">L's Actes des Ap&ocirc;t's, Chapitre 9, v&egrave;rsets 36 &agrave; 43</a><p>
<li><a href="actes10_biblye.html">L's Actes des Ap&ocirc;tres: 10</a><p>
<li><a href="actes15_biblye.html">L's Actes des Ap&ocirc;tres: Chapitre 15</a><p>
<li><a href="actes16_biblye.html">L's Actes des Ap&ocirc;tres: 16</a><p>
<li><a href="actes20_biblye.html">L's Actes des Ap&ocirc;tres: 20</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/actes8_biblye.html by HTTrack Website Copier/3.x [XR&CO'2014], Tue, 15 Jul 2025 14:09:16 GMT -->
</HTML>

