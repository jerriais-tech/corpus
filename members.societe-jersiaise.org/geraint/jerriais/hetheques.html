<HTML>

<!-- Mirrored from members.societe-jersiaise.org/geraint/jerriais/hetheques.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
<HEAD>
<TITLE>La machinne &agrave; &eacute;th&ecirc;ques</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La machinne &agrave; &eacute;th&ecirc;ques</h2></font></center><p>

Not' vier oncle, qua viagi, nos contait unn'bord&eacute;e pour unn'petite machinne qu'il avait veu travaillyi en Am&eacute;thique. Pour les grand mangeurs d&eacute; paisson, - s&eacute; faisait-y - oull' tait f&acirc;meuse; ou z'av&ecirc;tes vot' paisson sus vot' assiette, est-che pon? eh bein, ou pren&ecirc;tes chutte p&eacute;tite machinne ichin, et y n'yiavait qu'a la pliaichi endrait vous et tou&ocirc;ner, unn' manni&egrave;the d&eacute; manivelle, et dans un clin d'ji ou s&eacute; mettait en travas: chen qui y'iavait d&eacute; bon du paisson s'en allait drait ava&ucirc;t vot' g&ocirc;si, et les &eacute;th&ecirc;ques &eacute;taient fliantchies dans l'&acirc;tre ou dans l&eacute; mitan d&eacute; l'aire! pas b&eacute;soin d&eacute; s&eacute; salir des daigts &agrave; l&egrave;s &egrave;spinotchi, et quand nou s'tait pressis y'avait d&eacute; l'avanche, pardingue! &#8230; Mais unn'fais s'arrivit un triste accident - un mani&egrave;the d'achocre qui voulait s'en servi tou&ocirc;ni la manivelle &agrave; l'arbours &#8230; et ou pouvez bein d'vinner chen qu'en d'vint; chu pou&ocirc;re baloque l&agrave; fut si d'jantrement stoff&eacute; d&eacute; &eacute;th&ecirc;ques, qu&eacute; quand y vint &agrave; l'hopit&acirc;, y futhent trais s'maines d&eacute; temps d&eacute;vant pouver l'y haller sa qu'minse!<br/>
<br/>

Ou paslez d&eacute; vos grand' t'cherrues, gar&ccedil;ons, s'er f&icirc;t not' Oncle. - ch'est en Am&eacute;thique qui faut en vais. - Unn' fais j'&eacute;tions &agrave; tou&ocirc;ner unn' grand pi&egrave;che de terre qui n'avait j&agrave;mais 'tait tchulbut&egrave;e - y'iavait yieu unn' for&ecirc;t l&agrave; d&eacute;-vant et tout &eacute;tait plien d&eacute; gros trontchets, mais nou labou&ocirc;thait entre du m&ucirc;s qu'nou pouvait, et j'avions unn' quarantaine de boeu's att'l&egrave;s &agrave; nou tcherrue, et j&eacute; fut entre les manchots pour pus d&eacute; huit jours d&eacute; temps - Unn' matin&eacute;e v'l&agrave; t'y pon qu&eacute; les fiers tappent raide dans un gros choutchet d&eacute; tch&egrave;ne - y m'suthait chinq pi'ds d&eacute; travers en travers - et la tcherrue l&eacute; fendit en deux - Just&eacute;ment l'id&eacute;e m'vint d&eacute; l'ver les gambes en ha&ucirc;t d&eacute; peux d'&ecirc;tre happ&eacute; entre l&eacute; bouais quand y veindrait a s'er frumer et j&eacute; cryiais en &ecirc;tre clyai, quand v'la t'y pon qu&eacute; la craque s&eacute; rappr&egrave;che tout d'un coup et m&eacute; v'la happ&eacute; dans l&eacute; fichu choutchet par l&eacute; fond des braies! - J'&eacute;tais mall'ment prins, mais cryious que j'en laissi cou&ocirc;rre les manchots? pas du tout - et les boeu's hallaient et hallaient tout l'temps, mais rein n&eacute; dounnait. Enfin &ocirc;pr&egrave;s les aver laissi erprendre lus vent, car les b&ecirc;tes en 'taient presqu'a but y dounnithent un raide bouan satc'het tous d'un temps, et v'la t'y pon qu&eacute; le trontchet s'en vint, machinnes et tout, et y l'en avait d&eacute; f&acirc;meuses longues, j&eacute; vos l'gage. <br/>
<br/>
&quot;Et vos braies, l'oncle? <br/>
<br/>
Mes braies? si fit-y, y'l'&eacute;taient faites ov d&eacute; bouanne marchandise, et y n'y avait rein d&eacute; trillyi - j&eacute; les ai occuo siez-nous.<br/>
<br/>
<br/>
Un' individu, raide gris, erv&eacute;nait d&eacute; f&ecirc;te - &agrave; mi&eacute; qu'min d&eacute; si&egrave;z-l'y l&eacute; pi'd l'y manque, y s'estravelle dans la route, et y s'endort la. Unn' vielle b&ecirc;te &agrave; saie qui s'&eacute;tait abannoun&eacute;e s'en vint fousnotter alentou d&eacute; l'y, et s&eacute; mins &agrave; ligoua&icirc;si sa fache. Not' houmme s&eacute; resville &agrave; maintchi et crie: Allons, allons, tch'est qui r'est occuo &agrave; m'embrasshi? Ou vyiz bein comme les hardelles sont tr&eacute;jous &agrave; m&eacute; faithe la carre!<br/>
<br/>
<a href="picot.html">J.P.</a> <br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="machinne.html">Tchiques machinnes en J&egrave;rriais</a><p>
<li><a href="machinnnie2017.html">Chein qu'nou sait faithe atout la machinn'nie</a><p>
<li><a href="steamroller.html">Le Rouleux de St. Louothains</a><p>
<li><a href="potatoeradicator.html">Snatcher and Peelem's Potato Eradicator</a><p>

<li><a href="tchesus.html">Chanson des Grands Tch&eacute;sus</a><p>
<li><a href="grand_tchethue.html">&Agrave; la Grand' Tch&eacute;thue aut'fais, et c&eacute;t&eacute;ra</a><p>
<li><a href="grand_tchethue2.html">La Grand' Tch&eacute;thue</a><p>
<li><a href="painplough.html">How Mister Pain Goes to Plough</a><p>
<li><a href="touonnnie.html">La Tou&ocirc;nn'nie du temps p&acirc;ss&eacute;</a><p>
<li><a href="tcherrue.html">La Grand' T'cherrue</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/hetheques.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
</HTML>

