<HTML>

<!-- Mirrored from members.societe-jersiaise.org/geraint/jerriais/jeanviii31.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
<HEAD>
<TITLE>La Bouonne Nouvelle s'lon Jean, Chapitre 8</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, Chapitre 8</h2></font></center><p>

<center><font color="#215e21"><h3>V&egrave;rsets 1-2</h3></font></center>

Mais J&eacute;s&ucirc; s'en fut au Mont &egrave;s Olivi&egrave;rs, et he&ucirc;thivement l'mat&icirc;n i' rentrit dans l'bel du Templ'ye et un fliotchet d'monde v&icirc;ndrent &agrave; li et i' s'assi&eacute;vit et s'&ecirc;canchit d'lus ens&icirc;ngni.<br/>
<br/>
<p>&nbsp;</p>

<center><font color="#215e21"><h3>V&egrave;rsets 3-11</h3></font></center>

Assa l's &ecirc;crivains et les Pharisiens am'n&icirc;drent eune femme tch'avait 't&eacute; happ&eacute;e les braies bas &agrave; foutoter. I' la m&acirc;t&icirc;drent l'avant &agrave; li et d&icirc;drent, &quot;Ma&icirc;t', chutte femme-ch&icirc;n a 't&eacute; happ&eacute;e, v&eacute;the, les braies bas &agrave; foutoter. Ch'est en tchi s'lon la louai d'Mo&iuml;se nou-s'est c'mand&eacute; d'tuer d'itelles femmes &agrave; la jou&ocirc;te. Tch'est qu'tu'en dis, t&eacute;?&quot; I' d&icirc;drent chenna ra&icirc;que pouor l'mettre &agrave; l'&ecirc;preuve &agrave; seule f&icirc;n qu'i' p&ucirc;ssent l'atch&ucirc;ser d&eacute; tchiquechose. <br/>
<br/>
Mais J&eacute;s&ucirc; s'adentit et griffouoillit d'tchi dans l'aithe. Mais quandi qu'i' l'talb&acirc;t&icirc;drent atout lus tchestchionn'nie, i' s'&egrave;rdr&eacute;chit et lus dit, &quot;Qu'l&eacute; chein d'entr&eacute; vous tch'est sans p&eacute;ch&eacute; l&icirc; jou&ocirc;te la preunmi&eacute; pi&egrave;rre!&quot; Et i' s'r'adentit et griffouoillit dans l'aithe.<br/>
<br/>
Et quand i' ou&icirc;drent chein qu'i' dit, i' lus en f&ucirc;drent, touos ieux, des pus vi&egrave;rs jusqu'&egrave;s dreins, et J&eacute;s&ucirc; fut la&icirc;ssi &agrave; san tout seu auve la femme l'avant &agrave; li. J&eacute;s&ucirc; s'&egrave;rdr&eacute;chit et l&icirc; dit, &quot;Bouonnefemme, o&ugrave;'est qu'i' sont, t's atch&ucirc;seurs? N'y'a-t-i' fis d'&acirc;me tchi t'a cond&acirc;mn&eacute;?&quot;<br/>
<br/>
Ou dit, &quot;Fis d'&acirc;me, Seigneu.&quot;<br/>
<br/>
Et J&eacute;s&ucirc; dit, &quot;Et m&eacute; j&eacute; n't&eacute; cond&acirc;mne pon nitout. Va et n'p&eacute;che d'aut!&quot;<br/>
<br/>
<p>&nbsp;</p>
<img src="verrinneslveue.jpg" width="242" height="700" alt="" title="" border="0" align="right" />

<center><font color="#215e21"><h3>V&egrave;rsets 12-18</h3></font></center>

&Eacute;pis J&eacute;s&ucirc; lus r'p&acirc;lit, &quot;M&eacute;, j'sis la lueu du monde. L&eacute; chein tchi m'si&eacute;tha n'&eacute;tha janmais &agrave; marchi dans la ni&egrave;rcheu mais s'sa &ecirc;cliaithi atout la vie.&quot;<p>

&Eacute;pis les Pharisiens l&icirc; d&icirc;drent, &quot;Tu'es &agrave; t&ecirc;mouongni entouor t&eacute;-m&ecirc;me - chein qu'tu t&ecirc;mouongne n'est pon don fiabl'ye.&quot;<p>

J&eacute;s&ucirc; r&ecirc;ponnit, &quot;M&ecirc;me si j'sis &agrave; t&ecirc;mouongni entouor m&eacute;-m&ecirc;me, chein qu&eacute; j't&ecirc;mouongne est bein fiabl'ye par cause qu&eacute; j'sai, m&eacute;, d&eacute; iou qu&eacute; j'sis v'nu et iou qu&eacute; j'm'en vais, mais ou n'savez pon, vous, d&eacute; iou qu&eacute; j'sis v'nu et iou qu&eacute; j'm'en vais. Ou jugiz s'lon l's appathences des choses; m&eacute;, j&eacute; n'sis &agrave; jugi fis d'&acirc;me. Tout coumme si j'sis &agrave; jugi, mes jugements ont raison viyant qu&eacute; j&eacute; n'juge pon &agrave; man tout seu - ch'est m&eacute; auve l&eacute; P&eacute;the tchi m'a env'y&eacute;. S'lon vot' louai m&ecirc;me ch'est qu'l&eacute; t&ecirc;mouongnage d&eacute; deux t&ecirc;mouains est fiabl'ye:  j'sis &agrave; t&ecirc;mouongni entouor m&eacute;-m&ecirc;me et l'P&eacute;the tchi m'a env'y&eacute; est &agrave; t&ecirc;mouongni entouor m&eacute;.<p>
<p>&nbsp;</p>

<center><font color="#215e21"><h3>V&egrave;rsets 19-30</h3></font></center><p>
&Eacute;pis i' l&icirc; d&icirc;drent, &quot;O&ugrave;'est qu'est tan P&eacute;the?&quot;<br/>
<br/>
J&eacute;s&ucirc; r&ecirc;ponnit, &quot;Ou n&eacute; m'conna&icirc;ssiz pon, ni man P&eacute;the nitout. S'ou m'conna&icirc;ss&ecirc;tes, ou conna&icirc;tr&ecirc;tes man P&eacute;the.&quot; J&eacute;s&ucirc; dit chennech&icirc;n quandi qu'i' 'tait &agrave; ens&icirc;ngni dans l'bel du Templ'ye du bord d'la tr&eacute;s&ocirc;r'rie, mais fis d'&acirc;me n&eacute; v&icirc;nt l'blioutchi (ch'est en tchi san temps n'tait pon acouo v'nu). &Eacute;pis i' lus r'dit, &quot;J'm'en vais, et ou m'ch&egrave;rch&eacute;thez, mais ou mou&ocirc;rrez dans vos p&eacute;ch&eacute;s. Io&ugrave; qu&eacute; j'vais, ou n'pouvez pon y v'n&icirc;n.&quot; <br/>
<br/>
Les Juis lus entr&eacute;-d&icirc;drent, &quot;Ch'est i' qu'i' s'en va s'm&ecirc;faithe? Ch'est-i' n&eacute; v'l&agrave; pouortchi qu'i' dit, ' Io&ugrave; qu&eacute; j'vais, ou n'pouvez pon y v'n&icirc;n'?&quot;<br/>
<br/>
Mais i' lus en dit pus long, &quot;Ous &ecirc;tes d'ich&icirc;n bas; m&eacute; j'sis d'en haut. Ous &ecirc;tes d&eacute; chu monde-ch&icirc;n, m&eacute; j&eacute; n'sis pon d'chu monde-ch&icirc;n. N&eacute; v'ch&icirc;n pouortchi qu&eacute; j'vos ai dit qu'ou mou&ocirc;rrez dans vos p&eacute;ch&eacute;s. Ch'est en tchi s'ou n'criyiz pon qu&eacute; j'sis l'chein qu&eacute; j'sis, ou mou&ocirc;rrez dans vos p&eacute;ch&eacute;s.&quot;<br/>
<br/>
I' l&icirc; d&icirc;drent, &quot;Tchi qu'tu'es don?&quot;<br/>
<br/>
J&eacute;s&ucirc; lus dit, &quot;L&eacute; chein qu&eacute; j'vos avais dit du c'menchement. Y'a un tas d'tchi qu&eacute; j'pou&ocirc;rrais dithe entouor vous et contr&eacute; vous, mais chein qu&eacute; j'dithai est qu'l&eacute; chein tchi m'a envy&eacute; est vrai, et ch'est chein qu'j'ai ou&iuml; d'li qu&eacute; j'dis au monde.&quot;<br/>
<br/>
Tout coumme i' n'comprannaient pon qu'i' lus p&acirc;lait entouor l'P&eacute;the, et J&eacute;s&ucirc; dit don, &quot;Quand ous &eacute;thez &ecirc;l'v&eacute; l'Fis d'l'Houmme, ou r&eacute;alis'sez qu&eacute; j'sis l'chein qu&eacute; j'sis, et qu&eacute; j&eacute; n'fais rein &agrave; man tout seu mais j'p&acirc;le d&eacute; chein qu'l&eacute; P&eacute;the m'a appr&icirc;ns. Et l'chein tchi m'a envy&eacute; est tr&eacute;jous acant&eacute; m&eacute;; i' n'm'a pon la&icirc;ssi &agrave; man tout seu, car j'fais tr&eacute;jous chein tchi l&icirc; pla&icirc;t.&quot;<br/>
<br/>
Et coumme i' d&icirc;thait ches choses-ch&icirc;n, y'en avait un tas d'monde tchi criyaient en li.<br/>
<br/>
<p>&nbsp;</p>
<center><font color="#215e21"><h3>V&egrave;rsets 31-47</h3></font></center>

&Eacute;pis J&eacute;s&ucirc; dit &egrave;s Juis tchi l'avaient creu, &quot;<I>S'ous d'meuthez dans chein qu'j'ai dit, ous &ecirc;tes bein mes discipl'yes et ou saithez la v&eacute;thit&eacute;, et la v&eacute;thit&eacute; vos lib&eacute;th'tha</I>.&quot;<br>
<br>
I' l&icirc; r&ecirc;ponn&icirc;tent: &quot;<I>J'sommes des d'scendants d'Abr&eacute;han, nous, et j'n'avons janmais 't&eacute; l's escliaves d'autchun houmme; comme tchi don qu'tu dis '<B>Ou s'sez lib&eacute;th&eacute;s</I></B>'?&quot;<br>
<br>
J&eacute;s&ucirc; lus r&ecirc;ponn&icirc;t: &quot;<I>V&eacute;the, v&eacute;the, j'vos dis qu&eacute; l'chein tchi fait du ma est l'escliave du ma; et un escliave n'a pon d'pliaiche pouor tr&eacute;jous dans la fanmil'ye, mais l'fis y d'meuthe pouor tr&eacute;jous. Si ch'est qu'l&eacute; fis vos lib&eacute;th'tha, ou s'sez vra&icirc;nment lib&eacute;th&eacute;s. J'sai bein, m&eacute;, qu'ous &ecirc;tes des d'scendants d'Abr&eacute;han; mais ous &ecirc;tes d&ecirc;t&egrave;rminn&eacute;s d&eacute; m'tuer pa'ce qu&eacute; mes patholes n'ont pon d'&ecirc;ffet en vous. M&eacute;, j'dis chein qu'j'ai veu siez man P&eacute;the, et vous, ou faites chein qu'ous avez veu siez vot' p&eacute;the.</I>&quot;<br>
<br>
I' r&ecirc;ponn&icirc;tent en l&icirc; dithant: &quot;<I>Abr&eacute;han est not' p&eacute;the.</I>&quot; <br>
<br>
J&eacute;s&ucirc; lus dit: &quot;<I>Si ch'est qu'ous &ecirc;tes des &ecirc;fants d'Abr&eacute;han, ou f'th&ecirc;tes chein qu'Abr&eacute;han fit, mais achteu ou ch&egrave;rchiz &agrave; m'tuer, m&eacute; tchi vos avait dit la v&eacute;thit&eacute; qu'j'avais ou&iuml; du Bou&ocirc;n Dgieu. Abr&eacute;han n'fit pon chenna! Ou faites chein qu'vot' p&eacute;the a fait.</I>&quot; <br>
<br>
&Eacute;pis i' l&icirc; d&icirc;tent: &quot;<I>J&eacute; n'sommes pon d'la graine d&eacute; f&ocirc;ss&eacute;! J'avons raiqu' un P&eacute;the, tch'est l'Bou&ocirc;n Dgieu!</I>&quot;<br>
<br>
J&eacute;s&ucirc; lus dit: &quot;<I>Si ch'est qu'l&eacute; Bou&ocirc;n Dgieu est vot' P&eacute;the, ou m'aim'th&ecirc;tes bein, car j'sis v'nu du Bou&ocirc;n Dgieu &#150; et m&eacute; v'ch&icirc;n. J&eacute; n'sis pon v'nu d'm&eacute;-m&ecirc;me, ch'est Li tchi m'a env'y&eacute;. Pouortchi dgi&acirc;tre qu'ou n'comprannez pon chein qu&eacute; j'dis? Ch'est qu'ou n'pouvez pon st&eacute;ner d'ou&iuml; ma pathole. Ch'est l'Mal&icirc;n tch'est vot' p&eacute;the, et chein qu'ous avez choua&icirc;si d'faithe est chein qu'vot' p&eacute;the aime faithe. Li, il a 't&eacute; un tueux d'hoummes du c'menchement, et i' n'a janmais d'meuth&eacute; dans la v&eacute;thit&eacute; car i' n'y'a pon d'v&eacute;thit&eacute; en li. Quand i' dit des menneties, v'l&agrave; tch'est natuthel pouor li, car il est un menteux, et l'p&eacute;the d'la mennetie. Et viyant qu&eacute; j'vos dis la v&eacute;thit&eacute;, ou n'm&eacute; criyiz pon. L&eacute;tch&eacute; d'entre vous peut prouver qu&eacute; j'sis un p&eacute;cheux? Et si j'dis la v&eacute;thit&eacute;, pouortchi qu'ou n'm&eacute; criyiz pon? L&eacute; chein tch'est un &ecirc;fant du Bou&ocirc;n Dgieu &ecirc;coute les patholes d&eacute; Dgieu. N&eacute; v'l&agrave; pouortchi qu'ou n'les &ecirc;coutez pon, pa'ce qu'ou n'&ecirc;tes pon l's &ecirc;fants du Bou&ocirc;n Dgieu.</I>
<p>&nbsp;</p>


<br/>
<br/>
<center><font color="#215e21"><h3>V&egrave;rsets 48-59</h3></font></center>
<br/>
Les Juis l&icirc; d'mand&icirc;drent, &quot;J'n'avons-t-i' pon raison d'dithe qu&eacute; tu'es un Samathitain et qu'tu'as un mal&icirc;n esprit?&quot;<br/>
<br/>
&quot;J'n'ai pon d'mal&icirc;n esprit en m&eacute;,&quot; qu'J&eacute;s&ucirc; dit, &quot;mais j'ai &ecirc;gard pouor man P&eacute;the et ou n'avez pon d'&ecirc;gard pouor m&eacute;. J&eacute; n'ch&egrave;rche pon d'glouaithe pouor m&eacute;-m&ecirc;me, mais y'en a iun tchi la ch&egrave;rche et il en jug'gea. V&eacute;the j&eacute; vos l'dis, si tchitchun tcheint &agrave; ma pathole i' n'mou&ocirc;rra janmais.&quot;<br/>
<br/>
L&agrave; d'ssus les Juis l&icirc; d&icirc;drent, &quot;Achteu j'savons pouor l&eacute; seux qu'tu'as un mal&icirc;n esprit! &Acirc;br&eacute;han est mort, et les proph&egrave;tes sont morts, et tu dis qu'si tchitchun tcheint &agrave; ta pathole, qu'i' n'mou&ocirc;rra janmais! Es-tu don pus grand qu'not' p&eacute;the &Acirc;br&eacute;han tch'est mort, et qu'les proph&egrave;tes tchi sont morts &eacute;tout? Tchi qu'tu t'crai?&quot;<br/>
<br/>
J&eacute;s&ucirc; r&ecirc;ponnit, &quot;Si j&eacute; m'b&acirc;le d'la glouaithe m&eacute;-m&ecirc;me, chutte glouaithe vaut rein; ch'est man P&eacute;the, qu'ous app'lez vot' Dgieu, tchi m'b&acirc;le d'la glouaithe. Ouaithe qu'ou n'l&eacute; conna&icirc;tr&ecirc;tes pon, j&eacute; l'connais bein; si j'd&icirc;thais qu&eacute; j&eacute; n'l&eacute; conna&icirc;ssais pon, j&eacute; s'sais &agrave; dithe des menneties coumme vous. Mais j&eacute; l'connais, v&eacute;the, et j'tcheins &agrave; sa pathole. Vot' p&eacute;the &Acirc;br&eacute;han 'tait r&ecirc;joui dans l'esp&eacute; d'vaie man jour tchi veindrait; i' l'vit et fut heutheux.&quot;<br/>
<br/>
&Eacute;pis les Juis l&icirc; d&icirc;drent, &quot;Tu n'es pon acouo dans ta ch&icirc;nquantaine, t&eacute;; es-tu pouor nos faithe accraithe qu&eacute; tu'as veu &Acirc;br&eacute;han!&quot;<br/>
<br/>
J&eacute;s&ucirc; lus dit, &quot;V&eacute;the, j&eacute; vos l'dis: d'vant qu'&Acirc;br&eacute;han f&ucirc;sse, j&eacute; sis!&quot;<br/>
<br/>
Quand i' ou&icirc;drent chenna, i' ram&acirc;ss&icirc;drent des galots pouor l'jou&ocirc;ter, mais J&eacute;s&ucirc; s's&icirc;lyit hors du Templ'ye et s'en fut.<br/>
<br/>
<br/>



<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>

<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/jeanviii31.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
</HTML>
