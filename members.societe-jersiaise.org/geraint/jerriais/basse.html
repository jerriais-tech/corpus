<HTML>

<!-- Mirrored from members.societe-jersiaise.org/geraint/jerriais/basse.html by HTTrack Website Copier/3.x [XR&CO'2014], Tue, 15 Jul 2025 14:03:34 GMT -->
<HEAD>
<TITLE>A BASSE-IAUE</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>"A BASSE-IAUE."</h2></font></center><p>
<CENTER><TABLE><TR><TD>
Ah, coumme i fa&icirc;sait c'a&ucirc;d,<br>
Et qu&eacute; l'sol&egrave;t l&icirc;sait,<br>
Quand j&eacute; f&ucirc;mes &agrave; basse-i&acirc;ue<br>
La belle L&icirc;ze et m&eacute; -<br>
Dans la van d'un va&icirc;sin,<br>
Fra&icirc;che peinte et vernie,<br>
Sus un bia&ucirc; mo' cou&ocirc;ssin<br>
J'&eacute;tions si bein assis<br>
- Un mio pr&egrave;s, il est vrai -<br>
La belle Lize et m&eacute;.<p>

Le grand Jos nos r'gardait<br>
D'un' ass&egrave;z ma&ucirc;vais y'i,<br>
Car i s'&eacute;tait fi&egrave; d'aver,<br>
La belle L&icirc;ze opr&egrave;s d'li,<br>
Si nou v'nait m'dire<br>
Qu&eacute; l&eacute; Jos est bein fait,<br>
J'en bouff'rais d'rire,<br>
Car pour m&eacute;, j&eacute; l'trouve laid!<br>
Si Jos n'a pas d'bia&ucirc;t&egrave;,<br>
Vra&icirc;ment j&eacute; n'm'en g&ecirc;ne pon,<br>
Car j'ai tr&eacute;jous pass&egrave;<br>
Pour &ecirc;tre un bia&ucirc; gar&ccedil;on!<p>

Ch'tait l&agrave;-bas au r&ocirc;tchi<br>
Qu'il' y fa&icirc;sait b&eacute;,<br>
Quand j'qu'mench&icirc;mes &agrave; p&ecirc;tchi<br>
La belle L&icirc;ze et m&eacute;.<br>
Si parfais ou mou&ocirc;illyiait<br>
Dans tchiq' m&acirc;re ses deux pi'ds,<br>
Ma chi&egrave;re L&icirc;ze fa&icirc;sait<br>
D&eacute; dr&ocirc;lles d&eacute; p'tits cris...<br>
Vite j'la prennais dans mes bras,<br>
J&eacute; l'y t'nais tendr&eacute;ment,<br>
Et en la r'mettant bas,<br>
J'y'iallais, oh si dou&ocirc;chement!<br>
Man pou&ocirc;re tchoeur battait<br>
Coumme mart&eacute; sus l'encliumme,<br>
Quoiqu'pourtant L&icirc;ze n&eacute; p'sait<br>
Pas fert pus qu'unn' plieumme!<br>
Ah, combein vite qu&eacute; l'temps s'p&acirc;ssait<br>
Quand j'&eacute;tions &agrave; basse-iaue, L&icirc;ze et m&eacute;!<br>

<p>
J'trouv&icirc;mes, unn' fais ramont&egrave;s,<br>
Car j'&eacute;tions les derniers,<br>
Nos gens embarrass&egrave;s<br>
Ov lus p&ecirc;ques et panniers.<br>
Quand que l'grand Jos,<br>
Coumme un vilain ap&ocirc;tre,<br>
S'en veint dri&egrave;re man dos!<br>
Couler sa main dans l'n&ocirc;tre!<br>
Et l&eacute; jaloux qu'il 'tait,<br>
- J'&eacute;rais voulu l'achou&euml;mi -<br>
S'en fut conter qu&eacute; j'n'avions p&ecirc;tchi -<br>
Entre' la belle L&icirc;ze et m&eacute;<br>
Deux p'tites crabes et un ba&icirc;nit!<br>
(Et, si fa&ucirc;t l'dire, ch'tait vrai).<p>

- H&eacute;las, tout est changi pour m&eacute; acheteu...<br>
Quand j'vais &agrave; basse-i&acirc;ue j&eacute; sis tout seu'...<br>
Ch'est ov l&eacute; grand Jos qu&eacute; la L&icirc;ze hante...<br>
Bouann' gens, voul'ous saver pour tchi?<br>
Ch'est d'pis la mort d'unn' riche vielle tante<br>
Qu'a fait d&eacute; Jos s'enn' h&eacute;ritchi!!! -<p>
&nbsp;<p>

<i><a href="picot.html">J. P.</a><br>
1910<p></i>

</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="bainis2.html">La p&ecirc;que des Ba&icirc;nis</a><p>
<li><a href="amlan.html">La P&ecirc;que, ou l'Amour et pis l'Lanchon</a><p>
<li><a href="bainis.html">La P&ecirc;que pour les ba&icirc;nis et vlicots</a><p>
<li><a href="esmanchots.html">&Egrave;s Manchots</a><p>


<li><a href="bainis_aventuthes.html">Les Aventuthes des P&ecirc;tcheurs d&eacute; Ba&icirc;nis</a><p>
<li><a href="pmbagnie.html">Ph'lip veur s'bagni&eacute;</a><p>
<li><A HREF="pliein.html">Aupr&egrave;s du Pliein</A><p>
<li><a href="11trin.html">Onze Trin'tais an lanchon</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
<li><a href="cahouain_lanchon.html">L&eacute; Caouain va au lanchon</a><p>
<li><a href="crabes.html">Nos crabes gr&eacute;geaises</a><p>
<li><a href="grevevoc.html">Sus la gr&egrave;ve</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/basse.html by HTTrack Website Copier/3.x [XR&CO'2014], Tue, 15 Jul 2025 14:03:34 GMT -->
</HTML>
