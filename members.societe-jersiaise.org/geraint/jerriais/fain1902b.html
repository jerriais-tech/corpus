<HTML>

<!-- Mirrored from members.societe-jersiaise.org/geraint/jerriais/fain1902b.html by HTTrack Website Copier/3.x [XR&CO'2014], Tue, 15 Jul 2025 14:03:53 GMT -->
<HEAD>
<TITLE>A Mons. l'Editeur.</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Mons. l'Editeur.</h2></font></center><p>

<CENTER><TABLE><TR><TD>


Mousieu,<br/>
Eh bein, mons doux, qu'est qu'chaies<br/>
Que chutte ligue de Progr&egrave;s,<br/>
Organizaie par les villais?<br/>
Ou viyies,<br/>
Y s'nomment la Ligue des <i>pi, pi</i>, *<br/>
Et pis y disent, en deux mots,<br/>
Qui vont soeingni des John-ots, &#8224;<br/>
Coumme nou disait aut'fais,<br/>
Des <a href="st_ouen.html">Saint'Ouennais</a>.<br/>
Et y vont nos montr&eacute;<br/>
Coummest qui faut gouvern&eacute;.<br/>
L'Pr&eacute;sident, chest Mousieu<br/>
L'Docteu<br/>
Godfr&eacute;.<br/>
Y n'a rein &agrave; faith', y puourra<br/>
Lus arranghi bein tout chounna.<br/>
<br/>
Pour la canpanne,<br/>
Jes' s'cea du fanne;<br/>
Faudra pas s'faithe de bile<br/>
Tout s'cea fait pour nous en ville.<br/>
Quand y faudra un candidat<br/>
Nou z'envi&egrave;thea<br/>
A la Ligue, qui cho&icirc;zithea;<br/>
Et quand &agrave; nous,<br/>
Nou vot'tea tous<br/>
Pour chetina.<br/>
Chest &ecirc;tounnant<br/>
Que nou n'y'ait pas pensai d'vant;<br/>
Je d'vons &ecirc;tre bein ercounaissant<br/>
A tous ches <i>buounnes gens</i>,<br/>
Car y patheais, <i>le viyous</i>?<br/>
Y s'd&ecirc;rangent <i>tous pour nous</i>.<br/>
Car y craient qu'ils ont pour mission<br/>
D'mettre ordre dans nt' maison.<br/>
&quot;Mais la charitai, nou cr&eacute;theai,<br/>
Dev'theai qu&eacute;manchi <i>par siez s&eacute;</i>,<br/>
Et devant se pos&eacute; pour des sages<br/>
Faut mettre orde dans ses m&ecirc;nages).<br/>
J'doute s'y puourront r&eacute;ussi,<br/>
Nou verra chounna p'tit &agrave; p'tit,<br/>
Yia un &ecirc;chu &agrave; payi, nou pensait<br/>
Que yi&eacute;theait quicq'chose &agrave; erch&eacute;v&eacute;.<br/>
Je cr&eacute; qu'ils &eacute;theaient deu nomm&eacute;<br/>
Mousieu... pour les pr&eacute;sid&eacute;.<br/>
Ach'teu, dam',<br/>
San nom dait &ecirc;tre <i>truthful Tom</i>.<br/>
Sus a question du R&eacute;frigateur,<br/>
Y s'mins &agrave; faithe un tas d'teurs,<br/>
En lus disant,<br/>
Mes buounnes gens,<br/>
(P&acirc;lant coumme si ch'tait &agrave; d's esfants)<br/>
Y disait<br/>
Que devrait,<br/>
Les buouchiers n'voulaient rein pour gl&eacute;<br/>
Lus viande. Et quand tout l'temps<br/>
Ch'tait sus l'aut' sens.<br/>
<br/>
Mess de Faye<br/>
En a yieu yieun tout expr&egrave;s<br/>
Pour li,<br/>
Et les siens qui veulent payi,<br/>
Pour s'en servi;<br/>
De m&ecirc;me y n'voudrait pas<br/>
En vais yieun pour les Etats.<br/>
Nou pouvait vais<br/>
Qui n'sagissait qu'des int&eacute;theais<br/>
A Mess de Faye.<br/>
<br/>
Achteu nou vein<br/>
A l'&ecirc;train,<br/>
Et au fain;<br/>
Et qu'est que nou n'a pon ou&iuml;t,<br/>
Sus chu maudit Coumiti.<br/>
&quot;Qu'est qui gangnaient d't&ecirc;touanghi?&quot;<br/>
&quot;N'viyaient' ti pon l'&icirc;le de <a href="dgernesy.html">Gheurn&eacute;zi</a>!&quot;<br/>
Ils admithaient<br/>
Les Gheurneziais;<br/>
Et pour les arr&ecirc;t,<br/>
Fallait lus paull&eacute; des Droiets d'Quai;<br/>
Et s'&ecirc;cart&eacute; un p'tit,<br/>
Pour n'entendre pas chein qu'&eacute;tait dit.<br/>
Ils en disaient, ch'tait par achies,<br/>
Sus le Coumiti des Cauchies;<br/>
Nou disait<br/>
Qui n'valaient qu'&agrave; pendre ou &agrave; br&ucirc;l&eacute;.<br/>
Ne v'la tout le grand piaizi<br/>
Qui yia &agrave; servi san pay&iuml;.<br/>
Quicq' jours devant la malheutheuse affaithe<br/>
De Gheurn&eacute;zi, nou z'a d'la peine &agrave; l'craithe,<br/>
Chest pourtant vrai,<br/>
Chein que j'men vais vos racont&eacute;.<br/>
Des P&eacute;titions 'taient pr&eacute;patheaies,<br/>
Pour &ecirc;tre colportaies<br/>
En ville, pour &ecirc;tre signaies.<br/>
Une d&eacute;monstration hostile<br/>
De tuous les cochers d'la ville,<br/>
Y d'vaient v'nin sus l'<a href="viermarchi.html">Vier Marchi</a>, insist&eacute;<br/>
Que l'fain et l'&ecirc;train entr&eacute;theai<br/>
En Jerri,<br/>
Coumme y fait en Gheurn&eacute;zi.<br/>
<br/>
Chest dr&ocirc;le, et nou s'est d'mandai<br/>
Qu'est qu'ches batiaux faisaient &agrave; Gouorai;<br/>
Chergies jusq'es hobans, criyious<br/>
Que nous cherchait &agrave; s'fichi d'nous?<br/>
En disant<br/>
Que ch&eacute;tait par le mauvais temps,<br/>
Qui'ils avaient entrai en dedans;<br/>
La <i>dose</i> &eacute;tait trop forte,<br/>
Pour nous &agrave; craith' rein d'la sorte.<br/>
<br/>
Ils' 'taient l&agrave;, pensant que l's'<a href="etats.html">Etats</a><br/>
Ers&eacute;theaient venus sus lus pas,<br/>
Et qu'ils &eacute;theaient dounn&eacute; un pid<br/>
A la D&eacute;putation sus l'vier Marchi,<br/>
Et qu'ils &eacute;theaient ordounnai<br/>
Que tout le fain fut leindai.<br/>
Chest d'm&ecirc;me que nou cherche &agrave; s'motchi<br/>
Du public.<br/>
<br/>
Sam'di, d'vant les Etats, nou pouvait vais<br/>
Mousieu Pains, et les D&eacute;put&eacute;s<br/>
D'la ville &agrave; d&eacute;cid&eacute; d's'entendre<br/>
Sus l'attitude qui fallait prendre<br/>
Dans les Estats. Ch'tait &agrave; cr&eacute;v&eacute; d'rithe, amusant<br/>
De les vais <i>cherchi &agrave; para&icirc;tre contents</i>;<br/>
Quand nous savait bein<br/>
Que ch&eacute;tait contre l'grain.<br/>
<br/>
L'annaie passaie<br/>
Les Estats ont dit qu'ils 'taient assais<br/>
Chucraies,<br/>
Et que nou' n'criait pas une mie<br/>
A toutes ches sortes de chucrethies.<br/>
Nou veint &agrave; trouv&eacute;<br/>
Pour qu'est que nou voulait<br/>
Faithe la fortune a deux, aux d&eacute;pens<br/>
Du reste des habitants.<br/>
<br/>
Le prumi D&eacute;put&eacute; de <a href="st_helyi.html">Saint H&eacute;li&eacute;</a><br/>
Est oquo &agrave; &eacute;prouv&eacute;<br/>
A mettre <i>san petit esfant</i><br/>
En avant.<br/>
Y n'sait pon<br/>
Que l's'Estats ont d&eacute;j&agrave; dit non.<br/>
&quot;Y veurs nos attrap&eacute;<br/>
Par le b&eacute;;<br/>
Ou, par le b&eacute; ma f&eacute;.&quot;<br/>
<br/>
<i>John-o</i><br/>

<br/>
<i>1902</i><br/>
<br/>

</TD></TR></TABLE></CENTER>
<br/>
<font size="-1">* En Anghiais P.P.<br/>
&#8224; Yokel. &quot;Goke = fool. A rustic, a countryman; a country lout or bumpkin&quot; (Cassell's Dictionary).<br/></font>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="fain1902a.html">Au Comit&eacute; des Havres et Chauss&eacute;es</a><p>

<li><a href="comiti.html">Chanson pour &ecirc;tre chant&egrave;e au prechain diner du comiti des cauchies</a><p>

<li><a href="cauchie.html">La Cauchie</a><p>
<li><a href="cauchie1866.html">A l'&Eacute;diteux d'la &quot;Nouvelle Chronique&quot; de J&ecirc;rri</a><p>
<li><a href="dialogue.html">Dialogue entre Jeanneton de St. Saouvoeux et N&eacute;nai de Saint-Ouan</a><p>
<li><a href="kauchies.html">A Moussieu l'Esditeu de la "Nouvelle Kronique"</a><p>
<li><a href="daibarcadeze.html">Le Daibarcad&egrave;ze</a><p>
<li><a href="mazeviage.html">L'pus biao&ucirc;x port du monde</a><p>
<li><a href="havre.html">J'allons av&eacute; un h&acirc;vre</a><p>
<li><a href="steamers.html">Les Steamers</a><p>
<li><a href="passagiers.html">Pour les Passagi&egrave;rs</a><p>
<li><a href="laisditeu.html">A Laisditeu de la &#147;Nouvelle Chronique.&#148;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/fain1902b.html by HTTrack Website Copier/3.x [XR&CO'2014], Tue, 15 Jul 2025 14:03:53 GMT -->
</HTML>

