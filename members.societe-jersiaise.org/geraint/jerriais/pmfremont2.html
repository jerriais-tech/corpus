<HTML>
<HEAD>
<TITLE>La Politique et l'crime &agrave; Fr&eacute;mont</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Politique</h2>
Et l'crime &agrave; Fr&eacute;mont<br/></font></center><p>

<font size="-1"><i>&Agrave; Portinf&eacute;,<br/>
Saint Ou.</i><br/></font>
<br/>
Moussieu l'Editeu,<br/>
<br/>
Sinon pour une chose, la Merienne et m&eacute;, j'&eacute;thions 't&eacute; heutheux et trantchilles, mais je n'peux pas ni&eacute; que hi&egrave;r un p'tit nuage s'&ecirc;l'vit, et est ocquo l&agrave;. Et ch'est tout d'la faute &agrave; l'Ernest L&eacute; Cornu. Jamais j'n'&eacute;thais creu tch'il &eacute;thait voulu abandonner l&eacute; bouon vi&egrave;r syst&egrave;me du <a href="pmbridge.html">'Bridge'</a> dans la saison. Eh bein, Moussieu, j'm&eacute; trompais, car &agrave; la r&eacute;union &agrave; Saint Louothains, ou&egrave;squ'i' pr&eacute;sidit, i' dit tout net et c&acirc;rr&eacute; tch'i' 'tait en faveur d&eacute; chu 'Marketing Board' et &agrave; ch'teu ou&egrave;sque j'en sommes?.<br/>
<br/>
&quot;I' dit,&quot; s'fit la Merrienne, &quot;que souos les circonstances, i' criyait que ch'tait la miyeu chose &agrave; faithe&quot;.<br/>
<br/>
&quot;Une distinction sans autchune diff&eacute;thence&quot;, j'li dis &quot;A ch'teu sans doute, l&eacute; nouvieau syst&egrave;me s'en va &ecirc;tre adopt&eacute;, chein tchi veur dithe que touos les fermi&egrave;rs &eacute;thont &agrave; accepter le m&ecirc;me prix, tch'i' n's&eacute;thont pas combein tch'i' r'chev'thont, et qu'en autchun cas ils &eacute;thont &agrave; attendre pour l&ucirc;s sous, sans saver combein longtemps. Belle affaithe, ma f&eacute;!&quot;<br/>
<br/>
&quot;Mais, Ph'lip,&quot; ou s'fit, &quot;i' fut dit &agrave; la r&eacute;union que dans l'entretemps l' pou&ocirc;rront emprunter&quot;.<br/>
<br/>
&quot;V&egrave;the, sans doute,&quot; j'li dis, &quot;mais quand un homme emprunte il est forchi de r'payi. I' n'est pas libre de dithe &agrave; ses cr&eacute;anciers, comme le font l's Etats, tch'i' promet d&eacute; payi quand il &eacute;tha les sous. M&eacute;, si j'emprunte une vingtaine d&eacute; louis, ou d'm&ecirc;me, d'un vaisin, et que quand i' d'mande ses sous, je n'les ai pas, i' peut envier l&eacute; Sieur Benest ou l'Sieur Misson, autchun jour &agrave; m'donner une tappe s&ucirc;s l'dos, et m'fichi en bouaite. Mais chein qu'nou peut faithe avec un individu, nou n'peut pas faithe avec un pays ou une communaut&eacute;. R'garde &agrave; l'Allemagne, tch'a fait banq'route deux fais et agniet est p&ucirc;s prosp&egrave;the que jamais. M&ecirc;me la France a fait la m&ecirc;me chose, et d'autres pays &eacute;tout. I' n'y a, pour dithe, que l'Angli&eacute;t&eacute;rre tch'a tr&eacute;jous payi ses dettes&quot;.<br/>
<br/>
&quot;Ch'est vrai assez&quot;, ou dit, &quot;mais, avec chonna, la 'Post' est satisfaite que notre situ&acirc;tion financi&egrave;the est solide. Tu'as veu que l's Estats ont donn&eacute; un vote de confianche au Cyril L&eacute; M&egrave;rquand et san comit&eacute;&quot;.<br/>
<br/>
&quot;V&egrave;the,&quot; j'li dis &quot;car i' n'y avait rein d'autre &agrave; faithe. L&eacute; S&eacute;nateur Farley &eacute;thait-i' fait m&ucirc;s crais-tu?&quot;<br/>
<br/>
&quot;Je n'sais pas&quot;, ou dit, &quot;mais les S&eacute;nateurs Krichefski, Crill et d'autres n'taient pas pour l&eacute; vote &#8211; n'oublie pas chonna. M&ecirc;me la 'Post' a ses doutanches, car ou n'peut pas vaie comment que l'Comit&eacute; des Finances pou&oacute;rront trouver les sous, puisqu'i' n'peuvent ni emprunter ni pr&ecirc;ter &agrave; p&ucirc;s d'chinq pour chent. I' pathait que ch'est-l&agrave; ocquo la louai&quot;.<br/>
<br/>
&quot;V&egrave;the,&quot; j'm'accordis, &quot;dans d's affaithes financi&egrave;thes j'sommes ocquo souos la louai d'djais-sept chent s&eacute;ptante-yunne, et &agrave; ma veue, ch'est une bouonne chose, car si ch'tait autrement, l&eacute; comit&eacute; nos mettrait ocquo p&ucirc;s dans l'pit&eacute;. Y'a tout-plien d'sous &agrave; emprunter &agrave; huit, et p't'&ecirc;tre m&ecirc;me sept, du chent, mais je n'pouvons pas y touchi.&quot;<br/>
<br/>
&quot;Et les nouvelles taxes tchi s'en vont &eacute;tre impos&eacute;es, tch&egrave;squ'en est?&quot; ou d'mandit.<br/>
<br/>
&quot;Par chein qu'j'en comprends, i'n'y en &eacute;tha pas&quot; j'li dis &quot;Y'a assez d'sous dans l'coffrefort pour payi tout ch'qu'est pr&ecirc;ssant, mais quant &agrave; chein tchi s'arriv'tha p&ucirc;s tard, j'si aussi savant comme t&eacute;.&quot;<br/>
<br/>
&quot;Ch'est-&agrave;-dithe, j'n'y connaissons rein&quot;, ou s'fit. &quot;Ch'est pourtchi i'n'y a rein &agrave; nos g&ecirc;ner. P&ucirc;s important ou moment, est l'prospect d'une &ecirc;lection partout l'Ile pour S&eacute;nateur, et quantchi qu'nou pou&ocirc;rra s'attendre &agrave; une vacance?&quot;<br/>
<br/>
&quot;D'vant long, j'craithais,&quot; j'li dis, &quot;mais i' faut attendre l'asserment&acirc;tion du nouvieau Protchutheux-G&eacute;n&eacute;ral, ch'est-&agrave;-dithe du Sieur Ereaut&quot;.<br/>
<br/>
&quot;Et ch'est-i' seux que l'Peter Crill prendra?&quot;<br/>
<br/>
&quot;Dans chu monde,&quot; j'li dis, &quot;nou n'peut pas s'faithe trop seux d'autchune chose, mais j'si pr&ecirc;t &agrave; gagi que Peter est pr&ecirc;t &agrave; prendre la djobbe, et si ch'est d'm&ecirc;me tu'&eacute;thas l'pliaisi d'aller voter pour l'homme de tan chouaix. Des trais qu'ont 't&eacute; mentionn&eacute;s, dis-m&eacute; l&eacute; sien que tu aime le m&ucirc;s&quot;.<br/>
<br/>
&quot;Nennin-dja!&quot; ou s'fit decidemment &quot;mais j'ai dans l'id&eacute;e que des trais ch'est p't'&ecirc;tre l&eacute; D&eacute;put&eacute; Venables tchi m&eacute;thite la djobbe. Apr&egrave;s tout il a fait hardi d'bouon travas pour des ann&eacute;es&quot;<br/>
<br/>
&quot;Et bein des choses tchi n'ont pas pliut au publyic&quot; j'li dis &quot;et j'si ocquo de l'opinion que l'D&eacute;put&eacute; Tomes veindra au haut d'la liste&quot;.<br/>
<br/>
&quot;Tu t'es tromp&eacute; p&ucirc;s d'une fais&quot;, ou s'fit, &quot;et tu pou&ocirc;rrais t'tromper ocquo chutte fais. Mais, Ph'lip, changeant d'sujet, tchi bouonne chose que j'avons l'Comit&eacute; du Tourisme!&quot;<br/>
<br/>
&quot;Et bein, s&ucirc;s un sens, v&egrave;the&quot;, j'li dis, &quot;mais y nos veint d&ecirc;j&agrave; trop d'chais touristes en &ecirc;t&eacute;, et s'il en veint p&ucirc;s nou n's&eacute;tha pas iou les mettre. D&eacute; bouonne heuthe dans l'ann&eacute;e et un mio tard en automne, oui, mais dans l'mitan d'l'&ecirc;t&eacute;, nennin.&quot;<br/>
<br/>
&quot;Ch'est chein que l'comit&eacute; voudrait encouothagi,&quot; ou dit, &quot;tu'as veu chonna dans la g&aacute;zette. Mais Ph'lip, crais-tu que ch'est vrai que les visiteurs d&ecirc;pensent tant d'millions dans l'Ile comme y'en a tchi disent?&quot;<br/>
<br/>
&quot;Je n'sais pas comment tch'i' caltchulent chonna&quot;, j'li dis &quot;mais ch'est p&ocirc;ssiblye car les hotels et les pensions n'les prennent pas &agrave; bouon marchi et les boutitchi&egrave;rs, dans bein des cas, doublyent les prix d'l&ucirc;s marchandises. Mais l'temps veindra, et chonna est certain qu'les touristes voudront p&ucirc;s d'valeur pour l&ucirc;s sous. Et ch't affreux m&acirc;t-l&agrave;, au Nord, tchi n'&eacute;thait jamais deu &ecirc;tre pliant&eacute; l&agrave;, n'amende pas les bieaut&eacute;s natuthelles. Ch'est un crime de l'aver mint-l&agrave; &agrave; Fr&eacute;mont!&quot;<br/>
<br/>
&quot;Oh bein,&quot; ou s'fit, &quot;y'a une chose tch'a amend&eacute; mes bieaut&eacute;s &agrave; m&eacute;. Mes r'fr&eacute;deuses dispathutent en m&ecirc;me temps comme les pievies. Et la tchenne, est-alle r'faite, ou as-tu ocquo ma ou&egrave;sque-er-ou&egrave;sque tu n'voulais pas m'dithe?&quot;<br/>
<br/>
&quot;Tout ch'que j'peux dithe la d's&ucirc;s, ma vielle&quot;, j'li raiponnis &quot;ch'est que j'n'ai pas d'ma &agrave; ch'teu. Tch&egrave;squ'i' y'a pour soup&eacute;?&quot;<br/>
<br/>
<i><a href="lebrocq.html">Ph'lip</a><br/>
27/1/1962</i><br/>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="pmfremont1.html">Les Plians et les Paraissiens</a><p>


<li><a href="flm1982.html">A change of mind by Mr Crill?</a><p>
<li><a href="gdfgaz7.html">Dans la g&acirc;zette...</a><p>
</UL>
</FONT>
<br>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
