<HTML>
<HEAD>
<TITLE>Pus nou-s-a, pus nou veurt</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pus nou-s-a, pus nou veurt</h2></font></center><p>

<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<br/>
<i>L&eacute; 17 d'ao&ucirc;t, 1974.</i><br/></font>
<br/>
Moussieu l'R&eacute;dacteu,<br/>
<br/>
Quand j'tais mousse siez Papa, l'bouanhomme Ma&icirc;t' Pi&egrave;rre Choutchet v&icirc;nt nouos vaie un sanm'di au s&eacute;. Papa 'tait just&eacute;ment en train d's'assi&eacute;the dans sa grand' tcha&icirc;se au coin d'l'&acirc;tre quand il entrit.<br/>
<br/>
T&eacute; tchi t'&egrave;rconnais dans l's affaithes, l&eacute; bouanhomme Pi&egrave;rre l&icirc; dit aupr&egrave;s tch'i' s'&eacute;tait assis, pouorrais-tu m'aviser iou pliaichi des sou &agrave; bouan &icirc;nt&eacute;th&eacute;t?<br/>
<br/>
Mais, man pouorre anm&icirc;n, Papa li dit, pourtchi t'emb&ecirc;ter la t&ecirc;te d'&icirc;nt&eacute;th&eacute;t &agrave; t'n &acirc;ge?<br/>
<br/>
&Agrave; m'n &acirc;ge?, s'fit Pi&egrave;rre. &Agrave; t'ou&iuml; p&acirc;ler nou cr&eacute;thait qu' j'ai pus d'chent ans et un pid dans la tombe! J'pouorrais acouo sauter per dessus la t&ecirc;te &agrave; bein des jannes!<br/>
<br/>
P-t'&ecirc;t' bein, Papa l&icirc; dit, mais Bett&eacute; Cosnet m'dit l'aut' jour qu' ou ouiyait tes g'nouors cratchi dans la chapelle D&icirc;nmanche au s&eacute; grand tu t&eacute; l'vais pour les cantiques. Ou m'dit qu'ou crait qu' tu c'menches &agrave; en p&egrave;rdre!<br/>
<br/>
Eh bein l'affaithe est belle!, s'fit Pi&egrave;rre. Qu'ou s'm&ecirc;le d&eacute; ses affaithes, chutte vielle garce-l&agrave;. Ch&eacute; n'tait pon mes g'nouors qu'ou ouiyait. Ch'tait l'mousse &agrave; Cli&eacute;ment Bailhache tch'&eacute;tait &agrave; cratchi des codrettes atout ses dents dans l'banc dri&eacute;the m&eacute;. Nou pouvait m&ecirc;me l&eacute; ou&iuml; quand il' 'taient &agrave; chanter 'La Trompette d&eacute; Sion'!<br/>
<br/>
Eh bein, Pi&egrave;rre, Papa l&icirc; dit, n't&eacute; m&acirc;rris pon. Tu sai bein qu' Bett&eacute; t'admithe hardi et qu' ou prend un grand &icirc;nt&eacute;th&ecirc;t dans ta sant&eacute;.<br/>
<br/>
Ch'n'est pon d'ma faute si les femmes ont l'yi sus m&eacute;. Pi&egrave;rre l&icirc; dit. J'tais un bieau gar&ccedil;on quand j'tais janne. J'n'ai pon changi fort! Mais ch'n'est pon l'&icirc;nt&eacute;th&ecirc;t d'vielles filles tch'i' m'faut - ch'est d'l'&icirc;nt&eacute;th&ecirc;t sus mes sou. Un moussieu a acat&eacute; l'm&egrave;nage au bouanhomme Mess Giraudot tchi mouothit &agrave; St. Mart&icirc;n y'a tchiques mais. S'n h&eacute;tchitchi est &agrave; La C&ocirc;te et n'voulait pon s'en r'v&eacute;n&icirc;n pour faithe valer la f&egrave;rme. Tu d'vais bein l'conna&icirc;tre, l&eacute; bouanhomme. Il avait mathi&eacute; eune Landinne en deuxi&egrave;mes neuches et 'tait pouorri d'sou. I' m&eacute; d'vait eune somme d&eacute; rente sus l'assiette du m&egrave;nage, et l'homme d'affaithes du nouvieau propri&ecirc;taithe m'env'yit eune lettre la s'maine p&acirc;ss&eacute;e pour m&eacute; dithe tch'i' s'en va m'la rembourser dans trais mais.<br/>
<br/>
Est-ch' eune grosse somme d&eacute; rente?, Papa l&icirc; d'mandit.<br/>
<br/>
Eh bein, i' dit &agrave; Papa, j&eacute; n'sis pon bein au-fait &agrave; cartchuler et j&eacute; n'sai pon la valeu en sou, mais j'sai bein tch'i' y'a un siextonnyi d'orge, un d'mi&eacute;-siextonnyi d'fronment et tchinze-siezi&eacute;mes d&eacute; siextonnyi d'bli&eacute; moututhe. J&eacute; n'sai pon combein qu' tout chenna fait en louis, mais i' dait y'en aver eune tap&eacute;e. <br/>
<br/>
Penses : Tchinze fais seize dait &ecirc;t' hardi! Et pis, au prix qu' tout est &agrave; ch't heu, et viyant tch'i' n'y a pon mouoyen d'acater d'bli&eacute; moututhe d&eacute;pis qu' les f&egrave;rmi&egrave;rs mett' toutes lus terres en patates, v'la tchi d&eacute;v'thait valer eune p&eacute;tite forteune!<br/>
<br/>
Man pouorre gar&ccedil;on, Papa l&icirc; dit, n't&eacute; g&ecirc;ne pon d'l'&icirc;nt&eacute;th&ecirc;t sus les sou qu' tu r'ch&egrave;v'thas pour chu rembours-l&agrave;. Met-les dans la collecte quand tu'&icirc;thas &agrave; la chapelle. J't'asse&ucirc;the qu&eacute; l'&ecirc;conome n&eacute; s'en apperch&eacute;v'tha m&egrave;me pon quand i' chang'gea touos les deux-sou en ch'l&icirc;ns l'lundi mat&icirc;n.<br/>
<br/>
Eh bein s&eacute;mn&acirc;ge!, s'fit Pi&egrave;rre. Voudrais-tu m'dithe qu'un homme d'affaithes prendrait la peine d&eacute; m'&ecirc;crithe eune lettre - &agrave; la machinne, &eacute;tout - ch'n'est pon eune lettre ordinnaithe &ecirc;crite &agrave; la main, et m'faithe aver mes j'veux cop&eacute;s et mett' mes habits du D&icirc;nmanche pour aller &agrave; la Cour Rouoyale l'ver la main d'vant Moussieu l'Bailli, deux Juges et l'Greffyi si ch&eacute; n'tait pon pour &egrave;rch&eacute;ver un tas d'sou? J'vai bein qu' tu n t'y r'connais pon autant comme t'en fais la minne. J'm'en vais aller vaie Moussieu L'Boutilyi &agrave; High Field. Ch'est li tchi conte les vouaix pour les Louothiers l&eacute; jour d&eacute;vant l's &ecirc;lections. Quand i' n'y en a pon assez pour gangni l'&ecirc;lection, il en trouve deux-s trais d'tchique bord pour faithe la majorit&eacute;, et comme l&eacute; Louothi finnit tr&eacute;jous par en gangni ch'est seux tch'il est fanmeux &agrave; cartchuler. I' s&eacute;tha bein li, combein qu' chutte somme d&eacute; rente-l&agrave; vaut en sou!<br/>
<br/>
Tu'as raison, Pi&egrave;rre, Papa li dit. Quand tu l'&eacute;thas veu, j&eacute; s'sai bein content d'saver l'r&eacute;sultat, mais j't&eacute; gage qu&eacute; tu r'chev'thas &agrave; bein pr&egrave;s assez pour acater eune douzaine d&eacute; s&ucirc;ffliets en blianc f&eacute; &agrave; la boutique siez Mait' Jean L'Feuvre &agrave; La Fontaine. Et pis tu pouorras en faithe servi iun pour apprendre &agrave; jouer 'Malbrouc s'en va-t-en dgerre, Mironton, tonton, mirontaine' et d'mander &agrave; Mait' George Stio&ucirc;beutt d&eacute; t'laissi jouer dans la musique la s&eacute;th&eacute;e d'Guy Fawkes!<br/>
<br/>
J'sai bein qu' tu'es &agrave; t'fichi d'm&eacute;, Pi&egrave;rre dit &agrave; Papa, mais tchest qu' tu ditha si Moussieu L'Boutilyi m'asse&ucirc;the qu&eacute; ma rente m'apport&eacute;tha assez d'capita pour emplyi iun des p'tits tambours d&eacute; la musique?<br/>
<br/>
Il n'y a rein tchi m&eacute; f'thait pus d'pliaisi, man vi&egrave;r anm&icirc;n, Papa l&icirc; dit, mais j't&eacute; dithai qu' ch'est un mithacl'ye!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfmultiplication.html">La multiplic&acirc;tion!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

