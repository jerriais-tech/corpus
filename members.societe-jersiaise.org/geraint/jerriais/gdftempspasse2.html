<HTML>
<HEAD>
<TITLE>L'Temps Pass&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Temps Pass&eacute;</h2><br/></font></center><p>



<br/>
<br/>
<font size="-1"><i>San Antonio, Texas,</i><br/>
<i>U.S.A.</i><br/>
<br/>
<i>L&eacute; 20 d'f&eacute;vri, 1971</i><br/></font>
<br/>
Moussieu l'R&eacute;dacteu,<br/>
<br/>
Nouos v'l&agrave; d&ecirc;j&agrave; bein avanchis dans l'ann&eacute;e 1971 et la grand' partie des malheurs tchi vengeaient l'monde l'ann&eacute;e pass&eacute;e sont acouo par les c'm&icirc;ns. Un vi&egrave;r diton nouos dit tch'i' y'a un r'mi&egrave;de pouor touos les maux, mais un autre nouos dit qu&eacute; nou r'colte chein qu'nou-s-a s'menchi, et l&eacute; r'mi&egrave;de prend souvent du temps.<br/>
<br/>
Si j'pouvais r'tchuler chent ans, j'n'&eacute;thais pon d'peine &agrave; trouver des ra&icirc;sons pour les troubl'yes tch'ont n&acirc;vr&eacute; les gens dans l'couothant d'toutes les g&eacute;n&eacute;th&acirc;tions, car l's anciens viyaient des s&icirc;ngnes d&eacute; bouanne ou d'mauvaise chance un mio partout. Si, par exempl'ye, l&eacute; jus ou gr&ecirc;v&icirc;n d'un pliat continnuait &agrave; mitonner un co hors du fou, ch'tait s&icirc;ngne qu&eacute; les chorchi&egrave;rs n'avaient pon d'pouver sus vous!<br/>
<br/>
Y'avait sans doute des maux tchi n'avaient rein &agrave; faithe auve les chorchi&egrave;rs. Aujourd'aniet, si nou-s-a ma &egrave;s i&egrave;rs nou va siez l'docteu, mais l'temps pass&eacute; l's anciens n'pensaient m&egrave;me pon &agrave; des d&ecirc;pens d'm&egrave;me. Si eune p&egrave;rsonne avait ma &agrave; l'yi drouaite, v'l&agrave; tchi voulait dithe d'la jouaie &agrave; v'n&icirc;n dans la ma&icirc;son. Si ch'tait l'yi gauche tchi fa&icirc;sait ma, ch'tait l'contraithe - ch'tait s&icirc;ngne d&eacute; chagr&icirc;n de d'plieurs! J'm&eacute; d'mande tch'est tch'i' s'arrivait si l'ma continnuait - i' n'y'avait pon un docteu &agrave; toutes les carres comme &agrave; ch't heu. Pour l&eacute; ma la veue il' allaient qu'si d'l'ieau &agrave; La Fontaine &egrave;s Mittes. Y'a bein des sources ou fontaines dans l'&Icirc;le tch'&eacute;taient suppos&eacute;es aver l'pouver d'&egrave;rfaithe l&eacute; mal &egrave;s yeux, par exempl'ye La Fontaine &egrave;s Yeux &agrave; La Gr&egrave;ve d&eacute; L&eacute;, et La Fontaine d&eacute; La Bouannefemme, &agrave; Ste. Mathie. Mais quand v'nait l'&quot;glaucome&quot; ou la &quot;cataracte&quot;, l'ieau des fontaines n'y pouvaient rein et les pouorres vi&egrave;rs d&eacute;v'naient aveugl'yes.<br/>
<br/>
Heutheusement, l'ma la veue 'tait p&ucirc;t&ocirc;t eune affliction d'vieill&egrave;che. L&eacute; diton &quot;I' faut qu'jann&egrave;che s'atchitte et qu'vieill&egrave;che s&eacute; d'batte&quot; fut c&egrave;rtainement &icirc;nvent&eacute; dans les vi&egrave;rs temps, et i' faut penser qu'les jannes, ouaithe tch'il' avaient les crianches d&eacute; lus temps &eacute;tout, atchittaient lus jann&egrave;che quand m&egrave;me qu'ches crianches-l&agrave; lus donn&icirc;ssent tchiquesfais des craintes. Pour r&ecirc;ver du galant qu'ou s'en allait mathier, eune janne fille prannait un morc&eacute; d'g&acirc;che et l'passait l'trav&egrave;rs d'eune bague d&eacute; neuches d'eune femme mathi&eacute;e ou d'eune nouvelle mathi&eacute;e, mais pas d'eune veuve. Et pis ou m'ttait l'morc&eacute; d'g&acirc;che souos s'n ouothilyi et ou r&ecirc;vait d'ssus pour ch&icirc;nq nyits. L&eacute; ch&icirc;ntchi&egrave;me r&ecirc;ve l&icirc; d&icirc;sait l'homme qu'ou s'en allait mathier!<br/>
<br/>
Y'avait, &eacute;tout, des charmes d'amour. Iun des charmes d'aut'fais tchi pliaisait hardi &egrave;s jannes filles 'tait l'chein d'la cou&ocirc;teunme du Jour d&eacute; St. Thomas - l&eacute; 21 d&eacute; d&eacute;zembre. En s'couochant chutte s&eacute;th&eacute;e-l&agrave;, la janne fille allait &agrave; r'tchulons jusqu'au liet atout un p&eacute;p&icirc;n dans la main. Ou m'ttait l'p&eacute;p&icirc;n souos s'n ouothilyi, et en montant dans l'liet ou d&icirc;sant chu charme-ch&icirc;n trais fais: &quot;L&eacute; Jour d&eacute; St. Thomas, l&eacute; pus court et l&eacute; pus bas, dai-m&eacute; vaie, en m'endormant, l&eacute; chein tchi s&eacute;tha man galant. et l'pays et la n&acirc;tion o&ugrave;'est tch'i' d'meuthe, et sa ma&icirc;son. Et san m&ecirc;tchi pour qu&eacute; j'sache, et pis, &eacute;tout, qu&eacute; j'vaie sa fache. Tch'i' sait b&eacute; ou tch'i' sait laid, t&eacute; tch'i' s'sa j&eacute; l'aim'thai. St. Thomas, fai-m&eacute; la gr&acirc;ce qu&eacute; j&eacute; l'vaie et qu&eacute; j'l'embraiche! Ainsi soit-il.&quot; I' n'fallait pon qu'la janne fille diche un mot aupr&egrave;s ch'la pour qu'ou p&ucirc;sse saver chein qu'ou voulait saver dans san r&ecirc;ve, et d'vant longtemps y'avait des chances qu'un galant la d'mand&icirc;sse en mathiage!<br/>
<br/>
Eune aut' tchuthieuse cou&ocirc;teunme &eacute;tait pour eune janne fille engagie &agrave; la&icirc;ssi l's ithangnies dans sa chambre ouaithe qu'ou f&ucirc;sse bein r'gardante &agrave; &ecirc;pousseter et netti autr&eacute;ment. Y'en avait m&egrave;me tchi ch&egrave;rchaient des p&ecirc;tres pour mettre dans lus chambre, car en s'r&ecirc;vilyant ch&acirc;que mat&icirc;n, autant d'ithangnies qu'eune janne fille engagie viyait, autant d'fais san galant l'embraich'chait chu jour-l&agrave;!<br/>
<br/>
I' s'adonnait tchiquesfais qu'eune janne fille tchiyait en amour d'un janne homme tchi n'l'aimait pon. Eh bein, n&eacute; v'l&agrave; chein tch'i' fallait qu'ou f&icirc;sse. &Agrave; c'menchi, i' fallait faithe un souhait. Et pis i' fallait prendre eune tchul'l&eacute;e d's&eacute; et l'envelopper dans un papi et mett' chutte pap's&eacute;e &agrave; la cli&eacute; dans sa chambre pour neuf jours. Par chu temps-l&agrave;, san souhait 'tait suppos&eacute; &ecirc;t' accord&eacute; et l's&eacute; dispathu, et l'janne homme v'nait env&egrave;rs lyi.<br/>
<br/>
Eune fais l'jour du mathiage arriv&eacute;, ch'tait mauvaise chance pour la janne fille d&eacute; prendre un aut' qu&eacute;m&icirc;n &agrave; l'&eacute;glyise qu&eacute; l'chein qu'oulle avait amors d&eacute; prendre pour l&eacute; s&egrave;rvice au D&icirc;nmanche. Et si eune flieur du touffet d'la mathi&eacute;e avait l'malheur d&eacute; rompre et d'tchaie bas, ch'tait mauvaise chance!<br/>
<br/>
Tout consid&eacute;th&eacute;, i' m'sembl'ye tch'i' fallait du couothage pour atchitter sa jann&egrave;che et battre sa vieill&egrave;che et les crianches des vi&egrave;rs temps!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfchorchelllie.html">La chorchell'lie</a><p>
<li><a href="gdfcrianches1.html">Vielles crianches</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfcrianches6.html">Crianches et cou&ocirc;teunmes</a><p>
<li><a href="gdfcrianches7.html">Crianches du temps jadis</a><p>
<li><a href="gdfsuperstitions.html">Sup&egrave;rstitions du temps jadis</a><p>
<li><a href="gdf60ans.html">En J&egrave;rri y'a souoxante ans</a><p>
<li><a href="gdf80ans.html">Y'a huiptante ans</a><p>

<li><a href="gdfrsouvnous.html">Vouos en r'souv'n'-ous?</a><p>

<li><a href="gdfchance3.html">&Agrave; la chance!</a><p>


<li><a href="mauvaisechance.html">La Mauvaise Chance</a><p>
<li><a href="12boulandgi.html">La Douzaine au Boulandgi</a><p>
<li><a href="treize.html">Treize</a><p>
<li><a href="dithiedchance.html">La Dithie d'chance dans eune t&acirc;ss&eacute;e d'th&eacute;e</a></li><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

