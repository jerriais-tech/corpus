<HTML>
<HEAD>
<TITLE>Du Pouoth&eacute;, des Pipots et un Dragon</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Du Pouoth&eacute;, des Pipots et un Dragon</h2></font></center><p>

<img src="galles.gif" width="71" height="50" align="right" alt="Galles" border="0">
<p>L&eacute; preunmi&eacute; jour d&eacute; Mar, la F&ecirc;te d&eacute; St. D&acirc;vi, i' y'a bein des Gallouais tchi portent un pouoth&eacute; ou un pipot, et hardi d'b&acirc;tisses tchi mouontrent la couleu du Rouoge Dragon; mais tch'est qu'est l&eacute; vrai embli&egrave;me des Gallouais?
</p>
<p>L&eacute; pouoth&eacute; arrivit au Pays d'Galles quand les Romains l'apport&icirc;tent &egrave;s &Icirc;les Britanniques, et il a 't&eacute; tchultiv&eacute; l&agrave; d'pis deux mille ans. I' fut fait s&egrave;rvi dans la tchu&icirc;sinne bein seux, mais &eacute;tout  comme m&eacute;d'cinne pouor dg&eacute;thi les maladies et les bliesse&ucirc;thes, par les d'v&icirc;ns, et pouor emp&ecirc;chi les vioges.
<p>Les r'cords nos disent qu&eacute; l'pouoth&eacute; 'tait fait s&egrave;rvi pouor identifier les soudards d' St. D&acirc;vi contre les Saxons, &agrave; Cr&eacute;cy par l&eacute; Ni&egrave;r Pr&icirc;nce et pus tard, par les Rouais Tudors d'l'Angli&eacute;t&egrave;rre auvec ses couleurs d&eacute; blianc et v&egrave;rt.
</p>
<p>Pouortant, l'&ucirc;sage du pipot sembl'ye &ecirc;tre pus mod&egrave;rne ayant 't&eacute; pr&eacute;sent&eacute; &agrave; l'&icirc;ntroduction des Eisteddfodau d&eacute; nos jours par les gens tchi voudraient tchiquechose auve mains d'&egrave;rt&ucirc;nf&icirc;n et mains vuldgaithe! Mais l&eacute; pipot sauvage a exist&eacute; au Pays d'Galles pouor pus longtemps qu&eacute; l'pouoth&eacute;, et l&eacute; m&ecirc;me mot gallouais (cenhinen) s&icirc;ngnifie l'pouoth&eacute; et l'pipot, et la rachinne (en) est l'mot pouor l'originne d&eacute; la vie, un &ecirc;tre, eune &acirc;me ou un pr&icirc;ncipe. Don, i'faut qu'ou d&eacute;cidiez!
</p>
<p>Quant au dragon, p't-&ecirc;tre un embli&egrave;me Chinnouais, ch'tait les Romains acouo, i' l'&icirc;ntrodu&icirc;s&icirc;tent comme un &ecirc;tendard militaithe duthant lus &icirc;nv&acirc;sions du pays. &Eacute;tout, ch'tait l'p&eacute;the d'&Egrave;rthu, Uth&egrave;r Pendragon, l&eacute; Chef Dragon, tch'eut la vision d'un rouoge dragon br&ucirc;lant s&eacute; battant contre l&eacute; blianc dragon d'l'Angli&eacute;t&egrave;rre. Enf&icirc;n, ch'tait Henri VII qui l'&icirc;ncorpouothit dans les Armue&ucirc;thies Rouoyales (jusqu'&agrave; temps qu&eacute; James I voulit un j'va &agrave; seule corne!), mais ch'tait not' Duc (la Reine) tchi l&eacute; restaurit comme la couleu n&acirc;tionale du pays d'Galles en 1959.
</p>
<p><i>Ralph Nichols. Raffinn&eacute; par Laurie Hu&euml;lin.
</i></p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="saintdavi.html">La Saint D&acirc;vi</a><p>
<li><a href="pouothegj.html">L&eacute; Pouoth&eacute;</a><p>
<li><a href="saintdavi3.html">La Saint D&acirc;vi</a><p>
<li><a href="henwladfynhadau.html">Vi&egrave;r siez-ieux d'mes grand-p&eacute;thes</a><p>
<li><a href="galles15001599.html">L'Histouaithe d&eacute; Galles 1500-1600</a><p>

<li><a href="englyn.html">L'englyn</a><p>

<li><a href="englyn1.html">Englyn</a><p>
<li><a href="englyn2.html">Englyn</a><p>

<li><a href="caerdydd1.html">L&eacute; Ch&acirc;t&eacute; d'Caerdydd</a><p>
<li><a href="caerdydd3.html">L&eacute; vouaile tch'&ecirc;t&icirc;nch&egrave;le</a><p>
<li><a href="caerffili.html">L&eacute; Ch&acirc;t&eacute; d'Caerffili</a><p>

<li><a href="barabrith.html">D'la g&acirc;che picot&eacute;e Gallouaise</a><p>
<li><a href="saintmiche2015.html">Et y'eut eune dg&egrave;rre au ciel</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
