<HTML>

<!-- Mirrored from members.societe-jersiaise.org/geraint/jerriais/gdfvaque.html by HTTrack Website Copier/3.x [XR&CO'2014], Tue, 15 Jul 2025 13:59:13 GMT -->
<HEAD>
<TITLE>Nouot' chi&eacute;the p&eacute;tite vaque</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nouot' chi&eacute;the p&eacute;tite vaque</h2></font></center><p>

<img src="jerseycow.jpg" width="327" height="350" alt="" title="vaque" align="right" />
<font size="-1"><i>Fort Lauderdale, <br/>
Florida, <br/>
U.S.A.<br/>
<br/>
L&eacute; 12 d'avri, 1975.<br/></i></font>
<br/>
Moussieu l'R&eacute;dacteu, <br/>
<br/>
&quot;<a href="vaque.html">La Compliainte d'eune Vaque</a>&quot;, po&euml;sie &ecirc;crite par man vi&egrave;r anm&icirc;n <a href="ejluce.html">Edwin John (&quot;Jock&quot;) Luce</a> et publi&eacute;e dans l'almonas d' &quot;La Nouvelle Chronique&quot; d&eacute; 1914, m'a tr&eacute;jous fait penser &egrave;s peines et m&icirc;ns&eacute;thes d&eacute; nouot' belle p&eacute;tite vaque J&egrave;rriaise tch'a san portrait sus toutes les tinnes d&eacute; lait pr&ecirc;serv&eacute; et appel&eacute; &quot;Pet Milk&quot; ich&icirc;n en Am&eacute;thique, et tch'est mus connue &agrave; l'&ecirc;trangi qu&eacute; s'n &icirc;le natale. Comme j'l'ai mentionn&eacute; d'vant, l's Am&eacute;thitchains en g&eacute;n&eacute;ral n&eacute; conna&icirc;ssent pon l'vi&egrave;r J&egrave;rri. Quand nou lus en p&acirc;le i' craient tr&eacute;jous qu' ch'est New Jersey qu' nou-s-a dans l'id&eacute;e et ch'est quand nou lus d'mande d&eacute; o&ugrave; tch'i' craient qu' la vaque J&egrave;rriaise veint qu' nou peut les faithe r&ecirc;al&icirc;ser tch'i' y'a un aut' J&egrave;rri qu' New Jersey. <br/>
<br/>
Mais pour &egrave;rv&eacute;nin &agrave; ses peines et minsethes, &agrave; chutte belle p&eacute;tite vaque. La po&euml;sie d' &quot;Jock&quot; Luce nouos en donne un fanmeux r'cit, et v'l&aacute; tchi vaut la peine d&eacute; li&eacute;the. Dans sa compliainte, la vaque nouos raconte sa na&icirc;ssance dans l'&ecirc;tabl'ye, et sa vie d'vieau. Comment qu'oulle a l'envie d't&eacute;ter sa nouorrituthe mais qu'oulle est forchie d't&eacute;ter l'd&eacute; du vachi dans un boutchet &agrave; la pliaiche, et comment qu'ou n'est pon se&ucirc;the si l'vachi a lav&eacute; ses mains d'vant l&icirc; pr&eacute;senter san d&eacute; &agrave; chuchi. Et pis y'a la cruaut&eacute; d'&ecirc;t' s&eacute;path&eacute;e d'sa m'm&eacute;e et forchie &agrave; couochi toute seule dans un coin embou&ecirc;t&eacute; d'l'&ecirc;tablye, et yi tch'aime tant sa m'm&egrave;e et tchi voudrait couochi auve lyi dans sa st&acirc;le.<br/>
<br/>
Sa vie d&eacute; g'niche n&eacute; fut pon fort miyeuthe. Y'avait m&egrave;me tchestchion d'sa bieaut&eacute; et s'ou valait la peine d'&ecirc;l'ver, mais, ma f&icirc;ngre, aupr&egrave;s aver ieu &agrave; subithe la cruaut&eacute; d'&ecirc;prouver &agrave; l'embelli pour l'exp&ocirc;sition et qu'ou g&acirc;ngnit l'prix d'r&ecirc;s&egrave;rve, i' fut d&eacute;cid&eacute; d'la mathier. Mais criy'-ous qu' oulle eut la chance d&eacute; choua&icirc;si san galant? Nann&icirc;n, ou fut mathi&eacute;e &agrave; un gros b&oelig;u qu'ou n'avait janmais veu d'vant, et finnalement ou fut env'y&eacute;e en exil dans un aut' monde aupr&egrave;s qu'oulle avait 't&eacute; s'path&eacute;e d'ses pathents, &ecirc;fants et anm&icirc;ns.<br/>
<br/>
Tout chennech&iacute;n m&eacute; v'nait &agrave; l'id&eacute;e en li&ecirc;sant dans la g&acirc;zette du 27 f&eacute;vri qu&eacute; y'a tchestchion d'env'yer des vaques J&eacute;rriaises en Russie. V'la tchi veurt dithe tchi s'en vont aver &agrave; d&eacute;v'n&icirc;n Communistes et p't-&ecirc;t' ajou&ocirc;ter &agrave; toutes lus aut' m&icirc;ns&eacute;thes.<br/>
<br/>
Ch'est vrai tch'il' en ont, d's aventuthes, les pouorres vaques. Ich&icirc;n en Am&eacute;thique j'en ai veu d'mathi&eacute;es &agrave; des b&oelig;us tch'ont des grosses bosses sus l's &ecirc;paules, eune race appel&eacute;e Brahmin tchi veint d'l'&Icirc;nde. L'id&eacute;e 'tait d'&ecirc;prouver &agrave; d&ecirc;velopper eune nouvelle race tchi donn'nait autant d'richesse d&eacute; lait comme la J&egrave;rriaise, et autant d'viande comme l'&Icirc;ndienne. Mais j&eacute; n'sai pon si v'la tch'a r&ecirc;ussit.<br/>
<br/>
L'affaithe en est qu'la pouorre vaque n'a rein &agrave; y dithe, &agrave; tout chu tripot l&agrave;, et qu&eacute; pourtant nou d&eacute;v'thait l&icirc; &ecirc;t' &egrave;rconna&icirc;ssants. Ou nouos la&icirc;sse adopter touos ses &ecirc;fants et nouos donne san lait toute sa vie, et tch'est que j'l&icirc; donnons comme r&ecirc;compense? L&eacute; pistolet et l'cout&eacute; du bouochi! Et ou continnue quand m&egrave;me &agrave; nouos faithe du bein aupr&egrave;s sa mort jusqu'&agrave; tch'i' n'en reste rein s&eacute;non sa m&eacute;mouaithe s'oulle a g&acirc;ngni des prix. <br/>
<br/>
Enf&icirc;n, esp&eacute;thons qu'les cheinnes tchi s'en vont &ecirc;t' export&eacute;es en Russie &icirc;thont dans l'pays d'l'<a href="ukraine.html">Ukraine</a>, car les gens d'chu pays l&agrave; sont d'bouannes p&egrave;rsonnes. J'en connais gentiment ich&icirc;n en Am&eacute;thique tchi sont d'l&agrave;-bas et j&eacute; l's aiment hardi. Et, aupr&egrave;s tout, qu&eacute; les vaques d&eacute;veinnent Communistes ou pon n&eacute; f'tha pon grand' diff&eacute;thence dans l'monde. Les cheinnes tchi veinnent d&eacute; St. Ou&euml;n et tch'ont g&acirc;ngni des prix sont du parti Louothi mais i' n'ont janmais ieu la chance d&eacute; voter &egrave;s &ecirc;lections. Ch'est assez dr&ocirc;le, quand nou-s-y pense, tch'i' n'y a qu'les vieaux tchi sont p&egrave;rm&icirc;ns d'voter!<br/>
<br/>
Ch'tait &icirc;nt&eacute;r&ecirc;ssant d'li&eacute;the les r'm&egrave;rques des membres d's &Ecirc;tats au sujet d'amalgamoter l's &eacute;glyises d&eacute; St. Simon et d'All Saints. J'tais am&ucirc;s&eacute; d'vaie qu'la grand' partie d'ches membres tchi pr&icirc;ndrent la pathole n&eacute; sont pon Anglyicans et tch'i' n'comprennent pon tch'est qu'l'amalgamot s&icirc;ngnifie &egrave;s Anglo-Catholiques Anglyicans. Mais j'sis content d'vaie qu' Moussieu l'Douoyen dit tch'i' n'y a pon tchestchion d'freunmer l'&Eacute;glyise d&eacute; St. Simon. <br/>
<br/>
Ch'est un dr&ocirc;le d'amalgamot. La congr&eacute;g&acirc;tion d'All Saints n'est probabli&eacute;ment pon &agrave; s'n a&icirc;se dans l'atmosph&eacute;the parfeunm&eacute; d'enchens des s&egrave;rvices &agrave; St. Simon, et ch'est bein seux qu'les Anglo-Catholiques tch'ont tr&eacute;jous v&eacute;n&eacute;th&eacute; St. Simon comme lus p'tite cath&eacute;drale n&eacute; lus trouvent pon &agrave; l'a&icirc;se dans l'&eacute;glyise d'All Saints, et auve l&eacute; tr&eacute;pas du bouan vi&egrave;r Douoyen L'Mathinn&eacute;, i' n'ont pus d'champion ni d'support en J&egrave;rri. N&eacute; v'la la vraie trag&eacute;die d'l'amalgamot! Et y'a la tchestchion du probytaithe. Si un minnistre &ecirc;n&egrave;rgique entr&eacute;prannait d'ravigoter St. Simon, &eacute;thait-i' drouait &agrave; la ma&icirc;ntchi du neu probytaithe?<br/>
<br/>
<i><a href="lefeuvre.html">George d'La Forge</a></i><br/><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>
<li><a href="vaque.html">La Compliainte d'une Vaque</a><p>
<li><a href="jerriaises.html">Les J&egrave;rriaises</a><p>
<li><a href="vaquevoc.html">Les parties d'eune vaque</a><p>
<li><a href="milk.html">L&eacute; c'menchement d'la Jersey Milk Marketing Board</a><p>
<li><a href="laittie.html">La lait'tie</a><p>
<li><a href="laitdjerri.html">L&eacute; Lait d'J&egrave;rri</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="mavieillenancy.html">Ma vieille Nancy</a><p>
<li><A HREF="pinel.html">Le Bouan Docteu' pour les Vaq's et les Jhvaux</A><p>
<li><a href="joey.html">Joey</a><p>
<li><a href="gniche.html">La g'niche &agrave; m'n oncle</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="achocre.html">L'Achocre</a><p>
<li><a href="betesacones.html">Les B&ecirc;tes &agrave; C&ocirc;nes</a><p>
<li><a href="boeux1914.html">Une nouvelle sorte d'Boeux</a><p>
<li><a href="lettre1912.html">Eune lettre d&eacute; 1912</a><p>
<li><a href="bellevaque.html">La Belle Vaque &agrave; Charlie</a><p>
<li><a href="pmvisite2.html">La Visite Royale</a><p>
<li><a href="cahouainvisite.html">La visite de lus Majest&eacute;s</a><p>
<li><a href="painexpert.html">Rapport d'Expert?</a><p>
<li><a href="cahouain_betes.html">T&eacute; r'connais-tu un mio dans les b&ecirc;tes?</a><p>
<li><a href="painbullshow.html">Piteur reports on the bull show</a><p>
<li><a href="pmheifer.html">Ph'lip shows his heifer in milk</a><p>

<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><a href="gdf_enrussie3.html">George d'la Forge en Russie 3</a><p>
<li><a href="gdf_enrussie4.html">George d'la Forge en Russie 4</a><p>
<li><a HREF="gdf_enrussie5.html">George d'la Forge en Russie 5</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfvaque.html by HTTrack Website Copier/3.x [XR&CO'2014], Tue, 15 Jul 2025 13:59:13 GMT -->
</HTML>

