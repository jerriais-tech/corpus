<HTML>

<!-- Mirrored from members.societe-jersiaise.org/geraint/jerriais/bellepliaiche.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
<HEAD>
<TITLE>Eune Belle Pliaiche!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune Belle Pliaiche!</h2></font></center><p>


J'sommes dans eune belle appartenement tch'est la chambre d'eune maison d&eacute; retraite. <b>DORIS</b> est assise dans eune tchaise. <b>EVA</b> entre &agrave; la vaie. Ou 'rgarde alentou d'lyi .......<br/>
<br/>
<table cellspacing="0" cellpadding="2" border="0" width="100%">
  <tr>
    <td>
      <b>
        Eva:
      </b>
    </td>
    <td>
      Eh bein, Doris, mais tchi belle pliaiche ichin! Tu dais t&eacute; trouver coumme eune Reine!
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      J&eacute; n'sais pas - j'sis drodgie!
    </td>
  </tr>
  <tr>
    <td>
      <b>
        Eva:
      </b>
    </td>
    <td>
      Ergarde les biaux ridgeaux et l'tapis! Damne j'n'en ai pas un tel siez m&eacute;!
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      J&eacute; n'sais pas - j'sis drodgie!
    </td>
  </tr>
  <tr>
    <td>
      <b>
        Eva:
      </b>
    </td>
    <td>
      As-tu &egrave;rgard&eacute; par la f'n&ecirc;tre? Nou vai la grand' ferme et les vaques dans les clios, mais, ch'est-i' magnifique ichin! Oooh - as-tu veu la belle grise jument l&agrave;-bas avec san poulain?
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      Nannin - j'sis drodgie!
    </td>
  </tr>
  <tr>
    <td>
      <b>
        Eva:
      </b>
    </td>
    <td>
      Fait-i' caud ichin-d'dans, j'm'en vais haller ma casaque et j'm'en vais la pendre hors d&eacute; la vais. As-tu caud, ma Doris?
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      Nannin - j'sis drodgie!
    </td>
  </tr>
  <tr>
    <td>
      <b>
        Eva:
      </b>
    </td>
    <td>
      J'sis si contente d&eacute; t'vaie. J'm'en vais m'assi&eacute;the tout pr&egrave;s d't&eacute; et j'en vais t'racconter l'histouaithe d&eacute; la bouonnefemme Jane et san cat! Tu p&acirc;les d&eacute; fanne! Doris, donc, &ecirc;coute! Tu n'peux pas t'endormi achteu! R&ecirc;vill'ye-t&eacute;! J't&eacute; apport&eacute; d's oranges!
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      Mercie, mais i' m' donnent trop d'drogues, tu sais!
    </td>
  </tr>
  <tr>
    <td>
      <b>
        Eva:
      </b>
    </td>
    <td>
      J'vais bein qu&eacute; tu n'as pas mangi tan v&egrave;rjus! J'm'en vais en prendre un p'tit miot. Nous est-t'i' confortabl'ye ichin, Doris, damne tu dais t'y pliaithe!!
    </td>
  </tr>
  <tr>
    <td>
      <b>
        
      </b>
    </td>
    <td>
      DORIS C'MENCHE A SI'RAVIGOTTER. EVA CONTINNUE A MANGI LE VERJUS.
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      J&eacute; n'sais pas car j'ai 't&eacute; drodgie d&eacute;pis qu&eacute; j'sis ichin!
    </td>
  </tr>
  <tr>
    <td>
      <b>
        Eva:
      </b>
    </td>
    <td>
      J&eacute; crais qu&eacute; tu r'dotte un miot, ma fille. Pourtchi qu&eacute; tu dis chenna?
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      Ch'est man docteu qu'a donn&eacute; l'ordre car j'tais si triste d&eacute; tchitter man siez-m&eacute;.
    </td>
  </tr>
  <tr>
    <td>
      <b>
        Eva:
      </b>
    </td>
    <td>
      Dans chu cas-l&agrave;.... j'comprends bein. Combein souvent qui vennent t'injecter? Mais j'ai caud et j'ai ma &agrave; mes pids, Doris. J'm'en vais baithe ta verr&eacute;e d'orange puisqu&eacute; tu n'l'as pas touchie! <p>OU HALLE SES SOULIERS ET BAIT LA VERREE D'EUNE LACHE</p> Tu disait?
    </td>
  </tr>
  <tr>
    <td>
      <b>
       
      </b>
    </td>
    <td>
      EUNE HOLOUOGE SONNE QUATRE HEUTHES.
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      Oh i' n'm'injectent pas, Eva, oh man doue non, mais quand nou ouait l'holouoge sonner, i' faut qu&eacute; j'baive ma verr&eacute;e d'orange et chenna m&eacute; garde calme!
    </td>
  </tr>
  <tr>
    <td>
      <b>
       
      </b>
    </td>
    <td>
       EVA EST BEIN LASS&Eacute;E. OU HAUTILLOUNNE.
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      Bein, Eva, racconte-m&eacute; l'histouaithe d&eacute; la bouonnefemme Jane et san cat! J'sis bein aise qu&eacute; tu es v'nue m'vais car personne n&eacute; m'font rithe ichin.
    </td>
  </tr>
  <tr>
    <td>
      <b>
        Eva:
      </b>
    </td>
    <td>
      J'n'y connais rein - j'sis' drodgie!
    </td>
  </tr>
  <tr>
    <td>
      <b>
        
      </b>
    </td>
    <td>
      DORIS S'LEV&Eacute; ET VA A S'N AMIE. EVA DORT.
    </td>
  </tr>
  <tr>
    <td>
      <b>
        Doris:
      </b>
    </td>
    <td>
      T&eacute; v'la bein &ecirc;baubie, ma vielle! Et me qui m'trouve bein ravigot&eacute;e! <p>OU R'GARDE PAR LA F'NETRE</p> Ch'est vrai qu&eacute; les veues sont belles et nou vais jusqu'&agrave; la m&eacute;! Tchi biau jour! J'sis seuse qu&eacute; j'vais sus l'mus! <p>OU HALLE SAN CHALE ET SES CHAUSSONS ET LES METS SUS EVA</p> L&agrave;, ma Eva, t&eacute; v'l&agrave; bein attint&eacute;e pouor rester ichin! T&eacute; qui crait qu&eacute; ch'est eune si belle pliaiche - eh bein restes-y! <p>OU MET LA CASAQUE ET LES SOULIERS A EVA ET S'EN VA</p> A b&eacute;t&ocirc;t, Eva, &agrave; b&eacute;t&ocirc;t! Taxi! Taxi!
    </td>
  </tr>
  <tr>
    <td>
      <b>
       
      </b>
    </td>
    <td>
       OU SORT DE LA STRADE.
    </td>
  </tr>
  <tr>
    <td>
      <b>
        Eva:
      </b>
    </td>
    <td>
      A b&eacute;t&ocirc;t - j'sis drodgie!
    </td>
  </tr>
</table>

<br/>
<i><a href="joantapley.html">JT</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li> <a href="magnifique.html">J'sis magnifique, merci!</a><p>
<li><a href="viersiez.html">L&eacute; Vi&egrave;r Siez-Nous</a><p>
<li><A HREF="reflexf.html">Reflexions d'une Vieille Fille</A><p>
<li><A HREF="reflexg.html">Reflexions d'un Vi&egrave;r Gar&ccedil;on</A><p>
<li><a href="tante.html">Les piaintes d'une vielle tante a mai</a><p>
<li><a href="gdfchance.html">Quand eune vielle fil'ye vait eune chance...</a><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bellepliaiche.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
</HTML>

