<HTML>

<!-- Mirrored from members.societe-jersiaise.org/geraint/jerriais/pmrusses.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne perd la t&ecirc;te</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne perd la t&ecirc;te</h2>
Mais pas Ph'lip<br/></font></center><p>

<font size="-1"><i>&agrave; Portinf&eacute;, Saint Ou.<br/>
Vendredi au s&eacute;.<br/></i></font>
<br/>
Moussieu l'Editeu,<p/>
Comme j'vos l'ai dit p&ucirc;s d'une fais, il en affole &agrave; tout &acirc;ge, et sans autchune doute, la Merrienne perd la t&ecirc;te. Oulle a liut pour chais deux Russes qu'ont fait l'tou du monde des chents fais dans une machine, et ou veur saver pourtchi qu'une bouonne Saint-Ou&euml;nnaise ne peut pas en faithe autant. Quand ou m'en p&acirc;slit, j'me mins &agrave; rithe, mais ou 'tait s&eacute;rieuse, et voulit saver pourtchi.<br/>
<br/>
&quot;Ma pou&ocirc;re fille,&quot; j'li dit, &quot;A qu'menchi i' t'faudrait une machine, et ou&egrave;sque tu t'en vas la trouver? ch'n'est pas une affaithe de tchiques louis. Epis y'a toutes sortes d'autres d&ecirc;penses, sans oublier que les Russes ont print d's ann&eacute;es &agrave; construithe la leur. Aie un mio d'bouon sens, ma vielle.&quot;<br/>
<br/>
&quot;Quant au cou&ocirc;tage,&quot; ou dit, &quot;j'si seuze que notre Conn&ecirc;tablye ne ditha pas nennin si j'li d'mande de hauchi l'r&acirc;t pour un an ou deux. Dans l'entretemps j'pou&ocirc;rrai m'pr&eacute;pather, et j'te promets que dans yunne de mes touon&eacute;es je descendrais dans l'bel ichin pour une t&acirc;sse de tais et une m&egrave;rvelle ou deux. Es-tu satisfait &agrave; ch'teu?&quot;<br/>
<br/>
&quot;Oui,&quot; j'li raiponnis, &quot;j'si p&ucirc;s satisfait que jamais que tu perds la t&ecirc;te et que tu as grand besoin du docteu. Mais va vaie l'Conn&ecirc;tablye, et s'il est pr&ecirc;t &agrave; hauchi l'r&acirc;t pour b&acirc;ti ta fichue machine j'&eacute;thai &agrave; tchitter Saint Ou et m'en aller &agrave; une autre p&acirc;raisse.&quot;<br/>
<br/>
Je n'sais pas, Moussieu, s'oulle a fait autchune d&ecirc;marche d&eacute;pis, mais j'esp&eacute;the qu'oulle s trouv&eacute; que san projet n'est ni possiblye ou pratique, car si ma Merrienne perd la t&ecirc;te, j'si seuc que nou n'peut pas dithe chonna de l'homme si capablye qu'est &agrave; la t&ecirc;te d'la p&acirc;raisse.<br/>
<br/>
Y'a bein d'autres sujets s&ucirc;s la liste que j'avais pr&eacute;path&eacute;, Moussieu, mais les forches me manquent et j'si forchi d'arr&ecirc;ter. J'esp&eacute;the quand-m&ecirc;me que nos tchultuvateurs s'en vont r&eacute;sister avec tout l&ucirc;s pouv&eacute; la d'mande pour hauchi les frais d'export&acirc;tion d'nos <a href="pmtomatoes.html">tomates</a>, que j'consid&egrave;the une imp&ocirc;sition, et &eacute;tout que l'prix de nos nouvelles <a href="pmpatates5.html">patates</a> s'en va r'amander bein vite.<br/>
<br/>
&Agrave; la s'maine tchi veint.<br/>
<br/>
<i><a href="lebrocq.html">Ph'lip</a></i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="espace.html">L'espace</a><p>
<li><a href="pmlune.html">Ph'lip va &agrave; la lune</a><p>
<li><a href="gdfcouothage.html"> I' faut du couothage!</a><p>
<li><A HREF="gdfleune.html">Un viage &agrave; La Leune!</A><p>
<li><a href="cosmique.html">1961 - L'Ann&eacute;e Cosmique</a><p>
<li><a href="pmirlande.html">La Visite en Irlande</a><p>
<li><a href="supposition.html">Eune Supposition</a><p>
<li><a href="gdfviage.html">En viage</a><p>
<li><a href="gdfterre.html">D'&egrave;rtou &agrave; t&egrave;rre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmrusses.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>
