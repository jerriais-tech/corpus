<HTML>
<HEAD>
<TITLE>Alleais vaies la Belle Grande Boutique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Alleais vaies la Belle Grande Boutique</h2></font></center><p>

<CENTER><TABLE><TR><TD>

Samedi, comme j'men allais en ville;<br/>
J'rencontri eunne si <i>nice</i> jeune fille,<br/>
O&ugrave; m'dis; qu'ou s'en allait boutitchyi;<br/>
Mais qu'ou n'voulet pas payi trop chi.<br/>
<br/>
J'ly dis, si tu veux du buoun marchi;<br/>
N'i&agrave; pas eunne aoutre boutique, comme siez d'Gruchy<br/>
Ils ont de tout, si b&eacute;, et si bon,<br/>
Va l&agrave; ma fille; tu n'ten r'grettas pon.<br/>
<br/>
Chest eunne diverse rare boutique;<br/>
Yia de tout, moderne et antique,<br/>
Chest l&agrave; le rendez vous, des touristes;<br/>
Et la terreur, de toutes les modistes.<br/>
<br/>
- Car y vendent, des Bannettes et des Chapieaux,<br/>
Des <i>Jackets</i>, et des Robes, pour mettres les gens bieaux,<br/>
Tout l'monde y va bein hardiment;<br/>
Car ils y sont bein servis, et si poliment.<br/>
<br/>
Et pis ils en vendent de toutes les sortes;<br/>
M&ecirc;me pour les tuous p'tits, jusqu'&agrave; des bottes,<br/>
Pour les pus grands, y vendent de tout;<br/>
Et des choses magnifiques, pour lus sous.<br/>
<br/>
J'ein peux pas vos dithe tout chein qui vendent l&agrave;,<br/>
J'en &ecirc;crithais trop long, pour mettre dans l'Almanach<br/>
Y vendent jusqu'&agrave; des trappes pour soiythis et rats;<br/>
Pour moeques, &ecirc;thierbos, pour vers dans les boas.<br/>
<br/>
Tuous les siens qui lus int&eacute;ressent est puoures gens,<br/>
Ministres, conn&ecirc;tablyes, et les surveillents<br/>
<i>Mother's Meetings, Dorcas</i>, et toutes les soci&eacute;teais;<br/>
Allez l&agrave;, tout est si bouan marchi qu'ou z'enseais &eacute;tonn&eacute;es.<br/>
<br/>
Yia &eacute;tout, eune si belle arcade;<br/>
Tout l'monde va par l&agrave;, et y r'garde -<br/>
- Toutes chest belles fen&ecirc;tes; bein arrangis;<br/>
Et tout est vendu &agrave; ben bas pris.<br/>
<br/>
Y yia tr&eacute;jous hardi d'vieilles gens;<br/>
Qui vont l&agrave; lus assiethe sus les bancs,<br/>
Y vont l&agrave; lus r'p&ocirc;s&eacute; en attendant lus gens,<br/>
Chest l&agrave; &eacute;tout qui p&acirc;sle de lus genne temps.<br/>
<br/>
Pr&ecirc;nnaies m'navis, et allaies y:<br/>
Vos assiethe dans l'Arcade au Samedi,<br/>
O&ugrave; verraies l&agrave;, tuous les galants:<br/>
Rencontr&eacute; lus amouetheuses, en suouriant.<br/>
<br/>
Si o&ugrave; restaies l&agrave;, eun p'tit pus longtemps;<br/>
O&ugrave; les verraies lus apport&eacute; des gants,<br/>
et les filles ont l'air si <i>shy</i>, en les prenant,<br/>
J'vos dithai bein, chest bein amusant!!!<br/>
<br/>
Mais chest, quand y fait d'la pyie;<br/>
Tout l'monde y cuourt, s'y n'ont pas d'parapuie,<br/>
Si la pyie continue, ils entrent hard&icirc;ment;<br/>
A en aquatt&eacute; ieun (chest l&agrave; qui yia eun assortiment).<br/>
<br/>
Ils ont &eacute;tout, d'chez nouvieaux kioques;<br/>
Qui sont bons pour la pyie et la crotte;<br/>
Y sont si utiles dans l'hiv&eacute;,<br/>
Vraiement, n'ou n'peut pas san p&acirc;ss&eacute;.<br/>
<br/>
O&ugrave; les verraies, de tuous les prix,<br/>
Pour les grands, comme pour les p'tits,<br/>
Pour les maigres, et pour les gros,<br/>
Pour les ronds, et les drais dos.<br/>
<br/>
Yia-vous jamais tet l'Samedi d'Nou&eacute;?<br/>
Yia tant d'monde que n'ou n'peut pas s'y tuoun&eacute;,<br/>
La boutique est rempyie, de toutes sortes de jouettes,<br/>
Des batchieaux, cannons, toupies et poupettes.<br/>
<br/>
Et mon doux!!! s'ou viyiaites tuous chest &ecirc;fants,<br/>
Qui sont l&agrave;, a teurment&eacute; lus gens.<br/>
Yieun veux un fouet, l'aoutre unne toupie,<br/>
Eunne autre veux eunne chivi&egrave;the et l'aoutre eunne scie.<br/>
<br/>
Nou n'peut pas sinon que d'piaindre les pathens,<br/>
Ais comme y disent Nou&eacute; n'veint que tuous les ans,<br/>
Nou donne est &ecirc;fants eune p'tit pus d'libertet,<br/>
H&eacute;las!! chest bein vrai, Nou&eacute; est bein vite p&acirc;set.<br/>
<br/>
Aussit&ocirc;t qu'eunne fille est engagie,<br/>
La m&ecirc;m&eacute;e va toute suite yiacatt&eacute; d'zhabits,<br/>
Ou cuourt bein v&icirc;te siez d'Gruchy,<br/>
Ou sait bein qui vendent &agrave; buoun marchi.<br/>
<br/>
O&ugrave; n'a pas besoin d'all&eacute; ailleurs,<br/>
Y vendent de tout, doubliyiers, leincheurs,<br/>
Des couvertuthes, et <i>blankets</i> toutes faites,<br/>
Des matenas, ridiaux et serviettes.<br/>
<br/>
Y-yia du meubye pour piaithe &agrave; tous,<br/>
Y'ien a d'couvert de pluche et de v'lous,<br/>
Y yia de tout pour forni eunne maison,<br/>
Et tout est vendu &agrave; prix d'raison.<br/>
<br/>
Chest une boutique aim&eacute;e de tout temps,<br/>
N'yia qu'a en p&acirc;sl&eacute; &agrave; toutes les vieilles gens,<br/>
Y vos dithont, qu&eacute;ment!!! (si j'connais chutte boutique l&agrave;)<br/>
J'eim rasouvains quand jiallais avec mamman et papa.<br/>
<br/>
J'iavons tet d'g&eacute;n&eacute;ration en g&eacute;n&eacute;ration,<br/>
Tout chien j'acattons l&agrave; est tr&eacute;jous si bon,<br/>
Y n'ia pas d'angi qui vos tromphe,<br/>
Ils ont la confiance de tout l'monde.<br/>
<br/>
Quand la <a href="vicvisit.html">reine Victoria v&icirc;nt v&icirc;sit&eacute; Jerri</a>,<br/>
Tchet sus ieun d'lus tapis que o&ugrave; marchi,<br/>
Si o&ugrave; vouleais en vaies l'patron,<br/>
Allaies y, (il est enfra&icirc;emet &agrave; la maison).<br/>
<br/>
Y n'faut pas oubli&eacute; la princesse St&eacute;phanie,<br/>
Yi &eacute;tout allet l&agrave; acatt&eacute; ses habits,<br/>
Quand l'G&eacute;n&eacute;ral Boulanger d'meuthait &agrave; <a href="st_brelade.html">Saint Br&eacute;lade</a>,<br/>
Il allet souvent l&agrave;, en prenant eunne promenade.<br/>
<br/>
Ch'nest pas d'atcheu, mais chest d'tout temps,<br/>
Qu'ils ont tr&eacute;jous servi les grands gens,<br/>
Quand l'G&eacute;n&eacute;ral Don tet l'<a href="gouverneux.html">Gouverneuex d'Jerri</a>,<br/>
Il allet tr&eacute;jous l&agrave; quand y voulet eun habit.<br/>
<br/>
Si j'ai eune conseil a vos donn&eacute;,<br/>
N'alleais jamais ailleurs acatt&eacute;,<br/>
Mais alleais tr&eacute;jous siez d'Gruchy,<br/>
Chest l&agrave; qui vendent a buoun marchi.<br/>
<br/>
J'vos en prie alleais vaies lus <i>show</i>,<br/>
S'ou viyi&ecirc;tes combein qu'ils envient d'ballots,<br/>
Mais vra&icirc;ment, chnest pas rein d'&ecirc;tonnant,<br/>
Tout est si b&eacute;, n'ou z'est &ecirc;blouis en entrant.<br/>
<br/>
N'oubliyiez pas d'all&eacute; jusque &agrave; haout;<br/>
Pour vaies jackets bannettes et chapieaux,<br/>
O&ugrave; z'en saies tous si &ecirc;merveillyis<br/>
Qu'ou n'r&ecirc;vethez que jackets et bannettes toutes les nyis.<br/>
<br/>
Tout est choiezi avec un go&ucirc;t extchyis,<br/>
Yian a d'la maison, de Londres, et d'Paris,<br/>
Yia eune assort&icirc;ment pour tuous les go&ucirc;ts;<br/>
Et qu'acmodedonts les bourses &agrave; tous.<br/>
<br/>
Les puoures hommes n'&eacute;thont pas d'erpos,<br/>
Jus'quasce que lus femme ait l'jacket sus l'dos,<br/>
Enfin y s'a si ordyiyieux, qu'o&ugrave; pathaise si bein,<br/>
Qu'il y ditha, va acatt&eacute; eune bannette (demain).<br/>
<br/>
Eune homme est bien content quand sa femme patha&icirc;t bein,<br/>
Y n'en fait pas la m&ecirc;ine, mais la femme le sait bein,<br/>
Habiyious avec go&ucirc;t, v'la qui l'y fait pyi&ecirc;zi,<br/>
Et acattez tout siez les Messieux d'Gruchy.<br/>
<br/>
Pour vos dithe vrai j'ai viag&icirc;t gentiment,<br/>
En Angleterre, et sus l'Continent,<br/>
Mais j'nai jamais veu a man g&ocirc;ut,<br/>
Eunne telle boutique pour pliaithe &agrave; tous.<br/>
<br/>
<i><a href="georgie.html">Georgie</a></i><br/>
<i>1897</i><br/>
<br/>


</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="boutvoc.html">La boutiqu'sie</a><p>
<li><a href="habvoc.html">L'habilement en J&egrave;rriais</a><p>
<li><a href="boutique.html">Couotheais vite &agrave; vais la Boutique!!!</a><p>
<li> <a href="helas_mygood.html">H&eacute;las! H&eacute;las!! Ah! 'My Good.'</a><p>

<li><a href="illuminations1893.html">A M. l'Editeu d'la &quot;Nouvelle Chronique.&quot;</a><p>
<li><a href="pmville.html">La Ville et les boutiques</a><p>
<li><a href="arlevee.html">Une Arlev&eacute;e en Ville</a><p>
<li><a href="vouesin.html">Vouesin - Voisin</a><p>
<li><a href="baker.html">Frederick Baker</a><p>
<li><a href="briggs.html">Briggs</a><p>
<li><a href="lesenfants.html">Les Enfants</a><p>
<li><a href="gagnepetit.html">Au Gagne Petit</a><p>
<li><a href="tralala.html">Si l'Bouan Dgieu vos permet de travaillyi la terre</a><p>
<li><a href="brambilo_annonces.html">Annonces - Bram Bilo</a><p>
<li><a href="viersoudard.html">L&eacute; Vi&egrave;r Soudard</a><p>
<li><a href="lancashiretextiles.html">Lancashire Textiles</a><p>
<li><a href="acatez.html">Acatez d'ich&icirc;n</a><p>
<li><a href="vendues.html">Y faut all&eacute; es vendues pour vais ses viers anmeins</a><p>
<li><a href="2cats.html">Deux cats lus en f&ucirc;tent boutitchi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

