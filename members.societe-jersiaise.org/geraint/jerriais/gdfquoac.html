<HTML>

<!-- Mirrored from members.societe-jersiaise.org/geraint/jerriais/gdfquoac.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Des Quoac Quoacs</TITLE>
<META  name="keywords" content="JÃ¨rriais, language, langue, Jesuits, Catholicism, Channel Islands, religion, church, Christianity">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des Quoac Quoacs</h2></font></center><p>

<font size="-1"><i>Trenton,<br>
Michigan, USA.<p>

L&eacute; 18 d&eacute; juilet, 1981.<p></i></font>


"J'n'a pon un seul hoqueton tch'est honn&ecirc;te &agrave; mett' sus man co!" Missis L&eacute; Sbith&eacute; d&icirc;t &agrave; Manman quand j'la rencontr&icirc;nmes en r'v&eacute;nant d'la boutique d'La Fontaine eune arl&eacute;v&eacute;e quand j'tais mousse y'a huiptante ans.<p>

 "Bon!" Manman l&icirc; d&icirc;t, "ou n'm&eacute; patha&icirc;ssiz pon mal habilyie, pourtant. Et ch'n'est pon l'habit tchi fait l'mouaine!"<p>

"Nan", ou s'f&icirc;t, "mais i' l&icirc;'aigue hardi! Mais, en p&acirc;lant d'mouaines, j'm&eacute; sis souvent d'mand&eacute;e tch'est tch'est la diff&eacute;thence entre un mouaine et un pr&ecirc;tre. N'sont-i' pon touos les deux pr&ecirc;tres comme les J&eacute;suites que j'viyons par les c'm&icirc;ns? I' sont touos Catholiques n'est-'ch'ti-pon?"<p>

 "V&eacute;the," Manman l&icirc; d&icirc;t, "nou veut dithe tch'i' sont touos Catholiques Romains. Ch'est &agrave; dithe les cheins qu' nou vait en J&egrave;rri. Mais y'a des mouaines et des nonnes dans nouot' &Eacute;glyise Anglyicanne &eacute;tout - ouaithe qu' un tas d'monde ich&icirc;n n'l&eacute; savent pon viyant qu' l'&Eacute;glyise Anglyicanne n'a pon d'monastaithes ni d'couvents en J&egrave;rri. Y'en a plusieurs en Angli&eacute;t&egrave;rre, au <a href="cannada.html">Cannada</a>, en Am&eacute;thique et aut' pays. Un mouaine n'est pon tr&eacute;jous un pr&ecirc;tre. Les J&eacute;suites qu&eacute; nou vait ich&icirc;n sont g&eacute;n&eacute;ralement des pr&ecirc;tres, ouaithe qu&eacute; c&egrave;rtains &ecirc;tudiants dans lus coll&egrave;ge lus habillent en ni&egrave;r &eacute;tout et y'a un tas d'monde tchi les prannent pour des pr&ecirc;tres".<p>

 "Pour d&eacute; m&eacute;," nouos dit Missis L&eacute; Sbith&eacute;, "ch'est touos les Quoac Quoacs comme des ni&egrave;rs corb&icirc;ns, ches J&eacute;suites-l&agrave; et j'en ai peux, m&eacute;!"<p>

"Bon!" s'f&icirc;t Manman, "pourtchi en aver peux? I' n'font pon d'ma &agrave; p&egrave;rsonne, et i'sont bein polis. Ou n'avez pon d'peux d'nouos Minnistres et i' sont pr&ecirc;tres &eacute;tout s&eacute;non qu'nou l's appellent des Minnistres. &Egrave;rgardez Moussieu Bichery, don. N'en v'l&agrave; iun. I' n'y'a pon un homme pus charmant qu'li. Ou n'avez qu'&agrave; d'mander &agrave; la Tante Vine."<p>

 "V&eacute;the dgia," s'f&icirc;t Missis L&eacute; Sbith&eacute;, "j'ai m&ecirc;me ou&iuml; tch'i' va mangi siez Mait' Ph'lippe Hamon quand i' veint prechi &agrave; St. Georges. Un bouan vi&egrave;r corps, Moussieu Bichery. I' fait des courts s&eacute;rmons - un exempl'ye pour les aut' Minnistres!"<p>

 "I' c'menche &agrave; &ecirc;t' rond d'&ecirc;paules," s'f&icirc;t Manman. "Nou vait bein tch'il a vieilli &agrave; ches drein, mais i' marche acouo comme un janne homme."<p>

 "Nou s&eacute; d'mande pourtchi qu' touos ches Quoac Quoacs-l&agrave; lus en veinnent en J&egrave;rri quand y'a bein pus d'run pour ieux en France," s'f&icirc;t Missis L&eacute; Sbith&eacute;. "Et pis i' laissent lus femmes et fanmil'yes l&agrave;-bas."<p>

 "Lus famil'yes, v&eacute;the," Manman l&icirc; d&icirc;t "mais i' n'sont pon mathi&eacute;s. Les J&eacute;suites et les pr&ecirc;tres dans l'&Eacute;glyise Catholique Romaine n&eacute; sont pon p&egrave;rm&icirc;ns d'lus mathier"<p>

 "Eh bein, n'en v'l&agrave; eune dr&ocirc;le d&eacute; r&eacute;gl'ye!" ou s'f&icirc;t. "Nou p&acirc;le d&eacute; corb&icirc;ns, mais j&eacute; c'menche &agrave; penser tch'i' sont des dr&ocirc;les d'oua&icirc;sieaux, m&eacute;. Et m&eacute; tch'avait peux d'ieux - ch'est ieux tch'ont peux des femmes!"<p>

 "Nou-fait!" Manman l&icirc; d&icirc;t. "Ch'est qu&eacute; l'Pape n&eacute; l'p&egrave;rmet pon. Ch'est un avantage pour l'&Eacute;glyise Romaine sus bein des sens. Nouos Minnistres lus mathyissent et il' ont &agrave; g&acirc;ngni et tche&ucirc;ter assez pour maintn&icirc;n femme et fanmil'ye. Et &ecirc;tant &ecirc;dutchis i' faut env'yer lus &ecirc;fants au coll&egrave;ge. Et i' faut qu'la p&acirc;ra&icirc;sse lus fournisse un probytaithe et l'maintn&icirc;n &eacute;tout. Et l'Minnistre est fourchi d'p&acirc;sser eune partie d'san temps &agrave; souangni d'sa fanmil'ye &agrave; la pliaiche d&eacute; l'donner entchi&eacute;thement &agrave; l'&eacute;glyise. L'&Eacute;glyise Romaine est pus malinne. Lus pr&ecirc;tres, n'&ecirc;tant pon mathi&eacute;s, peuvent donner tout lus temps, sept jours la s'maine, &agrave; lus eglyise. Et i' peuvent vivre eune demi&eacute; douzaine dans l'm&ecirc;me probytaithe, et travailli pour presque rein viyant tch'i' n'ont ni femme ni &ecirc;fants &agrave; souangni et &ecirc;l'ver."<p>

 "Les Br&eacute;tons tchi veinnent d&ecirc;foui les patates," s'f&icirc;t Missis L&eacute; Sbith&eacute;, "n'sont-i' pon Catholiques &eacute;tout?"<p>

 "Oui dgia!" Manman l&icirc; d&icirc;t "Eh bein," ou s'f&icirc;t, "pourtchi tchi veinnent &agrave; nouot' &eacute;glyise quand i' restent ich&icirc;n comme domestiques aupr&eacute;s la sa&icirc;son?"<p>

"Ch'est bein a&icirc;si &agrave; comprendre," Manman l&icirc; d&icirc;t. "I' vaient eune &eacute;glyise tchi r'sembl'ye &agrave; la leu, un Minnistre tchi met eune soutane et eune p'lisse comme lus pr&ecirc;tres. Tchiquefais l's&egrave;rvice est en Angliais tch'i' n'comprennent pon, mais comme i' n'savent pon l'Lat&icirc;n dans lus &eacute;glyises ni n'tout vl&agrave; tchi lus fait pon grande diff&eacute;thence. Mais comme m&eacute; l'disait Moussieu P&eacute;pin l'aut jour, l&eacute; temps veindra qu'l'&Eacute;glyise Romaine s'en va s'app&egrave;rch&eacute;ver d'chutte situ&agrave;tion et f'tha d'san mus pour les faithe &egrave;rtouanner c&acirc;saque!"<p>

&nbsp;<p>

<i><a href="lefeuvre.html">George d'La Forge</a></i><P>



&nbsp;<p>
&nbsp;<p>

<FONT SIZE=2>
<ul>
<li><a href="gdfrome.html">Cantorb&eacute;ry et Rome</a><p>
<li><a href="gdfhviii.html">Henri VIII et l'Eglyise d'Angli&eacute;t&egrave;rre</a><p>
<li><a href="jesuites1873.html">Je sis un vier Jerriais!</a><p>
<li><a href="lettre1902.html">Eune lettre d&eacute; 1902</a><p>
<li><a href="lettre1880.html">Eune lettre d&eacute; 1880</a><p>
<li><a href="matthieudegruchy.html">Saint Matthieu de Gruchy</a><p>
<li><a href="esviers.html">Es Viers Jerriais</a><p>
<li><a href="pmmathiages.html">Les mathiages d'agniet et d'aut'fais</a><p>

<li><a href="gdfame.html">La Nou&ocirc;rrituthe d&eacute; l'&acirc;me</a><p>
<li><a href="gdfrligion.html">La R'ligion</a><p>
<li><a href="viquaire.html">Le Viquaire</a><p>
<li><a href="saintcharlot.html">L'&Eacute;pitre de Saint Charlot &egrave;s Saint Luorenchais</a><p>

<li><a href="biblye.html">La Bibl'ye</a><p>
<li><a href="erligion.html">L'&egrave;rligion en J&egrave;rriais</a><p>
</ul>
</FONT>
&nbsp;<p>
 


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfquoac.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>
