<HTML>
<HEAD>
<TITLE>LES PLLAINTES D'ESTH&Eacute; P'SI</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Les Pllaintes d'Esth&eacute; P'si.</h2></font></CENTER><p>
<CENTER><TABLE><TR><TD>
<P>Le bouon vier temps h&eacute;las n'est pus,<BR>
Et ouest-tch'est don not vier Jerry,<BR>
Tch'estqu' les bouons viers sont touos dev'nus<BR>
Tchi n'saveint pon chein qu'ch'tait qu'l'orgui;<BR>
Ou-est tch'est Jean N&ouml;&eacute;t et Betsy N&ouml;&eacute;t,<BR>
Et chu bouon corps le doux Thomas,<BR>
Jean Venn'ment tchi tchit dans sen tchuet,<BR>
Et Jean d'Nivelle et touos ses cats.<p>
<P>Ah! que nou-s-a d&ecirc;g&eacute;n&eacute;ra&iuml;<BR>
De chein qu'nou-s-&eacute;tait dans men temps,<BR>
Le monde ach'teu est si &ecirc;l'va&iuml; <BR>
Que nou ne r'connait pus les gens:<BR>
La terre n'peut pus les porter,<BR>
I faudrait mettre un tapis d'sus,<BR>
Et quand siez vous i veul'nt entrer<BR>
Nou prendrait bein ragrandir l'hus.<p>
<P>Nou n'veirra pon chein qu'nou-s-a veu;<BR>
Jacques D'aubert avec sa catte,<BR>
Et Tom H&eacute;rault, D&eacute;nonciateu,<BR>
Du cat mins&egrave;re pas m&ecirc;m' la patte,<BR>
Les ch'vaux Tourgis et Jean Cli&eacute;ment,<BR>
Et Jean Goura&iuml; et touos ses tcheans,<BR>
La vielle Rabot, la jument:<BR>
H&eacute;l&agrave;s! H&egrave;l&agrave;s! le bouon vier temps.<p>
<P>O&ugrave; sont don Pernelle et Collette,<BR>
Girette, Julianne et Pauline,<BR>
Mad'lon, Mergot, Douce, et Pirette,<BR>
Judith, Genette, et Philippine,<BR>
Touos les Ranlins, touos les Ph'lippots,<BR>
Touos les Benests, Guille, et Collas',<BR>
Touos les Drouets, et les Pierrots:<BR>
O&ugrave;-est qu'i sont tous, h&eacute;l&agrave;s! h&eacute;l&agrave;s!<p>
<P>Allaiz de la Roque &agrave; St.-O&ugrave;,<BR>
Du fond d'la Mou&eacute;e jusqu' &agrave; Gouora&iuml;,<BR>
Cherchiz dans les racoins partout,<BR>
Ous n'trouv'ra&iuml;z pon chein tch'est passa&iuml;,<BR>
J'en veins tout &ecirc;mue quand j'y pense,<BR>
J'en rouogis vra&icirc;ment quasi d'honte,<BR>
A chut orgui i n'y-a pon d'fense,<BR>
Enfin! chatch'un fait pour sen compte.<p>
<P>Mais pour de mei j'ai ma k'minsolle,<BR>
Car je n'sis pon de chez gogu'lues<BR>
Coum' vous tchi traina&iuml;z vos patouolles<BR>
Pour &ecirc;pousser d'vant mei les rues;<BR>
Et vous, m&ecirc;ssieux, tchi vos r'dr&eacute;chiz<BR>
Coum' des cos d'gamme ou des troux d'chours,<BR>
Ous vos oublia&iuml;z, m'est avis;<BR>
Le monde est touona&iuml; &agrave; l'arbours!<p>
<P>Je sis Jerriaise au fond du tchoeu,<BR>
J'y ai 'ta&iuml; na&iuml;e, j'y resterai;<BR>
Ah! s'ous saviettes chein qu'j'ai veu,<BR>
Et chein tch'a passa&iuml; parsus mei.<BR>
Voulouz saver tch'estque je sis?<BR>
Mei creirous bein si j'vos le dit?<BR>
Est-ous ennia&iuml;s de tout men d'vis?<BR>
Je sis vot tr&egrave;s humblle ESTH&Eacute; P'SI.<p>
&nbsp;<p>
<I><P><a href="legros.html">A. A. L. G.</a></I>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="memouaithes.html">M&eacute;mouaithes d'Aut'fais</a><p>
<li><a href="vierstemps.html">Les bouans viers temps</a><p>
<li><a href="progres.html">Le Progr&egrave;s</a><p>
<li><a HREF="gdfprogres.html">L&eacute; progr&eacute;s</a><p>
<li><a href="chiffres.html">Des chiffres du passer</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><A HREF="100ans.html">Y'a chent ans</A><p>
<li><a href="change100.html">Les changements q'ya yieu en Jerri</a><p>
<li><a href="gdfchange.html">Tchi changements!</a><p>
<li><a href="reveelie.html">L&eacute; R&ecirc;ve</a><p>
<li><a href="betteroue.html">La Sornette de Bett&eacute; Rou&eacute;</a><p>
<li><a href="scenejm.html">Eune Sc&egrave;ne</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
