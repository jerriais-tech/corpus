<HTML>

<!-- Mirrored from members.societe-jersiaise.org/geraint/jerriais/cahouain_patte1927.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Quant &agrave; lever la patte pouor ne dithe que la pure, plieine et enti&egrave;the v&eacute;rith&egrave;t</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quant &agrave; lever la patte pouor ne dithe que la pure, plieine et enti&egrave;the v&eacute;rith&egrave;t</h2></font></center><p>

Quant &agrave; lever la patte pouor ne dithe que la pure, plieine et enti&egrave;the v&eacute;rith&egrave;t, mon jutcheux de oui dithes chacque un miot d'trop pouor satisfaire ces Messieux de justice qui savent touos que j'n'sis qu'une pouorre b&ecirc;te mais touot d'm&ecirc;me y faut que j'vos raconte tchiques farces pouor vos montrer que dans <a href="st_ouen.html">la paraisse de St. O&ugrave;</a>, dans des bord&eacute;es d'&eacute;lection il y a tr&eacute;jous du fun.<br/>
<br/>
Si dans chutte paraisse nous veur aver une fire-brigade j'esp&egrave;the que nous pensera &agrave; Frainque et Jimmy car pouor monter amont une etchelle au mitan de la ni&egrave;t et chunna pouor passer par un roof-light ch'est l&agrave; les gars. <br/>
<br/>
L'p'tit Wal en sait tchique chose ly mais y fut bein aise d'aver un moto &agrave; l'attendre car couomme il tait couochi nous ly donni pon l'temps de s'habiller faut craithe d'pis qu'il n'avait pon de cauches &egrave;s pids quand y fut d&eacute;shall&eacute; de si&egrave;z ly. Assez pouor attrapper des fredeuses &egrave;s pids.<br/>
<br/>
Heureusement que Moussieu Roberts garde son fait en buan &eacute;tat car si par malheur une broque de l'&eacute;tchelle s'&eacute;tait rompue tch&egrave;s qu'aurait pu s'rompre le cou ou se casser une patte !<br/>
<br/>
Une p'tite djingue de nos gens futes bein effrit&eacute;s d'v&egrave;r deux heuthes du matin, &agrave; l'Etacq. Et touot chunna viyant qu'Emma &eacute;tait &agrave; s'proumener avec son chale en plad. Y criyait que ch'tait une dame blianche !<br/>
<br/>
Ch'est Elise qui ieut de biaux compliemonts. Oulle doit &ecirc;tre rasseur&eacute;e achteu car j'pense bein qu'nos gens n'iront pon traithe les seize livres.... de lait de sa vacque couomme nous ly en fit la r'merque si l'affaithe n'allait pon.<br/>
<br/>
Douard d'la ville Bagot ieut deux pr&eacute;sents, un bouorret et autre chose mais pouortchi mettre chunna sus l'dos de la robe en soie d'une vieille b&ecirc;te &agrave; soie.<br/>
<br/>
Quant nous pasle de soie, j'connais bein un homme de chutte paraisse qui ly &eacute;ttouot trouvi un pr&eacute;sent de soie sus l'pas de sa porte le lendemain de l'&eacute;lection. Ch'tait un p'tit v&ecirc;tu de soie qu'il ne pourra engraissi d'pis qu'il tait crev&eacute;.<br/>
<br/>
B&eacute; sur, j'en ai oui raconter de toutes les sortes et je pouorrais vos dithe "l'Objet" qui couote l'pus cher dans chutte paraisse mais j'aime mus vos raconter de tchi pus risible et laisser de c&ocirc;t&eacute; les viaux, les vacques et m&ecirc;mes les g&eacute;nisses.<br/>
<br/>
V&egrave;r il a de droles de g&eacute;nisses dans chutte paraisse. Un bouochi d'la ville n'y comprends rein car se trouvant l'autre jour dans une maison de St O&ugrave; y ouit la une autre personne. Ergardez chutte g&eacute;nisse qui passe dans la route.<br/>
<br/>
Notre bouochi ergardi &eacute;ttouot vit une nice hardelle mais pon de b&ecirc;te &agrave; cornes en touot y faut craithe, que la Missis avait la berlue !<br/>
<br/>
Donc, dans chutte paraisse il y avait un homme qui &eacute;tait bein embarrassi. Il l'y fallait un ch'va mais de sous il n'avait pon fort viyant les faillies saisons des deux ou trais derni&egrave;thes ann&eacute;es. Eh bein, y trouvi de bouannes gens qui ly promites de s'otchuper de ly bailler un ch'va opr&egrave;s l'&eacute;lection. Right enough, le lendemain il eut son ch'va, pas un grand cheva couomme nous en vais parfois, nennin, mais un p'tit ch'va assurement trantchille et sans d&eacute;fauts.<br/>
<br/>
Nennin, je n'crais pon qu'il l'exhibera au show des trais paraisses car y faudrait une classe sp&eacute;ciale pouor cet anima d'une race sp&eacute;ciale viyant que l'ch'va qu'nous ly apporti en &eacute;tait ieun en bouais de si&egrave;z Woolwich !!<br/>
<br/>
Si l'jour de l'&eacute;lection il tait dans la jouaie opr&egrave;s le r&eacute;sultat, le lendemain en viyant couomment que les amins t'naient lus promesse ch'est qu'il tait mari d'aver &eacute;t&eacute; jou&eacute; d'm&ecirc;me et encouore nous ly fit la r'merque qu'il avait ieut chein qu'nous n'avait promins car nous n'avait pon dit tchi sorte de ch'va que se serait ! ! !<br/>
<br/>
L'autre Vendredi, quand nous apprins que le Jack de la Rue &agrave; l'ieaue &eacute;tait hors en ville n'va'la qui causa du d'vis car pouor seur ch'n'tait pon pouor aller commender du guano que Jack s'&eacute;tait rendu de si buanne heuthe en ville.<br/>
<br/>
M&eacute;, je l'vit qui sortait d'une office dans Hill Street et pouor seur ce n'&eacute;tait pon pouor payi l'assurance du feu d'pis qu'il fait parti de la Mutuelle &agrave; chein que j'crais.<br/>
<br/>
Et il y en a hardi qui pensites couomme chutte b&ecirc;te de Marie Hibou, qu'il y aurait du feu de satchi pouor le lendemain au matin. Et n'v'la pouortchi que l'Samedi matin les buss v'nant de St Ou &eacute;taient remplies de gens qui criyait vais des fireworks !<br/>
<br/>
Ils en futes tchittes pouor vais les deux nouviaux chantgnis lever deux fais la main. J'esp&ecirc;the bein que ce sera l'cas de dithe que touot &egrave;s bein qui fini bein mais pouor seur il y aura d'autre fun dans chutte paraisse, fouai de Marie Hibou qui en sait un p'tit peu pus qu'oulle n'veur dithe anni&egrave;t.<br/>
<br/>
Couomme nous dit tchiques fais : Tchi vivra verra mais pouor seur l'affaithe n'est pon mouorte dans chutte paraisse de St.Ou et nous en entendra encouore pasler, p't'&ecirc;tre pus vite que nous n'pense.<br/>
<br/>
<i><a href="gwdec.html">Caouain</a></i><br/>
2/4/1927<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="st_ouen.html">St Ou&euml;n</A><p>
<li><a href="st_ouennaise.html">La St. Ouennaise</a><p>
<li><a href="asaintou.html">A Saint-O&ugrave;</a><p>
<li><a href="zut.html">Les Elections, par Zut</a><p>
<li><a href="motorbikecahouain.html">Si nou d'mande &egrave;s St. Ouennais si y-a du nouv&eacute; dans lus p&acirc;raisse</a><p>

<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_muchi.html">Ah ! gar&ccedil;ons, le pouor' caouan a-t-i' bein fait de rest&eacute; muchi</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_patte1927.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>

