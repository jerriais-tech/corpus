<HTML>

<!-- Mirrored from members.societe-jersiaise.org/geraint/jerriais/examen.html by HTTrack Website Copier/3.x [XR&CO'2014], Tue, 15 Jul 2025 14:04:03 GMT -->
<HEAD>
<TITLE>L'Examen</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Examen</h2></font></center><p>

<CENTER><TABLE><TR><TD>

Avous jamais tet sus un &quot;stage,&quot;<br/>
J'entends a eun examen,<br/>
Chonchein vos eint&eacute;rraissat p't&ecirc;tre<br/>
Quand j'vos contait pour le sien.<br/>
<br/>
Sus tchiq' jalli eunne fais chant&eacute;<br/>
Tchet reinque l'ann&eacute;e p&acirc;s&eacute;e,<br/>
Mai j'amais j'en peux l'oubli&egrave;r<br/>
Quand j'vivrais pour des ann&eacute;es.<br/>
<br/>
J'allimes eunne fais &agrave; la pratique,<br/>
Eun s&eacute; devant l'examen,<br/>
Mais vraiment tchet magnifique<br/>
Comme les parties accordaient bein.<br/>
<br/>
Yiavet deuex des Miss Renot<br/>
Et deuex des Miss Le Grand,<br/>
Et pis Missis qui chante l'alto,<br/>
Qui sont toutes pour le chant.<br/>
<br/>
Yiavait &eacute;tout Mess le Souffrant<br/>
Avec tout sa famille,<br/>
Chest la des gens qui sont charmants<br/>
Et des gens qui sont bein abiles.<br/>
<br/>
J'entr&icirc;mes par les apartements<br/>
Et toute suite n'ou nos d&icirc;ts<br/>
Entr&eacute;es, Entr&eacute;es, il est grand temps<br/>
Qu'ou seyiz tous bein assis.<br/>
<br/>
Enfin j'montimes ieun &agrave; la fais,<br/>
V'la qui nos preins du temps,<br/>
Car helas! n'ou n'avet que d'tchiees<br/>
Sus les p'tits &ecirc;trais bancs.<br/>
<br/>
Et pis n'ou marchet su's eunne pianche<br/>
Assez pour se rompre le ko,<br/>
Nou yen attrapet ieun par la manche<br/>
Pour vos aijdyi eun mio.<br/>
<br/>
A la fin je f&ucirc;mes tous assis<br/>
Pr&egrave;s a faithe notre devai,<br/>
Toute suite la Chapelle fut rempyie<br/>
Pour nos entendre chant&eacute;.<br/>
<br/>
Les chants furent bien admith&eacute;es,<br/>
Et pis le sermon etet bon.<br/>
Nou n'est jamais enniez ni lasseez<br/>
D'ecouter la voie de Mons. Esnon.<br/>
<br/>
Quand j'f&ucirc;mes finis, j'taime en miots scais<br/>
Et nou nos enmni sans l'savei<br/>
A baithe eunne bouanne tasse de thais<br/>
A une maison tout pr&egrave;s de la m&eacute;.<br/>
<br/>
Yiavet eunne tabyie bein draichie<br/>
Et tout yietait si b&eacute; et si bon<br/>
Comme le temps passait est partie,<br/>
Ou a Mariage ou Election.<br/>
<br/>
J'y rallimes eun sc&eacute; dans la s'maine<br/>
Les prix y &eacute;taient distribu&eacute;es.<br/>
Vraiment v'la qui valait la peine<br/>
T'chet la eunne belle sethaie!!!<br/>
<br/>
Yiavet des belles recitation<br/>
Par presque tuous l'&ecirc;fants,<br/>
Et des dialogues par les gar&ccedil;ons,<br/>
Et pis! Le Chant!! Le Chant!!!<br/>
<br/>
Et comme a tout qu'menchement yia fin,<br/>
Et quand la s&eacute;thaie fut finie,<br/>
Y falleit pensai a s'en r'venai<br/>
Et cherchi de la compagnie.<br/>
<br/>
Les euns avais preins lus tcheethrio,<br/>
Car yiavet yien &agrave; marchi.<br/>
Les aoutres ne lus pr&ecirc;sidrent pas trop.<br/>
Et lus vaizains vint les cherchi.<br/>
<br/>
La vetuthe etait si pienne<br/>
Qui n'iavet pas d'reun pour me,<br/>
Je cuothi a en perdre haleine<br/>
Presque tout le long du qu'mein.<br/>
<br/>
&quot;Le pauvre quoi qu'il soit honn&ecirc;te<br/>
De le mepriser l'on fait toujours f&ecirc;te.&quot;<br/>
J'tet la man cas chute sethaie la,<br/>
Mais heutheusement j'en ai pas ieu d'ma.<br/>
<br/>
<i><a href="livonia.html">Livonia</a><br/>
1901<br/></i>
<br/>


</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfexam.html">Examens et s&egrave;rmons</a><p>
<li><a href="djonnie.html">Not'e Djonnie chante &agrave; l'Eisteddfod</a><p>

<li><a href="eisteddfod1912.html">Eisteddfod 1912</a><p>

<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>

<li><a href="ecoledudinmanche.html">&Agrave; l'&Ecirc;cole du D&icirc;nmanche</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/examen.html by HTTrack Website Copier/3.x [XR&CO'2014], Tue, 15 Jul 2025 14:04:03 GMT -->
</HTML>

