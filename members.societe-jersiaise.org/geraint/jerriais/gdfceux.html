<HTML>

<!-- Mirrored from members.societe-jersiaise.org/geraint/jerriais/gdfceux.html by HTTrack Website Copier/3.x [XR&CO'2014], Tue, 15 Jul 2025 13:35:30 GMT -->
<HEAD>
<TITLE>&Agrave; tous ceux qui...</TITLE>
<META  name="keywords" content="Jèrriais, law, legal, Royal court, property contracts, conveyancing, solicitors, lawyers, avocats, loi, Methodism, language, langue, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

 <center><font color="#215e21"><h2>&Agrave; tous ceux qui...</h2></font></center><p>

&nbsp;<p>
<CENTER><IMG SRC="ceux.jpg" WIDTH=400 HEIGHT=149 alt="&Agrave; tous ceux qui..."></CENTER>
&nbsp;<p>

<font size="-1"><i>San Antonio,<br>
Texas, USA.<p>

L&eacute; 4 d&eacute; ju&icirc;n, 1983.<p></i></font>

Moussieu l'R&eacute;dacteu,<p>

Dans les "Occasional Publications" d&eacute; "The Jersey Society in London", publiy&eacute;es y'a ch&icirc;nquante ans, Moussieu George Quesnel Larbalestier, qu&eacute; j'ai bein connu quand j'tais cl&egrave;rcot d'&eacute;crivain dans La Rue &egrave;s Trais Pigeons, nouos raconte ses exp&eacute;thiences comme cl&egrave;rcot li-m&ecirc;me dans chutte rue, et ch'est &icirc;nt&eacute;r&ecirc;ssant d'vaie les changements d'eune &ecirc;poque &agrave; l'autre.<p>

Ch'tait en 1868, nouos dit Moussieu Larbal&ecirc;tchi, tch'i' c'menchit sa carri&eacute;the dans l'office d'un &eacute;crivain, et ch'tait en 1905, trente-sept ans pus tard, qu&eacute; j&eacute; c'menchis la meinne. J'tais au nunm&eacute;tho douze, dans l'office &agrave; Moussieu Charles William Binet, un moussieu tchi m'fut si bouan qu&eacute; j'ai tr&eacute;jous v&eacute;n&eacute;th&eacute; sa m&eacute;mouaithe. Il 'tait Pr&eacute;dicateu dans les chapelles Wesleyennes d&eacute; san temps, et ouaith&eacute; qu&eacute; j&eacute; n'l'ai janmais ou&iuml; pr&ecirc;chi j'ai tr&eacute;jous ou&iuml; tch'il 'tait iun des miyeurs orateurs Wesleyens.<p>

V'l&agrave; tchi li'&eacute;thait fait grand pliaisi d&eacute; m'vaie conv&egrave;rti Wesleyen, mais comme j'&eacute;tais un "acolyte" dans l'&Eacute;glyise d&eacute; St. Simon et un "High Churchman" Anglyican, ou pouvez vouos &icirc;nmaginner qu&eacute; j&eacute; n'tais pon apte &agrave; d&eacute;v'n&icirc;n Wesleyen, ouaithe qu'&agrave; cause d&eacute; man rapport auve Moussieu Binet j'avais grand resp&eacute; pour lus congr&eacute;g&acirc;tions. Il avait eune fanmeuse client&egrave;le et l's aut' &Ecirc;crivains en 'taient jaloux et disaient tch'i' pr&ecirc;chait dans les chapelles pour attriotchi des clients. Un grand mensonge, sans doute.<p>

Moussieu Larbal&ecirc;tchi 'tait iun d's &eacute;crivains dans La Rue &egrave;s Trais Pigeons, m&ecirc;nomm&eacute;e "Hill Street" quand j'tais cl&egrave;rcot l&agrave;, et quand i' mouthit en 1933 y'avait d&ecirc;j&agrave; longtemps qu&eacute; j'avais 't&eacute; hors-pays, ayant 't&eacute; soudard dans la dg&egrave;rre d&eacute; 1914-18 et &eacute;migre au Canada pour &egrave;rjoindre la fanmil'ye en 1919.<p>

Ieune des preunmi&eacute; choses qu&eacute; l'cl&egrave;rcot c'menchait &agrave; apprendre en entrant dans l'office, nous raconte l&eacute; Sieur Larbal&ecirc;tchi, 'tait d'pr&eacute;pather l'parch&eacute;m&icirc;n pour pouver &ecirc;crithe les contrats d'ssus. Ch'tait acouo la m&ecirc;me cou&ocirc;teunme quand j'y c'menchis en 1905. Mais y'avait ieu du progr&egrave;s dans l'entr&eacute;temps. L&eacute; parch&eacute;m&icirc;n 'tait d'miyeu qualit&eacute; et bein pus a&icirc;si &agrave; pr&eacute;pather pour l'&ecirc;crituthe. Nou l'acatait d'eune compangnie en Angli&eacute;t&egrave;rre, et l'titre "<i>&Agrave; tous ceux qui...</i>" 'tait &icirc;nmpr&icirc;nm&eacute; au haut d'la preunmi&eacute; fielle ou page. La surface 'tait liain d'&ecirc;t' aussi gra&icirc;sse&ucirc;the comme dans l'temps d'l'apprentissage d&eacute; Moussieu Larbal&ecirc;tchi, mais oulle 'tait acouo trop gra&icirc;sseuse pour prendre l'encre, et i' fallait la frotter atout du f&icirc;n papi t&icirc;mbr&eacute;. Y'avait eune poudre appel&eacute;e "pounce" en Angliais qu&eacute; nou pouvait l'frotter atout, mais l'papi t&icirc;mbr&eacute;, bein f&icirc;n, fa&icirc;sait la t&acirc;che pus vite.<p>

D&eacute; nouos jours, j'pense qu'un contrat peut &ecirc;t' p&acirc;sse d'vant la Cour Rouoyale, &ecirc;crit &agrave; la main ou &agrave; la machinne, sus du papi ordinnaithe, mais dans man temps i' fallait l'&ecirc;crithe &agrave; la main sus l'parch&eacute;m&icirc;n. Ch'tait eune f&ecirc;te pour li quand l'cl&egrave;rcot avait d&ecirc;velopp&eacute; eune assez bouanne main d'&ecirc;crituthe pour &ecirc;t' p&egrave;rm&icirc;ns d'&ecirc;crithe les contrats sus parch&eacute;m&icirc;n. &Agrave; cause d&eacute; la natuthe gra&icirc;sseuse du parch&eacute;m&icirc;n, l'encre ordinnaithe (j'crai qu' oulle 'tait miyeuthe dans l'temps d'Moussieu Larbal&ecirc;tchi) p&egrave;rdait sa couleu auve l&eacute; p&acirc;ssage du temps et d&eacute;v'nait fan&eacute;e. Ch'est en tchi j'&ecirc;crivais nouos contrats atout eune encre appel&eacute;e "India ink" tchi gardait sa couleu comme i' faut.<p>

J'tais tr&eacute;jous ordgilleux, &eacute;tant louoya &agrave; la couronne d'Angli&eacute;t&egrave;rre, d&eacute; l'&icirc;ntitulement des contrats. Dans man temps ch'tait: "<i>&Agrave; tous ceux qui ces pr&eacute;sentes Lettres verront ou orront. Messire William Henry Venables Vernon, Chevalier, Bailli de l'&Icirc;le de Jersey sous notre Souverain Sire &Eacute;douard Sept, par la Gr&acirc;ce de Dieu Roi du Royaume Uni de la Grande Bretagne, de l'Irlande et des Dominions Britanniques d'outre-mer, D&eacute;fenseur de la Foi, Empereur des Indes. Salut en Dieu.</i>" Au jour d'aniet les noms des p&egrave;rsonnages sont diff&eacute;thents et la Souv&eacute;raine est "<i>Reine du Royaume Uni de la Grande Bretagne et de l'Irlande du Nord et de ses autres Royaumes et Territoires, Chef du <a href="commonwealth.html">Commonwealth</a>, D&eacute;fenseur de la Foi</i>", l&eacute; titre d'Empereur des Indes ayant dispathu.<p>

Par l&eacute; temps qu' j'arrivisse dans la fanmeuse rue, y'avait ieu des changements du temps d&eacute; Moussieu Larbal&ecirc;tchi. Par exempl'ye, les &Ecirc;crivains avaient p&egrave;rdu l'habitude d&eacute; s'notchi, et i' s'habilyaient comme d'aut' p&egrave;rsonnes.<p>

L'Assise d'H&eacute;ritage continnuait comme d&eacute;vant, mais l'd&ecirc;jeuner avait lieu dans l'b&acirc;timent d'la Cour Rouoyale dans L'Vi&egrave;r Marchi, et i' m'sembl'ye tch'il 'tait souos la pr&eacute;sidence d&eacute; Moussieu l'Bailli dans man temps. Comme Commis Vicomte en 1914 j'tais iun d's &icirc;nvit&eacute;s. Pour l'occasion, j'm'&egrave;rsouveins qu&eacute; nou m'ttait ses braies &agrave; r&icirc;les et sa c&acirc;saque &agrave; pannieaux ou &agrave; coue d'h&eacute;thonde, et l' "<a href="belltopp.html">bill-tappeur</a>."<p>

Moussieu Larbal&ecirc;tchi nouos raconte qu&eacute; l'd&ecirc;jeunner 'tait dans l'Imperial Hotel dans san temps. Oulle a changi d'nom plusieurs fais. I' patha&icirc;t qu'oulle 'tait en d&eacute;sastre en 1876, l'ann&eacute;e qu' Moussieu Larbal&ecirc;tchi p&acirc;ssit s'n examen pour &Ecirc;crivain. Ou fut l'Coll&egrave;ge des J&eacute;suites, et j'pense qu' oulle est l'H&ocirc;tel d&eacute; France &agrave; ch't heu. J'm&eacute; trompe-t-i'?<p>
&nbsp;<p>
<i><a href="lefeuvre.html">George d'La Forge</a></i><p>


&nbsp;<p>
<FONT SIZE=2>
<i>Viyiz &eacute;tout</i>:<p>

<ul>
<li><a href="gdfhelas.html">H&eacute;las!</a><p>

<li><a href="detravers.html">D&eacute; travers!</a><p>

<li><a href="gdfmefaits.html">M&ecirc;faits et finnances</a><p>
<li><a href="gdfspasse.html">Tch'est tchi s'p&acirc;sse en J&egrave;rri?</a><p>
<li><a href="assembliee/cour.html">Visite &agrave; la Cour Rouoyale</a><p>
<li><a href="crinme.html">L&eacute; cr&icirc;nme et la louai</a><p>
<li><a href="courroyale1879.html">La Cour Royale en 1879</a><p>
<li><a href="mancrime.html">Man Crime</a><p>
<li><a href="auvoleux.html">Au Voleux!</a><p>
<li><a href="cahouain_justice.html">Un transport d&eacute; Justice</a><p>

<li><A HREF="fraude1850.html">Histouaithe du temps d'la fraude</A><p>

<li><a href="sausiche.html">Sausiche ou B&acirc;ton d'Justice?</a><p>

<li><a href="gibet.html">Gibet</a><p>

<li><a href="proces.html">Le Proc&eacute;s</a><p>

<li><a href="pmsouffre.html">Merrienne souffre</a><p>
<li><a href="pmchaleu.html">Merrienne et la chaleu</a><p>
<li><a href="pmchaleu2.html">D'la chaleu &agrave; Saint-Ou</a><p>
<li><a href="pendards.html">Vive &agrave; jamais le parti des Pendards</a><p>

<li><a href="cahouain_camper.html">Couomme nous sait, il y a hardi de docteus</a><p>
<li><a href="atousceuxqui.html">A tous ceux qui... etc.</a><p>
</ul>

</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfceux.html by HTTrack Website Copier/3.x [XR&CO'2014], Tue, 15 Jul 2025 13:35:30 GMT -->
</HTML>
