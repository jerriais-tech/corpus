<HTML>
<HEAD>
<TITLE>M&eacute;mouaithes du temps pass&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;mouaithes du temps pass&eacute;</h2></font></center><p>


<font size="-1"><i>San Antonio, Texas,</i><br/>
<i>U.S.A.</i><br/>
<br/>
<i>L&eacute; 14 d&eacute;zembre, 1968.</i><br/></font>
<br/>
<br/>
Moussieu l'R&eacute;dacteu,<br/>
<br/>
Nou n'en finnit janmais, d'reunminner, quand nou-s-est au pid du feu &agrave; l'entou d'l'&acirc;tre dans l'vi&egrave;r m&eacute;nage &agrave; St. Ou&euml;n. En r'gardant l'tou d'm&eacute;, j'm'&egrave;rsouveins qu&eacute; sus l'c&ocirc;t&eacute; ouest d'la salle, o&ugrave;'est qu'j'ai pendu un portrait d'La Bat&acirc;le d&eacute; J&egrave;rri, y'avait, dans l'temps d'ma grand'grand'm&eacute;the y'a pus d'septante ans, eune grand' carte g&eacute;ographique tchi montrait les deux &#8220;h&eacute;misph&egrave;res&#8221; du monde. I' m'sembl'ye qu&eacute; j'la vai acouo, auve ses deux rondasses ieune &agrave; c&ocirc;t&egrave; d'l'autre. Ou' n'tait pon enfr&ecirc;m&eacute;e, mais oulle 'tait cliou&eacute;e &agrave; un b&acirc;ton d'rond bouais haut et bas, et oulle 'tait si jaunie par l'&acirc;ge et enfuntchie par la feunm&eacute;e d'bein d's ann&eacute;es, qu&eacute; nou-s-avait d'la peine &agrave; d&ecirc;chiffrer la p'tite &ecirc;crituthe dessus. Oulle 'tait acouo-l&agrave; quand j&eacute; c'menchis &agrave; aller &agrave; l'&ecirc;cole siez Miss Mabel Maugi, pus tard Missis George L'Boutilyi (oulle est acouo en vie &agrave; 90 ans ou pus), &agrave; l'&acirc;ge d&eacute; sept ans. La grand'grand'm&eacute;the 'tait d&eacute;c&eacute;d&eacute;e par chu temps-l&agrave;, et m'n oncl'ye Charles (1834-1911) d&eacute;meuthait tout seu dans l'm&eacute;nage. Il avait m&icirc;ns san liet l'long d'la muth&acirc;le, et la carte restit pendue en d'ssus. Dans l'vivant d'ma grand'grand'm&eacute;the, i' couochait dans l'a&icirc;tre &agrave; liet dans la salle m&egrave;me. M'n oncl'ye Charles (il 'tait r&ecirc;&eacute;llement man grand oncl'ye) avait 't&eacute; &agrave; La C&ocirc;te, mais il 'tait r'v&eacute;nu pour souangni d'sa m'm&egrave;e quand man grand-grand-p&eacute;the Jean Thomas mouothit.  J'allais l'vaie d'temps en temps, et quand j&eacute; c'menchis &agrave; pouver li&eacute;the j'm'app&egrave;rchus qu'l'&ecirc;crituthe sus chutte carte-l&agrave; 'tait en Angliais. I' m'veint &agrave; l'id&eacute;e, ich&icirc;n en Am&eacute;thique, qu&eacute; tchique &egrave;rpr&eacute;sentant d'conm&ecirc;rce d'Angli&eacute;t&egrave;rre avait m&ecirc;nagi &agrave; vendre eune quantit&eacute; d'ches cartes-l&agrave; en J&egrave;rri et qu'ch'est r'm&egrave;rquabl'ye quand nou pense qu'un tas des gens tch'i' l's avaient acat&eacute;es - et j'm'&egrave;rsouveins d'en aver veu plusieurs quand j'allais auve Manman siez les va&icirc;eth&icirc;ns - n'pouvaient ni li&eacute;the ni &ecirc;crithe!<br/>
<br/>
Eune fais qu&eacute; j'pus li&eacute;the un mio, chutte carte-l&agrave; m'fascinnait hardi, car j'viyais les noms des pays du monde dessus, mais m'n oncl'ye Charles n&eacute; pouvait pon comprendre pour tch'est qu&eacute; j'passa&icirc;s tant d'temps &agrave; r'garder la vielle carte!<br/>
<br/>
I' n'y avait pon d'chambres &agrave; haut dans chu temps-l&agrave;. Ch'tait l'galtas du m&eacute;nage, et nou-s-y montait par eune trappe tch'&eacute;tait dans la c&acirc;rre du pliafond &agrave; drouaite d&eacute; l'&acirc;tre. J'm&eacute; r'souveins, &eacute;tout, qu'l'appart&egrave;nement d'l'aut' c&ocirc;t&eacute; d'all&eacute;e, tch'est la biblyioth&egrave;que d'&agrave; ch't heu, n'tait pon am&eacute;nagie ouaithe tch'i' y'avait eune belle &acirc;tre d'dans. Oulle 'tait plieine d&eacute; fain ou d'&ecirc;train dans l'vivant d'ma grand'grand'm&eacute;the.<br/>
<br/>
Ma grand'tante Jane (1843-1909) d&eacute;meuthait d'l'aut' but du M&eacute;nage &egrave;s Feuvres dans chu temps-l&agrave; (j'vouos p&acirc;le d&eacute; y'a pus d'septante ans). Oulle 'tait vielle fille et gardait &ecirc;cole-l&agrave;; ch'est &agrave; dithe qu'ou' souangnait des p'tits &ecirc;fants des va&icirc;th&icirc;ns et lus apprenait lus a b c s'il' 'taient grand assez. Ou' n'avait qu'deux appart&egrave;nements et ou' d'meuthait et couochait dans iun et garder s'n &ecirc;cole dans l'autre. J'allions, Papa et Maman et m&eacute;, baithe du th&eacute;e et passer la s&eacute;th&eacute;e siez lyi eune fais par an. Ch'tait eune grande occ&acirc;sion pour m&eacute;, car ou' nouos donnait des p'tites finnes beurr&eacute;es et d'la g&acirc;che. San liet 'tait l'long d'la muth&acirc;le du nord (i' n'y avait pon d'porte-l&agrave; dans l'temps), et oulle avait un grand portrait pendu sus la muthAle, et d'ssus du liet, d'La Bat&acirc;le d&eacute; S&eacute;bastopol. J'tais si fascinn&eacute; par chu portrait-l&agrave; &eacute;tout qu'ou' m'la&icirc;ssait m'assi&eacute;the sus l'liet pour qu&eacute; j'p&ucirc;sse l&eacute; vaie d'pus pr&egrave;s - la veue des lampes &agrave; r'garder toute la s&eacute;th&eacute;e quandi qu'les grand' p&egrave;rsonnes bavardaient au pid du feu!<br/>
<br/>
L'grand oncl'ye Charles m'ttait des braies d'b&acirc;thin &agrave; pliatchet et eune c'm&icirc;nse d&eacute; molleton. I' gardait sa barbe comme touos l's anciens d'chu temps-l&agrave; et amathait san vi&egrave;r chap&eacute; d'fe&ucirc;tre souos san moton atout un but d'ficelle. Dans chu temps-l&agrave;, i' y'avait eune p&eacute;tite &ecirc;tabl'ye aupr&egrave;s du pits. L&eacute; p&icirc;ngnon donnait &agrave; la porte. I' gardait eune vaque d&eacute;dans, l'abr&eacute;vait &agrave; l'auge tch'est acouo dans chein tchi reste d'la muth&acirc;le &agrave; l'est du bel, aupr&egrave;s au pits, et allait la m'ner &agrave; pa&icirc;tre dans l'Clios d'Jacques.<br/>
<br/>
J'ai tr&eacute;jous connu La B&egrave;rg&eacute;thie, l&eacute; p'tit triangl'ye atout ses foss&eacute;s l'long d'la route et au fond du gard&icirc;n en d'vant d'la ma&icirc;ethon. Ch'tait-l&agrave; qu&eacute; l's anciens soulaient affliotchi lus br&eacute;bis pour les traithe ou les tondre. I' patha&icirc;t qu'oulle est la seule b&egrave;rg&eacute;thie tch'a surv&ecirc;tchut l'passage du temps dans l'&Icirc;le. Malheutheusement, ou' n'appartcheint pon du m&eacute;nage &agrave; ch't heu. Ou' fait partie du clios &agrave; c&ocirc;t&eacute; tchi fut vendu par l's anch&ecirc;tres du temps jadis. I' fa&icirc;thaient la fraude, patha&icirc;t-i', et b'vaient comme des trous viyant qu'la litcheu n'lus cou&ocirc;tait rein! Quand i' v'naient &agrave; court d&eacute; sou i' vendaient un clios, et i' n'reste qu'quatre vr&eacute;gies sus souoxante au m&eacute;nage! Ch'est eune chance tch'il est acouo dans la fanmile des Feuvres!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfjadis.html">L'Temps jadis</a><p>
<li><a href="gdftempspasse.html">L&eacute; temps pass&eacute;</a><p>
<li><a href="gdftempspasse2.html">L'Temps Pass&eacute;</a><p>
<li><a href="gdftempspasse3.html">L'temps p&acirc;ss&eacute;</a><p>
<li><a href="gdfsethees.html">S&eacute;th&eacute;es du temps pass&eacute;</a><p>
<li><a href="gdfanciens.html">Si l's anciens r'v&eacute;naient&nbsp;!</a><p>
<li><a href="gdfautfais.html">Aut'fais...</a><p>
<li><a href="gdfmoeurs.html">Autres temps - autres moeurs</a><p>
<li><a href="gdfauttemps.html">Aut' temps, aut' moeurs</a><p>
<li><a href="gdfautfais2.html">Aut'fais</a><p>
<li><a href="gdfveindra.html">Aupr&egrave;s chu temps-ich&icirc;n il en veindra d'autre!</a><p>
<li><a href="gdfmemouaithes4.html">M&eacute;mouaithes du temps pass&eacute;</a><p>
<li><a href="gdfmemouaithes5.html">M&eacute;mouaithes du temps p&acirc;ss&eacute;</a><p>
<li><a href="gdfsouvnin.html">Un doux souv'n&icirc;n!</a><p>
<li><a href="gdfmemouaithe.html">Av'ous bouanne m&eacute;mouaithe?</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

