<HTML>

<!-- Mirrored from members.societe-jersiaise.org/geraint/jerriais/jeancabot2.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
<HEAD>
<TITLE>Ma&icirc;t' Jean Cabot, l'Anmin du Peuple</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Ma&icirc;t' Jean Cabot, l'Anmin du Peuple.</h2></font></center><br>
<CENTER><TABLE><TR><TD>
N'vos avais-j'pas bain dit qu'Ma&icirc;t' Jean<br>
'Tait un houm' d&eacute; valeu ? . . . .<br>
Quand i-l-ag&icirc;t, ch'est tout-&agrave;-bouan :<br>
I m&ocirc;tr' qu'i-l-a du tchoeu.<br>
Oui, nou-z-a veu - bain pus d'eun' f&egrave;s,<br>
Qu'i n's&eacute; content' pas d'dir',<br>
Mais i-l-ag&icirc;t - i-l-a fait v&egrave;s ; -<br>
Les motcheurs ont bieau rir'.<br>
<p>
Corps-d'&acirc;m' n'peut dir' qu'notre anmin Jean<br>
Est yun qu'a fr&egrave;t &egrave;s y&egrave;rs ;<br>
Ch'n'est pardingu' pas un ouaisin d'tchan<br>
Qui l'm&egrave;tra sus ses n&egrave;rs !<br>
Pis pus tard qu&eacute; Sem'di, i-l-a<br>
D&eacute; pus prouv&egrave;, d'vant nous,<br>
Qu&eacute; du jug'ment, dame, i-l-en a<br>
Et pour li &egrave;t pour tous.<br>
<p>
Il-agangnit &agrave; l'Asembli&egrave;'<br>
Et l&agrave; i prop&ocirc;sit<br>
En candidat - d'bouanne ernoum&egrave;',<br>
Qu&eacute; ch&acirc;tchun acceptit.<br>
Ch'n'est pas Ma&icirc;t' Jean qu'alait choua&icirc;si<br>
S'n-houm' parmi l'z-anglia&icirc;chins ;<br>
Des patriot's qu'i faut payi<br>
I les trait' d&eacute; sou&ecirc;pins ! . . . .<br>
<p>
Les mauvais's langu's ont, chu coup, don,<br>
I'l'esp&egrave;r', la goul' bain cli&ocirc;s' ;<br>
Opr&egrave;s chon'chin, n'v&egrave;rront-i pon<br>
Qu' Ma&icirc;t' Jean sait fair' tchiqu' chos' ?<br>
I peuv'nt s'y fi&eacute;, qu's'i-l-a longu' vie,<br>
Y-&eacute;ra, bain seux, du meutr' ;<br>
Si &egrave;s "Blius Cots" i-l-a envie<br>
D&eacute; donn&eacute; fi &agrave; 'rteurtr' !<br>
<p>
D&ecirc;j&agrave; i vain &egrave;s raintchivaill's,<br>
Es tra&icirc;tr's, l'orgonn' cop&eacute;.<br>
- Qu'i-l-&ecirc;prouv'nt, souos la lou&eacute; martial'<br>
Nos m&egrave;tr' ! ou nos tax&eacute; !<br>
S'i craient coum' chl&agrave; nos gouvern&eacute;,<br>
I-l-atrap'ront du fou&egrave;t !<br>
Si j'somm's "trop b&ecirc;t's pour consult&eacute;,"<br>
Nou lus baill'ra du s&egrave;t ! . . . .<br>
<p>
I n'manqu'ra pas d'Jug's &agrave; Jerri,<br>
L&eacute; temps qu' Ma&icirc;t' Jean viv'ra ;<br>
Quand i faudra les d&ecirc;nichi,<br>
Ch'est seux qu'i les trouv'ra.<br>
- D&eacute; not' "cou&ocirc;sin," l'mond' crie d&ecirc;j&agrave; -<br>
Bravo ! Honneu &agrave; li !<br>
Quant &egrave;s pou&ocirc;r's "cots," i n'ont pus qu'a<br>
Grat&eacute; lus sal' fumi !<br>
<p>
&nbsp;<p>
<i><a href="jdr.html">J.D.R.</a><br>
St.-Hey&eacute;, chu 8 Juin 1868<br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="jeancabot.html">Vive &egrave;t Bravo Jean Cabot!</A><p>
<li><a href="trinnetais1863.html">&Egrave;s Trinnetais</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jeancabot2.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
</HTML>
