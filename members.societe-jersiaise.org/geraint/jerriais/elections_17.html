<HTML>
<HEAD>
<TITLE>Une &ecirc;l&eacute;ction m&eacute;mothablye</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Une &ecirc;l&eacute;ction m&eacute;mothablye</h2>Ph'lip raconte l'Histouaithe</font></center><p>

Moussieu l'Editeu,<br/>
<br/>
Quand je r'vint d'<a href="st_louothains.html">Saint Louothains</a> la s&eacute;th&eacute;e d'l'&ecirc;l&eacute;ction pour Chantgniers et que j'dit &agrave; la Merrienne que les deux candidats avaient r'chu le m&ecirc;me nombre de vouaix, ou me r'gardit pour une p&ocirc;se pour s'asse&ucirc;th&eacute; que j'tais sobre, et m&eacute; tch'y n'avait bu rain p&ucirc;s fort qu'un v&egrave;rre de limonade (&quot;ou pouvez rithe, Moussieu, mais ch'est vrai!&quot;), &eacute;pis ou voulut sav&eacute; tch&egrave;squ'y s'n'allait s'arriv&eacute;.<br/>
<br/>
&quot;Ch'n'est pas,&quot; ou s'fit &quot;comme si l&ucirc;s fallait deux Chantgniers. Y n'en faut qu'yun et les v'l&agrave; &ecirc;gaux. La Cour ne peut pas ass&eacute;rment&eacute; le Sieur Hamon et l'Sieur Vou&ecirc;sin. Ach'teu, fauty tch'y r'qu&eacute;menchent, ch'est&agrave;dithe, y'&eacute;tht'y une deuxi&egrave;me &ecirc;l&eacute;ction?&quot;<br/>
<br/>
&quot;N&acirc;nin,&quot; j'l'y dit, &quot;car dans tchiques semaines, la g&eacute;stion du Sieur Le Feuvre s'sa finie, et Saint-Louothains &eacute;tha a chouaisi une couplye d'hommes pour remplyi la ch&eacute;rge. Mais, pour le moment, nou n'sait pas si y'&eacute;tha trais candidats.&quot;<br/>
<br/>
&quot;Eh ben,&quot; ou dit, &quot;jamais nou n'avait ou&iuml; path&eacute;ille chose. Je n'peux pas en r'venin. Et m&eacute; tch'avais tr&eacute;jous creu qu'les Saint-Louothenthais 'taient des gens tch'y savaient tch&egrave;squ'y faisaient. Faut qu'j'en p&acirc;sle &agrave; man couosin, le D&eacute;put&eacute; l'Cornu, pour sav&eacute; tch&egrave;sque chonna veur dithe.&quot;<br/>
<br/>
&quot;Je n'crai pas tch'ul est p&ucirc;s savant que tout l'restant,&quot; je m'fit, &quot;mais quand tu dis que chonna n's'est jamais arriv&eacute; d'vant, tu t'trompe bouonnefemme. J'vais ben qu'tu qu'menche &agrave; p&egrave;rdre ta m&eacute;mouaithe.&quot;<br/>
<br/>
&quot;Ch'n'est pas vrai,&quot; ou dit, &quot;mais si tu'&egrave;s si savant, dis nous quantchi et iou.&quot;<br/>
<br/>
&quot;Volontaithement,&quot; j'l'y dit. &quot;Y'a d&ecirc;j&agrave; longtemps, mais j'm'en r'souveins comme si ch'avait tait hier, car j'tais l&agrave;! A qu'menchi ch'tait &agrave; <a href="grouville.html">Grouville</a>.&quot;<br/>
<br/>
&quot;Et tch&egrave;sque tu tais &agrave; faithe &agrave; Grouville chu jour-l&agrave;?&quot; ou d'mandit. &quot;Mais j'pense ben que ch'tait comme ach'teu. Autchune extch&ucirc;se pour s'&ecirc;capp&eacute; du travas qu'y'avait &agrave; faithe siez-t&eacute;.&quot;<br/>
<br/>
&quot;Ch'n'tait pas chonna du tout,&quot; j'l'y dit, &quot;mais ch'tait au s'tembre, et y s'adonnait qu'j'avais une somme de rente &agrave; r'ch&eacute;v&eacute; au Catillon, et je n'tais pas embarrass&eacute;.&quot;<br/>
<br/>
&quot;Et la r'chut-tu, ta rente?&quot;<br/>
<br/>
&quot;Nanin, car quand j'cachit dans l'bel, le dom&eacute;stique m'informit que l'patron &eacute;tait parti &agrave; l'&ecirc;l&eacute;ction. J'd&ecirc;touonit la bid&eacute;tte et me v'l&agrave; hors vais si j'pouvais l'trouv&eacute;. Mais quand j'vint l&agrave; y'avait une telle foule que je l'mantchit.&quot;<br/>
<br/>
&quot;Sans doute,&quot; ou s'fit, &quot;mais tu n'm'as pas dit quantchi qu'oulle eut lieu, chutte &ecirc;l&eacute;ction.&quot;<br/>
<br/>
&quot;Ch'tait en djais-neuf-chents-sept,&quot; j'l'y dit. &quot;Ch'tait une &ecirc;lection pour deux Chantgniers et y'avait trais candidats, le Sieur Labey, le Sieur Le Maistre et le Sieur Br&eacute;e, et la p&acirc;raisse avait tait trav&acirc;illyi d'un but &agrave; l'autre. Ch'tait p&ucirc;s facile dans chais temps-l&agrave;, car l's'Etats n'avaient pas ocquo fait la b&ecirc;tise de donn&eacute; la vouaix &egrave;s femmes.&quot;<br/>
<br/>
&quot;Ch'est-&agrave;-dithe,&quot; ou s'fit, &quot;que l'&ecirc;l&eacute;ction ne r'pr&eacute;sentait pas les veux d'la p&acirc;raisse, mais continue.&quot;<br/>
<br/>
&quot;Quand j'vint l&agrave;,&quot; j'l'y dit, &quot;j'vint b&eacute;t&ocirc;t &agrave; vais que l'Sieur Labey tait l'favori, mais quant &egrave;s deux autres, l's'opinions taient div&icirc;s&eacute;s, et un c&eacute;rtain parou&acirc;issien m'dit ch'y tait seux que n'y'&eacute;thait pas une demi&eacute;-douzaine de vouaix d'un c&ocirc;t&eacute; ou d'l'autre. Et, ma f&eacute;, il avait raison, car quand le r'sultat fut d&ecirc;cliath&eacute;, le Sieur Labey tait preumyi, et les deux autres taient &ecirc;gaux. Tchi sc&egrave;ne, ma pou&ocirc;re fille. La band se mint &agrave; jou&eacute;, et deux forts gam&icirc;ns dispathutes avec le Chantgni Labey s&ucirc;s l&ucirc;s &ecirc;paules.&quot;<br/>
<br/>
&quot;Et tch&egrave;sque en fut la fin?&quot;<br/>
<br/>
&quot;L'attourn&eacute;,&quot; j'l'y dit, &quot;yun des Juges de la Cour Royale, d&ecirc;cliathit le Sieur Le Maistre &ecirc;lu, parsqu'il avait otchup&eacute; tchique poste dans la p&acirc;raisse, et l'Sieur Br&eacute;e n'pouvait pas en dithe autant. Mais le Jur&eacute; fit sav&eacute; qu'sa d&eacute;cision tait suj&eacute;tte &agrave; la sanction d'la Cour Royale.&quot;<br/>
<br/>
&quot;Epis?&quot;<br/>
<br/>
&quot;Quand vint l'Sam'di d'l'ass&egrave;rment&acirc;tion,&quot; j'l'y dit, &quot;la Cour jugit qu'l'Attourn&eacute; avait yeu raison, et Moussieu l'Maistre s'trouvit yun des Chantgniers de Grouville. P&ucirc;s tard y fut mint <a href="connetable.html">Conn&ecirc;tablye</a>.&quot;<br/>
<br/>
&quot;Eh ben, si ch'est d'm&ecirc;me,&quot; Merrienne d'mandit, &quot;pourtchi qu'nou n'a pas fait la m&ecirc;me chose chutte fais? Par chen qu'nou m'a dit, le Sieur Hamon avait servi pour ben d's'ann&eacute;es, tandis qu'Moussieu Vou&ecirc;sin ne fait que d'qu'menchi.&quot;<br/>
<br/>
&quot;Ma vieille,&quot; j'l'y dit, &quot;ch'est une tch&eacute;stchon que je n'peux pas raipondre.&quot;<br/>
<br/>
<i><a href="lebrocq.html">Ph'lip</a><br/></i>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>

<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
