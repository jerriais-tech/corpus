<HTML>

<!-- Mirrored from members.societe-jersiaise.org/geraint/jerriais/suslesbeusses.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
<HEAD>
<TITLE>Sus Les Beusses</TITLE>
<META  name="keywords" content="Jèrriais, language, langue normande, busses, buses, public transport, transport urbain, transit, autobus, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Sus Les Beusses</h2><p>
<P>Pi&egrave;che pr&eacute;sent&eacute;e par l's &ecirc;tudgiants d'la cl&acirc;sse avanchie &agrave; l'Eisteddfod 2000</P></font></center>
<P>&nbsp;</P>


<CENTER>
<TABLE CELLSPACING=0 BORDER=0 CELLPADDING=4 WIDTH=80%>
<TR><TD VALIGN="TOP" COLSPAN=2>
<P><I>Un touriste &egrave;rgarde les heuthes des beusses.</I></TD>
</TR>
<TR><TD VALIGN="TOP" COLSPAN=2>
<I><P>Un aut' touriste arrive, et i' li&ecirc;sent ensembl'ye.</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste l</I></TD>
<TD WIDTH="86%" VALIGN="TOP">
<P>SAINT OWEN? KWESSNEE? LES MILLS? BONNIE NEWITT? J'voulons aller &agrave; Bonnie Newitt, est-che pon?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste 2</I></TD>
<TD WIDTH="86%" VALIGN="TOP">
<P>Oui! Nos v'ch&icirc;n a VINSHELLEZ, SAINT OWEN, est-che pon?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>L&eacute; 1i&eacute; J&egrave;rriais arrive.</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>1i&eacute; J&egrave;rriais</I></TD>
<TD WIDTH="86%" VALIGN="TOP">
<P>J'peux ti vos aidgi, mes bouannes gens?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste 2</I></TD>
<TD WIDTH="86%" VALIGN="TOP">
<P>Oh, oui! J'voulons aller a Bonnie Newitt.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>1i&eacute; J&egrave;rriais</I></TD>
<TD WIDTH="86%" VALIGN="TOP">
<P>Bonnie Newitt? Ch'est p't&ecirc;tre en Dg&egrave;rn&eacute;sy.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>L&eacute; 2e J&egrave;rriais arrive.</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>1i&eacute; J&egrave;rriais</I></TD>
<TD WIDTH="86%" VALIGN="TOP">
<P>Ches gens &icirc;chin veulent aller a Bonnie Newitt. Est-che en Dg&egrave;rn&eacute;sy?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>2e J&egrave;rriais</I></TD>
<TD WIDTH="86%" VALIGN="TOP">
<P>Bonnie Newitt? Bonnie Newitt? Bonnie Newitt - ch'est <I>Bouanne Niet</I> tch'i veulent. Voul'ous aller a Bouanne Niet, mes anmins?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste l</I></TD>
<TD WIDTH="86%" VALIGN="TOP">
<P>Vethe! Bonnie Newitt, comme j'avons dit!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>2e J&egrave;rriais</I></TD>
<TD WIDTH="86%" VALIGN="TOP">
<P>I'faut prendre la beusse &agrave; St. H&eacute;lyi.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste 2</I></TD>
<TD WIDTH="86%" VALIGN="TOP">
<P>Mais j'n'voulons pon aller en ville.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>2e J&egrave;rriais</I></TD>
<TD WIDTH="86%" VALIGN="TOP">
<P>Pour aller autchun bord, i' faut aller en ville.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste l</I></TD>
<TD WIDTH="86%" VALIGN="TOP">
<P>Pourtchi?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>1i&eacute; J&egrave;rriais</I></TD>
<TD WIDTH="86%" VALIGN="TOP">
<P>Pour hauchi les profits du J.M.T. Oh! n'oublie pon qu'i' faut payi en Euros ach'teu!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste l</I></TD>
<TD WIDTH="86%" VALIGN="TOP">
<P>Mais j'n'avons pon ieu l'temps pour aller &agrave; la banque.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>1i&eacute; J&egrave;rriais</I></TD>
<TD WIDTH="86%" VALIGN="TOP">
<P>J'm'en vais changi vos sous. Donne-m&eacute; dgiex louis - ach'teu vos v'l&agrave; - dgiex Euros en &eacute;change.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste 2</I></TD>
<TD WIDTH="86%" VALIGN="TOP">
<P>J'pensit qu'i' avait deux Euros par Louis.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>1i&eacute; J&egrave;rriais</I></TD>
<TD WIDTH="86%" VALIGN="TOP">
<P>Pon &agrave; St. Ou&euml;n! A b&eacute;t&ocirc;t!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>L&eacute; 1i&eacute; J&egrave;rriais s'en va.</I></TD>
</TR>
<TR><TD VALIGN="TOP" COLSPAN=2>
<I><P>Pat, l&eacute; porteux d'lettres, arrive.</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>2e J&egrave;rriais</I></TD>
<TD WIDTH="86%" VALIGN="TOP">
<P>Bouanjour, Pat! As-tu 't&eacute; &agrave; battre auve l&eacute; tchian &agrave; l'Avocat Sin&eacute; aniet?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Pat</I></TD>
<TD WIDTH="86%" VALIGN="TOP">
<P>N&acirc;nn&icirc;n, pas acouo. Tch'est qu'ous &ecirc;tes &agrave; faithe ich&icirc;n?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>2e J&egrave;rriais</I></TD>
<TD WIDTH="86%" VALIGN="TOP">
<P>J'm'en vais en ville, et ches Angliaiches vont &agrave; Bonnie Newitt!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Pat</I></TD>
<TD WIDTH="86%" VALIGN="TOP">
<P>Bonnie Newitt - ah! Bouanne Niet! J'peux traduithe autchun addresse en Jerriais, m&eacute;. Mais j'sommes 'ti en &ecirc;t&eacute; ou en hiv&eacute;?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste l</I></TD>
<TD WIDTH="86%" VALIGN="TOP">
<P>Tch'est qu'ous voulez dithe?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Pat</I></TD>
<TD WIDTH="86%" VALIGN="TOP">
<P>En &ecirc;t&eacute; les beusses pour St. H&eacute;lyi vont par <I>l&agrave;</I>, et en hiv&eacute; i' vont par <I>l&agrave;</I>.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste 2</I></TD>
<TD WIDTH="86%" VALIGN="TOP">
<P>Ch'est bein dr&ocirc;le - les beusses pour Bonnie Newitt vont par St. H&eacute;lyi, i' faut payi en Euros et en hiv&eacute; i' vont en amont et en &ecirc;t&eacute; i'vont en ava!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>Eune danme encheinte arrive.</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Pat</I></TD>
<TD WIDTH="86%" VALIGN="TOP">
<P>Bouonjour, Missis Ecobichon!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Danme encheinte</I></TD>
<TD WIDTH="86%" VALIGN="TOP">
<P>Bouonjour, Pat! Comment qu'est tan cat Jess?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Pat</I></TD>
<TD WIDTH="86%" VALIGN="TOP">
<P>Magnifique, mercie! Mais tch'est qu'ous &ecirc;tes &agrave; faithe ich&icirc;n?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Danme encheinte</I></TD>
<TD WIDTH="86%" VALIGN="TOP">
<P>Ch'est aniet qu'j 'm'en vais &agrave; l'h&ocirc;pita.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Pat</I></TD>
<TD WIDTH="86%" VALIGN="TOP">
<P>Est-che pour un livraison d'bouanne heuthe ou pus tard ?</TD>
</TR>
<TR><TD WIDTH="14%" VALIGN="TOP">&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Danme encheinte</I></TD>
<TD WIDTH="86%" VALIGN="TOP">
<P>Eh, bein! Ch'est s'lon les beusses.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>L'homme d&eacute; l'H&eacute;thitage d&eacute; J&egrave;rri entre. I' prend des photos d'l'abri d'beusse.</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Touriste l</I></TD>
<TD WIDTH="86%" VALIGN="TOP">
<P>Tch'est qu'ous &ecirc;tes &agrave; faithe?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Homme</I></TD>
<TD WIDTH="86%" VALIGN="TOP">
<P>Chennech&icirc;n est la preunmi&egrave;the abri &agrave; beusse d'la Millennium. I' faut c&eacute;l&eacute;brer not' hethitage - et ch'est ich&icirc;n qu'j'avais faithe servi du granit du vi&egrave;r prison &eacute;tout.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Danme encheinte</I></TD>
<TD WIDTH="86%" VALIGN="TOP">
<P>J'ai un aut' raison pour c&eacute;l&eacute;brer l'abri de beusse, m&eacute;. Ch'est ich&icirc;n que tout chennech&icirc;n a c'menchi - aupr&egrave;s L&eacute; Service d&eacute; Nou&eacute;.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>Un so&ucirc;lard entre</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Danme encheinte</I></TD>
<TD WIDTH="86%" VALIGN="TOP">
<P>T'es so&ucirc;l t&eacute;!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>So&ucirc;lard </I></TD>
<TD WIDTH="86%" VALIGN="TOP">
<P>J&eacute; pliantons dans la scie... nouffet... j&eacute; chantons auve les pids... ah, sapresti! J&eacute; chantons dans la plyie... Ah, mon Doue d'la vie! Nou m'attend au Sable d'Or pouor jouer &agrave; darts. J'sis l'champion, ma fille.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Danme encheinte</I></TD>
<TD WIDTH="86%" VALIGN="TOP">
<P>Tais-ous! T'es so&ucirc;!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>So&ucirc;lard </I></TD>
<TD WIDTH="86%" VALIGN="TOP">
<P>Ch'est vrai, et t'es encheinte et grosse comme eune b&acirc;rrique, mais j&eacute; s'sais sobre &agrave; mat&icirc;n, valet!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Danme encheinte</I></TD>
<TD WIDTH="86%" VALIGN="TOP">
<P>Tais-ous!</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>2 vielles p&egrave;rsonnes arrivent.</I></TD>
</TR>
<TR><TD VALIGN="TOP" COLSPAN=2>
<I><P>L'encheinte s'met &agrave; donner na&icirc;ssance</I></TD>
</TR>
<TR><TD VALIGN="TOP" COLSPAN=2>
<I><P>La 1i&eacute; vielle p&egrave;rsonne ch&egrave;rche dans sa pouque pouor san titchet et l'trouve.</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>2e vielle p&egrave;rsonne</I></TD>
<TD WIDTH="86%" VALIGN="TOP">
<P>Mais du n'peu't pon faithe servi d'chette l&agrave; - ch'est pour le Hoppa, pon ich&icirc;n &agrave; St. Ouen.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>1i&eacute; vielle p&egrave;rsonne</I></TD>
<TD WIDTH="86%" VALIGN="TOP">
<P>Ch'na veurt-ti dithe qu'i m'faut un nouvieau photo? J'n'peux par en afforder. J'ai ma license d't&eacute;l&eacute;vision &agrave; payi et pis i' y a mes dents &eacute;tout.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>L'encheinte continnue &agrave; donner na&icirc;ssance. Les gens lus rassembl'yent &agrave; l'entou d'lyi.</I></TD>
</TR>
<TR><TD VALIGN="TOP" COLSPAN=2>
<I><P>Deux peintres entrent et tchulbutent contre ieux-m&ecirc;mes.</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Peintre 1</I></TD>
<TD WIDTH="86%" VALIGN="TOP">
<P>Tch'est qu'ous &ecirc;tes &agrave; faithe, t&eacute;?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Peintre 2 </I></TD>
<TD WIDTH="86%" VALIGN="TOP">
<P>Tch'est qu'ous &ecirc;tes &agrave; faithe, t&eacute;?</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Peintre 1</I></TD>
<TD WIDTH="86%" VALIGN="TOP">
<P>J'sis &agrave; peindre pouor les beusses, m&eacute;.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Peintre 2</I></TD>
<TD WIDTH="86%" VALIGN="TOP">
<P>J'sis &agrave; peindre pouor les beusses, m&eacute;.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Peintre 1</I></TD>
<TD WIDTH="86%" VALIGN="TOP">
<P>Sapresti! J'sis suivant instructions.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>Peintre 2</I></TD>
<TD WIDTH="86%" VALIGN="TOP">
<P>Et m&eacute; &eacute;tout.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>Eune bastaude qu&eacute;menche.</I></TD>
</TR>
<TR><TD VALIGN="TOP" COLSPAN=2>
<I><P>Un Offici du Conn&ecirc;tabl'ye entre, arr&ecirc;te la bastaude et p&acirc;le au Peintre 2</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>C.O.</I></TD>
<TD WIDTH="86%" VALIGN="TOP">
<P>V'l&agrave; assez! Man pouor gar&ccedil;on, les Hoppa beusses n'vont pas &agrave; St. Ouen. Ch'est la Rue des Pr&eacute;s &agrave; St. Sauveur qu'ous voulez. Mais pourtchi qu'ous &ecirc;tes touos ich&icirc;n? Ou n'avez pon ou&iuml; qu'les cacheux d'beusses sont en gr&egrave;ve acouo eune fais.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>L&eacute; b&eacute;b&eacute; est n&eacute;</I></TD>
</TR>
<TR><TD VALIGN="TOP" COLSPAN=2>
<I><P>L&eacute; cacheux d&eacute; Hoppa arrive</I></TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD WIDTH="14%" VALIGN="TOP">
<I><P>L&eacute; cacheux d&eacute; Hoppa</I></TD>
<TD WIDTH="86%" VALIGN="TOP">
<P>Si les anes peuvent marchi, les crapauds peuvent Hopper vein t'en mes bouannes gens.</TD>
</TR>
<TR><TD WIDTH="14%" VALIGN="TOP">
<P>&nbsp;</TD>
<TD WIDTH="86%" VALIGN="TOP">
<P>&nbsp;</TD>
</TR>
<TR><TD VALIGN="TOP" COLSPAN=2>
<I><P>I touos "hoppent" hors.</I></TD>
</TR>
</TABLE>

<P>Ridgieau</P>
</CENTER>


&nbsp;<p>
&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>

<li><a href="viagebus.html">Un viage par 'bus'</a><p>
<li><a href="omnibus.html">Dans un omnibus</a><p>
</ul>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/suslesbeusses.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
</HTML>
