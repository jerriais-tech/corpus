<HTML>
<HEAD>
<TITLE>Merrienne et l'Ni&egrave;r-Beurre</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne et l'Ni&egrave;r-Beurre</h2>
Y'a du Rom'thi</font></center><p>

<a href="noue/carte11.jpg"><img src="noue/carte11.jpg" width="300" alt="Ni&egrave;r Beurre" title="Ni&egrave;r Beurre" border="0" align="right" /></a>
Moussieu l'Editeu,<p>

Mardi matin la Merrienne d&ecirc;hallit
apr&egrave;s d&ecirc;jeun&eacute;, pour netti san poulaillyi, une
djabbe qu'ou fait toutes les s'maines mais au but d'chinq minutes ou
rentrit, de bein mauvaise humeur.<p>

&ldquo;N'y'a pas moyen d'faithe
autchune chose de chu temps-l&agrave;,&rdquo; ou s'fit. &ldquo;M&eacute;
v'la tremp&eacute;e, et j'ai &agrave; peine qu'menchi. Et, chen
qu'y'a d'pi&eacute;the je crai qu'j'en avons pour une journ&eacute;e.
Comment s'attendre que les poules pondront quand y sont mouoiliies
jusque's os et l'temps si fraid? J'voudrais bein deux-trais oeufs,
pourtant.&rdquo;<p>

&ldquo;Par chen qu'j'en ai veu,&rdquo;
j'l'y dit, &ldquo;l'temps n'fait autchune diff&eacute;thence &agrave;
tes poues. Je n'sais pas s'ils ont tchique maladie, mais quand y fait
caud n'y'a pas d'eufs, et quand y fait fraid ch'est la m&ecirc;me
boutique. J'ai dans l'id&eacute;e, Merrienne, que tu l&ucirc;s donne
trop d'nouorrituthe. Vingt fais par jour y faut l&ucirc;s donn&eacute;
une poignie d'grain, et des bolles et miettes de pain. Pas &ecirc;tonnant
tchi n'font pas l&ucirc;s d'v&eacute;.&rdquo;<p>

&ldquo;Ch'est du gniolin,&rdquo; ou
dit. &ldquo;J'admets que ne v'la tchique temps tchi sont en strike,
mais yun d'chais jours y s'y r'mettront, et tu n'&eacute;thas pas &agrave;
t'pliaindre. Allons, as-tu id&eacute;e d'rest&eacute; dans la
tchu&icirc;sine tout l'jour? Estche-que n'y'a rain &agrave; faithe
dehors?&rdquo;<p>

&ldquo;Tch&egrave;sque tu veur que
j'faiche, ma pou&ocirc;re fille?&rdquo; j'l'y d'mandit. &ldquo;Du
temps tchi fait les b&ecirc;tes sont m&ucirc;s dans l'&ecirc;tablye,
et je n'm'en vais pas patachi dans les clios pour vais si la serclye
pousse et si les m&eacute;rgots sont en flieur. Ch'est un jour pour
se r'p&ocirc;s&eacute;, &eacute;pis d'main, pourvu tchi faiche b&eacute;,
nous &eacute;tha p&ucirc;s d'couathage &agrave; travaillyi.&rdquo;<p>

La Merrienne replitchi qu'j'&eacute;thais
deu &ecirc;tre un Espagno. &ldquo;J'ai ou&iuml; dithe,&rdquo; ou
s'fit &ldquo;qu'chais gens-l&agrave; n'font jamais agniet chen tch'y
peuvent laissi &agrave; d'main. Mais, s&eacute;rieusement, Ph'lip,
sais-tu bein qu'ne v'l&agrave; l'hiv&eacute; qu'arrive? H&eacute;las
que l'&ecirc;t&eacute; p&acirc;sse vite!&rdquo;<p>

&ldquo;V&egrave;the, san doute,&rdquo;
j'l'y dit, &ldquo;mais y n'faut pas oubli&eacute; que quand veint
l'hiv&eacute;, le r'nouv&eacute; n'est pas lien. Et, apr&egrave;s
tout. l'hiv&eacute; n'est pas une si mauvaise saison. Il est vrai
qu'la ni&eacute;t veint vite, et j'nou br&ucirc;le hardi d'ch&eacute;rbon,
mais les longues s&eacute;th&eacute;es peuvent &ecirc;tre
plia&icirc;santes, &eacute;pis y'a tr&eacute;jous tchiquechose tchi
s'p&acirc;sse pour vos int&eacute;r&ecirc;ssi et vos am&ucirc;s&eacute;.
Par exempl'ye, nos Etats, ach'teu tch'ils ont yeu une longue vacance,
l&ucirc;s r&eacute;unithont b&eacute;t&ocirc;t, et nou v&ecirc;rra
bein vite que y'a ocquo du fun en J&ecirc;rri. J'avons tchiques
membres dans la Chambre ach'teu tch'y sont d&ecirc;t&eacute;rmin&eacute;s
d'm&eacute;ttre une fin &agrave; tout chu gaspillage que nous &agrave;
veu chais drain.&rdquo;<p>

&ldquo;Ch'l&agrave; s'peut,&rdquo; ou
dit, &ldquo;mais &egrave;s-tu bein seux que quand l'moment veindra
l&ucirc;s couothage ne dispathaitra pas comme la fum&eacute;e dans la
ch'min'n&eacute;e? Nous a veu chonna d'vant. er'garde, par &eacute;xemplye,
chutte fichue louai d'l'Asse&ucirc;thance Sociale, tchi n'pouvait pas
p&acirc;ss&eacute;. Oulle est l&agrave; quand-m&ecirc;me. N&acirc;nin,
man Ph'lip, j'n'ai pas hardi d'confiance que nou v&ecirc;rra grand
changement dans l's'Etats. Y'a bein trop d'nos membres d'Campagne
tch'y n'ont pas l'couthage de l&ucirc;s opinion, quand y s'trouvent
parmi chutte d'gaingue-l&agrave;. Mais, y'a une chose, Ph'lip. M&eacute;
et une do&ucirc;zaine que j'connais, j'allons b&eacute;t&ocirc;t nos
mettre &agrave; faithe du nier-beurre, et j'&eacute;thons tchiques
bouonnes s&eacute;th&eacute;es, comme aut'fais. Y'a tout-plien
d'Rom'thi dans l'gardin &agrave; pommiers, et du France, et
j'comprends qu'y'&eacute;tha moyen d'se protchuth&eacute; du chucre
et un mio d'liquorice. Le cidre, sans doute, ne manqu'tha pas.&rdquo;<p>

&ldquo;Chonna est tout bein bon,&rdquo;
j'l'y dit, &ldquo;mais l'ann&eacute;e p&acirc;ss&eacute;e j'fut s&ucirc;s
l'maufait rabot si longtemps qu'pour p&ucirc;s d'tchinze jours
ch'tait avec bein d'la peine que j'pouvais m'faithe s&eacute;rvi
d'mes bras. Chutte fais j'aid'dai &agrave; p'l&eacute; les pommes,
&eacute;pis apr&egrave;s j'pou&ocirc;rrai d&ecirc;shall&eacute; ma
cl&eacute;rinette et faithe un mio d'm&ucirc;sique. Mais n'oublie pas
Merrienne, tchi faudra des rafraichissements. N'y'a jamais yeu
d'bouon nier-beurre fait s&ucirc;s du tais et d'la limonade, et quand
veint s&ucirc;s la fin, y faut tchiquefais s'mettre deux s&ucirc;s
l'rabot, car ch'est du fort travas.&rdquo;<p>

&ldquo;Ne t'g&egrave;ne pas,&rdquo; ou
dit, &ldquo;ch'n'est pas d'agniet qu'j'ai fait du nier-beurre, et
j'sais bein comment m'y prendre.&rdquo;<p>
<br>
<i><a href="lebrocq.html">Ph'lip</a><br>
13/9/1952</P></i>


&nbsp;<p>
<center>
<TABLE>
<TR>
<TD ALIGN=CENTER VALIGN=BOTTOM><A HREF="assembliee/nierbeurre2002_32.jpg">
<IMG SRC="assembliee/nierbeurre2002_32.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_27.jpg">
<IMG SRC="assembliee/nierbeurre2002_27.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_22.jpg">
<IMG SRC="assembliee/nierbeurre2002_22.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_12.jpg">
<IMG SRC="assembliee/nierbeurre2002_17.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_29.jpg">
<IMG SRC="assembliee/nierbeurre2002_28.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="nb6.jpg">
<IMG SRC="nb6.jpg"  HEIGHT="80" BORDER="0" ALT="Ni&egrave;r Beurre"></A></TD>
</TR>
</TABLE>
</center>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nierbeurre9.html">L&eacute; Ni&egrave;r Beurre</a><p>
<li><a href="assembliee/nierbeurre2002.html">La S&eacute;th&eacute;e d'Ni&egrave;r Beurre 2002</a><p>
<li><a href="assembliee/nierbeurre1962.html">La Bord&eacute;e d'Ni&egrave;r Beurre 1962</a><p>
<li><a href="nbeurre.html">La faith'thie d'ni&egrave;r beurre</a><p>
<li><a href="nierbeurre.html">Une Bord&eacute;e d'Nier-Beurre</a><p>
<LI><A HREF="jannes_fermiers.html">Les Jannes F&egrave;rmi&egrave;rs et l'Ni&egrave;r Beurre 1999</A><p>
<li><a href="nierbeurre2.html">L&eacute; Ni&egrave;r Beurre</a><p>
<li><a href="nierbeurre6.html">L&eacute; Ni&egrave;r Beurre</a><p>
<li><a href="nierbeurre7.html">L&eacute; Ni&egrave;r Beurre</a><p>
<li><a href="assembliee/nierbeurre.html">La S&eacute;th&eacute;e d'Ni&egrave;r Beurre</a><p>
<li><a href="nierbeurre8.html">La Fa&icirc;s'z&iuml;e d'gni&euml;r Beurre si&eacute;s l'F'lip Jourdgniao&ucirc;x</a><p>
<li><a href="betsy2.html">L'Ebranlement d'Betsy</a><p>
<li><a href="nierbeurre1911.html">L&eacute; Caouain et l'ni&egrave;r beurre</a><p>
<li><a href="nierbeurre_picot.html">La Fa&icirc;sezie d'Ni&egrave;r-Be&ucirc;rre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

