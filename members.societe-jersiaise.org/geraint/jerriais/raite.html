<HTML>

<!-- Mirrored from members.societe-jersiaise.org/geraint/jerriais/raite.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>L'Ra&icirc;t&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Ra&icirc;t&eacute;</h2></font></center><p>

<center><A HREF="raite.mp3"><IMG SRC="ecoute.jpg" WIDTH=25 HEIGHT=23 ALIGN=absmiddle border=0 alt="clyiquez pouor ou&iuml; la pi&egrave;che"></A><br>(mp3 2Mb)</center><p>

Y'avait eune fais un ra&icirc;t&eacute; tch'avait fait san siez-s&eacute; dans eune parqu'thie, o&ugrave;'est qu'i' d'meuthait acant&eacute; sa nichie d&eacute; p'tchiots. Un jour i' lus en f&ucirc;tent, li et la bouonnefemme, tche&ucirc;ter un fricot pouor lus p'tits ra&icirc;t'l&icirc;ns, en la&icirc;ssant l&eacute; p'tit oua&icirc;th'l&icirc;n &agrave; lus tout seu.<p>
Aupr&egrave;s eune pause, l&eacute; v'l&agrave; l&eacute; p'p&egrave;e ra&icirc;t&eacute; d'&egrave;rtou siez li.<p>
&quot;Mais tchi dgi&acirc;tre qu&eacute; j'avons ich&icirc;n?&quot; qu'i' fit. &quot;Y'a-t-i' ieu tchique dro? Ous avez ieu, &agrave; chein tch'i' patha&icirc;t, les sangs tou&ocirc;nn&eacute;s, mes moussetchets.&quot;<p>
&quot;P'p&egrave;e!&quot; qu'i' f&icirc;tent, &quot;un grand ou&eacute;thou a just&eacute;ment p&acirc;ss&eacute; par-ich&icirc;n. Tchil &ecirc;ffrit'tie! Il &ecirc;pyit dans not' nid atout ses grands i&egrave;rs! V'l&agrave; tchi nos tou&ocirc;nnit les sangs!&quot;<p>
&quot;Bein,&quot; qu'i' fit. &quot;Par io&ugrave; qu'il allit?&quot;<p>
&quot;I' s'en fut par chu bord-l&agrave;!&quot;<p>
&quot;Attendez-m&eacute; ich&icirc;n, mes p'tits,&quot; dit l'p&eacute;the ra&icirc;t&eacute;. &quot;J'm'en vais l&icirc; fichi eune cliam&ucirc;se qu'la muth&acirc;le l&icirc;'en fich'cha eune aut'! N'vos g&ecirc;nez d'aut', mes p'tchiots. J'm'en vais l'gaffer.&quot; &Eacute;pis i' s'en fut sou&ocirc;tre l&eacute; d&ecirc;mon.<p>
I' tou&ocirc;nnit la carre et viyit un lion &agrave; marchi, mais l'ra&icirc;t&eacute; n'avait pon d'peux. I' jutchit l&agrave; sus l'dos au lion et l&icirc; gronnit coumme chennech&icirc;n: &quot;Tchi dgi&acirc;tre qu&eacute; tu t'crai qu'tu veins siez m&eacute; &agrave; man nid &agrave; tou&ocirc;nner les sangs &agrave; mes mousses?&quot;<p>
L'lion n'&ecirc;coutit pon l'ra&icirc;t&eacute; et allit pus liain sus l&eacute; c'm&icirc;n.<p>
V'l&agrave; tchi fit l'ra&icirc;t&eacute; acouo pus m&acirc;rri, et i' c'menchit &agrave; dgeuler au lion. &quot;Manni&eacute;the d&eacute; pe&ucirc;le &agrave; v'n&icirc;n pa&ucirc;tchi d'm&ecirc;me dans man nid! S'tu r'veins,&quot; qu'i' fit, &quot;tu'&eacute;thas &agrave; en payi chi! J&eacute; n'veurs pon t'bailli la pataou&auml;rre qu'tu m&eacute;thite,&quot; qu'i' dit en l'vant ieune d'ses pattes, &quot;mais j't&eacute; b&ucirc;ch'chais l'h&eacute;th&egrave;que du dos dans un cly&icirc;n dg'yi!&quot;<p>
Et chenna dit, i' volit d'&egrave;rtou siez l&icirc;.<p>
&quot;N'vos g&ecirc;nez d'aut', mes p'tits chi&egrave;rs,&quot; qu'i' fit. &quot;J'l'ai lichonn&eacute;, dgia. I' n'&egrave;rveindra d'aut'&quot;<p>
<p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="ouaise.html">L's ouaisieaux en J&egrave;rriais</a><p>
<li><a href="concert.html">L&eacute; Conc&egrave;rt du Mat&icirc;n</a><p>
<li><a href="rouogegorge2.html">Ma p'tite rouoge-gorge</a><p>
<li><a href="pinchons.html">Les P&icirc;nchons</a><p>
<li><A HREF="2perrots.html">Les Deux Perrots</A><p>
<li><a href="perrot.html">L&eacute; P&egrave;rrot</a><p>
<li><a href="lespies.html">Les Pies</a><p>
<li><a href="mouaiss.html">Les Mouaissons du Chimtchi&egrave;re</a><p>
<li><a href="pithots.html">Les pithots et les picots</a><p>
<li><a href="mauves.html">Les mauves</a><p>


</ul>
</font>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/raite.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>
