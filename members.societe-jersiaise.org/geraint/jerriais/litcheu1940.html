<HTML>

<!-- Mirrored from members.societe-jersiaise.org/geraint/jerriais/litcheu1940.html by HTTrack Website Copier/3.x [XR&CO'2014], Tue, 15 Jul 2025 13:58:37 GMT -->
<HEAD>
<TITLE>La Litcheu du Jour de Na&icirc;ssance</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Litcheu du Jour de Na&icirc;ssance</h2></font></center>

<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>

Ches jours le Ph'lip Desclios a bein a faithe sus sa ferme mais, tout d'm&ecirc;me, i'trouvit l'temps l'aut' se de v'ner m'payi visite.<br>
<br>
'Tu m'p&acirc;lais y'a tchiqu' temps,' i'm'dit,'d'eun fameux jour de naissance que t'eus dans ton janne temps au Japoun mais j'eus a m'en aller devant qu'tu n'p&ucirc;sses m'en racounter le m'nu. Tchi qu'i's'arrivit?'<br>
<br>
'Eh bein,' j'lis fis. 'Ch'tait la cou&ocirc;teume parmi les jannes membres &eacute;d l'ambassade, les souas-officiers et s&eacute;cr&eacute;taithes d'inviter lus coll&egrave;gues de v'ner b&eacute;the eune fais lus jours de naissance mais l'mein, mon vingt-siexi&egrave;me, ch'tait en fevri mil neu chent quarante, s'adounnit que tchiques jours devant mes derniers exameins en japounnais et j'voulais &agrave; tout coumpte les passer. De m&ecirc;me, je n'voulais autcheune distractioun d'vant et, la s&eacute;th&eacute;e d'mon jour de naissance, j'tais enfounc&eacute; dans mes &eacute;tudes et j'n'invitis persounne.<br>
<br>
'Mais mes coll&egrave;gues d'ambassade s'avistent que ch'tait l&agrave; l'jour et i'n'allaient pas mantchi lus fais &agrave; b&eacute;the; et &agrave; siex heuthes n'en v'la eune vingtaine qu'arrivent siex me, que j'n'attendais pas.<br>
<br>
'Tchi dgiable faithe? J'n'avais pas eune goutte de litcheu, pas m&ecirc;me eune bouteille de bi&eacute;the, dans la maisoun, et j'd'mandis &agrave; ma servante, la chi&eacute;the buonnefemme, Kano San, coumment qu'j'allaimes nos en d&ecirc;haller.<br>
<br>
'Ne vos en g&ecirc;nez pas,' ou m'dit. 'Amusez vos coll&egrave;gues pour dgiex minutes avec vos histouaithes et j'm'en vais soigni d'la bouaissoun.' Et la v'l&agrave; horte.<br>
<br>
En effet, dgiex minutes pus tard la v'l&agrave; qu'entre avec toutes sortes &eacute;d litcheu, du whiskey, du dgeinne, d'la bi&eacute;the et tout ch'qu'i' fallait. Et oulle en avait tout plein d'pus dans la tchuiseinne car, aussit&ocirc;t qu'eun verre 'tait vi&eacute;de, oulle remplyssait.<br>
<br>
J'eumes eune raide buoanne s&eacute;th&eacute;e qui duthit jusqu'a dgiex heurthes pass&eacute;es et, j'm'en vais t'dithe, mon Ph'lip, la bord&eacute;e n'fit autcheun tort &agrave; mes exameins que j'passis avec grand m&eacute;rite.<br>
<br>
'Quand l'dernyi d'mes visiteurs s'en fut, j'&eacute;rmercis Kano San et li d'mandis &agrave; tchique qu'j'd&eacute;vais toute chutte litcheu.<br>
<br>
'A persounne,' ou'm' dit.<br>
<br>
'Allouns, allouns,' j'li fit. 'Tu sais aussi bein qu'me que j'n'avaimes pas d'litcheu et acquo t'en as produit eun am&acirc;s. Tu dais l'aver ieu d'tchiqu'eun et j'faut que j'l'&eacute;rpaye.'<br>
<br>
'Maitre,' ou m'r&eacute;pounnit. 'Ou savez bein qu' l'Attach&eacute; Militaithe allemand reste eune siez&egrave;me de maisouns ava la route.<br>
<br>
'Nous, les Japounnais, ne pouvouns pas l'souffri et sa servante, qu'est ma parchounni&egrave;the, le d&eacute;teste. J'sis all&eacute;e la vaie lis d'mander s'ou'pouvait m'dounner la bouaissoun qu'i' vos fallait.<br>
<br>
'Mais certainement,' ou' m'dit. 'Il est hors a tchique r&eacute;ceptioun &agrave; s'n ambassade mais j'ai la cli&eacute; &agrave; son cabinet d'litcheu, prends en autant qu'tu veurs; il en a tant qu'i'n'la manquera pas.'<br>
<br>
'Et d'm&ecirc;me,' countinuit Kano San, 'ou' n'pouvez pas l'&eacute;rpayi car, si je n'me troumpes pas, vot' pays est en dg&egrave;rre countre l'Allemangne, et si ou l'&eacute;rpaya&icirc;tes ou's'raient &agrave; traffitchi avec l'enn'mi et ch'est countre la louai et d'm&ecirc;me, ou viyies, ou' n'pouvez rein y faithe.'<br>
<br>
La chiethe Kano San, coumme tr&eacute;jous, oulle avait raisoun.<br>
<br>
Et pis, ch't Attach&eacute; Militaithe l&agrave; 'tait eun vrai salaud d'Nazi et j'sis seux qu'la seule chose de buoanne qu'il ait jamais fait ch'tait d'aver produit, bein seux sans l'saver, la litcheu pour mon jour de naissance.<br>
<br>
&nbsp;<p>
<i><a href="delamare.html">Le vi&egrave;r Trin'tais</a><br></i>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="whisky.html">I' faut qu'on preniez de l'ieau caude avec vot'e whisky</a><p>
<li><a href="ieaudvie.html">L'ieau d'vie</a><p>
<li><a href="baithe.html">Baithe en J&egrave;rriais</a><p>
<li><a href="japounnais.html">Les Japounnais</a><p>

<li><a href="cahouain_litcheu.html">Marie Hibou et l'litcheu</a><p>
<li><a href="cahouain_johnniew.html">L'buanhomme est comme un satan</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/litcheu1940.html by HTTrack Website Copier/3.x [XR&CO'2014], Tue, 15 Jul 2025 13:58:37 GMT -->
</HTML>
