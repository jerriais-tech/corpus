<HTML>

<!-- Mirrored from members.societe-jersiaise.org/geraint/jerriais/pithots.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
<HEAD>
<TITLE>Les pithots et les picots</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les pithots et les picots</h2></font></center><p>
<img src="pithot.jpg" width=170 height=170 align="right" alt="un pithot">
&Agrave; la Saint Mich&eacute; les pithots et &agrave; <a href="nouevoc.html">Nou&eacute;</a> les picots. Ch'est chein qu'l&eacute; vi&egrave;r <a href="ditons.html">diton</a> nos dit. Et au temps p&acirc;ss&eacute; nou mangeait s'lon les sa&icirc;sons. Achteu nou n'a pon grand sens du tou&ocirc;nnement d'l'ann&eacute;e et nou peut fricoter coumme nou veurt sans r'garder si ch'est Avri ou D&eacute;zembre. Dgieu m&egrave;rcie qu'i' y'a acouo eune d&ecirc;fouithie d'nos Rouoyales. Quand nou r'garde des vi&egrave;rs photos du marchi auve d's &ecirc;normes &ecirc;talages d&eacute; picots &agrave; Nou&eacute;, nou comprend coumme tchi qu'l&eacute; conm&egrave;rce a changi. Ch'est en tchi au jour d'aniet ch&eacute; s'sait pus &agrave; co les pizzas &agrave; la Saint Mich&eacute; et du pain n&acirc;n' auve un curry &agrave; Nou&eacute;.<br/>
<br/>
Et la sa&icirc;son d'Nou&eacute; est bein pus longue au jour d'aniet, v'l&agrave; tch'est eune diff&eacute;thence d'auve les f&ecirc;tes d&eacute; nos anch&ecirc;tres. D'vant les beusses et les vaituthes, y'avait bein d'gens d'la campangne tchi n&eacute; v'naient janmais en Ville, s&eacute;non &agrave; Nou&eacute;. Ch'tait eune tou&ocirc;nn&eacute;e sp&eacute;ciale qu&eacute; viagi au marchi. Nou soulait vilyi &agrave; la Longue Veil'ye - eune cou&ocirc;teunme tchi duthit jusqu'&agrave; la Preunmi&eacute; Dg&egrave;rre Mondiale, &agrave; chein tch'i' patha&icirc;t. Ch'tait eune s&eacute;th&eacute;e d'f&ecirc;te et d'travas l'23 d'D&eacute;zembre. Les femmes soulaient ouvrer et ag'ver des cauches, des corsets et tout l'restant d'l'ouvrage, et d'la brod'die et d'aut' choses &agrave; vendre. Y'avait des gammes, et d'la chant'tie, et d'la caqu't&eacute;thie coumme touos les pithots du mathais. &Eacute;pis la S&egrave;rvelle d&eacute; Nou&eacute; nou v'nait en Ville au marchi vendre sa marchandise et acater d&eacute; tchi pouor l'ann&eacute;e. Et pouor bein des gens ch'tait la seule fais qu'nou v'nait en Ville.<br/>
<br/>
<table border=1 bordercolor="#215e21" cellpadding="1" cellspacing="0" width=150 align="right"><TR><TD WIDTH="6%" VALIGN="MIDDLE">
<P><A HREF="javonsdespithots.wav"><IMG SRC="ecoute.jpg" WIDTH=25 HEIGHT=23 ALIGN=absmiddle border=0 alt="clyitchiz pouor ou&iuml; les mots"></A></TD>
<TD WIDTH="94%" VALIGN="MIDDLE">
<P>j'avons des pithots</TD>
</TR></table>
Au jour d'aniet ch'est du va-et-veint tr&eacute;jous. Et nou fait tout pouor attriotchi du monde &egrave;s boutiques, &egrave;s cabathets et &egrave;s conm&egrave;rces tout l'<a href="dezembre_mais.html">mais d'D&eacute;zembre</a>, et au <a href="novembre_mais.html">mais d'Novembre</a> &eacute;tout. Ch'n'est d'aut' eune longue veil'ye, ch'est eune longue f&ecirc;te qu'la F&ecirc;te d&eacute; Nou&eacute;. Nou&eacute; n'arrive d'aut' au picot.<br/>
<br/>
Tout coumme i' faut esp&eacute;ther qu'la sa&icirc;son s'sa bouonne et qu'nou s'en va bein boutitchi pouor sou&ocirc;t'n&icirc;n les conm&egrave;rces d'la Ville. Il est d'm&ecirc;tchi d'affliotchi &egrave;s boutiques, car autr&eacute;ment nou s'sa dans l'dou d'pithot. <br/>
<br/>
<i><a href="jerpoem.html">Geraint Jennings</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="noue/mangeaille.html">La mangeaille d&eacute; Nou&eacute; d'aut'fais</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="pmpoules.html">Les poules &agrave; la Merrienne</a><p>
<li><A HREF="nickless.html">Nickless et ses Poules</A><p>
<li><A HREF="nospoules.html">Nos poules</A><p>
<li><a href="viernoue.html">L'Vi&egrave;r Nou&eacute;</a><p>

<li><a href="dinednoue.html">San Din&eacute; d'Nou&eacute;</a><p>

<li><a href="gdfventre.html">Ch'est l'ventre tchi sou&ocirc;tcheint l'dos!</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="gdfthanksgiving.html">Actions d&eacute; Gr&acirc;ces</a><p>


<li><a href="desjul.html">Le d&eacute;sappointement d'notre Julie</a><p>
<li><a href="saintmiche2015.html">Et y'eut eune dg&egrave;rre au ciel</a><p>

<li><a href="ouaise.html">L's ouaisieaux en J&egrave;rriais</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pithots.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
</HTML>
