<HTML>

<!-- Mirrored from members.societe-jersiaise.org/geraint/jerriais/comiere.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>L&eacute; Th&eacute;e d'Comi&egrave;re</TITLE>
<META  name="keywords" content="Jerriais, poetry, camomile tea, herbal remedies, folk medicine">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Th&eacute;e d'Comi&egrave;re.</h2></font></center><br>
<CENTER><TABLE><TR><TD>
Nou n'en p&acirc;sle pus du th&eacute;e d'Comi&egrave;re,<br>
L&eacute; bouan vier ermi&egrave;de du bouan vier temps,<br>
Ch'tait au r'nouv&eacute; qu'i fallait en b&egrave;re<br>
Pour r&eacute;glyi l'corps et purifier l'sang.<br>
Unn' fais l'matin ou dans l'arl&eacute;v&egrave;e<br>
Nou s'en prennait unn' raide bouanne lache,<br>
Et v'la tchi cachait les vers du n&egrave;z,<br>
Ou les bibettes d&eacute; d'sus la fache!<br>
<p>
Les bouann'femmes disaient quand on viyiait la m&eacute;<br>
Qu&eacute; l'odeu' d'la flieur en'tait pus forte,<br>
Si nou la sentait d'un but, nous s'tait se&ucirc;re d'aver<br>
D&eacute; la comi&egrave;re d&eacute; la bouanne sorte.<br>
Bien ram&acirc;ss&egrave;e et bein sitchie -<br>
- I savaient au juste coumment la gr&eacute;e, -<br>
I n'en fallait pon eunne' grosse pinchie<br>
Pour en haller unn' pinte d&eacute; th&eacute;e.<br>
<p>
Et la vertu d&eacute; chutte tisa&icirc;ne-l&agrave;<br>
D'un go&ucirc;t erl&eacute;v&egrave; et ami&egrave;rti<br>
Etait qu'ou ravigottait l'estoumma,<br>
Et vos dounnait d&eacute; l'app&eacute;tit.<br>
Si don les gens v'naient et gras,<br>
Ov lus chai' si saine et cliaire,<br>
I fallait dire, n'en dout&egrave;z pas,<br>
Qu'i d'vaient chounna au th&eacute;e d'comi&egrave;re!<br>
<p>
Les gens d'ach'teu n'en veulent don pus<br>
D&eacute; simples ermi&egrave;des &agrave; bouan marchi,<br>
Et i craient tous faire hardi mus<br>
En avalant des drogues d'apotitchi<br>
Ov lus pales faches si les villaises<br>
Savaient s'y prendre d'la bouanne mani&egrave;re,<br>
Lus jo'es amend'raient, et j&eacute; sis bein aise<br>
D&eacute; lus r'qu&eacute;mander l&eacute; Th&eacute;e d'Comi&egrave;re!<br>
<p>
<i><a href="picot.html">J P.</a><br>
1911<p></i>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="pliantes.html">Les pliantes</a><p>
<li><a href="epices.html">L's h&egrave;rbes et l's &ecirc;pices en J&egrave;rriais</a><p>
<li><a href="ortchies.html">L's ortchies</a><p>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="gdfdoctrinnnie.html">La doctrin'nie du temps pass&eacute;</a><p>
<li><a href="gravelle.html">Eune &egrave;rmi&egrave;de pouor la gravelle et la pi&egrave;rre</a><p>

<li><a href="assembliee/rmiedes.html">Les r'mi&egrave;des</a><p>
<li><a href="gdfrmiedes3.html">R'mi&egrave;des d&eacute; nouos vielles gens</a><p>

<li><a href="gdfpliantes2.html">Acouo des pliantes m&eacute;d'cinnales</a><p>


<li><a href="thee.html">Coumme tchi faithe l&eacute; th&eacute;e</a><p>
<li><a href="teasoir.html">Tea Soir&eacute;e</a><p>
<li> <a href="teaparty.html">Un nice petit Tea Party</a><p>
<li><a href="thee2.html">Le Pot &agrave; Th&eacute;e</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/comiere.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
