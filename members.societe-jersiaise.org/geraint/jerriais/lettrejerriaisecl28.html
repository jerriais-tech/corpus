<HTML>
<HEAD>
<TITLE>Lettre Jerriaise Samedi l'6 d'Novembre 2004</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Samedi l'6 d'Novembre 2004</h2></font></center><p>


Aniet Samedi l'6' d'Novembre 2004 et ch'&egrave;st auve plaisi que merv'ella Clifford Laisney a vos presenter tchiques p'tites histouaithes dans not ancienne langue Jerriaise.<br/>
<br/>
Avous ieu l'tchoeu content de toute chutte ecliat'tie d'combat tchi acquo une fais a troubli&eacute; la trantchil't&eacute; d'gens, sustout l's'anciens, tchians et ch'vaux ches dreines semaines? Tout chennechin pour rammemouaither un evenement tchu lieu dans l'ann&eacute;e 1605, quand un epouvantail app'l&eacute; Guy Fawkes eprouvi auve poudre d'canon a faithe saut&eacute; le Parliament. Bein seux ch&eacute;s hardi excitant pour les mousses de vaie les feus d'artifice et d'vaie l'&eacute;ffigie D'Guy Fawkes brul&eacute; sus la fouaie d'jouaie. Mais i'a trejous l'dangi d'accident sustout dans d's'evenements pas controll&eacute;s. J'en sait pas si mes pathents 'taits consideth&eacute;es rabat d'jouaie, mais j'me r'souvins pas jamais d'aver ieu autchun feus d'artifices siez nous quand j'tais mousse. J'pense peut etre la raison 'tait tch'ils n'avaits pas les sous a 'fliamber' comme ils ont aujourd'aniet. Aupr&eacute;s quatre chents ans j'crait tch'il est temps d'mettre le Moussieu Guy Fawkes a l'histouaithe.<br/>
<br/>
Ichin a not r&eacute;sidence a Oaklands i nos manque pas d'vaisins, actuellement i'a vingt huit apartments suous l'm&ecirc;me lief et i'n faut p'tite extchuse en orde d'organis&eacute; un evenement, normallement un r'pas. Je sommes chanceux d'aver un salon communalle tch'assiet une chinquantaine de personnes, et j'sommes trejous assuth&eacute;s d'une seth&eacute;e auve bouon mangi. Hier, etant l'5 de Novembre, et etant qu'l&eacute;s residents sonts pass&eacute;e les fouaies d'jouaie, j'decidimes d'organis&eacute; une seth&eacute;e jerriaise. Le conmit&eacute; fut enchergi d'fourni des pliats du temps pass&eacute;. Y'avait d'la soupe d'angulle, et d'la soupe de legumes comme entr&eacute;es suivit par fricot d'pais d'mai et jambon feunm&eacute;, casseroles de viandes auve carottes et vert pais, accompagni par pain d'caboche. Le d'ssert consist&eacute; d'podin d'pain, bourdelots, et pat&eacute; d'pommes. Beinseux j'tait important d'l'aver tout chu fricot auve bev'thage jerriais, et tchi meilleu qu'une bouonne verr&eacute;e d'cidre. Suivant le r'pas plusieurs des gens racontites des histouaithes de lus jeunesse, et j'vos assuthe tchi y'on avait capablyes de r'tououn&eacute; l'houlouge bein des quartiers. Ah! Les bouons temps du passe.<br/>
<br/>
Comme tchi qu'l&eacute;s jours onts accourchi d'pis qu'l'heuthe fut changie samedi pass&eacute;. Nos v'la arriv&eacute;es presque dans l'fond d'hiver. Ch'est la saison des chataignes, et tcheque i'a meilleu d's'assiethe au d'vant d'un bieau feu auve la pele a tcherbon dans l'atre remplyie d'chataignes a roti&#8230;Paslant d'chataignes, la s&acute;m&acute;naine pass&eacute;e j'en ramassi, mais cause du vent ils onts tchaie trop vite, et d'm&ecirc;me ch'n'est pas une saison d'marr&ocirc;ns. Quouaiq' mon sujet aniet a appathence d'etre centr&eacute; sus l'mangi, une chose bein pr&eacute;s d'mon tchoeu, j'en peut pas laissi l'occasion s'pass&eacute; sans refletchi sus l'superbe Bantchet d'Avout servi Vendredi pass&eacute; dans la Salle de St Louaithains par le Conmit&eacute; Sociale de l'Assembli&eacute;e Jerriaise. Au d'ssus d'chent personnes s'mintes a tablye dans un environment decorer pour la saison d'avout. Le conmit&eacute; avaits engagi des renforts de garcons et filles de service, et ch'tait vraiment un spectaclye de les vaie tous hasbillyis et servi comme professionels.<br/>
<br/>
Aupr&eacute;s qu'la Presidente de l'Assembli&eacute;e avait fait la beinv'nue, ou donnit la priethe de gr&acirc;ce. J'c'mmenchimes auve d'la bouonne soupe tch'avait l'gout d'r'vasi, suivit par un gigot d'poulet, pur&eacute;e d'patates, carottes et pais verts. Le d'ssert consist&eacute; d'pat&eacute; d'pommes auve gl&acirc;ce. Tout chennechin arros&eacute; auve bouon cidre et cafe. La qualit&eacute; du mangi et service 'tait exceptionnel et authais mins bein des r'pas d'Tennerfest a l'ombre.<br/>
<br/>
Suivant le r'pas j'fumes convi&eacute;s auve recitations et chants, et toute l'assembli&eacute;e joignites en chancons angliaiches et jerriaise, capablyement introduits par le President du Conmit&eacute; Sociale. Une telle seth&eacute;e n'est pas compliete sans une raffliethie, et au mins vingt personnes ertounnites a lus siex ieux bras chergies. I faut que j'felicite David et Ruth Perr&eacute;e, les Presidents du Conmit&eacute; pour aver organis&eacute; une raide bouonne seth&eacute;e. Tandis q'j'avons de telles gens a la barre, l'Assembli&eacute;e continnu'tha d'forche en forche. <br/>
<br/>
Extchus&eacute;e m&eacute;, mais aupr&eacute;s tout chu discours en tuours le mangi j'c'mmenche a avait l'fli&acirc;tchet, et i'a umne bouonne odeur tchi sort de la tchuisinne.<br/>
<br/>
Mercie d'm'aver ecout&eacute;, et a tuous d'vous malade et un mio suous l'temps, j'vos envietchique mots d'encouragement en vos assuthant que chaque nuage a une erdoublyieuse argent&eacute;e. Ayiz tous une bouonne semaine.<br/>
<br/>
A la prechaine. <br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

