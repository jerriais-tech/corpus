<HTML>
<HEAD>
<TITLE>Spring Cleaning</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Spring Cleaning</h2></font></center><p>

 Y a-t-i' tchiqu'un d'mes lecteurs qu'aithait la bont&eacute; de donner asile au pouore Caouain pour une tchinzaine de jours? <br/>
<br/>
 I'n'y a pus moyen de duther ichin. <br/>
<br/>
 Marie Hibou s'est mins dans la t&ecirc;te ch'tte ann&eacute;e d'aver un ''Spring Cleaning,'' une chose qu'ou n'avait jamais fait. <br/>
<br/>
 Et tout chenna est v'nu par aver 't&eacute; bagouler avec des femmes dans l'vaisinn&eacute; &agrave; la pliaiche de rester siez-lyi &agrave; faithe san travas. I' finithent l'aut'e jour par aver brit, et iune de ieux dut dithe &agrave; Marie, ''I'y a une chose tr&eacute;jours, les gens peuvent venin siez-nous en autchun temps et quand i'voudront, i'trouvethont tout propre comme un sou. Je n'garde pas ma maison comme une cotte m&eacute;!'' <br/>
<br/>
 La Marie prins chenna pour une pique pour lyi et ou s'en r'vins siez-nous comme une futhie. <br/>
<br/>
 ''Tch'est qu'il y r'a acheteu don, ma pouore &ecirc;fant?'' j'li d'mandi. <br/>
<br/>
 ''I'y a que j'm'en vais lus montrer m&eacute;, si ma maison est malpropre!'' <br/>
<br/>
 Ou prins un crayon et un morc&eacute; d'papi et s'mins &agrave; &ecirc;crithe une longue liste d'articlyes. <br/>
<br/>
 ''L&agrave;,'' ou m'dit, ''va-t-en tout d'suite si&egrave;z George Alexandre me ramasser chenna.&quot; <br/>
<br/>
 ''Et pis les sous?'' j'li dis. <br/>
<br/>
 ''Paie pour, sans doute, esp&egrave;ce d'imb&eacute;cile!'' <br/>
<br/>
 ''Ah, &ecirc;coute dja Marie, ch'est les siens qui c'mandent qui paient, ichin. Y en a au moins &agrave; trente chelins sus chute liste ichin, un tas d'ramas'sies de tchi que j'nos sommes pass&eacute;s jusqu'acheteu. J'avons-t-i' qu'faithe de boutchets, de scrobbin-broches, de ''Furniture Polish,'' de ''Liquid Ammonia'' et toutes ches autres salopethies-l&agrave; qui sont mention&eacute;es ichin. <br/>
<br/>
 J'&icirc;thai bain cherchi chenna si l'faut, mais paies pour, t&eacute;!'' <br/>
<br/>
 ''Eh bain,'' qu'ou m'dit,'' dit lu de mettre chenna bas sus man compte.'' <br/>
<br/>
 ''Que tchi! Tu sais bain que personne ne veur nos faithe cr&eacute;dit!&quot; <br/>
<br/>
 Et don ou m'bailli deux louis en m'fliantchant un sale picagne de n'd&egrave;penser pas l'change au ''Red Lion'' en m'en r'venant. <br/>
<br/>
 Quand je r'vins siez-nous je ne r'connaissais pas la pliaiche. Ouelle avait boustchul&eacute; tout ch'qu'i y avait dans la maison. <br/>
<br/>
 Je c'menchi par m&eacute; drotchi sus un mouoch&eacute; d'tapis qu'oulle avait rouol&eacute; sus l'haut des d'grets et v'l&agrave; tchi cou&ocirc;ti d&ecirc;j&agrave; une bouteille de ''Polish'' qui fut minses en t&egrave;lles. <br/>
<br/>
 Quand j'ouvri la porte d'la mansarde je trouvi tout chein d'sus-d'sous. Not'e li&egrave;t ersembliait &agrave; une vainn&eacute;e d'meublye quand nous est &agrave; r'muer. Ouelle avait jutchi tout ch'qui y avait dans la chambre dessus. Tables, cha&icirc;thes, vessiaux, scabelles, i'y avait jusqu'au pliafond. <br/>
<br/>
 J'etais g&ecirc;n&eacute; pour man ''desk,'' m&eacute;, dans tchi que j'garde toutes mes paperasses et mes dotch&ucirc;ments et la ''Fountain Pen'' que les Directeurs m'avaient pr&eacute;sent&eacute; &agrave; Nou&eacute;. <br/>
<br/>
 Je trouvi tout dans l'armouaithe &agrave; tcherbon! <br/>
<br/>
 Ah, mais, ch'tait un p'tit trop dja, chenna! <br/>
<br/>
 Je c'menchi &agrave; faithe du potin. <br/>
<br/>
 Et pis che n'tait pas l&agrave; tout. <br/>
<br/>
 Les biaux ridgeaux que j'li avais acat&eacute; i' y a chinq ans et qu'avaient 't&eacute; pendus dans la f'n&ecirc;tre tout l'temps d'pis, avaient 't&eacute; hall&eacute;s bas et 'taient &agrave; tremper dans la chaudi&egrave;the. Ou n'avait mins rain &agrave; les rempliaichi, et quoique je sommes mont&eacute;s trop haut pour &ecirc;tre veus par les passants, chenna n'emp&ecirc;che pas que George Vardon, d'sus l'haut d'la Cour, peut vaie tout chein qui s'passe siez-nous! <br/>
<br/>
 A mi&eacute; l'arlev&eacute;e i'y eut du train dans l'imprimethie. <br/>
<br/>
 Le Chef eut occasion de ramonter pour tchique affaithe et i' vit un spectaclye qui failli de l'paralyser d'&ecirc;tonnement. Touos nos imprimeurs &eacute;taient &agrave; travaillyi raique avec une main et avec l'autre i' t'naient ch&acirc;tchun lus parapluie ouvert par-dessus lus t&ecirc;te! <br/>
<br/>
 Et che n'tait pas &ecirc;tonnant, i' li pliouvait comme d&eacute;hors! <br/>
<br/>
 La Marie v'nait d'&ecirc;true&ucirc;ler des bouquet&eacute;es d'ieau dans la mansarde en d'sus, justement comme si oulle avait 'te &agrave; ou&acirc;chi l'pont d'un navithe. Naturellement, v'la tchi vint &agrave; couler &agrave; travers du plianchais et du pliafond, ch'est pourtchi ou pouvez vos imaginer si ch'est qu'i' y en avait du propre! Je n'sais pas tch'est qui s'en va payi les d'g&acirc;ts, mais che ne s'sa bain seux pas m&eacute;. <br/>
<br/>
 Not'e jeune demoua&icirc;selle dans la boutique a prins pitchi sus m&eacute; et ou m'a arrangi une niche souos l'conteux avec une vieille natte et des sacs &agrave; gua&icirc;no, et pour acheteu, ch'est l&agrave; que j'couoche touos les siers. <br/>
<br/>
 Mais chenna n'peut pas continuer d'm&ecirc;me, je sis mins&eacute;thablye, ch'est pour ch'la que j'voudrais que tchique bouan lecteur m'invit'tai &agrave; passer une semaine ou deux siez-li en attendant que l'Spring Cleaning &agrave; Marie Hibou es'sait fini. <br/>
<br/>
 Je vos asseuthe que je n'vos cou&ocirc;t'tais pas grand chose car je n'sis pas un grand mangeux tout chu temps. <br/>
<br/>
<i> <a href="gwdec.html">Caouain</a> <br/>
 31/3/1923 <br/></i>
 
 

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nettvoc.html">La nettithie en J&egrave;rriais</a><p>
<li><a href="painspringclean.html">Spring clean interferes with letters</a><p>
<li><a href="painhousehold.html">Piteur complains of household management</a><p>
<li><a href="springcleaning.html">L&eacute; Spring Cleaning</a><p>

<li><a href="paintroubles.html">Les troubles de P&icirc;teur</a><p>
<li><a href="lundilavage.html">Lundi l'lavage</a><p>
<li><A HREF="fatal.html">Le Fatal Lundi</A><p>
<li><a href="barometre.html">Man Barom&egrave;tre!</a><p>
<li><a href="pmlavage.html">L&eacute; Lavage &agrave; la Merrienne</a><p>
<li><a href="pmstrike.html">Une 'Strike' &agrave; Portinf&eacute;</a><p>
<li><a href="cory.html">Cory</a><p>
<li><a href="alpha.html">L'Alpha et L'Om&eacute;ga</a><p>

<li><a href="pmhousework.html">Ph'lip does a spot of Housework .. and catches it from Merrienne</a><p>

<li><a href="garconfmh.html">Les m&icirc;ns&eacute;thes d'un p'tit garcon</a><p>
<li><a href="gdfya80ans.html">Y'a huiptante ans</a><p>
<li><a href="gdfcmin.html">En c'min p&acirc;ssant</a><p>

<li><a href="gdfcolinmachons.html">Les d'vis du Bouan'homme George</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

