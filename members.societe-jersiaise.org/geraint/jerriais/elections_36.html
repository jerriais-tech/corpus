<HTML>

<!-- Mirrored from members.societe-jersiaise.org/geraint/jerriais/elections_36.html by HTTrack Website Copier/3.x [XR&CO'2014], Tue, 15 Jul 2025 14:00:42 GMT -->
<HEAD>
<TITLE>V'la don un Juge d'&ecirc;lu sans qu'i' y ait ieu une &ecirc;lection</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>V'la don un Juge d'&ecirc;lu sans qu'i' y ait ieu une &ecirc;lection</h2></font></center><p>

V'la don un Juge d'&ecirc;lu sans qu'i' y ait ieu une &ecirc;lection.<br/>
<br/>
Ch'est tchuthieux de vaie combain qu'i y a de bouannes gens qui sont desappoint&eacute;s quand v'l&agrave; qui s'arrive de m&ecirc;me.<br/>
<br/>
Ch'n'est pas qu'ils en ont contre le candidat li-m&ecirc;me, bain au liain, mais ils ont dans l'id&eacute;e qu'un homme ne dev'thait pas gagni chute haute distinction-l&agrave; sans s'battre pour.<br/>
<br/>
Chute mentalit&eacute;-l&agrave; est bain difficile &agrave; comprendre surtout quand l'candidat qui s'pr&eacute;sente le prumi est un homme parfaitement comp&eacute;tent et bain adapt&eacute; sus toutes les mani&egrave;thesm, &agrave; remplyi les fonctions qui d&eacute;pendent de chute cherge-l&agrave;.<br/>
<br/>
Mais ch'n'est pas l&agrave; la chose, i' voudraient vais une &ecirc;lection.<br/>
<br/>
V'la tchi fait du r&ecirc;villon dans les p&acirc;raisses.<br/>
<br/>
Et ch'est tr&eacute;jous bain inter&ecirc;ssant d'aller canvasser les &ecirc;lecteurs, louangi votre candidat jusqu'&egrave;s cieux et couorre l'autre &agrave; bas autant que possiblye.<br/>
<br/>
Iou qu'i' y a rain d'pus pliaisant que ches p'tites rencontres-l&agrave; des comit&eacute;s deustrais feis la s'maine, entendre les rapports des uns et d's autres, faithe des merques dans des livres d'R&acirc;t et baithe des verres cauds &agrave; la sant&eacute; et &egrave;s frais du candidat?<br/>
<br/>
Quand i' n'y a pas d'&ecirc;lection nos bouannes gens ne peuvent pas aver rain de tout chenna.<br/>
<br/>
I' n'y a pas d'fanne!<br/>
<br/>
V'la justement pouortchi qu'i' y a ieu ces jours ilo, tant d'activit&eacute; dans certains quartchers.<br/>
<br/>
I' fallait absolument trouver un autre candidat.<br/>
<br/>
Mais iou? Ch'tait l&agrave; la tchestion.<br/>
<br/>
La premi&eacute; chose que nou fait g&eacute;n&eacute;ralement dans ches cas-l&agrave; est d'aller trouver le candidat qui fut battu la bord&eacute;e de d'vant et li offri la job.<br/>
<br/>
Nou li dit comme chenna. Je vot&icirc;mes contre vous la derni&eacute; feis Moussieu, mais chute feis che s'sa pas d'm&ecirc;me! Ch'est vot'e tou, et ous &ecirc;tes seux d'y arriver hands down!<br/>
<br/>
Mais ch'n'est pas tr&eacute;jous bain aisi de l'persuader.<br/>
<br/>
Un homme qu'a un p'tit mio d'ordgi et d'amourpropre et qu'a offert ses services une feis, raique pour subir une d&ecirc;faite, n'est pas tr&eacute;jous &agrave; m&ecirc;me de s'laissi faithe le jouet d'la populace.<br/>
<br/>
Et i' n'y a rain d'&ecirc;tonnant si ch'est qu'il envie ches d&eacute;putations-l&agrave; lus promener.<br/>
<br/>
Si ch'est l&agrave; s'n attitude i' n'y a rain &agrave; faithe dans chu quartchi-l&agrave;, et comme i' n'y a pas de temps &agrave; perdre, i faut cherchi ailleurs.<br/>
<br/>
Nous en mentionne une douzaine et nou va les visiter iun &agrave; iun.<br/>
<br/>
Ches les Conna&icirc;tablyes qui sont les prumiers &agrave; passer dans l'criblye.<br/>
<br/>
Nou c'menche par les pus viers ou les siens que nou crait qui f'thaient le pus grand nombre de vouaix.<br/>
<br/>
Si n'mordent pas nou va pus liain, parmi les gens r'tith&eacute;s.<br/>
<br/>
Et v'l&agrave; justement chein qui s'est arriv&eacute; les autres jours.<br/>
<br/>
Oppr&egrave;s aver &ecirc;puis&eacute; touos les moyens nos messieux s'en furent trouver Ma&icirc;t'e Dan L&ecirc;caudey.<br/>
<br/>
Ma&icirc;t'e Dan avait 't&eacute; Inspecteur des c'mins pour djaix ans, collecteur d'aum&ocirc;nes pour une &ecirc;ternit&eacute; et Protchutheux du Bain Public pour douze ans.<br/>
<br/>
Ch'tait don une r&ecirc;compense pour ses longs services de l'y offri la pliaiche de Juge.<br/>
<br/>
Un vier seviteur, et ainsi d'suite.<br/>
<br/>
Ma&icirc;t'e Dan fut bain &ecirc;tonn&eacute; de vaie chute djaingue l&agrave; entrer dans san bel.<br/>
<br/>
D'abord i' s'imagini que ch'tait l'Comit&eacute; Sanitaithe qui s'en v'nait faithe une visite et i'fut happ&eacute; d'peux.<br/>
<br/>
Sa maie d'fumi est gentiment pr&egrave;s d'la maison et les cottes &agrave; couochons sont au ras du c'min public.<br/>
<br/>
Mais i' fut bain vite rasseuth&eacute;.<br/>
<br/>
Bonjour Ma&icirc;t'e Dan! se fit le portevouaix d'la d&eacute;putation, je sommes venus d'la part des &ecirc;lecteurs de l'&icirc;le en entchi. I' nouos faut un Juge et je sommes venus pour vos d'mander le tout prumi de nouos faithe le pliaisi de vos laissi porter candidat.<br/>
<br/>
Ma&icirc;t'e Dan se trouvi pour un moment un mio &ecirc;branl&eacute; par une patheille suggestion mais i'r'prins bain vite ses sens et d'mandi tout carr&ecirc;ment.<br/>
<br/>
Etesous v'nus ichin pour vos fichi d'm&eacute;?<br/>
<br/>
Nennin, par exemplye! ra&icirc;ponni l'autre, ch'est &agrave; vous qu'la pliaiche vaint et les &ecirc;lecteurs de l'&icirc;le 'nattentent que vot'e consentement pour se d&ecirc;cliather en vot'e faveur!<br/>
<br/>
Eh bain i'peuvent attendre, se fit Ma&icirc;t'e Dan, je n'en veurs rain!<br/>
<br/>
Et pourtchi don?<br/>
<br/>
Parce que les &ecirc;crituthes nouos disent qu'i' n'faut pas jugi san prochain afin 'dn'&ecirc;tre pas jugi s&eacute;m&ecirc;me, ou tchiquechose &agrave; ch't-effet-l&agrave;.<br/>
<br/>
Bah! bah! Ma&icirc;t'e Dan, chenna n'a autchun rapport au cas actuel! Dites-nous qu'ous &ecirc;tes candidat et j'nos chergeons du restant. Ous y veindrez avec flying colours!<br/>
<br/>
Mais i' n'purent jamais ch&acirc;tchi l'bouonhomme.<br/>
<br/>
S'aperchevant qui' y en avait deustrais d'entre ieux qu'aimaient bain lus p'tit lerm&icirc;n, i'lus d'mandi d'entri et lus offri une feis &agrave; b&egrave;the.<br/>
<br/>
I' lus fit gou&ocirc;ter d'la litcheu qu'il avait ieu dans sa cave depis quarante ans, et qui n'avait jamais payi d'Imp&ocirc;t.<br/>
<br/>
Nos bouannes gens &ecirc;prouvithent oquo &agrave; l'persuader mais ch'tait inutile.<br/>
<br/>
De l&agrave; i s'en furent trouver Ma&icirc;t'e Clement d'Caen.<br/>
<br/>
Ma&icirc;t'e Cliem lus d'mandi. Mais pour tchi qu'ou m'prenez? M&eacute;, sus l'banc d'justice!<br/>
<br/>
Eh bain par exemplye ch'en s'sait l&agrave; une affaithe!<br/>
<br/>
Mais pourtchi pas Ma&icirc;t'e Cliem? Ch'est vous l'homme id&eacute;al pour chute poste-l&agrave;!<br/>
<br/>
Le vier de Caen se mins &agrave; rithe, et li ettout lus citi un passage de dans les &ecirc;crituthes.<br/>
<br/>
D'une vouaix solennelle i' lus dit, que celui d'entre vous qui est sans p&eacute;ch&eacute;, jette le premier la pierre!<br/>
<br/>
Tch'est qu'ous entendez par chenna Mess de Caen!<br/>
<br/>
J'entends que Cli&eacute;ment d'Caen n'a pas tr&eacute;jous t&eacute;  eh bain il a fait comme touos l's autres  et Dieu merci il a oquo un mio d'conscienche et i'ne s'sa pas dit qu'il a jugi du monde qui p't&ecirc;tre, n'&eacute;taient pas si coupablyes comme li!<br/>
<br/>
La d&eacute;putation resti comme nou dit bouche b&eacute;ante d'entendre patheille franchise, et i' s'aperchurent bain vite qu'i' n'y avait rain &agrave; faithe dans chu quartchi-l&agrave;. Ch'est pourtchi i' falli cherchi pus liain.<br/>
<br/>
Ils &ecirc;prouvithent &agrave; enj&ocirc;ler un Moussieu qu'&eacute;tait ertith&eacute; oppr&egrave;s aver fait sa fortune &agrave; la C&ocirc;te, un vier forgeux qui vivait d'ses rentes, un m&acirc;chignon, et un ancien marchand d'chiques qu'avait l'moyen d'subi les frais d'une d&eacute;miedouzaine d'&ecirc;lections sans s'en aperchev&eacute;.<br/>
<br/>
Mais partout avec le m&ecirc;me r&ecirc;sultat.<br/>
<br/>
Personne n'en voulait.<br/>
<br/>
Et comme des tchans fou&ocirc;t&eacute;s ils abandonnithent la partie tout-&agrave; fait d&ecirc;gouot&eacute;s de vaie que le vier esprit du temps pass&eacute; avait totalement dispathu.<br/>
<br/>
Et comme i' s'entrent disaient en rentrant siez ieux.<br/>
<br/>
L'Ile de Jerri s'en va &egrave;s tchans!<br/>
<br/>
<i><a href="gwdec.html">Caouain</a><br/>
Les Chroniques de Jersey 22/1/1927<br/></i>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="signofthetimes.html">A Sign of the Times</a><p>


<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="painjuratship.html">Peter and the Juratship</a><p>
<li><a href="pmjuratship.html">No contest for the Juratship</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>

<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>

<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>

  
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_strike.html">Ma&icirc;t'e Cli&eacute;ment d'Caen &eacute;tait &agrave; s'r&ecirc;joui l'aut'e jour que la &quot;strike&quot; &eacute;tait finie</a><p>
<li><a href="cahouain_cliemenragi1927.html">Sou voulez faithe Ma&icirc;t'e Cli&eacute;ment d'Caen enragi</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p><b></b>
<li><a href="cahouain_wireless.html">Ma&icirc;t'e Cli&eacute;ment d'Caen et l'wireless</a><p>
<li><a href="amuser1926b.html">Pour vos amuser</a><p>
<li><a href="amuser1926a.html">Pour vos amuser</a><p>
<li><a href="bestman.html">L&eacute; &#147;best man&#148; &egrave;s neuches</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/elections_36.html by HTTrack Website Copier/3.x [XR&CO'2014], Tue, 15 Jul 2025 14:00:42 GMT -->
</HTML>
