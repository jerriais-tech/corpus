<HTML>
<HEAD>
<TITLE>Les Parchonn'nies Civiles</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Parchonn'nies Civiles</h2></font></center><p>
<br/>
Les mathiages et l's ent&egrave;rrements, dans les maiethons font des changements, coumme nos dit l'vi&egrave;r <a href="ditons.html">diton</a>. Acouo eune fais nou-s'est &agrave; p&acirc;ler des parchonn'nies civiles en J&egrave;rri. Pouor d&eacute; m&eacute;, la preunmi&eacute; chose es'sait d'&egrave;rconna&icirc;tre les parchonn'nies et mathiages d'aut's pays. Les cheins tch'ont 't&eacute; mathi&eacute;s s'lon les louais d'aut's &ecirc;tats ou &quot;parchonn&eacute;s&quot; au Rouoyaume Unni acant&eacute; les cheins tch'ont 't&eacute; &quot;pacs&eacute;s&quot; en France d&eacute;vthaient &ecirc;t' atchilyis siez nous auve l&eacute; resp&eacute; deu &agrave; lus drouaits en c'meun.<br/>
<br/>
Mais, qu'ous excli&acirc;m'th&ecirc;tes, tchi dgi&acirc;tre d&eacute; pathole qu'est chenna: &quot;pacs&eacute;&quot;? Assa, ch'est du bouan Fran&ccedil;ais d'achteu. En France, d'pis 1999 quand la louai fut adopt&eacute;e, un homme et eune femme, ou deux hommes, ou deux femmes, ont l'drouait d'sinner chein qu'nou-s'appelle un &quot;Pacte civil de solidarit&eacute;&quot; tch'est un contrat d'unnion entre deux p&egrave;rsonnes. L'nom d'chu contrat est raccourchi en PACS, et nou dit qu'un coupl'ye a 't&eacute; ainch&icirc;n &quot;pacs&eacute;&quot;. Y'a pus d'mathi&eacute;s qu&eacute; d'contents, s'lon l'diton, mais si les pacs&eacute;s sont pus contents, j&eacute; n'sai pon.<br/>
<br/>
L&eacute; Rouoyaume Unni &icirc;ntrodu&icirc;sit des parchonn'nies civiles, mais ra&icirc;que pouor des parchonni&egrave;rs d'un m&ecirc;me sexe, en 2005 s'lon la louai sus les parchonn'nies civiles d'2004. S'lon chutte louai (et ses amendements) l'Rouoyaume Unni r'conna&icirc;t les parchonn'nies &ecirc;tchivalentes faites &agrave; l'&ecirc;trangi, mais ch'est d'tchi hors d'&ecirc;tch&egrave;rre car les coupl'yes tch'ont 't&eacute; pacs&eacute;s en France sont r'connus s'i' sont d'un m&ecirc;me sexe mais un homme et eune femme pacs&eacute;s n'sont pon r'connus l&eacute;galement coumme parchonni&egrave;rs &agrave; chu bord-l&agrave; d'la Manche. Tout coumme, l's &ecirc;trangi&egrave;rs mathi&eacute;s d'un m&ecirc;me sexe sont r'connus coumme des parchonni&egrave;rs civils au Rouoyaume Unni. V&eacute;the, la louai brait, a d'longues ouothelles, est t&ecirc;touongne et codp&icirc;se d&ucirc;!<br/>
<br/>
 En France, touos les mathiages sont civils - l'&ecirc;tat Fran&ccedil;ais n'&egrave;rconna&icirc;t pon les mathiages &egrave;rligieurs faits en France, et n&eacute; v'l&agrave; pouortchi qu'les mathi&eacute;s vont &agrave; l'&eacute;glyise s'i' veulent aupr&egrave;s eune visite &agrave; la mairie &agrave; seule f&icirc;n d'lus embrontchi d'manni&eacute;the l&eacute;gale. Si ch'est fait deux fais, ch'est deux fais seux. Tout coumme, l'&ecirc;tat Fran&ccedil;ais r'conna&icirc;t les mathiages &egrave;rligieurs l&eacute;galis&eacute;s &agrave; l'&ecirc;trangi, et les parchonn'nies civiles &ecirc;trangi&eacute;thes sont r'connues coumme des PACS.<br/>
<br/>
I' m'sembl'ye qu'ch&eacute; s'sait mus d'aver d'la &quot;pacs&eacute;thie&quot; en J&egrave;rri au run d'si&eacute;the la louai sus les parchonn'nies civiles du Rouoyaume Unni. Mais viyant qu&eacute; j'sis en faveur d'l'&egrave;rconna&icirc;ssance des mathiages &ecirc;trangi&egrave;rs ich&icirc;n, logiquement j&eacute; n'sis pon contre la mathi&ecirc;thie civile d&eacute; coupl'yes, s'i' sont d'un m&ecirc;me sexe ou pas, ich&icirc;n en J&egrave;rri. Tchi qui sait: nou pou&ocirc;rrait of&ucirc;che attriotchi des coupl'yes d'un m&ecirc;me sexe &agrave; lus mathier ich&icirc;n et y d&ecirc;penser lus sou. Mais j&eacute; n'sommes pon les preunmi&egrave;rs dans l'marchi et i' n'faut pon landrinner si j'voulons en profiter. Mathi'-ous ou pacs'-ous en J&egrave;rri, bouannes gens!<br/>
<br/>
<i><a href="jerpoem.html">Geraint Jennings</a>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="obey.html">The Promise To Obey</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="pmmathiages.html">Les mathiages d'agniet et d'aut'fais</a><p>
<li><a href="pmcourting.html">Courting Days</a><p>
<li><a href="mathiage2.html">Vielles Cou&ocirc;teunmes au Mathiage</a><p>
<li><a href="mathiage_art.html">L'Art du Mathiage</a><p>
<li><a href="mathiage3.html">L&eacute; S&egrave;rvice d&eacute; Mathiage</a><p>

<li><a href="ardumatin.html">Ar du mat&icirc;n</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
