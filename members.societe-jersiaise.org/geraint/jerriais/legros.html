<HTML>
<HEAD>
<TITLE>Augustus Asplet Le Gros - A.A.L.G.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>Augustus Asplet Le Gros - A.A.L.G.</h2></font>
<P>(14/4/1840-3/12/1877)</P></CENTER>
&nbsp;<p>

<img src="aalg.jpg" width="263" height="250" align="left" alt="Augustus Asplet Le Gros - A.A.L.G.">

<P>Augustus Asplet Le Gros 'tait fis d'&Eacute;douard Le Gros et d'Mary Elizabeth Asplet - n&eacute; &agrave; St. H&eacute;lyi d'eune vielle fanmil'ye St. Louothachaise. (Tchuthieusement assez, pus tard il &ecirc;p'lit san deuxi&egrave;me nom "Aspley".) Ayant p&egrave;rdu ses pathents, &agrave; l'&acirc;ge d&eacute; ch&icirc;nq ou siex ans, i' fut &ecirc;l'v&eacute; par san grand-p&eacute;the &Eacute;lie Aspliet &agrave; "Allandale", St. Nicolas, p&acirc;raisse d&eacute; St. Pi&egrave;rre. Ch'la, sans doute, est la raison d&eacute; san d'vis St. Pi&egrave;rrais ("Vrais Jerriais n&egrave;s..." auve l'e ouv&egrave;rt) et d's&eacute;n &ecirc;p'lage tchiquefais Moua&icirc;t&icirc;n ("De leux jergon, et d'leux pays ... ").</P>

<P>A. A. Le Gros fut &ecirc;dutchi au Coll&egrave;ge Victoria et pis s'm&icirc;nt &agrave; &ecirc;tudier la louai pouor tchiques ann&eacute;es dans eune office d'&Ecirc;crivain, Mais s'n &icirc;nt&eacute;th&eacute;t dans la f&egrave;rm&eacute;thie l'fit la&icirc;ssi cou&ocirc;rre tout et s'mettre &agrave; labouother la t&egrave;rre d&eacute; san grand-p&eacute;the &agrave; St- Pi&egrave;rre. &Eacute;tant un membre acti du Conmit&eacute; d'La Soc&icirc;&eacute;t&eacute; Rouoyale Agricole et Horticole, il en d'v&icirc;nt l'S&eacute;gr&eacute;taithe en 1865. En 1873 i' fut &eacute;lu &agrave; l'unanimit&eacute; <a href="connetable.html">Conn&eacute;tabl'ye</a> d'St. Pi&egrave;rre, et en 1875 i' fut &eacute;lu Juge d&eacute; la Cour Rouoyale. I' fut r'connu comme &eacute;tant progessif et fut un Juge scrupuleusement impartial et consciencieux.</P>

<P>D'pis san janne temps i' s'&icirc;nt&eacute;r&ecirc;ssait dans l'histouaithe d&eacute; J&egrave;rri. Pus tard dans sa courte vie i' fut membre d&eacute; bein des soci&eacute;t&eacute;s arch&eacute;ologiques d&eacute; Nouormandie et d'Br&eacute;tangne. Et i' fut en grand' partie responsabl'ye pouor la fond&acirc;tion d'La Soci&eacute;t&eacute; J&egrave;rriaise en 1873. Il en fut l'preunmi&eacute; s&eacute;gr&eacute;taithe, y travaillant d&ucirc; jusqu'&agrave; sa mort. I' c'menchit un dictionnaithe d&eacute; la langue J&egrave;rriaise tchi fut compli&eacute;t&eacute; pus tard, et &agrave; la f&icirc;n publi&eacute; par un conmit&eacute; d'La Soci&eacute;t&eacute; J&egrave;rriaise comme le "Glossaire du Patois Jersiais". Il avait un don pouor la po&ecirc;sie et en composit hardi, en J&egrave;rriais, en Fran&ccedil;ais et en Angliais. Et ses v&egrave;rsets 'taient souvent d&eacute; natuthe &egrave;rligieuse, car il 'tait, comme fut dit &agrave; sa mort, un chr&eacute;tchien s&icirc;nc&eacute;the et pieux. Entr'autres d&eacute; ses publyic&acirc;tions y'eut "La Nouvelle Ann&eacute;e" - un voleunme annuel d&eacute; v&egrave;rsets par li-m&eacute;me et ses anm&icirc;ns - pouor huit ans d'temps. Et pis, en Angliais, "Poems for Home and Fireside", London, 1863, et "Poems", London, 1868. D&eacute; 1865 &agrave; 1877 nou trouve d&eacute; ses po&ecirc;sies en J&egrave;rriais dans l'Almonnas d'la Nouvelle Chronique, et ailleurs. I' publiyit &eacute;tout "Mont Orgueil Castle: Its History and Ruins". I' mathyit (1) Eliza Jane, fil'ye d&eacute; Philippe Payn, et (2) Alice Margu&eacute;rite Collas, chette-ch&icirc;n &eacute;tant m&eacute;the d&eacute; la seule &eacute;fant, Marie Louise.</P>

<P>I' mouothit, acouo janne et bein &egrave;rgrett&eacute;, &agrave; l'&acirc;ge d&eacute; 37 ans. <p>

Eune notice biographique d&eacute; li dans l'Bullet&icirc;n Annuel d&eacute; La Soci&eacute;t&eacute; J&egrave;rriaise pouor 1878 dit :- <i>"Son am&eacute;nit&eacute;, sa bonhomie, son heureux caract&egrave;re lui avaient gagn&eacute; tous les coeurs : son patriotisme et son intelligence le faisaient admirer de tous. Toujours pr&eacute;t &agrave; faire le bien... Imbu fortement de sentiments religieux, mais exempt de toute bigoterie, il remplit avec exactitude les devoirs d'un chr&eacute;tien sinc&egrave;re et pieux... D'une constitution fr&ecirc;le, ses forces physiques &eacute;taient loin de correspondre &agrave; sa puissance intellectuelle... et s'il n'a pas assez v&eacute;cu pour ses contemporains, il a fait assez pour vivre dans la m&eacute;moire et l'admiration de ses compatriotes."</i></P>

&nbsp;<p>

<ul>

<li><a href="europa.html">La Bastaude a l'&ecirc;cole de Maitresse Europa</a><p>
<li><a href="bella.html">Bella Natura</a><p>
<li><a href="but.html">L&eacute; But d'la Vie</a><p>
<li><a href="cahouan.html">L'Cahouan</a><p>
<li><a href="cauchie.html">La Cauchie</a><p>
<li><a href="tandis.html">Chanson</a><p>
<li> <A HREF="moments.html">Chanson</A><p>
<li><a href="burns_hive.html">Chanson J&egrave;rriaise</a><p>
<li><a href="vraiqueurs.html">L&eacute; Chant des Vraiqueurs</a><p>
<li><a href="linot.html">Chante, Linot</a><p>
<li><a href="chtave.html">Ch't Av&eacute;</a><p>
<li><A HREF="cidre2.html">Le Cidre</A><p>
<li><a href="cmindfe.html">Le C'min d'F&eacute;</a><p>
<li><a href="communsort.html">Le Commun Sort</a><p>
<li><A HREF="dorey.html">Jean Dorey<i> In Memoriam</i></A><p>
<li><a href="ernouve.html">L'Ernouv&eacute;</a><p>
<li><A HREF="grouneux.html">L'Grouneux</A><p>
<li><a href="hiver.html">L'Hiver</a><p>
<li><a href="macatte.html">Ma Catte</a><p>
<li><a href="maitredamian.html">Ma&icirc;tre Damian</a><p>
<li><a href="manon3.html">Manon et s'n &Acirc;ne</a><p>
<li><a href="marion.html">Marion</a><p>
<li><a href="meismars.html">Le Meis d'Mars</a><p>
<li><a href="shake2.html">En m&eacute;mou&egrave;re de Shakspeare</a><p>
<li><A HREF="menjean.html">Men Jean</A><p>
<li><A HREF="cherubin.html">Men Onclle Ch&eacute;rubin</A><p>
<li><a href="mergotflieuri.html">Mergot Flieuri</a><p>
<li><a href="mergotton.html">M&egrave;rgot M&egrave;rgotton</a><p>
<li><a href="nennesaintou.html">Nenn&eacute; d'Saint-Ou</a><p>
<li><a href="nicolasnenne.html">Nicolas et Nenn&eacute;</a><p>
<li><a href="vlafinis.html">Nos v'la finis!</a><p>
<li><a href="janne.html">Not'e Janne Temps</a><p>
<li><a href="fusi.html">Not' Vi&egrave;r Fusi</a><p>
<li><A HREF="lingo.html">Notre Vier Lingo</A><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="perin.html">Perin et Pirette</a><p>
<li><A HREF="esthepsi.html">Les Pllaintes d'Esth&eacute; P'si</A><p>
<li><a href="tcheit.html">Qu'est Qu'est Tcheit</a><p>
<li><a href="rapineux.html">Le Rapineux</a><p>
<li><A HREF="pequeux.html">L&eacute; R'tou du P&ecirc;queux</A><p>
<li><a href="ruettealavioge.html">La Ruette &agrave; la Vioge</a><p>
<li><A HREF="sornette.html">Sorn&egrave;tte</A><p>
<li><a href="betteroue.html">La Sornette de Bett&eacute; Rou&eacute;</a><p>
<li><a href="tapealus.html">Tape &agrave; l'Us</a><p>
<li><a href="tudors.html">Tu dors accouo!</a><p>
<li><A HREF="vickery.html">George Vickery <i>In Memoriam</i></A><p>
<li><A HREF="vaten.html">Va-t-en, Pierrot</A><p>
<li><a href="vie.html">La Vie</a><p>
<li><a href="nennemerdgitte.html">La Viele Nenn&eacute; et sa Merdgitte</a><p>
<li><a href="navigand.html">L'Vier Navigand</a><p>
<li><a href="violon.html">Le vier sounneux &agrave; son violon</a><p>
<li><a href="villie.html">La Villie</a><p>
<li><a href="vouest.html">Le Vou&ecirc;stume</a><p>
&nbsp;<p>

<li><a href="aaalg.html">&Ecirc;pitre &agrave; m&eacute;n anm&icirc;n A.A.L.G.</a><p>

</ul>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
