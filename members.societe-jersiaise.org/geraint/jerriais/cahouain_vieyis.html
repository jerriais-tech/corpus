<HTML>
<HEAD>
<TITLE>Tant pus qu j'vi&eacute;yis</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tant pus qu j'vi&eacute;yis</h2></font></center><p>


Tant pus qu j'vi&eacute;yis, tant pus que j'trouve qu'i y-a d'dr&ocirc;les de gens sus chutte gr&ocirc;sse football qu'est le monde.<br/>
<br/>
I' y'en a tr&eacute;jous de m&acirc;rris contre chu boustre de caouan ma&icirc;me parmi les siens qui sont dans la jouaie quand chu dr&ocirc;le d'o&iuml;s&eacute; piconne un miot les aoutes du contre parti.<br/>
<br/>
Pour de m&eacute;, j'men fiche coumme de ma premi&egrave;the qu'minse, que je n'ai jamais ieu parce que les caouans n'ont que des plieumes. Et pis ou viy&icirc;s coumme j'nai pas l'drou&egrave;t d'vouais et que je n'sis pas un viau qu'nou peut acat&eacute;, qu'ou siyis rouoge ou blius, n'v'l&agrave; qui n'fait pas de diff&eacute;thence pour m&eacute;. Chein que j'raconte, ch'est chein que je ou&iuml; ou veu de mes yiers et ce que j'raconte, ch'est chein que je veur racont&eacute;. Je sai' bein qui y-a des gens qui sont hardi court de p&eacute;, principalement les siens qui n'vais pon trop cli&eacute;. Pour de m&eacute;, caouan, je s'rais coumme chu grand handy man, - dans l'temps qu'nou p&acirc;slait des &egrave;slections &#8211; j'en chantetais Dolly Gray. Qu'on les grattent, v'l&agrave; qui lus f'rait hardi d'bain.<br/>
<br/>
J'vous ai racontai la derni&egrave;the fais que j'tais au meeting &agrave; St. Cli&eacute;ment. Quand j'men fut me muchi souos l'portico, apr&egrave;s le meeting, j'en entendit de toutes les sortes, car Tom tais m&acirc;rri.<br/>
<br/>
Je n'vos en souffli&eacute;thai mot. N'v'l&agrave; qui ne me r'garde pas et pis quand nous est en col&egrave;the, nou conte un tas gnollin qu'nou n'pense pas. <br/>
<br/>
Quand j'entends du monde en col&egrave;the, j'me muche dans un bouais bein &agrave; l'abri, hors de la temp&ecirc;te ! si j'ai unne chance.<br/>
<br/>
Dolly 'tait content, car ch'est l'i qu'a scor&egrave;t dans ch't'histou&egrave;te. Il 'tait pr&ecirc;t &agrave; s'battre .....  en &ecirc;lection, bein entendu &#8211; mais i' n'se battit pas, puisqu'i' n'y avait pas d'opp&ocirc;sition. L'i &egrave;ttou, coumme Sid, ne d&egrave;shalli pas ses dreadnoughts qu'il avait dans ses pouchettes.<br/>
<br/>
</div><div align="center">***<br/>
<br/>
</div><div align="left"> J'fut au mannyi Jeudi au s&eacute; et j'vit eunne jeune hardelle qu'eut l'malheur de tches dans l'vivi.<br/>
<br/>
Ou' n'y fut pas bein des minutes, mais dans l'estat qu'oul en sorti, les caouches et cotillyions touos verd&acirc;tres, j'vos dithai que je n'cr&eacute; pas qu'ou fut fort &agrave; s'n'aise le restant d'la s&eacute;th&eacute;e.<br/>
<br/>
Tchi biau show, bouannes gens. Nou, n'avait jammais veu dit&egrave;t.<br/>
<br/>
J'n'y vit pas Frainque, o&ugrave;-est qu'il 'tait, j'm&eacute; d'mande. S'il avait exhib&egrave;t, y'&eacute;thait fallu avait eunne tente de p&ucirc;s, au meins grande comme la sienne &agrave; Mess Couillard. Ch'est l&agrave; l'moussieu qu'en a fait de sous ! V'l&agrave; tchi l'i paie m&ucirc;s que d'faithe des toumates.<br/>
<br/>
</div><div align="center">***<br/>
<br/>
</div><div align="left">J'ai entendu tchique chose d&eacute; bein dr&ocirc;le dans la p&acirc;raisse au Bouan Berger. <br/>
<br/>
Nou dit que Ma&icirc;te Sam est raide m&acirc;rri occouo eunne fe&icirc;s.<br/>
<br/>
Si tout va bein, j'vos en racont'ait un bu la s'mainne tchi veint.<br/>
<br/>
<i><a href="gwdec.html">Caouain</a></i><br/>
<i>3/9/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_effel.html">Gar&ccedil;ons, j'ai t&egrave;t dans la p&acirc;raisse iou que la belle parisienne attend</a><p>
<li><a href="cahouain_dreadnoughts.html">Un jour, il y a tchiques temps, j'tais du bord de siez Mac</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

