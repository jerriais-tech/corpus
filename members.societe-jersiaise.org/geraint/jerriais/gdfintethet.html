<HTML>
<HEAD>
<TITLE>Nouvelles d'&icirc;nt&eacute;th&ecirc;t</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nouvelles d'&icirc;nt&eacute;th&ecirc;t</h2></font></center><p>

<font size="-1"><i>San Antonio,</i><br/>
<i>Texas, USA.</i><br/>
<br/>
<i>L&eacute; 18 d&eacute; f&eacute;vri, 1978.</i><br/></font>
<br/>
Moussieu l'R&eacute;dacteu,<br/>
<br/>
Ma bouanne chance continnue - j'ai r'chu la g&acirc;zette d&eacute; J&eacute;rri du seize d&eacute; d&eacute;zembre et j'viyais qu'eune &ecirc;lection pour Juge 'tait sus les rangs et tch'i' y'avait eune femme tch'avait l'ambition d'mett' la rouoge robe ouaithe qu'ou n'e&ucirc;sse pon d'chance &agrave; l'occ&acirc;sion d'la dreine &ecirc;lection. Quant &agrave; m&eacute;, j'voulais vaie Moussieu Simon en g&acirc;ngni. N&eacute; v'l&agrave; un charmant moussieu tch'a toutes les qualit&eacute;s voulues pour &ecirc;t' sus l'Banc d'Justice. L&eacute; fait tch'il 'tait pr&ecirc;t &agrave; c'menchi p&ucirc;t&ocirc;t au bas d'l'&ecirc;tchelle d&eacute; la Police Honorifique et s&egrave;rvi l'publyi comme Chent'nyi quand i' s'&egrave;rtithit d'affaithes comme bantchi est preuve, pour un homme d&eacute; san calibre, tch'i' n'a pon d'peux d'sa peine.<br/>
<br/>
J'tais content d'li&eacute;the qu&eacute; les S&egrave;rtchais sont d&eacute;cid&eacute;s d'cons&egrave;rver lus b&acirc;timents historiques. L'articl'ye au sujet dans la g&acirc;zette mentionne la tchuthieuse chose qu&eacute; l's armue&ucirc;thies d'S&egrave;r n&eacute; montrent qu&eacute; deux l&eacute;opards, et l'auteur nouos dit qu&eacute; quand Dgilliaume l&eacute; Contch&eacute;rant f&icirc;t la Contch&ecirc;te l'Angli&eacute;t&egrave;rre i' gardit l's armue&ucirc;thies d'Nouormandie - ch'est &agrave; dithe &#8220;les deux lions ou l&eacute;opards&#8221;. Et qu&eacute; quand l&eacute; Rouai Jean la p&egrave;rdit en 1203, l'Angli&eacute;terre, J&egrave;rri et Dg&egrave;rn&eacute;sy chang&icirc;drent les deux l&eacute;opards &agrave; trais mais que S&egrave;r gardit les deux.<br/>
<br/>
Eh bein, j&eacute; n'pr&eacute;tends pon vouler faithe autcheune p&egrave;rsonne craithe qu&eacute; j'm&eacute; r'connais dans la &#8220;Science H&eacute;raldique&#8221; mais j'ai tr&eacute;jous 't&eacute; int&eacute;r&ecirc;ssi dans les l&eacute;opards sus nouot' sceau d'baillage et nouos sou, etc., viyant qu&eacute; j'n'ai janmais p&egrave;rdu esp&eacute;thance d&eacute; les vaie sus la couleu d'J&egrave;rri &agrave; la pliaiche d&eacute; la crouaix d'St. Patrice. Et quant &agrave; la tchestchion d&eacute; deux ou trais l&eacute;opards, j'ou&iuml;s eune &icirc;nt&eacute;r&ecirc;ssante distchussion au sujet eune fais quand j'tais &agrave; l'Abbaye d'La Luc&egrave;rne en Nouormandie tchi m'fait penser qu&eacute; seulement deux l&eacute;opards sus l's armue&ucirc;thies d'Nouormandie n'est pon correct.<br/>
<br/>
Un grand savant Nouormand m'd&icirc;t qu&eacute; dans l'temps des &#8220;tournois&#8221;, quand les c'vali&egrave;rs 'taient accoutr&eacute;s auve les &#8220;armures&#8221; en f&eacute; auve l&eacute; casque sus la t&ecirc;te, i' n'puvaient pon s'entre'&egrave;rconna&icirc;tre en dg&egrave;rre ou en tournoi, et qu&eacute; c&egrave;rtaines contr&eacute;es adopt&icirc;drent les deux l&eacute;opards sus lus &ecirc;tchussons et banni&eacute;thes pour s'entr'&egrave;rconna&icirc;tre sus l'camp d'bat&acirc;le ou sus l'camp du tournoi, mais qu&eacute; ch'tait eune affaithe armue&ucirc;thies avaient les trais l&eacute;opards pour toute la Nouormandie.<br/>
<br/>
J'avais esp&eacute;th&eacute; qu&eacute; la tchestchion d'changi la couleu d'J&egrave;rri &eacute;thait fait partie d'l'agenda dans L's Etats l'ann&eacute;e p&acirc;ss&eacute;e - ann&eacute;e d'jubil&eacute; - mais i'n'y'a appathemment pon assez d'membres &icirc;nt&eacute;r&ecirc;ssis pour pousser l'affaithe. Si janmais v'la tchi s'arrive, j'sis en faveur, comme j'l'ai mentionn&eacute; d'vant, d'adopter la couleu pendue en d'ssus du si&eacute;ge d&eacute; Moussieu l'Bailli dans la Chambre d's Etats comme patron. S'i' y'a autchun doute au sujet d&eacute; l'identit&eacute; d'la nationalit&eacute; - Angliaiche ou Nouormande - d&eacute; ches l&eacute;opards - l&agrave;, i'n'y'a qu' &agrave; s'en entch&ecirc;ter; l&eacute; Coll&egrave;ge H&eacute;raldique ou l'Abb&eacute; Le L&eacute;gard nouos l'dithaient tout d'suite.<br/>
<br/>
Tchi t&icirc;ntamarre dans L's Etats au sujet du radio et d'la manni&eacute;the d'acater la papet'tie et aut' n&eacute;cessit&eacute;s pour les &ecirc;coles! J'vai qu&eacute; l'D&eacute;put&eacute; Mde. Sandeman n'eut pon fort d&eacute; support dans sa critique. Pourtant, d'apr&egrave;s les chiffres montr&eacute;s dans la g&acirc;zette, tchi m'patha&icirc;ssaient p&ucirc;t&ocirc;t difficiles d&eacute; compr&eacute;hension, ou m'patha&icirc;ssait aver un tas d'ra&icirc;son d'crititchi.<br/>
<br/>
Quant &agrave; la tchestchion du radio, j&eacute; n'voudrais pon exprinmer d'opinnion viyant qu&eacute; j&eacute; n'sis pon sus les lieux, mais quand &agrave; la sinn'nie d'p&eacute;titions j'sis du m&ecirc;me avis qu&eacute; l'S&eacute;nateu Morvan qu&eacute; les p&eacute;titions n&eacute; valent pon grand' chose et tch'i' n'sont pon d'&icirc;mportance car le monde, en p&acirc;ssant, sinnent autcheune chose sans li&egrave;the tch'est tchi'i' sont &agrave; sinner. J'en vis la preuve quand j'tais en J&egrave;rri dans l'temps tch'il' en sinnaient ieune entou&ocirc;rre l&eacute; Fort.<br/>
<br/>
Y'a un portrait d'l'arriv&eacute;e du train du &#8220;Jersey Railways &amp; Tramways Ltd.&#8221; dans la st&acirc;tion d'St. Aub&icirc;n tchi m'&icirc;nt&eacute;r&ecirc;sse hardi car j'allais d'dans touous les jours d&eacute; La Mouaie en ville quand j'tais cl&egrave;rcot dans La Rue &egrave;s Trais Pigeons. J'&egrave;rconnais iun d's hommes d&eacute;but sus la pliateforme comme &eacute;tant l&eacute; Sieur Ben Shenton. N'&eacute;tait-i' pon l&eacute; Papa au S&eacute;nateu Shenton? Ch'tait un charmant corps, l&eacute; bouanhomme Ben. Assis &agrave; c&ocirc;t&eacute; d'li sus un banc &agrave; St. Aubin pas bein d's ann&eacute;es d'vant san d&eacute;c&egrave;s, j'fus charm&eacute; d'apprendre tchi'i' p&acirc;lait l'J&egrave;rriais. La p&egrave;rsonne tch'est d'but &agrave; l'entr&eacute;e du compart&icirc;ment justement en dri&eacute;the d&eacute; l'eng&icirc;n, pr&ecirc;te &agrave; d'scendre sus la pliateforme 'tait Mdlle. Eleanor Kathleen (&#8220;Nellie&#8221;) Falle, pus tard Mde. Hasler, tchi mouothit &agrave; Londres en Janvyi, 1977, &agrave; l'&acirc;ge d&eacute; 87 ans. San p'p&egrave;e soulait garder boutique, dans eune ma&icirc;son appel&eacute;e &#8220;Oporto House&#8221; dans chu temps-l&agrave;, &agrave; c&ocirc;t&eacute; d'la Chapelle M&eacute;thodiste. L&eacute; portrait fut pr&icirc;nt pus tard qu&eacute; &#8220;dans les 1890&#8221; comme nouos l'dit la g&acirc;zette. Ch'tait p&ucirc;t&ocirc;t entre 1907 et 1910.<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgaz4.html">Dans la G&acirc;zette...</a><p>
<li><a href="gdfgaz5.html">Dans la g&acirc;zette</a><p>
<li><a href="gdfgaz6.html">Dans la G&acirc;zette</a><p>
<li><a href="gdfgaz7.html">Dans la g&acirc;zette...</a><p>
<li><a href="gdfgaz8.html">Dans la g&acirc;zette</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

