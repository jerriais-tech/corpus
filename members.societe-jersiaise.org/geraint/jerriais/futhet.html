<HTML>

<!-- Mirrored from members.societe-jersiaise.org/geraint/jerriais/futhet.html by HTTrack Website Copier/3.x [XR&CO'2014], Tue, 15 Jul 2025 13:51:14 GMT -->
<HEAD>
<TITLE>L'futhet du bouais joli </TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'futhet du bouais joli </h2></font><p>
ou <br/>
Le furet du bois joli <br/></center>
<br/>
<br/>
Toutes ches vielles chansons dansantes, et jeux d'aut'fais, n'sont pus du tout en J&egrave;rri. I' soulaient &ecirc;t' hardi bein connues et populaithes &agrave; des s&eacute;th&eacute;es d'compangnies, et autr&eacute;ment. N'en v'ch&icirc;n ieune qu&eacute; nou-th-a 'couo ou&iuml; tchiquefais du temps d'nouot' jann&egrave;che. Ch'est seux qu'oulle est acouo jou&eacute;e, dans&eacute;e et chant&eacute;e &agrave; des bords en Nouormandie, et of&ucirc;che ailleurs. Enfin, n'en v'ch&icirc;n eune p&eacute;tite description. <br/>
<br/>
Les femmes et l'th avi&egrave;rs lus mettent en rond, tout en t'nant dans lus mains tout l'tou eune forte ficelle sus tchi est enfil&eacute;e eune s&icirc;mpl'ye bague en or. I' p&acirc;ssent la bague d&eacute; iun &agrave; l'aut' tout l'temps, ou bein font la minne d&eacute; la p&acirc;sser, bouogeant les mains sans c&ecirc;sse sus la ficelle, &agrave; seule fin qu&eacute; la p&egrave;rsonne tch'est dans l'mitan du rond (ch'est l&agrave; l'<i>Futhet</i>) n&eacute; pi&ecirc;sse trouver la bague a&icirc;thiement, sinon en d'vinnant. Mais enf&icirc;n, si par chance l&eacute; Futhet happe tchitch'un (faut qu' ch&acirc;tchun ouvre les mains quand l'Futhet l'd&eacute;mande), eh bein, ch'ti-l&agrave; ou chette-l&agrave; prend san tou dans l'mitan du rond et d'veint l'Futhet. La ficelle fait l'tou d'un sens ou d'l'aut', et la bague au contraithe. Ch'est &ecirc;tonnant l'excitement tchi s'd&ecirc;v'loppe d'un patheil s&icirc;mpl'ye ji. Et n&eacute; v'ch&icirc;n chein qu' les gens y prannant part chantent sans c&ecirc;sse, tout en dansant et en p&acirc;ssant la bague: <br/>
<br/>
<i>I' couort, i' couort, l&eacute; futhet, <br/>
L&eacute; futhet du bouais, mesdanmes; <br/>
I' couort, i' couort, l&eacute; futhet, <br/>
L&eacute; futhet du bouais joli. <br/>
Il a p&acirc;ss&eacute; par ich&icirc;n,<br/>
I' r'p&acirc;ss'sa, r'p&acirc;ss'sa par l&agrave;.<br/>
Il a p&acirc;ss&eacute; par ich&icirc;n,<br/>
I' r'p&acirc;ss'sa, r'p&acirc;ss'sa par l&agrave;.<br/>
</i><br/>
L'air est bein connu, et n'est pon b&eacute;thoin d&eacute; l'donner. Et y'a c&egrave;rtaines v&egrave;rsions diff&eacute;thentes, selon l'th uns ou l'th aut's. Quand ch'tait sans m&ucirc;thique, ch'tait jouer &agrave; la bague b&egrave;rg&egrave;re &#8212; qu&eacute; nou d&icirc;thait. <br/>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dansevoc.html">Danser</a><p>
<li><a href="danses.html">Les danses d'aut'fais</a><p>
<li><a href="danses2.html">Des danses</a><p>
<li><a href="danse_chape.html">La danse du chap&eacute;</a><p>

<li><a href="bieaulaurier.html">Ah! Man bieau laurier</a></p>
<li><a href="fraction.html">Aupr&egrave;s si&ecirc;x heuthes d&eacute; fraction</a></p>
<li><a href="villie.html">La Villie</a><p>
<li><a href="assise.html">L'Assise de la Veille</a><p>

</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/futhet.html by HTTrack Website Copier/3.x [XR&CO'2014], Tue, 15 Jul 2025 13:51:14 GMT -->
</HTML>
