<HTML>
<HEAD>
<TITLE>D'&egrave;rtou en J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'&egrave;rtou en J&egrave;rri</h2></font></center><p>


  <br/>
<br/>
 Le M&eacute;nage &egrave;s Feuvres, <br/>
 St. Ou&euml;n. <br/>
 L&eacute; 19 d&eacute; mai, 1979 <br/>
<br/>
 Moussieu l'R&eacute;dacteu, <br/>
<br/>
 Eh bein, bouannes gens, m'&egrave;rv&eacute;la en J&egrave;rri acouothe eune fais. J'veins d'faithe eune p&eacute;tite touann&eacute;e du bord d&eacute; La Ville La Bas et d'Grosnez. En allant ava La Rue d'La D'vise, en c'm&icirc;n pour La Ville La Bas, j'pensais &agrave; m's anch&ecirc;tres tch'avaient vress&eacute; ches m&ecirc;mes qu&eacute;m&icirc;ns pour trais chents ans d'temps - probabli&eacute;ment pus - car un Pi&egrave;rre Le Feuvre est mentionn&eacute;e en 1309 dans l's Extentes. <br/>
<br/>
 Y'a quatre ou ch&icirc;nq ma&icirc;sons dans chutte Rue d'La D'vise &agrave; ch't heu, mais i' n'y'en avait pon eune quand j'tais mousse. La fanmil'ye Garde d&eacute;meuthait dans la preunmi&eacute; ma&icirc;son &agrave; gauche en arrivant &agrave; La Ville La Bas. &Agrave; drouaite ch'tait Mary Ann Benest (1838-1913), veuve d&eacute; Jean L'Feuvre (m&ecirc;nomm&eacute;e &quot;La Gran' Junment&quot; ou &quot;La Grand' Sellotte&quot;), tchi d'meuthait dans la ma&icirc;son dans tchi qu'ma Manman pat&egrave;rnelle, Ann Le Feuvre (1841-1925), fille de Pi&egrave;rre Le Feuvre et d'Marie Maugi, sa femme, avait 't&eacute; n&eacute;e. Oulle est acouo l&agrave;, chutte vielle ma&icirc;son, et l&eacute; d'vant n'a pon changi. Ch'tait l&agrave; qu&eacute; l'Sieur Le Moignan, d&eacute;c&eacute;d&eacute; &agrave; ches drein, d'meuthait l'ann&eacute;e p&acirc;ss&eacute;e. <br/>
<br/>
 Endrait et au but d'la rue, ch'tait Charles Vibert tchi d'meuthait l&agrave; (j'p&acirc;le d&eacute; y'a pus d'huiptante ans, sans doute). I' n'avait pon d'mains, l'Charles Vibert, et il allait par les c'm&icirc;ns vendre du pa&icirc;sson. Les gens m'ttaient les sou dans sa pouchette et prannaient l'change au b&eacute;soin. J'crai bein vouos aver d&ecirc;j&agrave; dit comment tch'il avait p&egrave;rdu ses mains, mais pour les jannes tchi n'ont pon liu l'J&egrave;rriais longtemps, j'm'en vais vouos raconter l'histouaithe. Dans chu temps-l&agrave;, la p'tites c&acirc;rri&eacute;the &agrave; c&ocirc;t&eacute; du Ch&acirc;t&eacute; d'Gros Nez 'tait ouv&egrave;rte, et Charles Vibert avait creus&eacute; eune minne atout sa barre &agrave; minner (les J&egrave;rriais l'appelaient un &quot;jumper&quot; en Angliais). Ayant m&icirc;ns la poudre et la fus&eacute;e dans l'creux, il y m&icirc;nt l'alleunmette mais ou r'f&ucirc;sit d'sauter. L&eacute; Sieur Vibert c'menchit &agrave; r&ecirc;mouer la poudre atout sa barre et la minne sautit et so&ucirc;fflyi sa barre et ses deux mains en l'air en m&ecirc;me temps! <br/>
<br/>
 I' faut penser tch'il 'tait d&ucirc;, l'Sieur Vibert. Auve l&eacute; sang tchi coulait d'ses deux pouangnets, i' marchit jusqu'&agrave; La F&egrave;rme [...] l'H&ocirc;pita en ville dans san h&egrave;rnais. Ch'est qu&acirc;si &icirc;ncriliabl'ye qu'eune p&egrave;rsonne p&ucirc;sse p&egrave;rdre tant d'sang sans p&egrave;rdre la vie, mais i' patha&icirc;t tch'i' r'&eacute;tait par les c'm&icirc;ns dans p'tit d'temps. <br/>
<br/>
 Touannant &agrave; drouaite &agrave; La Ville La Bas dans La Route d&eacute; Gros Nez, la pr&eacute;chaine ma&icirc;son 'tait otchup&eacute;e par eune Missis Bartlett. Oulle allait &agrave; l'&Eacute;glyise d&eacute; St. George r&eacute;dguli&eacute;thement et 'tait tr&eacute;jous un mot en dri&eacute;the d&eacute; toute la congr&eacute;g&acirc;tion quand nou r'citait les pri&eacute;thes aupr&egrave;s l'Minnistre. S&eacute;n &quot;Amen&quot; 'tait tr&eacute;jous un amen d'extra &agrave; la f&icirc;n des pri&eacute;thes! <br/>
<br/>
 Pus liain, ch'tait l'cou&ocirc;th&icirc;n Cap'taine Edouard Le Feuvre (1832-1918) &agrave; La F&egrave;rme d'Gros Nez. Un mangnifique naviguant tch'&eacute;tait Cap'taine au long cours &agrave; l'&acirc;ge d&eacute; v&icirc;ngt-tch'ieune an. Et d'l'aut' c&ocirc;t&eacute; d'la f&egrave;rme 'tait la ma&icirc;son otchup&eacute;e par mes vi&egrave;rs anm&icirc;ns Fra&icirc;nque et Eva L'M&egrave;rquand, d&eacute;c&eacute;d&eacute;s dreinement. <br/>
<br/>
 En touannant &agrave; drouaite dans La Route d&eacute; Gros Nez, chutte fais en c'm&icirc;n pour Port&icirc;nf&eacute;, nou veint &agrave; La Ruette du Va&ucirc; Bacelyi tchi m&egrave;ne au Va&ucirc; Bacelyi m&ecirc;me o&ugrave;'est qu'ieune des deux f&egrave;rmes 'tait otchup&eacute;e par un Sieur Le Gresley. Continnuant dans la Rue du Va&ucirc; Bacelyi tchi m&egrave;ne d&eacute; la ruette au Carrefour &agrave; Saulx, y'avait Bon Air &agrave; gauche, et pis nou s'trouvait &agrave; Port&icirc;nf&eacute; o&ugrave;'est qu&eacute; l'Sieur (pus tard Chent'nyi) Francis Hamon gardait boutique, et qu&eacute; l'Sieur Ph'lippe Hamon et sa femme (la &quot;Tante Vine&quot; Le Feuvre) 'tait &agrave; f&egrave;rme. <br/>
<br/>
 Erv&eacute;nant sus mes pas et touannant &agrave; gauche au Carrefour &agrave; Saulx dans La Rue des Palli&eacute;thes, j'oublie tch'est tch'&eacute;tait &agrave; la preunmi&eacute; f&egrave;rme &agrave; gauche, mais j'crai qu&eacute; ch'tait un Vibert. D&eacute; l'aut' c&ocirc;t&eacute; d'la rue ch'tait eune Miss Maugi, cou&ocirc;tuthi&eacute;the, tchi d'meuthait l&agrave;, et pus liain, &agrave; gauche, 'tait la f&egrave;rme appel&eacute;e &quot;Woodlands&quot; &agrave; ch't heu o&ugrave;'est qu&eacute; l'Sieur Harry L'Boutilyi f&egrave;rmait, et i' cachait eune beusse pour aller en ville touos les sanm'dis. Si ma m&eacute;mouaithe n'est pas fautive, l&eacute; prix d'aller et r'tou 'tait un ch'l&icirc;n par p&egrave;rsonne. <br/>
<br/>
 Pus liain, ch'tait des Sieurs Vibert tch'&eacute;taient propri&ecirc;taithes des f&egrave;rmes d&eacute; ch&acirc;que c&ocirc;t&eacute;, et pis nou s'trouvait &agrave; La Pointe auve la f&egrave;rme d&eacute; Ma&icirc;t' Douard Le Boutilyi et la cheinne du Sieur Ph'lippe Powell. <br/>
<br/>
 Et m'&egrave;rv&eacute;l&agrave; au M&eacute;nage &egrave;s Feuvres, auve &quot;N.W. View&quot; d'l'aut' c&ocirc;t&eacute; d'la rue, o&ugrave;'est qu'Jean L'Cornu d'meuthait dans l'temps. Tchi m&eacute;mouaithes du temps p&acirc;ss&eacute;, et tchi bonheu d'pouver r'si&eacute;the les pas d's anch&ecirc;tres dans les vi&egrave;rs qu&eacute;m&icirc;ns tch'il' ont si bein connus dans l'temps jadis! <br/>
<br/>
<i><a href="lefeuvre.html">George d'La Forge</a></i> <br/>
<br/>
<br/>
 

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfstouen.html">&Agrave; St. Ouen l'temps p&acirc;ss&eacute;</a><p>
<li><a href="gdfertou.html">D'&egrave;rtou en J&egrave;rri</a><p>
<li><a href="gdfdertou.html">D'&egrave;rtou en J&egrave;rri</a><p>
<li><a href="gdfdertou2.html">D'&egrave;rtou en J&egrave;rri</a><p>
<li><a href="gdfdertou3.html">D'&egrave;rtou en J&egrave;rri!</a><p>
<li><a href="gdfdertou4.html">D'&egrave;rtou en J&egrave;rri!</a><p>
<li><a href="gdfdertou5.html">D'&egrave;rtou en J&egrave;rri</a><p>
<li><a href="gdfdertou1970.html">D'ertou en J&egrave;rri!</a><p>
<li><a href="gdfdertou6.html">D'&egrave;rtou en J&egrave;rri!</a><p>
<li><a href="gdfdertou7.html">D'&egrave;rtou en J&egrave;rri</a><p>
<li><a href="gdfdertou9.html">D'&egrave;rtou en J&egrave;rri</a><p>
<li><a href="gdfdertou10.html">D'&egrave;rtou en J&egrave;rri</a><p>
<li><a href="gdfdertou11.html">D'&egrave;rtou en J&egrave;rri!</a><p>
<li><a href="gdfepoque.html">Une &ecirc;poque m&eacute;morablye</a><p>
<li><a href="gdfnostalgiques.html">M&eacute;mouaithes nostalgiques</a><p>
<li><a href="gdfsouvnins.html">Souv'n&icirc;ns du temps p&acirc;ss&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

