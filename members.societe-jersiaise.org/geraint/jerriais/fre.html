<HTML>

<!-- Mirrored from members.societe-jersiaise.org/geraint/jerriais/fre.html by HTTrack Website Copier/3.x [XR&CO'2014], Tue, 15 Jul 2025 14:04:04 GMT -->
<HEAD>
<TITLE>La Fr&eacute;</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>La Fr&eacute;</h2></font><br></CENTER>
<CENTER><TABLE><TR><TD>
<p>Les h&eacute;thondes qui tout l'&ecirc;t&egrave;<br>
M'revill'yaient d'trop bouanne heuthe,<br>
Quand j'avais occouo soumm&egrave;, -<br>
O&ugrave;est don' qu'i'sont ach't'euthe?<br>

<p>Le coucou qu'les rimeurs chantent<br>
- Pli&egrave;rcheux, qui n'veurt pas couer! -<br>
Je n'sais tchi pays qui hante,<br>
Tch'est qu'i' vole en hiver?<br>

<p>Nou n'vait pus le papillon<br>
- Qui dounne les carpelleuses! -<br>
Il est sec - un mio d'cocon -<br>
Muchi dans tchic cratcheuse!<br>

<p>Insecte et ou&ecirc;s&eacute; s'en vont,<br>
Ou s'muchent quand veint le S'tembre,<br>
Mais pour nous, mes pouor' gar&ccedil;ons,<br>
J'tremblions d&egrave;s l'mais d'Novembre!<br>

<p>J'allons &ecirc;tre &agrave; gr&eacute;lotter,<br>
Ov' l'ongl'yie touos les jours;<br>
Et ch'la s'sa l'cas tous l'hiver...<br>
Assez, j'ai les daigts gourds!<br>
&nbsp;<p>
<i><p><a href="ejluce.html">Elie</a><br></i>
</TD></TR></TABLE></CENTER>


&nbsp;<p>

<i>V&egrave;rsion mod&egrave;rn&icirc;s&eacute;e:</i><br/>
<br/>
<CENTER><TABLE><TR><TD>
<center><font color="#215e21"><h2>La Fraid</h2></font></center><p>

<br/>
Les h&eacute;thondes tchi tout l'&Ecirc;t&eacute;<br/>
m'revilyaient d'trop bouanne heuthe,<br/>
Quand j'avais acouo somm&eacute;, -<br/>
O&ugrave;'est don qu'i' sont achteuthe?<br/>
<br/>
L&eacute; coucou qu'les r&icirc;nmeurs chantent<br/>
- pi&egrave;rcheux, tchi n'veurt pas couer! -<br/>
J&eacute; n'sai tchi pays qu'i' hante,<br/>
tch'est qu'i' vole en Hiv&eacute;?<br/>
<br/>
Nou n'vait pus l&eacute; papillon<br/>
- tchi donne les carp&eacute;leuses! -<br/>
Il est s&eacute; - un mio d'cocon -<br/>
muchi dans tchique cratcheuse!<br/>
<br/>
&Icirc;nsecte et oua&icirc;s&eacute; s'en vont,<br/>
ou s'muchent quand veint l&eacute; S'tembre.<br/>
Mais pouor nous, mes pou&ocirc;rres gar&ccedil;ons,<br/>
j'tremblions d&egrave;s l'mais d'Novembre!<br/>
<br/>
J'allons &ecirc;tre &agrave; gr&eacute;lotter,<br/>
auve l'onglyie touos les jours;<br/>
Et ch'la s'sa l'cas tout l'Hiv&eacute;...<br/>
Assez, j'ai les d&eacute;s gourds!<br/>
</TD></TR></TABLE></CENTER>
<br/>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmfraid.html">Pus fraid que Jamais?</a><p>
<li><A HREF="ne2.html">La N&eacute;</A><p>
<li><A HREF="rfraid.html">Les R'fraide&ucirc;res</A><p>
<li><a href="fraid.html">Ah! Fait i' fraid!</a><p>
<li><a href="gdffraid2.html">I' fait fraid!</a><p>
<li><a href="pmcold.html">Merrienne complains of the cold</a><p>
<li><a href="change.html">Changement d'habits, changement d'opinions</a><p>
<li><a href="neige1868.html">Sur la Neige du 7 Novembre 1868</a><p>
<li><a href="pmminsethe.html">D'la m&icirc;ns&egrave;the &agrave; Port&icirc;nf&eacute;</a><p>
<li><a href="fraidjm.html">Eun r'miede qui peu &ecirc;tre esprouvai quand y fait grand fraid</a><p>

<li><a href="complyiments.html">Les comply&icirc;ments d'la sa&icirc;son</a><p>
<li><a href="fraidcaud.html">Fraid et Caud</a><p>
<li><a href="tempethatuthe.html">La Temp&eacute;thatuthe</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/fre.html by HTTrack Website Copier/3.x [XR&CO'2014], Tue, 15 Jul 2025 14:04:04 GMT -->
</HTML>
