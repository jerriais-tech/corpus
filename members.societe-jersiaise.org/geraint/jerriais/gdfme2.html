<HTML>
<HEAD>
<TITLE>En M&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En M&eacute;</h2></font></center><p>


<font size="-1"><i>Swansboro,</i><br/>
<i>North Carolina,</i><br/>
<i>U.S.A.</i><br/></font>
<br/>
<i>L&eacute; 19 novembre, 1966.</i><br/>
<br/>
Moussieu l'R&eacute;dacteu,<br/>
<br/>
J'sommes ich&icirc;n dans la cauchie pour la niet. J'avons 't&eacute; huit jours en m&eacute; - d'la m&eacute; tchiquesfais rude et tchiquesfais calme! Quand oulle est rude nou n'peut laissi rein d'but sus aies ou tabl'yes. Nouot' p&eacute;tit yacht, Storm King, est bein nomm&eacute;. I' s'comporte hardi bein dans eune grosse m&eacute;. Ch'est vrai tch'il aime &agrave; s'mouoilyi l'but du nez dans les louaimes quand l'vent est contraithe et tch'i' faut les bouter &agrave; la rencontre, et s'ch&ocirc;l'yer quand la m&eacute; l'tape d&eacute; c&ocirc;t&eacute;, mais comme nou s'en d&ecirc;hale tr&eacute;jous sans av&acirc;rie au but du jour quand nous s'arr&ecirc;te en port pour l'amathage, nou veint &agrave; admither sa capacit&eacute; pour navidgi en se&ucirc;thet&eacute;!<br/>
<br/>
Nou vait des navithes d&eacute; toutes les sortes en m&eacute;. L'aut' jour j'tions au Cap May en Nouvieau J&egrave;rri, et l&agrave; ch'tait p&ucirc;t&ocirc;t des batchieaux-p&ecirc;tcheurs. Pus tard, &agrave; Annapolis, dans l'&Ecirc;tat d'Maryland, o&ugrave;-est tch'est l'Coll&egrave;ge Naval d&eacute; La Marine d&eacute; Dg&egrave;rre des &Ecirc;tats-Unis, ch'tait des navithes d&eacute; dg&egrave;rre qu&eacute; nou rencontrait en appr&eacute;chant d'la cauchie, et y'avait tchiques navithes &agrave; vailes d&eacute;dans tch'&eacute;taient probabl'y&eacute;ment l&agrave; pour l'ex&egrave;rcice des matelots-&ecirc;tudiants du coll&egrave;ge. L&eacute; coll&egrave;ge m&egrave;me a d'sup&egrave;rbes b&acirc;tisses. Ch'est comme eune p&eacute;tite ville en li-m&egrave;me. I' fut fond&eacute; en 1845 et la crypte d'sa chapelle est l'sanctuaithe d&eacute; r'pos du fanmeux John Paul Jones,&quot;P&egrave;the&quot; d&eacute; la Marine d&eacute; Dg&egrave;rre Am&eacute;thitchaine.<br/>
<br/>
D'Annapolis i' faut d'scendre la Baie de Chesapeake pour s&eacute; trouver &agrave; Norfolk, en Virginie. Ou' n'est pon tr&eacute;jous calme, chutte baie-l&agrave;, mais j'e&ucirc;nmens la chance d'aver bieau temps d'dans. &Agrave; Norfolk ch'tait des navithes d&eacute; dg&egrave;rre &agrave; l'ancre partout. les porte-avions U.S.S. Franklin et U.S.S. Guam 'taient majestueux en passant. d&eacute; nouot' p&eacute;tit navithe, tchi n'est qu'douze pids en d'ssus du niv&eacute; d'la m&eacute;, i' pathaissaient aver qu&acirc;si chent pids d'haut!<br/>
<br/>
Nou vait des pliaiches tch'ont d'dr&ocirc;les d&eacute; noms. Dans la Baie d'Chesapeake j'amath&icirc;nmes dans la cauchie d'eune p&eacute;tite ville tch'a nom Salomons. J&eacute; d'mandis &agrave; un homme s'i' savait la prov'nance du nom. I' n'savait pon. Y'avait un amathage pour batchieaux tch'avait nom Lord Calvert Anchorage. J'l&icirc; d'mandid si chu nom-l&agrave; 'tait en honneu du fanmeux whisky Calvert, mais i' savait bein qu'nann&icirc;n. Ch'est nomm&eacute; d'm&egrave;me viyant tch'il est dans l'Comt&eacute; Lord Calvert.<br/>
<br/>
Dans un canal dans La Caroline du Nord, j'trouv&icirc;nmes un nom tch'est bein connu, Elizabeth City, eune p&eacute;tite ville fond&eacute;e en 1790. D'nouos jours oulle a eune population d&eacute; 16,000 habitants. I' s'y fa&icirc;sait un grand conm&egrave;rce, patha&icirc;t-i', auve les Indes Occidentales Britanniques l&eacute; temps pass&eacute;, mais v'l&agrave; tch'a dispathu auve les grand' dg&egrave;rres, et sa cauchie - tchi n'g&egrave;le janmais assez pour emp&ecirc;chi la navigation dans l'hiver - est un d&ecirc;ha pour un conm&egrave;rce consid&eacute;thabl'ye d&eacute; produits d'agritchultuthe.<br/>
<br/>
Qu&acirc;si endrait Elizabeth City, dans un aut' canal partie rivi&egrave;the, j'nouos arr&ecirc;t&icirc;nmes pour la niet &agrave; c&ocirc;t&eacute; d'un village tch'a nom Coinjock. N&eacute; v'l&agrave; un aut' dr&ocirc;le d&eacute; nom! Ch'est l'nom d'un chef d&eacute;c&eacute;d&eacute; d&eacute; la tribu Cherokee des Indgiens, et i' patha&icirc;t tch'i' y'a un  vi&egrave;r fort Indgien dans l'va&icirc;sinn&eacute;. En p&acirc;lant d'noms, les Fran&ccedil;ais appellent les Indgiens des &quot;Peaux Rouges&quot; et les Canadiens-Fran&ccedil;ais l's appellent des &quot;Sauvages&quot;! J'avons, &eacute;tout, trav&egrave;rs&eacute; l&eacute; Albemarle Sound, et j'avons navidgi les rivi&egrave;thes Alligator et Pango et l'Pamlico Sound. J'n'avons pon veu d'alligators dans la rivi&egrave;the d&eacute; chu nom-l&agrave;, et j&eacute; n'crai pon tch'i' y'en a dans un pays situ&eacute; aussi nord comme ch't'&icirc;ch&icirc;n d'nouos jours, mais ch'est seux qu'la rivi&egrave;the en 'tait plieinne dans les vi&egrave;rs temps.<br/>
<br/>
Eune chose qu&eacute; nou s'app&egrave;rchait est qu&eacute; l'temps s'&ecirc;cauffe &agrave; m'suthe qu&eacute; nou continnue en direction sud. en Virginie i' fallait mett' sa cravate l&eacute; tout du co. &Agrave; ch't heu nou c'menche a vouler &ecirc;t' &agrave; la c'm&icirc;nse! L'&Ecirc;tat d'La Caroline du Nord est b&eacute;. L'couochi du sol&eacute; au s&eacute; et l'temps doux m'font penser &agrave; L'&Ecirc;ta &agrave; St. Ou&euml;n en &ecirc;t&eacute; quand nou vait l'sol&eacute; s'couochi entre l&eacute; &quot;blockhaus&quot; o&ugrave;-est tch'&eacute;tait la tour, et L'&Ecirc;tacqu's&eacute;. Quand j'pense &agrave; L'&Ecirc;ta, v'la tchi m'ram&eacute;mouaithe qu&eacute; j'n'ai pon d'nouvelles d&eacute; J&egrave;rri d&eacute;pis qu&eacute; j'm'en fus &agrave; Londres y'avait un mais jeudi pass&eacute;. Ouaithe qu&eacute; j'm&eacute; pliais bein en viage - sustout en m&eacute; - chu mais-l&agrave; m'a pathu bein long sans nouvelles, et j'ai envie d'arriver en Floride, o&ugrave;-est qu&eacute; j'sis seux d'trouver des lettres &agrave; m'attendre.<br/>
<br/>
&Agrave; bord du yacht i' n'manque pon d'nouvelles. J'avons radio et t&eacute;l&eacute;v&icirc;sion &agrave; nouos garder au r&acirc;s d&eacute; tout ch'tchi'i' s'p&acirc;sse en Am&eacute;thique et dans l'monde entchi, mais j'nouos en fa&icirc;sons pr&icirc;ncipalement pour ou&iuml; tchi temps qu'j'avons l'avant &agrave; nous. La direction du vent nouos &icirc;nt&eacute;r&ecirc;sse hardi. Ouaithe qu&eacute; l'vent n'est pon si &icirc;mportant pour nous comme il 'tait pour les navithes &agrave; vailes, y'a des p&acirc;ssages tchi n'ont pon grand' profondeu dg'ieau, et un vent d'c&ocirc;te peut vouos chavither assez pour emb&ecirc;ter l'couque quand il est &agrave; &ecirc;prouver &agrave; faithe d'la soupe!<br/>
<br/>
<i><a href="lefeuvre.html">George d'La Forge</a></i><br/>
<i>Evening Post</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfenme.html">En m&eacute;</a><p>


<li><a href="gdfviage.html">En viage</a><p>
<li><a href="gdfsanantonio.html">Les d'vis du Bouan'homme George</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfamethique.html">D'&egrave;rtou en Am&eacute;thique</a><p>
<li><a href="gdfamethique1977.html">D'&egrave;rtou en Am&eacute;thique</a><p>
<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>
<li><a href="gdfmontangnes.html">Au pid des montangnes</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>
<li><a href="gdfpolitique.html">La politique en Am&eacute;thique</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdffloride2.html">La Floride</a><p>
<li><a href="gdfcannada.html">Au Cannada</a><p>
<li><a href="gdfmexique1.html">En Mexique</a><p>
<li><a href="gdfmexique2.html">En Mexique</a><p>
<li><a href="gdfmexique3.html">En Mexique</a><p>
<li><a href="gdferrant.html">L&eacute; J&egrave;rriais &egrave;rrant!</a><p>
<li><a href="gdftou1.html">En fa&icirc;thant l'tou du monde...</a><p>
<li><a href="gdftou2.html">En fa&icirc;thant l'tou du monde...</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

