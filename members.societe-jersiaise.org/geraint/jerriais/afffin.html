<HTML>

<!-- Mirrored from members.societe-jersiaise.org/geraint/jerriais/afffin.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
<HEAD>
<TITLE>Affaithes d&eacute; Finance</TITLE>
<META  name="keywords" content="JÃ¨rriais, language, langue, play, theatre, acting">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<P><center><font color="#215e21"><h2>Affaithes d&eacute; Finance.</h2></font></center></P>
<P>&nbsp;</P>
<I><P>DRAMATIS PERSONAE.</P>
<P>Arty Turbot et sa soeur Florrie.</P>

<P>&nbsp;</P>
<P>&nbsp;</P>
<P>(Florrie entre en sc&egrave;ne la premi&egrave;the, suivie un moment appr&egrave;s par Arty)</P>
<P>Arty</I> - <I>(tout excit&eacute;)</I> -V'l&agrave; une belle affaithe Florrie. Tch'est qu'tu crai que pep&eacute;e vaint de m'dithe?</P>
<I><P>Florrie</I> - Je n'sais pas m&eacute;. Tu m'fais qu&acirc;si peux. Tch'est qu' y a?</P>
<I><P>Arty</I> - l'y a qu'i n's'en va pas nos laissi aller &agrave; l'&eacute;cole la s'maine tchi vaint!<I> </P>
<P>Florrie</I> - Et pourtchi, mon doux?</P>
<I><P>Arty</I> - Car les deux mousses qu' &eacute;taient pour v'nin plianter ont la rouogeule et i'faut que j'prenions lus pliaiche. I'n' m'en est pas d'rain de mantchi l'&eacute;cole pour une semaine, mais pas pour aller plianter! V'l&agrave; tchi vos b&acirc;ille le ma dans l'dos.</P>
<I><P>Florrie</I> - Vaithe, et pis pep&eacute;e n'est pas raisonnablye, i'nos fait chiner aussi du comme les plianteurs a tchi qu'i paie chinq chelins par jour.</P>
<I><P>Arty</I> - Ah dame ch'est seux chenna. Mais j'en ai ieu assez m&eacute;. Je n'travaille pas sans &ecirc;tre payi.<I> </P>
<P>Florrie</I> - Tch'est qu'tu gagnes de p&acirc;ler d'm&ecirc;me, tu sais bain que l'pouorre pep&eacute;e ne peut pas nos payi coumme i' fait les autres plianteurs.<I> </P>
<P>Arty</I> - Pourtchi pas, si j'li faisons le m&ecirc;me travas?</P>
<I><P>Florrie</I> - Ch'la s'peut bain, mais je n'pouvons pas nos attendre &agrave; chinq chelins par jour. Sais-tu bain qu'i nos maintchaint?<I> </P>
<P>Arty</I> - Ch'est vrai, nou pouorrait si en cas rabbattre un chelin par jour. Mais chein qu'i y a d'pi&egrave;the avec le bouanhomme, il est tr&eacute;jous l'arri&egrave;the avec ses paiements! I'm dait oquo trente chinq chelins sus l'm&acirc;tage des patates et i'n'y a pas moyen d'li airachi un sou. I'm'dit tr&eacute;jous qu'i faut attendre &acirc; la saison.<I> </P>
<P>Florrie</I> - Eh bain, ch'n'est qu'juste. Le pouorre pep&eacute;e n'a pon fait trop bain toutes ches ann&eacute;es ilo, et ses d&eacute;penses n'font qu' augmenter touos l's'ans. Raique la s'maine pass&eacute;e je l'ouiais dithe &acirc; memm&eacute;e que l'Experts l'avaient dos&eacute; comme-i-faut par sus l'Rat des Otchupants. Je n'comprends pas trop bain tch'est qu'chenna veurt dithe, mais il est suppos&eacute; de payi au Vingtenyi pus d'trais feis pus qu'l'ann&eacute;e pass&eacute;e.</P>
<P>&nbsp;<I>Arty</I> - Ch' est une vol'lie chenna, et si ch'tait m&eacute;, je n'paiethais pas!</P>
<I><P>Florrie</I> - Oh mais, tu y s'sais bain obligi. Ch'est la louai. Et si nou n'paie pas nous est arr&ecirc;t&eacute;s et nous a san fait vendu, v'l&agrave; tout. Dans chu cas-l&agrave; tu perdrais tes sous ettou t&eacute;.</P>
<I><P>Arty</I> - Ah ch'n'est pas vrai! J'ai tr&eacute;jous comprins que ch'est les gages qu'ont la premi&eacute; r&eacute;clamation, m&ecirc;me devant l'propri&eacute;taithe.</P>
<I><P>Florrie</I> - Tu p&acirc;thais diversement bain renseigni sus ches choses-l&agrave;. Nou dithait qu'tu e'sais dans l'Office d'un &eacute;crivain.</P>
<I><P>Arty</I> - V'l&agrave; tchi vaindra p't'&ecirc;tre, pus tard. Je n'm'en vais pas &ecirc;tre fermi, tr&eacute;jous.</P>
<I><P>Florrie</I> - Je n't&eacute; bli&acirc;me pas par exemplye! Les &eacute;crivains sont pus riches que les fermiers. Mais dis-m&eacute;, quand pep&eacute;e t'aitha payi, tch'est qu'tu vas faithe avec touos ches sous-l&acirc;? Je sais bain que tu en as d&eacute;j&agrave; tchiqu'ua d'mins d'c&ocirc;t&eacute;.</P>
<I><P>Arty</I> - Eh bain, quand j'en aithai assez j'm'en vais acater une "<a href="motor.html">motor-bike</a>." Mais ne t'en va pas en p&acirc;ler &agrave; personne. Je n'veurs pas que l'Contr&ocirc;leux de l'Income Tax en sache rain.</P>
<I><P>Florrie</I> - Oh, i'n'y a pas d'dangi qu'j'en p&acirc;le. Mais che s'sa-ti " nice" quand tu en aithas iune, une "motor-bike." Je pouorrai aller avec t&eacute; pour de longues "rides."</P>
<I><P>Arty</I> - Ah! ch'n'est pas vrai! J'n'ai pas id&eacute;e que......</P>
<I><P>Florrie</I> - Mais pourtant, nous en vai des douzaines qu'ont des filles avec ieux.</P>
<I><P>Arty</I> - Vaithe, p't'&ecirc;tre bain, mais ch'n'est pas lus soeurs!</P>
<I><P>Florrie</I> - Oh, vraiment? Enfin j'avons tout pliain l'temps d'en r'p&acirc;l&eacute;. Ergarde, il est b&eacute;t&ocirc;t neuf heuthes et j'n'avons pas fait nos le&ccedil;ons pour demain.</P>
<I><P>Arty</I> - Nan dja, ch'est d'nos y mettre. </P>
<I><P>(Exit)</P>
</I><P>&nbsp;</P>
<P><a href="gwdec.html">G. W de C.</a></P>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="moralisings.html">Moralisings on the Vanity of Riches</a><p>
<li><a href="pmfinances.html">Les finances en embarras</a><p>
<li><a href="pmfinances2.html">Ph'lip et les finances</a><p>
<li><a href="cashbox.html">L&eacute; Caouain et la &#147;cash-box&#148;</a><p>
<li><a href="billes.html">Les billes et les pi&eacute;ches en J&egrave;rriais</a><p>
<li><a href="morttaxes.html">La mort et les taxes</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/afffin.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
</HTML>
