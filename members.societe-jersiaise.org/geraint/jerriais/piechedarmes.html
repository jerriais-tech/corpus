<HTML>

<!-- Mirrored from members.societe-jersiaise.org/geraint/jerriais/piechedarmes.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
<HEAD>
<TITLE>La Pi&egrave;che d'Armes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Pi&egrave;che d'Armes</h2></font></center><p>

<CENTER><TABLE><TR><TD>

L&eacute; sol&eacute; s's&icirc;l'ye d'&agrave; haut l'trav&egrave;rs d'ches v&egrave;rtes v&egrave;rrinnes;<br/>
les fielles sou&icirc;ndgantes du Stembre, des chents p'tits pa&ucirc;m&eacute;s d'pri&eacute;the,<br/>
talb&acirc;tent lus caud cap'taine &egrave;s lueurs me&ucirc;thes et meutinnes<br/>
tchi pourj&ocirc;le dans l'gard&icirc;n auve ses teurs militaithes.<br/>
Les palmes spalm&eacute;s &ecirc;cliaithent; les ros sont t&icirc;thonneurs;<br/>
la v&egrave;rduthe bigath&eacute;e v&eacute;dathe eune veue en v&egrave;rt<br/>
et or horte ses borde&ucirc;thes, &agrave; d&acirc;ther d'hielle et d'beurre<br/>
les pots abot&eacute;s d'glouaithe, m&eacute;dall&eacute;s d'chutte jaune dg&egrave;rre.<br/>
L&eacute; sol&eacute; saqu'te les pommes, ch'est d'ensatchi l'avo&ucirc;t;<br/>
les rangies d'flieurs fleurichent lus v&egrave;rtes armes &agrave; l'assaut;<br/>
lus boulets - des tonmates me&ucirc;thissant d'cos, d'affrous,<br/>
la rouogithie du Stembre. L&eacute; sol&eacute; s's&icirc;l'ye d'&agrave; haut.<br/>
Quant l'v&egrave;rt soudr&icirc;n salue l'malzard dans la lavande,<br/>
au f&icirc;n mitan des flieurs, nou lueurque ses caudes qu&eacute;mandes.<br/>
<br/>
<i><a href="jerpoem.html">Geraint Jennings</a></i><br/>
<i>Septembre 2013</i><br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="hespethides.html">L&eacute; gard&icirc;n d's Hesp&eacute;thides</a><p>

<li><a href="octobre2010.html">L'&Ocirc;que d'Octobre</a><p>
<li><a href="malatete.html">I' brousse sus les palmes</a><p>
<li><a href="verteleune.html">La v&egrave;rte leune</a><p>

<li><a href="gjnouoyi.html">Souos l'nouoyi, des g'zettes d&eacute; gard&icirc;n, des belles</a><p>
<li><a href="gjbloches.html">Eune bahou&eacute;e d'bloches, tchilyies d'sus du ni&egrave;r prun</a><p>
<li><a href="distillation.html">Eune distill&acirc;tion d'entaillies</a><p>
<li><a href="n10e.html">Eune da&ucirc;tchinne d&eacute; jouaintrolle, eune r&icirc;nchette dg'hielle d&eacute; cliou...</a><p>
<li><a href="ernouvegj2.html">Ch'est l'&Egrave;rnouv&eacute;, j'avons trop hivenagi</a><p>
<li><a href="gjarabes.html">Du bli&eacute; sauvage &agrave; la Baie &egrave;s Arabes</a><p>
<li><a href="gjbaronmette.html">La baronmette &egrave;s pou&ocirc;rres gens a pr&eacute;dit</a><p>
<li><a href="gjherbeaudgiablye.html">Si ch'est qu'l'h&egrave;rbe au dgi&acirc;bl'ye peut r'dg&eacute;thi eune vouaix</a><p>
<li><a href="gjouothilliethe.html">Eune ouothilli&eacute;the sus eune fielle d'rouoge coucou</a><p>
<li><a href="gjmartchise.html">La Martchise dans l'melgreu, l'Martchis &egrave;s mielles</a><p>
<li><a href="gjmauvaitchi.html">&Egrave;s plia&icirc;si&egrave;rs et r&ocirc;si&egrave;rs d'la mauva&icirc;tchi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/piechedarmes.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
</HTML>

