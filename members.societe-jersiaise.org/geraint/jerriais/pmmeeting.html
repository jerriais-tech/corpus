<HTML>

<!-- Mirrored from members.societe-jersiaise.org/geraint/jerriais/pmmeeting.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne Goes To The Meeting</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne Goes To The Meeting</h2>
And Gives Her Opinion On Reform</font></center><p>

</div><div align="left">Moussieu l'Editeu,<br/>
<br/>
Ch'est m&eacute; tch'y vos &ecirc;cris chute fais. Le Ph'lip n'en tait pas content, mais j'y'ai dit d'all&eacute; s'faithe quatorze, et de s'mettre &agrave; &ecirc;cr&eacute;d&eacute; la g'niche tch'y s'en va montr&eacute; au show des trais p&acirc;raisses.<br/>
<br/>
Ch'est au sujet d'notre r&eacute;union d'mardi p&acirc;ss&eacute; que j'voudrais vos p&acirc;sl&eacute;. J'tais la assise dans l'fond d'la salle &agrave; &ecirc;cout&eacute; et v'la tchi m'fit grand ma d'vais que du qu'menchment jusqu'&agrave; la fin, ch'tait tout en angliais.<br/>
<br/>
J'm'attendais qu'au mains notre Conn&eacute;tablye nos address'sait en bouon pliat j&ecirc;rriais, mais nouff&eacute;, ch'tait gentlemen au lieu d'm&ecirc;ssieux et this evening &agrave; la pli&eacute;che d'ass&ecirc;s&eacute;.<br/>
<br/>
Quand j'vit l'Chantgni Coutanche se l'v&eacute; pour dithe tchique mots j'tais ben certaine que che s'sait diff&eacute;thant, mais l'y &eacute;tout a oubli&eacute; san j&ecirc;rriais, et appath&ecirc;ment san coll&eacute;gue, le Chantgni Ch'vayi souffre d'la m&ecirc;me maladie. H&eacute;las! Ou&ecirc;sque j'allons man pou&ocirc;re moussieu?<br/>
<br/>
Je n'bi&acirc;ume pas l'George H&acirc;cou p&ucirc;s qu'chonna, car y tait p&ucirc;s ou mains forchi d'faithe commes les autres, mais quand-m&ecirc;me, si j'avais tait l'y j'&eacute;thais b&ecirc;tot envi&eacute; &agrave; s'couochi ch't-Anglais-l&agrave; tch'y tait tr&eacute;jous d'but pour t&acirc;chi d'l'emb&ecirc;t&eacute;.<br/>
<br/>
J'y'&eacute;thais dit, &agrave; qu'menchi d'taithe sa b&eacute;que, &eacute;pis j'&eacute;thais voulu save comment qu'un angliais avait l'toup&eacute; d'&ecirc;tre l&agrave; dut tout, et p&ucirc;s qu'chonna av&eacute; l'affront de voul&eacute; m'qu'mand&eacute;, m&eacute; un Saint-Ouennais d'vieille race, tch'avait tait Conn&ecirc;tablye, comme man p&eacute;the d&eacute;vant m&eacute;.<br/>
<br/>
  Une do&ucirc;zaine de fais j'fis pour me l'v&eacute; pour y'en chant&eacute; &agrave; ch't'angliais-l&agrave;, mais le Ph'lip, tch'y tait assis au c&ocirc;t&eacute; d'm&eacute;, me r'poussait dans ma tchaise, en disant que si je n'me comportais pas, seux est certain qu'je s'sais m&icirc;nse &agrave; la porte.<br/>
<br/>
  Et don, Moussieu, je m'tut, mais j'vos asseuthe que ch'tait &agrave; contre tchoeu. Y'avait des bord&eacute;es que j'en suffotchais, et quand je r'vint siez-nous, j'eut &agrave; faithe chen que je n'fais pas souvent, ch'est &agrave; dithe je but un verre de grog avec deux d'go&ucirc;ts d'chucre et un brin d'sitho d'grou&ecirc;silles pour l'estoum&agrave;.  <br/>
<br/>
Epis j'm'en fut m'couochi, mais le Ph'lip faisant l'extch&ucirc;se tch'y voulait b&acirc;illyi un mio d'fain &agrave; la g'niche, ne ramontit pon avec m&eacute;. Quand j'l'y d'mandit l'pr&eacute;chain matin comment qu'chonna s'faisait qu'la bouteille tait vi&eacute;de, tout ch'qu'y pouvait dithe ch'tait qu'sans doute y'avait yeu des voleurs dans le niet.  <br/>
<br/>
R'venant &agrave; la reunion, y'en a tch'y disent qu'un D&eacute;put&eacute; dait accept&eacute; un mandat, et d'autres tch'y maintchennant qu'nou d&eacute;v'thait av&eacute; assez confiance en l'y pour le laissi vot&eacute; accordant &agrave; l'opinion tch'il a form&eacute;. Quant &agrave; m&eacute;, si j'consid&eacute;the qu'un homme est assez intelligent pour m&eacute; r'pr&eacute;sent&eacute; dans l's'Etats, je sis contente de l'laissi faithe comme y veur. Il est, absol&ucirc;ment, p&ucirc;s &agrave; m&ecirc;me de sav&eacute; de tchi bord tch'y dait vot&eacute; que ses p&acirc;raissiens. Si nou vait qu'ch'est un imb&eacute;cile nou peut l'fichi &agrave; la porte au but d'ses trais ans et en mettre un autre tch'a un mio p&ucirc;s d'avis.<br/>
<br/>
  Quant &agrave; chen tchi s'en va s'arriv&eacute; le treize de chu mais quand l's'Etats s'r&eacute;unithont, je n'sait pas. Mais y pathais que deus-trais d'nos Conn&ecirc;tablyes n'ont pas acquo d&eacute;cid&eacute; tch&ecirc;sque-y s'en vont faithe. Si ch'tait des femmes nou n'verrait pon tout chu gniolin-l&agrave;. Y m'semblye que l's'hommes d'agniet sont comme le gabet s&ucirc;s notre shed. Nou n'peut pas s'fi&eacute; d's&ucirc;s pour chinq minutes.<br/>
<br/>
  Ach'teu, Moussieu, n'en v'la b&eacute;t&ocirc;t assez, mais d'vant fini y faut que j'vos diche tch&ecirc;sque j'en crai m&eacute; de touos chais r'formes.<br/>
<br/>
  Je sis Jerriaise et Saint Ouennaise, et chen que j'dit m&eacute; ch'est qu'si j'en avais l'pouv&eacute;, j'envi&ecirc;thais touos chais g&acirc;s-l&agrave;, tch'y veulent changi tout &agrave; s'prom'n&eacute;. Comme le Seigneur de Saint-Ou, j'm'oppose &agrave; tout. Je sommes ben comme je sommes, et faut rest&eacute; d'm&ecirc;me. Hourra pour la Constitution!<br/>
<br/>
<i><a href="lebrocq.html">Merrienne</a></i><br/>
<i>Morning News 3/5/1947(?)</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmcommissioner.html">The Commissioner's Report</a><p>
<li><a href="pmstates.html">Merrienne on the States</a><p>

<li><a href="vivejer.html">Vive l&eacute; J&egrave;rriais</a><p>
<li><P><A HREF="dialect.html">L&eacute; J&egrave;rriais</A></P>
<li><a href="gdflangue.html">Nouot' vielle langue</a><p>
<li><a href="belle.html">La Belle de la campagne versus la Belle de la Ville</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="rate.html">I' n'avait pon roubli&eacute; san r&acirc;t&eacute;!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmmeeting.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

