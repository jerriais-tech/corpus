<HTML>
<HEAD>
<TITLE>G&eacute;n&ecirc;se</TITLE>
<META  name="keywords" content="JÃ¨rriais, genesis, creation, bible, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>G&eacute;n&ecirc;se</h2></font></center>

<center><font color="#215e21"><h3>Chapitre 2, v&egrave;rsets 19-20</h3></font></center>
<br/>
Et l'Bou&ocirc;n Dgieu griyit d'la t&egrave;rre toutes les b&ecirc;tes des clios, et tout l'oua&icirc;th'l&icirc;n du ciel, et l's am'nit &agrave; l'houmme &agrave; seule f&icirc;n d'vaie coumme tchi qu'i' l's appel'lait, et n'&icirc;mporte par tchi nom qu'il app'lit eune criatuthe, v'l&agrave; tchi 'tait san nom. Et l'houmme app'lit tout l'bestchias, tout l'oua&icirc;th'l&icirc;n du ciel, et toutes les b&ecirc;tes des clios, par lus nom; mais l'houmme n'y trouvit pon d'parchonnyi pouor l'a&icirc;dgi parmi ieux.<br/>
<br/><br/>
&nbsp;<p>
&nbsp;<p>


<center><font color="#215e21"><h3>Chapitre 4, v&egrave;rsets 1-12</h3></font></center>

L'houmme griyit sa femme &Ecirc;ve et ou d'v&icirc;nt encheinte et donnit na&icirc;ssance &agrave; Ca&iuml;n et dit, &quot;J'ai ieu un houmme du seigneu.&quot; &Eacute;pis acouo oulle &egrave;rd'v&icirc;nt encheinte et donnit na&icirc;ssance &agrave; Abel, san fr&eacute;the. Et Abel gardait des br&eacute;bis et Ca&iuml;n f&egrave;rmait. Et aupr&egrave;s eune pause Ca&iuml;n offrit un pr&eacute;sent au Seigneu des frits d'la t&egrave;rre, et Abel, l&icirc; &eacute;tout, li'offrit d's angnelles d&eacute; san troup&eacute;, des gr&acirc;sses. Et l'Seigneu r'gardit Abel et san pr&eacute;sent, mais i' n'&egrave;rgardit pon Ca&iuml;n et san pr&eacute;sent. Et Ca&iuml;n fut m&acirc;rri et sa fache fut attristr&eacute;e. Et l'Seigneu dit &agrave; Ca&iuml;n, &quot;Pouortchi qu'tu'es m&acirc;rri? Pouortchi qu'tu'as la fache attristr&eacute;e? S'tu fais du bein, n'en &eacute;thas-tu pon la r&ecirc;compense? Et s'tu n'fais pon du bein, y'a du p&eacute;ch&eacute; &agrave; l'us tchi t'en veurt, mais n'l&eacute; la&icirc;sse pon t'ma&icirc;trisi.&quot;<p>
Et Ca&iuml;n dit &agrave; san fr&eacute;the Abel, &quot;Allons au clios.&quot; Et i' s'adonnit coumme i' 'taient au clios, qu&eacute; Ca&iuml;n ach&icirc;trit san fr&eacute;the Abel et l'tuit.<p>
Et l'Seigneu dit &agrave; Ca&iuml;n, &quot;O&ugrave;'est qu'est tan fr&eacute;the Abel?&quot;
Et i' dit, &quot;J&eacute; n'sais pon. J'sis-t-i' l'gardeux d'man fr&eacute;the?&quot;<p>
Et i' dit, &quot;Tch'est qu'tu'as fait? La vouaix du sang d'tan fr&eacute;the m&eacute; crie d&eacute; d'dans la t&egrave;rre. Et achteu tu'est ma&ucirc;dit d'la t&egrave;rre d&eacute; tchi la bouoche est ou&egrave;rte pouor r'ch&eacute;ver l'sang d'tan fr&eacute;the d&eacute; ta main. Quand tu labouoth'thas la t&egrave;rre, ou n't&eacute; donn'na d'aut' san frit. Tu'&eacute;thas &agrave; &egrave;rrer, en trembliant, partout la t&egrave;rre.&quot;<br/>



&nbsp;<p>
&nbsp;<p>

<center><font color="#215e21"><h3>Chapitre 8, v&egrave;rsets 1-22</h3></font></center>

Les ieaux mont&icirc;drent et couvr&icirc;drent les montangnes d'eune avanteu d'dans les sept m&egrave;tres. Ch&acirc;que criatuthe vivante tch'allait sus la t&egrave;rre p&eacute;thit: l'oua&icirc;th'l&icirc;n, l'bestchias, l's annimaux sauvages, toutes les criatuthes tchi lus affliotchaient partoute la t&egrave;rre, et touos les gens. Tout chein sus la t&egrave;rre secque tch'avait l'so&ucirc;ffl'ye d'la vie dans ses n&acirc;sil'yes mouothit. Tout chein tchi vivait sus la fache d'la t&egrave;rre fut passecrit; les gens et les b&ecirc;tes et les criatuthes tchi grappinnent dans l'aithe et l'oua&icirc;th'l&icirc;n f&ucirc;drent passecrits d'sus la t&egrave;rre. Ra&icirc;que Nou&eacute; restait, li et les cheins acant&eacute; li dans l'baheur.<br/>
<br/>
Les ieux &ecirc;cli&ucirc;thaient la t&egrave;rre pouor chent ch&icirc;nquante jours.<br/>
<br/>
Mais l'Bou&ocirc;n Dgieu s'souv&icirc;nt d'Nou&eacute; et d'touos l's annimaux et du bestchias tchi 'taient acant&eacute; li dans l'baheur, et il envyit un vent pas sus la t&egrave;rre et l's ieaux lus r'tith&icirc;drent. Achteu les r'ssources d&eacute; l'avanteu et l's &ecirc;cli&ucirc;the des cieux avaient 't&eacute; freunm&eacute;es et i' tchiyaient d'aut' d&eacute; plyie du ciel. L'ieau s'&egrave;rtithit d'm&ecirc;me d'la t&egrave;rre. &Agrave; la f&icirc;n des chent ch&icirc;nquante jours l'ieau s'est d&ecirc;pens&eacute;e et l'dgi&ecirc;x-septchi&egrave;me jur du septhi&egrave;me mais l'baheur s'&egrave;rp&ocirc;sit sus les monts d'Ararat. Jusqu'au dgi&ecirc;xi&egrave;me mais l's ieaux lus r'tith&icirc;drent et l'preunmi&eacute; jour du dgi&ecirc;xi&egrave;me mais les copieaux des monts d&ecirc;barr&icirc;drent.<br/>
<br/>
Aupr&egrave;s quarante jours Nou&eacute; ouvrit eune f'n&ecirc;t' qu'il avait gr&eacute;e dans l'baheur et l&acirc;tchit un corb&icirc;n et v'l&agrave; tchi volit ch&icirc;n' et l&agrave; entr&eacute;ch&icirc;n qu'l'iei s'assitch&icirc;sse sus la t&egrave;rre. &Eacute;pis i' l&acirc;tchit eune colombe &agrave; seule f&icirc;n d'vaie sis l'ieau s'tait r'tith&eacute;e d'la t&egrave;rre. Mais la colombe n&eacute; trouvit pon d'pliaiche pouor s&eacute; jutchi par cause qu'i' y'avait d'la t&egrave;rre sus toute la t&egrave;rre, et ou r'v&icirc;nt &agrave; Nou&eacute; dans l'baheur. Il av&icirc;nt sa main et pr&icirc;nt la colombe et la rapportit dans l'baheur. Il esp&eacute;thit acouo sept jours et &egrave;r'renvyit la colombe du baheur. Quand la colombe &egrave;rv&icirc;nt l's&eacute;, dans san b&eacute; ou t'nait eune fielle d'olivyi qu'oulle avait tchilyi. Nou&eacute; sut don qu'l'ieau s'tait r'tith&eacute;e d'la t&egrave;rre. Il esp&eacute;thit acouos ept jours et &egrave;r'renvyit la colombe mais chutte fais-l&agrave; ou n'&egrave;rv&icirc;nt d'aut.<br/>
<br/>
Pouor l&eacute; preunmi&eacute; jour du preunmi&eacute; mais d'la si&ecirc;x cheng preunmi&eacute; ann&eacute;e d'Nou&eacute;, l'ieau s'tait asstchie d'la t&egrave;rre. &Eacute;pis Nou&eacute; halit la couv&egrave;rtuthe du baheur et vit qu'la t&egrave;rre 'tait s&egrave;cque. Pouor l&eacute; v&icirc;ngt-septchi&egrave;me jour du deuxi&egrave;me mais la t&egrave;rre 'tait compli&egrave;tement s&egrave;cque.<br/>
<br/>
&Eacute;pis l'Bou&ocirc;n Dgieu dit &agrave; Nou&eacute;, &quot;D&ecirc;hal'-ous du baheur, t&eacute; et ta femme et tes fis et lus femmes. D&ecirc;halez toutes les manni&eacute;thes d&eacute; criatuthe vivante tchi sont auve vous - l'oua&icirc;th'l&icirc;n, l's ann&icirc;nmaux, et les criatuthes tchi grappinnent dans l'aithe - pouor qu'i' pi&ecirc;ssent multipliez sus la t&egrave;rre et saient f&egrave;rtiles et lus r'produ&icirc;thent l&agrave;-d'ssus.&quot;<br/>
<br/>
Nou&eacute; don s'en d&ecirc;halit acant&eacute; des fis et sa femme et les femmes &agrave; ses fis. Touos l's ann&icirc;nmaux et les criatuthes tchi grappinnent dans l'aithe et tout l'oua&icirc;th'l&icirc;n - tout chein tchi va sus la t&egrave;rre - lus d&ecirc;al&icirc;drent du baheur, eune manni&eacute;the souotre l'aut'.<br/>
<br/>
&Eacute;pis Nou&eacute; b&acirc;tit un aut&eacute; au Seigneu et i' pr&icirc;nt tchiqu's'uns d's ann&icirc;nmaux propres et d'l'ouaIth'l&icirc;n propre et l's y br&ucirc;lit coumme un sacrifice. L&eacute; Seigneu sentit l'odeu pia&icirc;thante et s'dit: &quot;Janmais d'aut' j&eacute; n'ma&ucirc;dithai la t&egrave;rre par cause des humains, m&ecirc;me si l'tchoeu des gens a tout l'affit du ma d'pis l'&ecirc;fanche. Et janmais d'aut' j&eacute; n'd&ecirc;truithai toutes les criatuthes vivantes, d&eacute; m&ecirc;me qu&eacute; j'l'ai fait.<br/>
<br/>

&nbsp;<p>
&nbsp;<p>

<center><font color="#215e21"><h3>Chapitre 8, v&egrave;rset 13</h3></font></center>
Et l'preunmi&eacute; jour du preunmi&eacute; mais d'la si&ecirc;x-chent preunmi&eacute;the ann&eacute;e, l's ieaux lus assitch&icirc;drent sus la t&egrave;rre, et Nou&eacute; halit la couv&egrave;rtuthe du baheur et r'm&egrave;rtchit qu'la t&egrave;rre 'tait s&egrave;cque tout l'tou.<br/>
<br/>
&nbsp;<p>
&nbsp;<p>

<center><font color="#215e21"><h3>Chapitre 18, v&egrave;rsets 1-15</h3></font></center>
<a href="verrinness3anges.jpg"><img src="verrinness3anges.jpg" width="220" height="600" alt="" title="" border="0" align="right" /></a>
Assa l'Seigneu g&eacute;thit siez &Acirc;br&eacute;han &egrave;s bouais s&acirc;cr&eacute;s d'Mamr&eacute; quand i' 'tait assis &agrave; l'us d'sa tente dans la caleu d'l'arl&eacute;v&eacute;e. En l'vant ses i&egrave;rs, il &ecirc;pyit trais hoummes l'avant &agrave; li et quand i' l's avait veu i' couothit &agrave; l's atchilyi et s'adentit dans l'aithe, et lus dit, &quot;Seigneu, s'tu voudrais bein m'honother, n'&egrave;rnonche pon l'siez-s&eacute; d'tan s&egrave;rveux. Qu&eacute; j't'apporte d&eacute; l'ieau pouor qu'tu pi&ecirc;sse laver tes pids, et r'p&ocirc;se-t&eacute; souos l'bouais. Qu&eacute; j't'apporte un cr&ocirc;t&icirc;n d'pain pouor qu&eacute; tu pi&ecirc;sse mangi eune bouochie, &eacute;pis tu pou&ocirc;rras continnuer tan c'm&icirc;n - viyant qu'tu'as v&icirc;sit&eacute; tan s&egrave;rveux.&quot;<br/>
<br/>
Et i' d&icirc;drent, &quot;Fai coumme tu l'as dit.&quot;<br/>
<br/>
&Acirc;br&eacute;han s'tr&icirc;nmoussit dans la tente et dit &agrave; Sarah, &quot;Prans trais m'suthes d&eacute; flieu, p&ecirc;tri d'la p&acirc;te et fou&acirc;ngne des g&acirc;ches!&quot; &Acirc;br&eacute;han couothit au troup&eacute;, et choua&icirc;sit un vieau, tendre et bou&ocirc;n, et l'am'nit au valet tchi s'tr&icirc;nmoussit pouor l'&egrave;rgraie. &Eacute;pis i' pr&icirc;nt du beurre et du lait et l'vieau qu'il avait gr&eacute;e et lus en s&egrave;rvit; et i' restit m&acirc;t&eacute; souos l'bouais quandi qu'i' mangeaient.<br/>
<br/>
Et i' lus d&icirc;drent, &quot;O&ugrave;'est qu'est ta bouonnefemme Sarah?&quot;<br/>
<br/>
Et i' dit, &quot;Oulle est par d&eacute;dans, dans la tente.&quot;<br/>
<br/>
Et l'iun dit, &quot;J'&egrave;rveindrai siez t&eacute; pouor l'seux l'ann&eacute;e tchi veint, et ta bouonnefemme Sarah &eacute;tha un fis.&quot;<br/>
<br/>
Sarah, lyi, &ecirc;coutait &agrave; l'us d'la tente dri&eacute;the ieux. Ch'est en tchi &Acirc;br&eacute;han et Sarah 'taient sus l'&acirc;ge, et Sarah n'tait d'aut' capabl'ye d&eacute; porter un &ecirc;fant. Sarah don ritonnit et s'fit, &quot;Achteu qu&eacute; j'sis toute sitchie, ch'est-i' qu&eacute; j'nos'n'allons r'ca&ucirc;ffer l'fou, m&eacute; et l'bouonhoumme, viyant qu'il est bein vyi, li &eacute;tout?&quot;<br/>
<br/>
Et l'Seigneu dit, &quot;Pouortchi qu'Sarah ritonnit et dit, 'Ch'est-i' p&ocirc;ssibl'ye pouor eune vielle coumme m&eacute; d'porter un &ecirc;fant?' Y'a-t-i' autcheune chose tch'est &icirc;mp&ocirc;ssibl'ye pouor l'Seigneu? Coumme j't'avais dit, j'&egrave;rveindrai siez t&eacute; l'ann&eacute;e tchi veint et Sarah &eacute;tha un mousse.&quot;<br/>
<br/>
Sarah, toute &ecirc;ffrit&eacute;e, dit tout coumme, &quot;Nou-fait, j'n'ai pon ri.&quot;<br/>
<br/>
I' dit, &quot;Si-fait-dgia, tu'as ri.&quot;<br/>
<br/>



&nbsp;<p>
&nbsp;<p>
<center><font color="#215e21"><h3>Chapitre 22, v&egrave;rsets 1-18</h3></font></center>
Et i' s'adonnit aupr&egrave;s chennech&icirc;n qu'l&eacute; Bou&ocirc;n Dgieu m&icirc;nt &Acirc;br&eacute;han &agrave; l'&ecirc;preuve et l&icirc; dit, &quot;&Acirc;br&eacute;han!&quot; Et i' r&ecirc;ponnit, &quot;M&eacute; v'ch&icirc;n!&quot;<p>

Et i' l&icirc; dit, &quot;Prans tan fis, tan fis bein aim&eacute; Isaac, et va au pays d'Mori&acirc; et br&ucirc;le-l&eacute; en sacrifice sus iun des monts qu&eacute; j'm'en vais t'&icirc;nditchi.&quot;<p>

&Acirc;br&eacute;han don s&eacute; l'vit en l'heu l'mat&icirc;n et griyit s'n &acirc;ne et emm'nit acant&eacute; li deux d'ses s&egrave;rveurs et san fis Isaac, et un co qu'nou-s'avait cop&eacute; l'bouais pouor la br&ucirc;l'lie d'sacrifice, i' s'en fut iou qu'l&eacute; Bou&ocirc;n Dgieu li'avait dit d'aller.<p>

Et l'tra&icirc;si&egrave;me jour &Acirc;br&eacute;han s&eacute; l'vit l's i&egrave;rs et &ecirc;pyit l'endrait au liain. Et i' dit &agrave; ses s&egrave;rveurs, &quot;Restez ich&icirc;n auve l'&acirc;ne. M&eacute; et man fistaud, j'&icirc;thons l&agrave;-bas pouor faithe nos louanges &eacute;pis j&eacute; s'sons d'&egrave;rtou.&quot; Et &Acirc;br&eacute;han ch&egrave;rgi l'bouais pouor la br&ucirc;l'lie d'sacrifice sus l'dos &agrave; san fis, et li i' portit l'feu et l'cout&eacute; &agrave; sa main, et i' lus en f&ucirc;drent, les deux dg'ieux.<p>

&Eacute;pis Isaac dit &agrave; &Acirc;br&eacute;han, &quot;P'p&egrave;e!&quot; Et i' r&ecirc;ponnit, &quot;M&eacute; v'ch&icirc;n, ma fistaud!&quot;<p>

Et i' dit, &quot;J'avons du bouais et du feu ich&icirc;n, mais o&ugrave;'est qu'est l'angn&eacute; pouor br&ucirc;ler en sacrifice?&quot;<p>

 <img src="verrinnesmatchisacrifice.jpg" width="294" height="350" alt="N&eacute; mets pon ta main sus l'gar&ccedil;on pouor faithe autcheune chose" title="" border="0" align="right" />
&Acirc;br&eacute;han dit, &quot;L&eacute; Bou&ocirc;n Dgieu l&icirc;-m&ecirc;me nos b&acirc;dra l'angn&eacute; pouor br&ucirc;ler en sacrifice.&quot; Et don i' f&icirc;drent lus c'm&icirc;n ensembl'ye, et il' arriv&icirc;drent &agrave; l'endrait qu'l&eacute; Bou&ocirc;n Dgieu avait &icirc;nditchi, et l&agrave; &Acirc;br&eacute;han griyit un aut&eacute; et amouoch'lit l'bouais sus et amathit san fis Isaac et l'&ecirc;trav'lit sus l'bouais sus l'aut&eacute;. Et en aveignant l'cout&eacute;, i' 'tait pouor tuer san fis. <p>

L&agrave;-d'ssus la vouaix du m'sagi du Seigneu g&eacute;thit du ciel et dit, &quot;&Acirc;br&eacute;han! &Acirc;br&eacute;han!&quot;<p>

Et i' dit, &quot;M&eacute; v'ch&icirc;n!&quot;<p>

Et i' dit, &quot;N&eacute; mets pon ta main sus l'gar&ccedil;on pouor faithe autcheune chose, ch'est en tchi j'sai achteu qu'tu'as peux du Bou&ocirc;n Dgieu viyant qu'tu n'as pon r't&icirc;ns tan fis, tan seul fis, &agrave; m&eacute;.&quot;<p>

Quand &Acirc;br&eacute;han s&eacute; l'vit l's i&egrave;rs, il &ecirc;pyit un g&egrave;r enh&egrave;rm&eacute;l&eacute; par ses c&ocirc;nes dans la broussaill'lie. &Acirc;br&eacute;han s'en fut happer l'g&egrave;r et l'br&ucirc;lit en sacrifice au run d'san fis. Et &Acirc;br&eacute;han nommit ch't endrait-l&agrave; Yahou&eacute;h-yir&eacute;h, coumme nou dit d'en par-ch&icirc;n: &quot;Sus l'mont du Seigneu nou l'v&egrave;rra&quot;.<p>

Et la vouaix du m'sagi du Seigneu r'v&icirc;nt acouo eune fais &agrave; &Acirc;br&eacute;han et l&icirc; dit, &quot;J'ai juth&eacute; par m&eacute;-m&ecirc;me, qu'l&eacute; Seigneu dit, viyant qu'tu'as fait chennech&icirc;n sans r'tcheindre &agrave; m&eacute; tan fis bein aim&eacute;, qu&eacute; j't&eacute; b&acirc;drai pouor l'seux ma b&eacute;n&eacute;diction, et tes d'cendants s'sont en magl'ye coumme l's &ecirc;tailes au ciel et l'sablion &agrave; la gr&egrave;ve. Tes d'cendants happ'thont la t&egrave;rre &agrave; lus enn'm&icirc;ns, et par tes d'cendants toutes les n&acirc;tions d'la T&egrave;rres s'sont b&eacute;nites, viyant qu'tu'as ob&eacute;i mes c'mandes.&quot;<p>
&nbsp;<p>
&nbsp;<p>


<center><font color="#215e21"><h3>Chapitre 22, v&egrave;rsets 15-18</h3></font></center>

Et l'ange du Seigneu h&egrave;lit &Acirc;br&eacute;han acouo eune fais des cieux et dit:<br/>
<br/>
&quot;M&eacute;, j'ai pr&icirc;ns s&egrave;rment, la pathole du Seigneu, qu&eacute; viyant qu'tu'as fait chennech&icirc;n et n'as pon r't&icirc;ns tan seul fis, j't&eacute; b&eacute;nithai et j'raccra&icirc;trai ta s'menche coumme les &ecirc;tailes &egrave;s cieux et coumme l&eacute; sablion du pliein, et ta s'menche entr&eacute;tha siez ses enn'm&icirc;ns par l'us d'la grande porte. Et toutes les n&acirc;tions d'la T&egrave;rre s'sont b&eacute;nies dans ta s'menche, pa'ce qu&eacute; tu'as &ecirc;cout&eacute; ma vouaix.&quot; <br/>
<br/>
&nbsp;<p>
&nbsp;<p>
<center><font color="#215e21"><h3>Chapitre 28, v&egrave;rsets 10-17</h3></font></center>

J&acirc;cob tchittit B&egrave;r-Ch&eacute;ba pouor aller &agrave; Haran. Et au couochant du sol&eacute; i' s'couochit pouor la niet dans un c&egrave;rtain endrait. I' pr&icirc;nt ieune des pi&egrave;rres tchi 'taient l&agrave;, la m&icirc;nt souos sa t&ecirc;te et l&agrave; i' s'endormit. Et il eut un r&ecirc;ve, et dans chu r&ecirc;ve i' vit eune mont&eacute;e d'la t&egrave;rre jusqu'au ciel, et l's anges du Bouan Dgieu y montaient et d'valaient. Et i' vit &agrave; ses c&ocirc;t&eacute;s l'Seigneu tchi l&icirc; dit: &quot;M&eacute; j'sis l'Seigneu, l'Dgieu &agrave; &Acirc;br&eacute;han, tan p&eacute;the, et l'Dgieu &agrave; Isaac. J't&eacute; donn'nai, &agrave; t&eacute; et tes d'scendants, l&eacute; t&egrave;rrain sus tchi tu dors. Tes d'scendants s'sont coumme l&eacute; ponsi d'la t&egrave;rre v'l&agrave; tchi  couvritha tout l't&egrave;rrain au Vou&ecirc;t et &agrave; l'&Ecirc;st, et au Nord et au Sud. T&eacute; et tes d'scendants s'sont eune b&eacute;n&eacute;diction &agrave; toutes les fanmil'yes d'la t&egrave;rre. V&eacute;the, j&eacute; s'sai acant&eacute; t&eacute;, et vil'lai sus t&eacute; io&ugrave; qu'tu'&icirc;thas, et t&eacute; dgid'dai d'&egrave;rtou &agrave; chu t&egrave;rrain, et j&eacute; n't'abandonn'nai pon d'en par j'ai ag'v&eacute; chein qu'j't'ai dit. Quand J&acirc;cob s&eacute; r&ecirc;vilyit, i' dit, &quot;V&eacute;the, l&eacute; Seigneu est ich&icirc;n et m&eacute; j&eacute; n'l&eacute; savais pon.&quot; Et i' fut ravi, et i' dit, &quot;Chette-ch&icirc;n est eune sainte pliaiche, ch'est en tchi ch'est la ma&icirc;son du Bou&ocirc;n Dgieu et l'us du ciel.&quot;<br/>
&nbsp;<p>
&nbsp;<p>



<center><font color="#215e21"><h3>Chapitre 30, v&egrave;rset 35</h3></font></center>

Chu jour-l&agrave; don i' pr&icirc;nt touos les bichots tchi 'taient rilyis ou couleuth&eacute;s, et toutes les biches tchi 'taient caillies ou couleuth&eacute;es ou taqu't&eacute;es d'blianc, et toutes les n&eacute;thes br&eacute;bis, et les baillit &agrave; ses fis &agrave; souongni.<br/>
<br/>
&nbsp;<p>
&nbsp;<p>

<center><font color="#215e21"><h3>Chapitre 33, v&egrave;rset 17</h3></font></center>
Et J&acirc;cob s'en fut &agrave; L'Abri o&ugrave;'est qu'i' s'griyit eune ma&icirc;son et m&acirc;tit des tentes pouor san bestchias et n&eacute; v'l&agrave; pouortchi ch't endrait-l&agrave; a nom L'Abri.<p>
&nbsp;<p>
&nbsp;<p>

<center><font color="#215e21"><h3>Chapitre 35, v&egrave;rsets 9-20</h3></font></center>

Assa coumme J&acirc;cob 'tait sus l'qu&eacute;m&icirc;n d'Paddan-aram, l'Bou&ocirc;n Dgieu r'v&icirc;nt &agrave; li et en l'b&eacute;nissant l&icirc; dit, &quot;Tan nom est J&acirc;cob, mais janmais d'aut', ma&icirc;souain tan nom s'sa Isra&euml;l.&quot; Et d'm&ecirc;me san nom 'tait Isra&euml;l.<br/>
<br/>
Et l'Bou&ocirc;n Dgieu l&icirc; dit, &quot;M&eacute; j'sis l'Bou&ocirc;n Dgieu, l'gouv&egrave;rneux d'tout: porte bein du frit et sai bouon &agrave; porter; v&eacute;the, eune n&acirc;tion, un fliotchet d'n&acirc;tions, s'sa port&eacute; d't&eacute;, et tu port&eacute;thas des rouais coumme tes mousses, et la t&egrave;rre qu&eacute; j'baillis &agrave; &Acirc;br&eacute;han et Isaac, j'l'&egrave;rb&acirc;drai &agrave; t&eacute;; et &agrave; tes d'scendants aupr&egrave;s t&eacute; j'&egrave;rb&acirc;drai la t&egrave;rre.&quot;<br/>
<br/>
&Eacute;pis l'Bou&ocirc;n Dgieu ramontit d'ilo o&ugrave;'est qu'i' 'tait et d&eacute; io&ugrave; qu'i' li'avait p&acirc;l&eacute;. Et J&acirc;cob m&acirc;tit eune longue pi&egrave;rre sus la pi&egrave;che o&ugrave;'est il avait p&acirc;l&eacute; auve l&eacute; Bou&ocirc;n Dgieu et y v&egrave;rsit du v&icirc;n et d'l'hielle. Et i' nommit la pi&egrave;che o&ugrave;'est qu'l&eacute; Bou&ocirc;n Dgieu li'avait p&acirc;l&eacute; Beth-el, la Ma&icirc;son du Bou&ocirc;n Dgieu.<br/>
<br/>
I' tchitt&icirc;drent don Beth-el, et coumme i' 'taient acouo un bou&ocirc;n but d'Ephrath, R&acirc;ch&eacute; c'menchit &agrave; travilyi et les peines v&icirc;ntent duthes. Et coumme oulle avait grand ma, l'accouocheuse dit, &quot;N'ai pon d'peux, achteu tu'&eacute;thas acouo un fis.&quot;<br/>
<br/>
Au moment du drein soupi, car oulle en mouothit, ou baillit au mousse l&eacute; nom B&eacute;noni (fis d'ma tristesse), mais san p&eacute;the l&icirc; baillit l'nom Bajom&icirc;n (fis d'ma main d&ecirc;tre). Et ainch&icirc;n R&acirc;ch&eacute; p&acirc;ssit l'pas et fut ent&egrave;rr&eacute;e sus l'qu&eacute;m&icirc;n &agrave; Ephrath (tch'est B&eacute;thl&eacute;hem). Et J&acirc;cob m&acirc;tit eune pi&egrave;rre sus sa tombe, tch'a acouo nom la Pi&egrave;rre d'la Tombe d&eacute; R&acirc;ch&eacute;.<br/>
<br/>


&nbsp;<p>
&nbsp;<p>
<center><font color="#215e21"><h3>Chapitre 40, v&egrave;rset 1 - Chapitre 41, v&egrave;rset 15</h3></font></center>
<img src="verrinnessdannie.jpg" width="358" height="800" alt="" title="" border="0" align="right" />
Et aupr&egrave;s chenna l'chef boutilyi et l'chef boulandgi du Pharaon offens&icirc;drent l&eacute; Pharaon, et l'Pharaon fut m&acirc;rri auve ses deux s&egrave;rveurs, l'chef boutilyi et l'chef boulandgi, et i' les blioutchit en prison souos la garde du cap'taine d'l'arm&eacute;e, dans la m&ecirc;me prison o&ugrave;'est qu'Joseph 'tait blioutchi. Et l'cap'taine les donnit dans la garde d&eacute; Joseph, tchi les souongnit, et i' restaient blioutchis pouor eune pause. Et il' e&ucirc;drent, les deux dg'ieux, un r&ecirc;ve la m&ecirc;me niet - l'chef boutilyi et l'chef boulandgi, en prison les deux dg'ieux, il' e&ucirc;drent des r&ecirc;ves bein partitchuli&egrave;rs. Et quand Joseph v&icirc;nt &agrave; ieux l'mat&icirc;n i' vit qu'il' avaient eune triste minne, et i' dit &egrave;s s&egrave;rveurs du Pharaon tchi 'taient d'compangnie auve li en prison, &quot;Pouortchi qu'ous &ecirc;tes tristes?&quot; &Eacute;pis i' l&icirc; d&icirc;drent, &quot;J'avons ieu des r&ecirc;ves, et nus n'peut nos l's explyitchi.&quot; Et Joseph dit, &quot;La s&icirc;ngnific&acirc;tion des r&ecirc;ves veint du Bou&ocirc;n Dgieu, n'est-che pon? Tch'est qu'i' 'taient vos r&ecirc;ves?&quot; L&eacute; chef boutilyi racontit san r&ecirc;ve &agrave; Joseph, &quot;Dans man r&ecirc;ve j'vis eune v&icirc;ngne l'avant &agrave; m&eacute;, et sus la v&icirc;ngne y'avait trais branques, et i' sembliait qu'ou flieuthissait et il en v'nait du v&egrave;rjus &agrave; tchilyi. Et la t&acirc;sse au Pharaon 'tait dans ma main et j'pr&icirc;ns du v&egrave;rjus et j'en &ecirc;crasis dans la t&acirc;sse au Pharaon, et baillis la t&acirc;sse dans la main au Pharaon.&quot; Joseph dit, &quot;N&eacute; v'ch&icirc;n l'explyic&acirc;tion d'vot' r&ecirc;ve: les trais branques sont trais jours. Aupr&egrave;s trais jours, l'Pharaon s'en va t'honother et t'&egrave;rmett' &agrave; ta pliaiche, et tu l&icirc; b&acirc;l'las sa t&acirc;sse coumme d&eacute;vant, quant tu 'tais san boutilyi. Mais n'm'oublyie pon quand tout va sus l'mus pouor t&eacute;, a&icirc;gue-m&eacute; et di du bein pouor m&eacute; aupr&egrave;s du Pharaon et fai-m&eacute; tchitter chutte prison, car nou m'enl'vit du pays &egrave;s H&eacute;breux d'forche, et j'n'ai rein fait pouor &ecirc;t' blioutchi.&quot; Assa quand l'chef boulandgi compr&icirc;nt qu'l&eacute; preunmi&eacute; r&ecirc;ve s'adonnit aver eune bouonne explyic&acirc;tion, i' dit &agrave; Joseph, &quot;J'eus un r&ecirc;ve, m&eacute;, et dans man r&ecirc;ve y'avait trais pann'l&eacute;es d'blianc pain sus ma t&ecirc;te, et dans l'pangni d'&agrave; haut y'avait tout pliein d'fricots pouor l&eacute; Pharaon, et l'oua&icirc;th'l&icirc;n les prannaient d&eacute; d'dans les pangni&egrave;rs sus ma t&ecirc;te.&quot; Et Joseph dit, &quot;N&eacute; v'ch&icirc;n l'explyic&acirc;tion d'tan r&ecirc;ve: les trais pann'l&eacute;es sont trais journ&eacute;es. Aupr&egrave;s trais jours l'Pharaon s'en va t'd&ecirc;haler d'la prison et t'pendre sus eune ha&ucirc;l&icirc;ngue et ta chai s'sa du mangi pouor l'oua&icirc;th'l&icirc;n.&quot; Et l'tra&icirc;si&egrave;me jour 'tait l'anniv&egrave;rsaithe au Pharaon, et il offrit un fricot &agrave; touos ses s&egrave;rveurs, et il honothit l'chef boutilyi et l'chef boulandgi et d'aut's. Et i' r'baillit au chef boutilyi sa djobbe, et li i' s&eacute;rvit au Pharaon sa t&acirc;sse. Mais l'chef boulandgi fut pendu, coumme Joseph l'avait dit. Mais l'boutilyi n'ram&eacute;mouaithait pon d'Joseph et n'y pensit d'aut'.<p>
Aupr&egrave;s deux ans, l'Pharaon eut un r&ecirc;ve, et dans san r&ecirc;ve i' 'tait au bord du Nil, et i' lus en d&ecirc;hal&icirc;drent du Nil sept vaques, des belles et des gr&acirc;sses, et i' mangeaient l'h&egrave;rbe d'la rivi&eacute;the. Et souotre ieux i' lus en d&ecirc;hal&icirc;drent du Nil acouo sept vaques, des ha&icirc;ngres et des maigraches, et i' 'taient du bord d's aut' vaques. Et les sept maigres vaques fricot&icirc;drent sus les sept gr&acirc;sses vaques. &Eacute;pis l'Pharaon s'r&ecirc;vilyit. Mais i' s'rendormit et r'eut un r&ecirc;ve, dans tchi i' vit sept &ecirc;pis d'graine, des bou&ocirc;ns et des meux, touos su eune tigue. Et souotre ieux i' v&icirc;ndrent acouo sept &ecirc;pis, des ragot&eacute;s et des s'tchis par l'vent d'l'&Ecirc;st. Et les sept &ecirc;pis ragot&eacute;s fricot&icirc;drent sus les bouons &ecirc;pis. Et quand l'Pharaon s'r&ecirc;vilyit i' r&ecirc;al&icirc;sit qu'ch'fut un r&ecirc;ve. Et l'mat&icirc;n i' 'tait g&ecirc;n&eacute;, et il envyit qu'si touos les sages d'&Ecirc;gypte et touos les pr&ecirc;tres, et lus racontit san r&ecirc;ve, mais p&egrave;rsonne n'put l'&icirc;'explyitchi.<p>
&Eacute;pis l'chef boutilyi du au Pharaon, &quot;J'ram&eacute;mouaithe achteu chein qu'j'ai mantchi. L&eacute; Pharaon avait 't&eacute; m&acirc;rri contre ses s&egrave;rvants, et m'blioutchit en prison siez l'captaine d'l'arm&eacute;e, d'compangnie auve l'chef boulandgi. Et j'r&ecirc;v&icirc;nmes la m&ecirc;me niet, les deux d'nous, et les r&ecirc;ves s&icirc;ngnifiaient. Et y'avait auve nous un jann&eacute; H&eacute;breux, l's&egrave;rvant du cap'taine, et quand j'l&icirc; racont&icirc;nmes nos r&ecirc;ves, i' nos l's explyitchit. Et i' s'adonnit coumme i' l'avait pr&eacute;dit: m&eacute;, j'fus r'm&icirc;ns &agrave; ma pliaiche, et l'chef boulandgi fut pendu. &Eacute;pis l'Pharaon envyit qu'si Joseph, et nou l'sortit d'la prison et quand nou l&icirc;'avait cop&eacute; les g'veux et rabilyi, i' v&icirc;nt l'avant au Pharaon.<p>
Et l'Pharaon dit &agrave; Joseph, &quot;J'ai ieu un r&ecirc;ve, et p&egrave;rsonne n'peut m'l'explyitchi. Achteu j'ai ou&iuml; p&acirc;ler qu'tu pou&ocirc;rras explyitchi un r&ecirc;ve quand ch'est racont&eacute;.&quot;<p>


<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="genese1.html">Gen&ecirc;se, Chapitre 1, v&egrave;rset i &agrave; Chapitre 2, v&egrave;rset iii</a><p>
<li><a href="genese3.html">Gen&ecirc;se: Chapitre 3 Vers&ecirc;ts 8 &agrave; 15</a><p>
<li><a href="genese7.html">G&eacute;n&ecirc;se, Chapitre 7</a><p>
<li><a href="genese27.html">G&eacute;n&ecirc;se, Chapitre 27, v&egrave;rsets 3-33</a><p>
<li><a href="genese29.html">Gen&ecirc;se: 29, v&egrave;rsets xviii-xxx</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
