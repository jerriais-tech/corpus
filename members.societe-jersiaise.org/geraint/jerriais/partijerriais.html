<HTML>

<!-- Mirrored from members.societe-jersiaise.org/geraint/jerriais/partijerriais.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
<HEAD>
<TITLE>Un Parti J&egrave;rriais?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Un Parti J&egrave;rriais?</h2></font></center><p>
<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>
'Mais iou dj&acirc;bly&eacute; qu'tas t&eacute; ches dreinnes s&eacute;maines?', j'd'mandis l'aut' s&eacute; au Ph 'lip Desclios quand j&eacute; l'rencountri &agrave; l'assembly&eacute;e d'p&acirc;raisse. Car commue j'vos l'ai dit, y'a eunne pose qu&eacute; j&eacute; n'l'avais veu. 'J'pensais qu&eacute; p't&ecirc;t' t'allais t'mett' sus les rangs pour S&eacute;nateu, et qu'tu 'tais par les c'm&icirc;ns &agrave; tcheunter des vouaix'.<br>
<br>
'Ouest qu&eacute; j'tais?', s'rit l'Ph'lip, pas trop d'bounne humeur, 'j'tais dans mon sohyi &agrave; m&acirc;ter mes patates. Le p&egrave;rrot qu'j'avais embauchi's s'en fut en ville eunne s&eacute;th&eacute;e et i's'qu&eacute;tillyi avec eun Irlandais dans la Rue des Sabliouns. Il fut m&icirc;ns au cliou pour trais mais, tchi fait qu'j'ai ieu &agrave; m&acirc;ter mes patates m&eacute;-m&ecirc;me'.<br>
<br>
'Mais j'lis dis, 'tu d&eacute;vrais &ecirc;tre countent. Pense &egrave;s sous qu' t'as sauv&eacute;. Si t'avais dounn&eacute; tes patates &agrave; m&acirc;ter v'l&agrave; tchi t'&eacute;rait cou&acirc;t&eacute; pus d'vingt louis les chent bou&ecirc;tes, tandis qu'v'l&agrave; tchi n't'a cou&acirc;t&eacute; rein, et pense &eacute;tout au plaisi qu'ous avez ieu, t&eacute; et ta buonnefemme, &agrave; loundgeur d&eacute; s&eacute;th&eacute;e l&agrave;-haut dans l'sohyi. V'l&agrave; tchi vaut autr&eacute;ment mus qu&eacute; d'&ecirc;tre assis dans l'parleux, ciut&eacute;s d'vaut la t&eacute;l&eacute;visioun, &agrave; r'garder du niol&icirc;n coumme Bergerac'.<br>
<br>
'Heu'! s'rit l'Ph'lip, 'siez nous j'n'&eacute;rgardouns pas d'itelle saloprie. Mais quand tu verras ma bounnefemme au sohyi &agrave; m&acirc;ter des patates tu pouarras vraiment dithe que t'as veu eun miraclye! M&ecirc;me quand ou' t&eacute; garse n'y'avait autcheun moyen d'la faithe mounter au sohyi. Ou disait qu'ou d'v'nait toute &ecirc;tourdie s'ou mettait l'pid sus eunne &ecirc;tchelle. Mais, l&eacute;-v'l&agrave;, les femmes sount d'm&ecirc;me. Et acquo il nos disent qu&eacute; j'd&eacute;vraimes en aver acquo pus dans l's Etats! S'il d'veinnent trop &ecirc;tourdies pour mounter au sohyi coumment dgi&acirc;blye qu'il s'en vount garder la t&ecirc;te parmi touas ches gailliards dans l's Etats? Mais, p&acirc;lant d's Etats, dis-m&eacute; as tu veu dans la g&acirc;zette qu&eacute; s'en va y'aver du r&ecirc;villioun les pr&eacute;chainnes &ecirc;lectiouns?<br>
<br>
Il parait qu'i's'en vount former des partis, les euns payis par le tourisme, d'autres par les fripouns - ah, j'veur dire par les grands financiers - et d'autres acquo par j&eacute; n'sais pas tchi, mais chein qu'j&eacute; m'd'mande chest si j'allouns aver &eacute;tout eun parti j&egrave;rriais'.<br>
<br>
'Mon Ph'lip', j'lis dis, 'tu t'emportes. Tu traites les grands financiers d&eacute; fripouns. Y'en a bein seux qui l'sount mais, m&eacute;, j'dirais pust&ocirc;t qu'les grands financiers ch'est des messieu's qui n'pensent pas trop au Buoan Djeu quand il sount &agrave; faithe lus coups. Mais tu p&acirc;lais d'un parti j&egrave;rriais dans l's' Etats. En &ecirc;ffet, j'en avouns grand b&eacute;soin. Mais, tu vai, eun parti j&egrave;rriais peut aver coumme membres des gens qui n'sount pas J&egrave;rriais. Chein qui counte ch'n'est pas ouesqu'i' sount n&eacute;s mais tch'est qu'est lus attitude envers l&eacute; vrai J&egrave;rri. Par exemplye, y'a bein des membres d'la Soci&eacute;t&eacute; J&egrave;rrsiaise qui n'sount ieux-m&ecirc;mes pas J&egrave;rriais mais qui travaillent pus pour l&eacute; bein&ecirc;tre d&eacute; J&egrave;rri qu&eacute; n&eacute; l'fount bein des J&egrave;rriais. Et il n'est pas difficile d' les d&eacute;m&ecirc;ler: nou' d&egrave;couvr&eacute; bein vite les siens qui vivent ichein parc'qu'il'aiment J&egrave;rri et veullent l&eacute; pr&eacute;server, et l'autres qui n'sount ichein qu&eacute; pour remplyi lus pouchettes ou pour s'&ecirc;capper des taxes angliaiches. Les siens qui sount d' not c&ocirc;t&eacute; j'd&eacute;vouns lus faithe la beinv'nue et &ecirc;tre erm&eacute;rciants d'lus aide. Y'en a m&ecirc;me tchiques euns qu'aiment tant le vrai J&egrave;rri qui t&acirc;chent d'apprendre l&eacute; j&egrave;rriais. Ches gens-l&agrave;, qui s'saient angliais, &eacute;cossais ou m&ecirc;me chinouais, Il sount nos am&icirc;ns et j'avouns b&eacute;soin d'ieux. Car v&eacute;-tu...'<br>
<br>
Mais L'Ph'lip m'interroumpit: 'Tchi qui t'a prins, t&eacute;, &agrave; ces s&eacute;? A t'oui' p&acirc;ler nou dirait qu't'est en chaise. Si les viers t'avaient entendu s&eacute;rmounner d'm&ecirc;me il'&eacute;raient dit: 'I' p&acirc;le bein, ch'ti-l&agrave;, il sah faller li mett' la rouoge robe.'<br>
&nbsp;<p>

<i><a href="delamare.html">Le Vi&egrave;r Trin'tais</a></i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="connetable.html">La Meunicipalit&eacute; en J&egrave;rri</a><p>
<li><a href="etats.html">Les &Ecirc;tats d' J&egrave;rri</a><p>
<li><a href="nosetats.html">Nos &Ecirc;tats au jour d'agniet</a><p>
<li><a href="partipolitique.html">D'accord d&eacute; parti</a><p>
<li><a href="verts.html">Les Verts</a><p>
<li><a href="counnetablyes.html">Les Counn&ecirc;tablyes</a><p>
<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="pmconnetablyes.html">Ph'lip p&acirc;sle des Conn&ecirc;tablyes</a><p>
<li><a href="gdfelect.html">Eune bouanne &ecirc;lection!</a><p>
<li><A HREF="gdfavis.html">&Ecirc;tes-ous d&eacute; m'n avis?</A><P>
<li><a href="assembliee/cour.html">Visite &agrave; la Cour Rouoyale</a><p>
<li><a href="saisedhive.html">Une Sais&egrave; d'Hiv&eacute;</a><p>
<li><a href="rouoges.html">Les Rouoges et les Blus</a><p>

<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="bouanhommepethe.html">Nouotre bouanhomme de P&egrave;the</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/partijerriais.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
</HTML>
