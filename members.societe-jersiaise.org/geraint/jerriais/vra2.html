<HTML>

<!-- Mirrored from members.societe-jersiaise.org/geraint/jerriais/vra2.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Qui n'ouait qu'une clioche n'ouait qu'un son!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Qui n'ouait qu'une clioche n'ouait qu'un son!</h2></font></center><p>

<div align="center"><i>(Pour comprendre chute critique ichin, faut d'abord li&egrave;the</i><br/>
<i><a href="vra.html">Le Vra d'la Rocco</a>, par <a href="ejluce.html">Elie</a>, &agrave; la page 265.)</i><br/></div>
<br/>
Mes chi&egrave;rs lecteurs (comme i disent dans tuos les bouans livres) ELIE a t&eacute; b&ecirc;te assez de m'laissi vais chein qu'il avait &ecirc;crit pour l'Almonas, sus not' bordais d'p&ecirc;que &agrave; la Rocco. Ou n'verrais pon dans chen qu'il a &eacute;crit tout chen qu'j'v&icirc;mes, tout chen qu&eacute; j'd&icirc;mes, tout chen qu&eacute; j'f&icirc;mes, et tout chen que j'pens&icirc;mes, et ma fingre! Je n'pourrais pas vos l'feithe &agrave; saver en'tou, mais j'men vais &ecirc;prouver &agrave; l'digot&eacute; un mio, l'ELIE, et &agrave; critiqui sus chein qu'il a &ecirc;crit.<br/>
<br/>
ELIE est un gas pas si haut comme m&eacute;, j'veur dithe qu&eacute; j'sis pus haut qu'li. Il est affi&eacute;gi car i'n'a qu'une ouothelle d'un bord, i' mange bein et peut b&eacute;the accou&eacute; mus, et pis s'ou voulais l'y donner des cigares ou des cigarettes (de bouannes d'ghia) i' peut les fumer toutes, - mais tuos les fumeurs sont d'm&ecirc;me &#8230;<br/>
<br/>
J'esp&egrave;the qu'apr&egrave;s chute description ichin, qu'ou pouorrais l'erconnaitre s'ou l'rencontrais.<br/>
<br/>
Je n'voudrais pon &ecirc;tre comme ELIE et bein mains comme chu fichu Am&eacute;thitchain qui vins avec li. J'ai mes raisons pour. <br/>
<br/>
I' vindrent une heuthe d'vant l'solet l'vant et m&eacute;, qu'arrivi deus trais heuthes apr&egrave;s qu&eacute; l'solet 'tait couochi, j'tais accou&eacute; v'nu d'vant yieux.<br/>
<br/>
D&egrave;s qu'la van fut pr&ecirc;te et le ch'va li&eacute; ELIE et l'Am&eacute;thitchain s'assi&eacute;vidrent en d'vant m&eacute;, sans dithe mot; j'm'assievi en dri&eacute;the sus les boi&ecirc;tes et un tas d'&acirc;tivelles qu&eacute; j'avions avec nous.<br/>
<br/>
J'avais mes raisons pour : J'tais bein pi&eacute;chi pour vais si j'perdr&eacute;thions des passagiers ou auqune autre bastringue mais comme i' se t'naient bouon je n'perd&icirc;mes rein.<br/>
<br/>
I' faut dithe la v&eacute;rthit&eacute;, ELIE fut bein tranquille, mais pas le fichu Am&eacute;thitchain. I n'y'avait pas treis minutes qu&eacute; j'tions en route qui qu'menchi entuorre m&eacute;, et il 'tait pr&ecirc;t &agrave; gagi sen bottom Dollar qu&eacute; j'tais &agrave; empauter les <i>sponge cakes</i> et tout l'fromage pour me rigaler tout seu. Je n'm'en vais pas vos em'ner par siez Mess Slous, d'la Pulente, comme ELIE l'a fait, - car en v&eacute;thit&eacute; j'n'ai pas l'sou sus m&eacute; &#8230;<br/>
<br/>
Et bein, nos v'la sus l'rotchi.  J'qu'menchi &agrave; grais la vaule &agrave; ELIE, et pis l'autre Ph'lip griyit la sienne &agrave; l'Am&eacute;thitchain. J'dis l'Am&eacute;thitchain car i' n'vaut pon la peine d'&ecirc;tre appel&eacute; Ph'lip, le <i>Yankee.</i><br/>
<br/>
Quand ELIE eut sa vaule graie, j'pensais qui savait s'prendre &agrave; p&ecirc;tchi; mais nouf&eacute; car i' prins le plom' &agrave; sa main pour le piqui &agrave; ieau. J'pensi, Y s'en va y'aver du <i>fun </i>b&eacute;t&ocirc;t. Au but de deux minutes ELIE l&egrave;ve sa vaule et m'dit : J'sis d&eacute;b&eacute;t&eacute;.<br/>
<br/>
Fiche achocre, j'lis dis, tu'entends qu'l'<i>ain </i>est d&eacute;b&eacute;t&eacute;. Ch'n'tait pas sus l'bu d'tan nez qu&eacute; j'ai mins la bette; si n'ya pas d'bette sus l'ain, er-met y'en. I' y'en mins, et quand i' vins pour r'fianchi sa ligne &agrave; ieau, y'un d's'ains l'y houque l'ouethelle, la seule qu'il avait d'chu bord l&agrave;, i' s'mins &agrave; faithe des braits: - Oh! Oh! j'sis houqui. Tu l'as? j'lis dis, halle du  Ch'est m&eacute; qui sis houqui, i' m'dis. J'en bouffions d'rithe de l'vais cherchi &agrave; s'er'deshouqui. Il en eut pour au mains vingt minutes d'vant &ecirc;tre lib&eacute;th&eacute;.<br/>
<br/>
L'affaithe fut d'm&ecirc;me tout l'temps, une fais ch'tait par les pis qu'i' tait prins, une autre fais ch'tait par la t&ecirc;te; j'ne 'voudrais quasi pon vos l'dithe, mais une fais il 'tait prins par le fond d'ses brais, et j'vos promets qu'chutte fais la i fut piqui au gras. I' houquait tout, jusqu'&agrave; la pouque &agrave; vers, - mais jamais d'paisson!<br/>
<br/>
L'Am&eacute;thitchain fumait tout l'temps, il avait yeu la chance d'porter l'pagni dans qui qu'les cigares &eacute;taient! Je n'veur pon dithe qu'il en prins, mais si j'avais port&eacute; l'pagni, m&eacute;, ils &eacute;thait juth&eacute; <i>Black and Blue</i>, qu&eacute; j'en avais gaff&eacute;. Il 't'ait pus habille avec ses cigares qu'avec sa vaule, car il tait &eacute;tou tr&eacute;jours mebronchi, comme un jeune poulaine &agrave; la terr&eacute;e, - n'ou pouvait bein vais qu'il est l'fr&egrave;the &agrave; ELIE!<br/>
<br/>
Une fais il avait sa ligne et ses ains m&eacute;lin-m&ecirc;lot avec ses lach&egrave;ts d'bottes. Une autre bord&eacute;e, quand il avait la ligne tourtillie l'tout' du co, j'pensi : N&eacute; v'lo Uncle Sam qui s'en va s'&eacute;trang'yi! Dans d'autres temps, le plom' l'i pendait avau l'dos comme un locket pend sus l'estoma d'une jeune hardelle.<br/>
<br/>
Enfin tout s'erpathait tr&eacute;jous.<br/>
<br/>
Achteu', i' faut critiqui sus chein qu'ELIE a &eacute;cri.<br/>
<br/>
Cri-yous qu'il 'tait bein dans sa t&ecirc;te, quand i' pensait prendre du mulet avec du ver et d'la crabbe? I' pr&eacute;tend avait veu l'rotchi ch&acirc;tchi! Etaiche le vra, ou bein l'Am&eacute;thitchain, par sa heurl&eacute;thie, qui l'faisait ch&acirc;tchi? 'Taiche pon pust&ocirc;t ELIE qui ch&acirc;tchait, et pas l'rotchi?<br/>
<br/>
<i>Wait a bit.</i> J'en sis pon fini, d'les &eacute;pinoqui. ELIE pr&eacute;tend qu'i' vit le vra l'ergarder coin sus carre, avec un yi &agrave; mainqui ouvert. (Ichin i' faut qu'j'ergarde &agrave; m&eacute; car ELIE m'er-pous'sait bein d'vant la Cour pour misrepr&eacute;sentation ou libel, ou pour aucune autre de ches p'tites causes qui font vivre les gros Avocats). Ch'tait apr&egrave;s qu'il avait 't&eacute; payer une visite au turpaulin, qui' crut vaie chonna, et j'm'aperchevais bein m&eacute;-m&ecirc;me qu'il avait d'la peine &agrave; vais.<br/>
<br/>
Mais pour en r'veni &agrave; nos moutons, ch'tait-i' pon une bouonne chose qu&eacute; chu vra l&agrave; r'&ecirc;copisse l'ain, car qu'est qu&eacute; n'outhe en &eacute;thai fait, d'un't&eacute; vra?<br/>
<br/>
Quand l'Am&eacute;thitchain l'vit s'&ecirc;capper, i' m'dis : Ch'est tant mus car ch'est bein seux qu&eacute; ch'tait le Pelorus Jack et tn t'en vas &ecirc;tre pendu pour y'avait fait peux.<br/>
<br/>
(Pour les siens qui n'savent pon ches choses l&agrave; : le Pelorus Jack est un gros paisson d'Am&eacute;thique qui sert de pilote dans une dangetheuse chanolle et qu'il est d'fendu de tuer).<br/>
<br/>
I' n'y'a pas fort &agrave; les battre, les siens de l'Am&eacute;thique  en men'ties.<br/>
<br/>
Enfin ervenons es faits : Quand j'f&ucirc;mes finis d'braithe, ELIE s'trouvait f&acirc;illi, et savous bein comment qu&eacute; l'Am&eacute;thitchain voulait l'transporter &agrave; terre? L'amather au but d'sa ligne et l'souinqui jusqu'au <i>slip!</i> I' pouvait y'av&eacute;r chent verges &agrave; cross&eacute;!<br/>
<br/>
Bah, s'fit-i' <i>At Home!</i> ya du monde qui vont bein pus yien san ligne entout. <br/>
<br/>
Tu n'n'as pas mal t&eacute; d'ligne, j'lis dis. Il tait comme dans un tramas, mes bouannes gens! les pis embronquis sus tuos les sens, aupr&egrave;s d'v'nin d'graie sa manivelle.<br/>
<br/>
S'fit la pus ancient de tuos nous : Faut porter ELIE sus l'tarpaulin et s'mettre deux du but d'la t&ecirc;te et y'un es pis et che fut d'm&ecirc;me qu&eacute; j'l&eacute; portimes au batt&eacute;.<br/>
<br/>
En l'portant j'lis disais : Pourre ELIE, t'avais 't&eacute; trop souvent au turpaulin et acheteu ch'est li qui veint &agrave; t&eacute;.<br/>
<br/>
Une fais dans l'batt&eacute; i' r'pathaissait d'charme et i' chantait: <i>Oh take me to my home again</i> et y faisant <i>fitter </i>le chorus de <i>We won't go home till morning.</i><br/>
<br/>
Ou r'merqu&eacute;thez, dans l'r&eacute;cit d'ELIE, qui finis en nos laissant touos les trais &agrave; braithe : ou viyiz bein qu'in n'se rappelle de rein d'chein qui s'passi apr&egrave;s, mais j'nos en rapell'lons tr&eacute;jous, d'chutte bord&eacute;e d'p&ecirc;que l&agrave;, nous qu'&eacute;tions all right car nos pus gros vras prindrent le m&ecirc;me qu&eacute;min qu'ELIE et l'Am&eacute;thitchain.<br/>
<br/>
<i>Ph'lip</i>.<br/>
<br/>
>Vaithe, mais ch'tait <a href="bisson.html">Mess Bisson</a> qu'amendi du pus gros d'touos &agrave; titre d'pr&eacute;sent - et j'vouos asseuthe qu'il en litchi bein des babbines!<br/>
<br/>
<i>L'Autre P&ecirc;tcheux</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vra.html">Le Vra d'La Rocco</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="fishing.html">A Disastrous Fishing Expedition</a><p>
<li><a href="pmfish.html">Merrienne and the big fish</a><p>
<li><a href="gdfpeque.html">La P&ecirc;que</a><p>
<li><a href="cahouain_peque1910.html">La p&ecirc;que</a><p>
<li><A HREF="pliein.html">Aupr&egrave;s du Pliein</A><p>
<li><a href="fein.html">La Fein Couronne l'Oeuvre</a><p>
<li><a href="vertemuothue.html">D'la Verte Muothue</a><p>
<li><a href="peque.html">La Loi sus la P&ecirc;que</a><p>
<li><a href="peque2.html">Sus la P&ecirc;que</a><p>
<li><a href="trappe.html">La trappe</a><p>
<li><a href="quoue.html">Par la Quoue, Maf&eacute;</a><p>
<li><a href="carriere.html">Aventure Carri&egrave;retique</a><p>
<li><a href="painfishing2.html">Why the Fishing Picnic Fell Through</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vra2.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>

