<HTML>

<!-- Mirrored from members.societe-jersiaise.org/geraint/jerriais/gdfmaladie.html by HTTrack Website Copier/3.x [XR&CO'2014], Tue, 15 Jul 2025 14:00:14 GMT -->
<HEAD>
<TITLE>Un tas d'maladie!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un tas d'maladie!</h2></font></center><p>

<font size="-1"><i>San Antonio, Texas,</i><br/>
<i>U.S.A.</i><br/>
<i>L&eacute; 26 d'f&eacute;vri, 1972</i><br/></font>
<br/>
Moussieu l'R&eacute;dacteu,<br/>
<br/>
Ou-s'avez veu, sans doute, l&eacute; r'cit dans les g&acirc;zettes des escarmouches entre la police ich&icirc;n en <a href="etatsunnis.html">Am&eacute;thique</a> et l's &ecirc;tudiants dans nouos univ&egrave;rsit&eacute;s, et les bandes d&eacute; jannes gens tchi r'f&ucirc;sent d&eacute; travailli et d'vivre comme d'aut' monde et tchi s'habillent dr&ocirc;lement et joingnent les proc&ecirc;ssions des d&eacute;monstrateurs tchi sont contre tout. J&eacute; l's appellons des &quot;hippies&quot;. Iun d'lus favoris noms pour un agent d'police est &quot;qu&eacute;tot&quot;, et lus dg&egrave;rre est contre l' &quot;&Ecirc;tablyissement&quot;, voulant dithe l&eacute; gouvern&eacute;ment comme il est constitu&eacute;, et la mode d&eacute; vie des pathents tch'ont travailli d&ucirc; pour lus donner eune &ecirc;ducation tout long du c'm&icirc;n d'l'&ecirc;cole &ecirc;l&eacute;mentaithe jusqu'&agrave; l'univ&egrave;rsit&eacute;. Et i' pr&eacute;tendent qu&eacute; l'Am&eacute;thque est malade.<br/>
<br/>
L'aut' jour j'li&eacute;sais eune articl'ye au sujet dans ieune d&eacute; nos g&acirc;zettes. L'auteur c'menchit par dithe tch'il 'tait malade &eacute;tout. Malade d&eacute; ou&iuml; la police appel&eacute;e des qu&eacute;tots quandi qu'les malfaiteurs tchi les tuent a coups d'pistolet sont admith&eacute;rs par les bandes comme &eacute;tant des h&eacute;ros. Malade d&eacute; ou&iuml; dithe qu&eacute; l's agents d'police sont des fos tchi n'd&eacute;v'thaient pon  aver l'drouait d'porter l'pistolet, mais qu'les cr&icirc;nminnels tch'en font s&egrave;rvi pour voler et bliesser les gens, et les tuer, d&eacute;v'thaient &ecirc;t' trait&eacute;s comme ayant l'ch&egrave;rv&eacute; et l'esprit malade et &ecirc;t' r&ecirc;tablyis par les docteurs pour &egrave;rcirtchuler parmi l'monde.<br/>
<br/>
J'sis malade, i' disait, d&eacute; bastaudes, proc&ecirc;ssions, d&eacute;monstrations contre tout, des gens tchi d&eacute;v'thaient saver mus et tchi joingnent les minnorit&eacute;s tchi vont par les c'm&icirc;ns faithe tout chu train-l&agrave;. Et j'sis malade d'&ecirc;couter l's &icirc;ntellectuels tchi s'pr&ecirc;tent &agrave; tout chu niol&icirc;n-l&agrave; et tchi souotcheinnent la r&eacute;volte des &ecirc;tudiants.<br/>
<br/>
Et j'sis malade des d&eacute;cisions d'la Cour Supr&ecirc;me tchi font l'travas d'la police difficile en donnant toutes sortes d'privil&egrave;ges &egrave;s malfaiteurs quand i' sont arr&ecirc;t&eacute;s dans l'd&eacute;lit. J'sis malade d&eacute; vaie qu'la pornographie est p&egrave;rm&icirc;nse d'&ecirc;t' en veue dans toutes les boutiques tchi vendent des livres, et j'sis malade d&eacute; vaie l'embli&egrave;me qu&eacute; j'nouos fions dans l'Bouan Dgieu sus touos nouos sou, mais qu&eacute; j&eacute; n'pouvons pon la&icirc;ssi nouos mousses dithe des pri&eacute;thes dans l's &ecirc;coles.<br/>
<br/>
J'sis malade d&eacute; ou&iuml; dithe tch'i' n'y a pon d'Bouan Dgieu, et qu'la <a href="erligion.html">r&eacute;ligion</a> est pour les vi&egrave;rs. Et j'sis malade d&eacute; vaie les jannes &ecirc;b&eacute;d&eacute;s par les <a href="drogvoc.html">drogues</a> et qu&eacute; quand m&egrave;me, un tas d'gens, m&egrave;me des gens d&eacute; louai, veulent l&eacute;galiser la feunm'thie d'cannabis. Et j'sis malade d&eacute; vaie tant d'jannes hommes lus en aller vivre dans d'aut' pays viyant tch'il' ont peux d'&ecirc;t' soudards. J'sis malade d&eacute; vaie l'publyi &agrave; la dupe &agrave; cause des travailleurs en gr&egrave;ve quand i' pouorraient arriver au m&egrave;me r&ecirc;sultat arbitralement.<br/>
<br/>
Et j'sis malade d&eacute; vaie les femmes en braies et l's hommes auve des longs g'veux, car i' faut des longues-veues pour &egrave;rconna&icirc;tre l's uns d'auve les autres.<br/>
<br/>
J'sis malade d&eacute; vaie les malpropres, les badlagoules, l's ivrouangnes et les pi&egrave;rcheurs. Et j'sis malade d&eacute; ou&iuml; qu'l'Am&eacute;thique est malade quand oulle est la n&acirc;tion la pus forte au monde et qu'ou s'est lyi-m&egrave;me m&icirc;nse &agrave; court d&eacute; sou pour &egrave;rmett' ses ennem&icirc;ns sus pid, et a&icirc;dgi les jannes n&acirc;tions &agrave; s'mett' sus les leurs. Ch'est seux qu'la ma&icirc;ntchi du monde sus la t&egrave;rre es'saient contents d'pouver y d'meuther.<br/>
<br/>
V&eacute;the, j'sis malade, mais j'peux m'&egrave;rfaithe et j'peux a&icirc;dgi &agrave; man pays &agrave; s'&egrave;rfaithe &eacute;tout. Ou n'm&eacute; trouvethez pon &agrave; pitchi des pi&egrave;rres et des boutelles sus la police, ni des bombes dans les boutiques et les ma&icirc;sons, et ou n'm&eacute; v&egrave;rrez pon &agrave; porter des pliacards d&ecirc;non&ccedil;ant chenn'ch&icirc;n et chenn'na, ni dans des proc&ecirc;ssions et d&eacute;monstrations dans les rues, ni &agrave; faithe des discours contre l'&Ecirc;tablyissement &agrave; eune foule d&eacute; gens dans l'mitan d'l'arl&eacute;v&eacute;e tchi d&eacute;v'thaient &ecirc;t' en travas pour gangni man pain et souangni d'ma femme et m's &ecirc;fants, payi mes dettes et l's &icirc;mpots et, s'i' y'a mouoyen, aidgi &agrave; la municipalit&eacute; d'ma ville &agrave; faithe l&eacute; mus qu'ou peut pour l&eacute; bein-&ecirc;tre d&eacute; tout l'monde!<br/>
<br/>
Ch'tait s&egrave;rtainment un vi&egrave;r cons&egrave;rvateur comme m&eacute; tch'&ecirc;crivit ches l&icirc;ngnes-l&agrave;, et j'tais content d'vaie qu&eacute; j&eacute; n'sis pon l'seul tch'est malade d&eacute; vaie tout chu t&icirc;ntamarre-l&agrave; dans un pays si prosp&eacute;the comme ch't&icirc;-ch&icirc;n. Tout chu monde-l&agrave; tchi sont contre tout n'avanchent autcheunes id&eacute;es pour l'amender ou l'changi, s&eacute;non qu&eacute; dans l's univ&egrave;rsit&eacute;s i' voudraient arrangi les le&ccedil;ons ieux-m&ecirc;mes &agrave; la pliaiche d'aver &agrave; suivre les cours acad&eacute;miques &ecirc;tablyis. Il' arrivethaient &agrave; un triste d&eacute;gr&eacute; acad&eacute;mique si l's autorit&eacute;s univ&egrave;rsitaithes p&egrave;rmettaient d'it&eacute;!<br/>
<br/>
Enf&icirc;n, j'crai qu&eacute; l's affaithes c'menchent &agrave; amender, et nou-s-esp&eacute;the qu&eacute; tout chu boulev&egrave;rsement s'en va s'p&acirc;sser - comme tout s'p&acirc;sse auve l&eacute; p&acirc;ssage du temps.<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfmauvaitchi.html">Mauva&icirc;tchi sans profit</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfreglye.html">R&egrave;gl'ye duthe mais d&ecirc;r&egrave;gl'ye n'duthe pas!</a><p>
<li><a href="gdftroublye.html">L'troubl'ye en g&acirc;ngne!</a><p>

<li><a href="gdfdrogues.html">&Agrave; bas, l'trafi des drogues!</a><p>
<li><a href="painfouai.html">Ch'est Tout d'm&ecirc;me Vrai: n'y'a qu'la Fou&eacute; qui Sauve</a><p>
<li><a href="gdfmalin.html">L&eacute; Malin Esprit</a><p>
<li><a href="gdfgaz2.html">Dans la g&acirc;zette</a><p>
<li><a href="gdfarmistie.html">L'Armistie!</a><p>
<li><a href="gdfviolence.html">La violence en g&acirc;ngne!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfmaladie.html by HTTrack Website Copier/3.x [XR&CO'2014], Tue, 15 Jul 2025 14:00:14 GMT -->
</HTML>

