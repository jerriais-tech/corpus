<HTML>
<HEAD>
<TITLE>La p'tite Hoaulouoge qui c&acirc;riyionnet</TITLE>
<META  name="keywords" content="JÃ¨rriais, clocks, watches, horology, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La p'tite Hoaulouoge qui c&acirc;riyionnet.</h2></font></center><br>
<CENTER><TABLE><TR><TD>
Je connaissais eunne dame qu'avet d'la peine &agrave; se l'v&eacute;<br>
O&ugrave; restait au yiet bein tard au matein,<br>
Eun jour yieun d'ses ammeins l'y donnit eunne haoulouoge<br>
Chest qu'o&ugrave;'l en erait hardi ou'l en fait d'grands &ecirc;loges.<br>
<p>
Il est vrai qu'oul est qu'mode o&ugrave; peut c&acirc;riyionn&eacute;<br>
Et n'vos laisset pan dormi tard le matein<br>
O&ugrave; c&acirc;riyionne si haout o&ugrave; n'a que d'&ecirc;fonds&eacute;<br>
Chest comme s'o&ugrave; vos d&icirc;set, il est graud temps d'vos l'v&eacute;.<br>
<p>
Chute dame l&agrave; n'aimait pas &agrave; se couochit d'bouanne heuthe<br>
O&ugrave; p&acirc;sait ses s&eacute;thaies &agrave; yi&egrave;the et h&ocirc;tait pour des heuthes<br>
Et pis o&ugrave; penset &agrave; s'couochit d'viers maingniet<br>
Quand touos les aoutres dormait trantchillement au yiet.<br>
<p>
Ne v'la eunne bouanne s&eacute;th&eacute;ai qu'o&ugrave; s'a&icirc;mancipit<br>
De mont&eacute; chute haoulouoge avant de s'couochit<br>
Il tet maingniet p&acirc;sets tout &eacute;tait bein trantchille<br>
Y dormais tous, y s'adonnet que tchet eune gniet pa&icirc;siby&iuml;e.<br>
<p>
Et bein o&ugrave; qu'menchit &agrave; la mont&eacute; du bord du c&acirc;riyion<br>
L'adguielle &eacute;tait sus l'chiffre qu'o&ugrave; n'avait pas fait attention<br>
Ne v'la chute p'tite haoulouoge qu'menche &agrave; c&acirc;riyionn&eacute;<br>
La pouore femme ne savait pas tchi faithe ni tchi pens&eacute;.<br>
<p>
Ou'l avet peuex d'aisfritt&eacute; et d'r&ecirc;villyi tout l'vaissin&eacute;<br>
O&ugrave; la coule dans l'armoi&egrave;the amont la chimneai s&ccedil;ouos san d'vant&eacute; <br>
La p'tite hoaulouoge bein monteai continue tr&eacute;jous &agrave; c&acirc;riyionn&eacute;<br>
La chi&egrave;the femme amuseai riait tant o&ugrave; n'avait que d'en &eacute;touff&eacute;.<br>
<p>
Chute dame l&agrave; ne criyiait pas que jamais l'hoaulouoge finithait<br>
Quand o&ugrave; t&acirc;chet d'&ecirc;stouff&eacute; l'son, pus l'hoaulouoge c&acirc;riyionnet,<br>
Oh! mais qu'o&ugrave; c&acirc;riyionnet et c&acirc;riyionnet si fort<br>
Les anciens &eacute;thaient dit chest asseais pour r&ecirc;villy&iuml; les morts.<br>
<p>
Yiavet eunne dr&ocirc;le de vieille qui d'meuthait dans la m&ecirc;me maison<br>
Ou'l eut si grand peueux asseais pour en perdre la raison<br>
O&ugrave; d&iuml;s jamais d'la vie, t'chesque qui yia yieu la gniet p&agrave;seaie?<br>
J'criyiais que t'chet la fein du monde ou bein des r'v&eacute;nants dans l'aleai.<br>
<p>
Ou'l tet si g&ecirc;naie pour vais t'chesque qui yiavet yieu<br>
Qu'o&ugrave; meins deuex pathes de lunettes et s'transporti vite sus lieu<br>
Ou&egrave;-qu'o&ugrave;'l avet entendu l'hoaulouoge c&acirc;riyionn&eacute;<br>
Ou dis j'criyiais que t'chet ma fein qui s'nallet arriv&eacute;.<br>
<p>
O&ugrave; dis H&eacute;las! h&eacute;las!! tchi bonheur que man bouan homme est sourd <br>
S'il entendait chu sabbat l&agrave; y s'n&icirc;thait bein vite dans la tour.<br>
Et bein o&ugrave; s'meins &agrave; pri&eacute; comme o&ugrave; n'avait jamais priyiet d'vant<br>
O&ugrave; priyiet, bouchet ses yoietheilles et mettait ses lunettes le driyi&egrave;the en d'vant.<br>
<p>
La bouanne vieille cr&eacute;atuthe n'a pas besoin de s'geinn&eacute;<br>
O&ugrave; n'rentendra pas la p'tite haoulouoge c&acirc;riyionn&eacute;<br>
Car o&ugrave; n'd&eacute;meuthe pus &agrave; la m&ecirc;me maison,<br>
L'hoaulouoge &eacute;tout a changit d'position.<br>
<p>
<i><a href="georgie.html">Georgie</a></i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="a2k.html">Les heuthes, les jours et les ans</A><p>
<li><a href="heuthvoc.html">Tchille heuthe qu'il est?</a><p>
<LI><A HREF="holjs.html">Aniet et ach'teu</A> - eune h&ocirc;louoge J&egrave;rriaise auve javascript<p>
<li><a href="holouoges.html">Quand l's h&ocirc;louoges changent&#133;..</a></li><p>
<li><a href="enlouoge.html">L'Enlouoge qui s'd&ecirc;routi</a><p>
<li><a href="anchetre.html">L'Haoulouoge de Nos Anch&ecirc;tres</a><p>
<li><a href="haoul.html">Nos Haoulouoges</a><p>
<li><a href="haoul2.html">Ma Vieille Haoulouoge</a><p>
<li><a href="tictac.html">Tic... Tac... Tac...</a><p>
<li><a href="hanlouoge.html">Ma Vieille Hanlouoge</a><p>
<li><a href="tcheit.html">Qu'est Qu'est Tcheit</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
