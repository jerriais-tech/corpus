<html>

<!-- Mirrored from members.societe-jersiaise.org/geraint/jerriais/haoul.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<head>
<title>Nos Haoulouoges</title>
<META  name="keywords" content="JÃ¨rriais, poetry, clocks, horology">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>Nos Haoulouoges</h2></font></CENTER><br>
<CENTER><TABLE><TR><TD>
Ne vla nos haoulouoge ouquo eune fais sus lus pids<br>
Apr&egrave;s av&eacute; dit tout l&ecirc;t&egrave;t eun tet tas de mantie<br>
Mais ne v'chin l'hiv&eacute; quest auquo eune fais arrivait,<br>
Y s'en vont nos dithe acheteu toute la v&eacute;thitait<br>
Et n'ou les f'tha marchi comme le solet,<br>
Nos vieilles Haoulouoges.<br>
<p>
Quand y fudre changie dans le mais de Mai,<br>
Eune vaizinne attendi a la changi &agrave; mingni&egrave;t,<br>
Car comme ou dis, si je le fais y s'ca bein fait,<br>
Ma pouore vielle je te change, mais avec grand r'gr&egrave;t.<br>
S'en bouaune homme se l'vit du partant<br>
Et la premi&egrave;the chose qui fit en sel'vant ,<br>
T'chet d'avanchi l'Haoulouoge.<br>
<p>
Eun jour eun homme s'en allait au paison.<br>
Y dis y faou't ouquo av&eacute; eun mio d'raison.<br>
Il avanchi sa montre devant s'en all&eacute;,<br>
Car n'ou n'peut pas se motchi tr&eacute;jour d'la m&eacute;.<br>
Quand y vint l&agrave;, &agrave; s'en grand &ecirc;tonnement,<br>
La m&eacute; ne faisait que de s'en all&eacute; tout douochement.<br>
Bon, y dis, chonchin je ne le comprend pas,<br>
Et pourtant j'avais consultait les doeux Almanacs.<br>
Enfin, y dis, je m'en vais me r'pos&eacute;,<br>
Tandi que la m&eacute; s'en va eun mio s'r'tith&eacute;.<br>
Il avait oubliait que le temps et la m&eacute; n'atende pour personne,<br>
Et de m&ecirc;me le Bachoir, dormi eun bouan somme.<br>
Et pis quand y vint &agrave; se r&ecirc;viyi,<br>
Y n'iavait pas de m&eacute; alantout de li.<br>
Y s'en alli bein vite au caram&eacute;,<br>
Mais la m&eacute; que'manchait justement a r'mont&eacute;,<br>
Y tet dans eune telle col&eacute;the, il en tapet du pid,<br>
De nav&eacute; pas yieu du boan lanchon fricachi.<br>
<p>
Pour de m&eacute;, je ne changi pon la maine,<br>
J'avais peux de l'y faithe de la peine.<br>
Eune pouore vielle qu'avait fait s'en d'v&eacute; toute sa vie,<br>
Et sus ses viers jours la faithe dithe des men'tie,<br>
Jamais je ne put me soumettre a faithe ditait,<br>
Et de m&ecirc;me ou'l a t&eacute;t &agrave; la vielle mode tout l&ecirc;tet.<br>
Mais tchest qu'il en est, ou'l a fait s'en d'v&eacute;,<br>
Car ou marche et marche du matin au s&eacute;,<br>
Ou peut faithe honte a touos les faineants,<br>
Car ou'l est en travas et marche tout l'temps.<br>
Ou marche tr&eacute;jous pour vos dithe l'heuthe qu'il est,<br>
Et toutes les heuthes nou z'entend sa belle voiex.<br>
Eune haoulouge, ches eune grande compagnie,<br>
Pourtchi don que n'ou l'y fait dithe des mentie.<br>
Depis qu'ou marche et qu'ou tic sans jamais s'arr&ecirc;t&eacute;,<br>
Et que ou sonne, marche et tic sans s'en lachi,<br>
Pourtchi, dites m&eacute;, pourtchi la changi,<br>
Ma Vielle Haoulouoge.<p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="heuthvoc.html">Tchille heuthe qu'il est?</a><p>
<li><A HREF="a2k.html">Les heuthes, les jours et les ans</A><p>
<LI><A HREF="holjs.html">Aniet et ach'teu</A> - eune h&ocirc;louoge J&egrave;rriaise auve javascript<p>
<li><a href="haoul2.html">Ma Vieille Haoulouoge</a><p>
<li><a href="holouoges.html">Quand l's h&ocirc;louoges changent&#133;..</a></li><p>
<li><a href="cahouain_oeu.html">L'autre jour, une Missis d'une paraisse d'amont</a><p>
<li><a href="cahouain_holouoges.html">L'aut'e jour, quand l'Chef fit la b&eacute;veuthe</a><p>
<li><a href="enlouoge.html">L'Enlouoge qui s'd&ecirc;routi</a><p>
<li><a href="heures.html">Les Heures</a><p>
<li><a href="anchetre.html">L'Haoulouoge de Nos Anch&ecirc;tres</a><p>
<li><a href="cariyion.html">La p'tite Hoaulouoge qui c&acirc;riyionnet</a><p>
<li><a href="tictac.html">Tic... Tac... Tac...</a><p>
<li><a href="hanlouoge.html">Ma Vieille Hanlouoge</a><p>
<li><a href="tcheit.html">Qu'est Qu'est Tcheit</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



</body>

<!-- Mirrored from members.societe-jersiaise.org/geraint/jerriais/haoul.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</html>
