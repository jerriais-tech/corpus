<HTML>
<HEAD>
<TITLE>DIALOGUE ENTRE JEANETON, DE ST. SAOUVOEUX, ET N&Eacute;NAI, DE SAINT-OUAN</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<P><CENTER><font color="#215e21"><h2>DIALOGUE<BR>
ENTRE<BR>
JEANETON, DE ST. SAOUVOEUX, ET N&Eacute;NAI, DE SAINT-OUAN</h2></font></CENTER></P>
&nbsp;<p>
<CENTER><TABLE><TR><TD>
<P>JEANETON.</P>
<P>S'tuavais veu, avansyier, le train quil y av'ait<BR>
Dans la ville, ove tout l'monde dans un divers tin&eacute;,<BR>
Assembli&egrave;ts pour pliaichi eune grosse pierre dans la m&eacute; -<BR>
La premi&egrave;re pour ergr&eacute;s la Caouchie d'<a href="st_helyi.html">Saint H&eacute;yi&eacute;.</a><BR>
Chu jour l&agrave;, Cas et Chians, touos lus en vindre en ville,<BR>
D&eacute;pis les pus viers homme, jusqu'est pus jeane fille;<BR>
Touos &ecirc;cal&eacute;s des yiers de v&eacute;e toute ch&eacute;s sifaiches.<BR>
Et chacun s'cr&eacute;ponc&eacute; pour av&eacute; eune bouane pliaiche.<BR>
Mais dit m&eacute;, ma N&eacute;nai, ou&eacute;tais-tu chu jour-l&agrave;,<BR>
Qu&ecirc;che quite tint hors d'ove nous, &eacute;t&eacute;che pon tan Papa?</P>
<P>NENAI.</P>
<P>Mais oui guia, ma Jeaneton, ch&eacute;s bein d'soeure q'che t&eacute; li,<BR>
l'&eacute;tais pr&ecirc;te &agrave; m'nall&eacute; quant i man nampaichi;<BR>
Man ban&eacute;te, et man sch&acirc;le, et mes bottine de vlous,<BR>
Que Capeldu me fie &agrave; la fin du <a href="aout_mais.html">m&eacute; d'O&ucirc;t</a>,<BR>
Etais touos sus man co, quand i m'les fis r'&ocirc;t&eacute;.</P>
<P>" Tu n'iras pon," m'dis ti, "&agrave; chute f&ecirc;te te landr&eacute;:<BR>
" La derni&egrave;re des sotise gue ch&eacute;s Messieux ont fait,<BR>
" Sus la Caouchie du Su est &ecirc;tallaits anniet,<BR>
" Et personne de si&eacute;e m&eacute; n'irons l'encouoragi.<BR>
" Si touos nos gros t&ecirc;te avais yoeu l'moindre espri,<BR>
" Che n'tait pas l&agrave; la pliaiche qu'il &eacute;rais d'oeu chouaizi<BR>
" Pour b&acirc;ti chute Caouchie et d&ecirc;pens&eacute; nos sou:<BR>
" Le v&eacute;ritable endrait est l'Eta d'<a href="st_ouen.html">Saint Ou</a>.<BR>
" Il est vrai qu'note fr&eacute;re Flip, q'est un Saint-Aubinais,<BR>
" Cr&eacute; q'la leur est la ch&egrave;ne q&eacute;rai doeu &ecirc;tre ergrais.<BR>
" Dans l'Assembli&ecirc;ts d'p&acirc;raisse il ont fait ch'qu'il ont peu<BR>
" Pour persuad&eacute; l'sanglais &agrave; rarangi la leu;<BR>
" Mais maougret qu'au Conseil il oeure un d&eacute;putait,<BR>
" I san est ervenu comme i s'anne t&eacute; allait;<BR>
" Et la grosse somme d'argent qu'il avait d&ecirc;pensait<BR>
" Lus fis pendre la goule comme &agrave; un chian fouostait."</P>
<P>Mais ch'nest pon dem zaffaires, je m'botte de tout chonna<BR>
I n'avais qu'a la mettre, off&ucirc;che, dans les Quenvais;<BR>
J'&eacute;rais bailli quatre liards pour av&eacute; peu la vais,<BR>
Et j'ai bain grand despiet d'nav&eacute; pas &eacute;tait l&agrave;.</P>
<P>JEANETON.</P>
<P>Contente t&eacute; ma N&eacute;nai, je m'en vais t'racont&eacute;<BR>
Toute la c&eacute;r&eacute;monie, si j'peux m'en ramembr&eacute;.<BR>
D&eacute;viers di&eacute;e heures et d'mie, dans la Salle des <a href="etats.html" target="_self">Etats</a>,<BR>
(Ou comme quiquesuns l'appelle, la grande sale des d&eacute;bas)<BR>
Ch&eacute;s Messieux s'assemblire, mais jen 'sai ch'quil y fire;<BR>
Comme je ni&eacute;tais pon, je n'serais te lerdire.<BR>
Ine fure pas bain long-temps devant qued d&eacute;hall&eacute;,<BR>
(Atou la belle <a href="politics.html#mace" target="_self">Masse</a>, que le Vicomte portai)<BR>
Envlopaits et cli&ocirc;quis, comme si craign&eacute;s la plie -<BR>
(Il avais bein raison, il oeure eune fii&eacute;re achie)<BR>
En arrivant &agrave; lus, i srangire doeux &agrave; doeux;<BR>
(De vais touos ch&eacute;s biauoux biauoux, nou zav&eacute; c&acirc;si poeux)<BR>
I liav&eacute; l'Gouvernoeux atou ses Aide-de-Camps,<BR>
En outre un fi&egrave;re flieuquet de soudards et d'braves gens,<BR>
Des louoges de Franmachons, atout lus p'tits dvantiauts;<BR>
Le clobe des M&eacute;caniques, qui portaient des batiauts;<BR>
Et ch&eacute;s biaux Grenadiers du R&eacute;giment d'la ville,<BR>
Lus bonn&eacute;s sus la t&ecirc;te, arangis si habille,<BR>
Comme si les biches du Nord, sus lus pignioles gerquis,<BR>
La cous et t&ecirc;te copaits, i i'avais &eacute;tait pliaichis.<BR>
Les Membres des <a href="etats.html" target="_self">Etats</a>, en quittant la <a href="gdfhist.html">Cohue</a>,<BR>
Si&ecirc;zis par touos les aoutres, s'en fure par la grande rue,<BR>
Et destouannans &agrave; gaouche, filire par sus les quais,<BR>
Au son des airs charmans que les musiciens jouais,<BR>
Et du brit des canons que les Rayel tirais;<BR>
De l&agrave; cachant tout dret, en dri&egrave;re la caouchie,<BR>
I passire sus un pont, qui tremblait souos lus pis,<BR>
Et s'rendire au roqui pour machonn&eacute; la pi&egrave;rre<BR>
Atou du bouan chiman - chene t&eacute; pas d'la rouoge terre!<BR>
Il &eacute;tais, j'ten asseure, eune fameuse racachis<BR>
De toute sorte d'gens, &agrave; qu'manchi la Caouchie.<BR>
I liavait des hardelles souos les banques acluquies<BR>
A d&ecirc;crot&eacute; lus robes, de la bau &ecirc;cliaquies;<BR>
Les Roquiers touos couvert du monde qui sie gerqui,<BR>
Les uns &ecirc;querfouchis, les aoutre &agrave; s'gaoubergi.<BR>
Note vaizin en couorant sus les pierres &ecirc;travlait<BR>
J'nai pas entendu d'pis si s'&eacute;tait estropiet:<BR>
I n'en faoudrai pas pus pour l'av&eacute; vilennait,<BR>
Et la f&ecirc;te des Caouchies, toute sa vie, ergr&eacute;tait.</P>
<P>NENAI.</P>
<P>Mais grand doux, ma Jeaneton, ch'tait eune terrible pierre<BR>
Si falait tant d'monde pour la mettre &agrave; l'&ecirc;querre.</P>
<P>JEANETON.</P>
<P>Noufait guia, ma hardelle, chene tait que des sifaiches;<BR>
I ne fure pas trais minute &agrave; la mettre &agrave; sa pliaiche;<BR>
Un b&egrave;gaout de Machon, quine tai pas trop malin,<BR>
Me dis, en grignotant, que ch'tait tout du gnolin;<BR>
Coule &eacute;tait si bain gr&eacute;e, que trais cos de martiaux<BR>
De chaqu'un d'ch&eacute;s Messieux, la fixi comme i faoux.</P>
<P>La c&eacute;r&eacute;monie faite, et lus t&acirc;che para&icirc;ts,<BR>
I s'en vinre touos en ville comme i s'en n'tais allaits:<BR>
J'erforv&iuml; tout d' un co dans le vier marchi,<BR>
Et sus les halles &agrave; grain bain vite je me gindi,<BR>
Pour les vais erpass&eacute;, ch&egrave;s belles proccessions.<BR>
Des Dames &eacute;tais grimpaits jusque sus les maisons,<BR>
Arangis comme des Reines, atou lus bieaux ribans,<BR>
Qui volvotais au vent comme des flieurs de printemps.</P>
<P>Quand je r&eacute;vins si&eacute;e nous, &eacute;tais-je ti pon lassaits<BR>
D'av&eacute; tant sacagi ma pouore corpe affammaits;<BR>
Mais je m'ravigoti en mangeant eune beurraits<BR>
Et r&ecirc;vi, toute la niet, le fone de la journaits.<BR>
J'ai oui dire quil avais un d&icirc;n&eacute; pr&eacute;paret,<BR>
Ou&eacute; quiqu'un, la s&eacute;raits, en r'sorti bain guedet;<BR>
Bain d'soeure que si ch'tinna avai tait s'engagi.<BR>
Parmi les tietotoms, ine sese sai pas bragi.</P>
<P>Bon souer, don, ma N&eacute;nai, &agrave; la pr&eacute;chaine ervoeux;<BR>
Il est tard, et j'man vais m'paqui &agrave; <a href="st_sauveux.html">Saint-Saouvoeux</a>.</P>
&nbsp;<p>
<P><i>St. Aubin, le 1er Octobre 1841.</i></P>


</TD></TR></TABLE></CENTER>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dansevoc.html">Danser</a><p>
<li><a href="cauchie.html">La Cauchie</a><p>
<li><a href="cauchie1866.html">A l'&Eacute;diteux d'la &quot;Nouvelle Chronique&quot; de J&ecirc;rri</a><p>
<li><a href="kauchies.html">A Moussieu l'Esditeu de la "Nouvelle Kronique"</a><p>
<li><a href="daibarcadeze.html">Le Daibarcad&egrave;ze</a><p>
<li><a href="mazeviage.html">L'pus biao&ucirc;x port du monde</a><p>
<li><a href="havre.html">J'allons av&eacute; un h&acirc;vre</a><p>
<li><a href="steamers.html">Les Steamers</a><p>
<li><a href="guialogue.html">Guialogue en Patois Gerriais</a><p>
<li><a href="dialog2.html">Dialogue entre Jeanneton et Nainai, des Paraisses de Ste.-Marie et St.-Ouen, le 2 Octobre 1811</a><p>
<li><a href="jeanmarie.html">Jean et Marie siez yeux</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
