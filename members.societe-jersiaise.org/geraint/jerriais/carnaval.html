<HTML>
<HEAD>
<TITLE>L&eacute; carnaval d's annimaux</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; carnaval d's annimaux</h2></font></center><p>

<CENTER>
<TABLE>
<TR>
<TD>

La cauque-souothis est un p'tit annima tchi vole.<br>
Ou n'fait pon d'sport et nou n'la trouvtha pon en <I>goal</I>.<br>

<p>
L&eacute; tigre d&eacute;vthait faithe peux - un t&eacute;rribl'ye annima!<br>
Mais il est doux et r&icirc;lyi - coumme man pyjama!<br>

<p>
Man doue! La crocodile est connue pouor ses l&egrave;rmes.<br>
Pourtchi? Pa'ce qu'ou tchultive des ouognons sus sa f&egrave;rme.<br>

<p>
L&eacute; crapaud &icirc;ntelligent sait &ecirc;crithe et li&eacute;the<br>
Mais l'&acirc;ne est pus stupide et n'peut rein faithe - sauf braithe!<br>

<p>
Tchil avantage d'aver eune m&eacute;mouaithe d'&ecirc;l&eacute;phant!<br>
(Mais pouor &ecirc;t' seu, il &ecirc;crit tout en ni&egrave;r et blianc.)<br>

<p>
Oh, ouaithe qu&eacute; nou sait ca&ucirc;d coumme des mou&ocirc;ssons, quand m&ecirc;me,<br>
Nou-s-est mains ca&ucirc;d qu&eacute; d'dans un fou &agrave; micro-lou&ecirc;mes!<br>

<p>
Un cat r'garde bein un &ecirc;v&ecirc;que, dit l'bouan vi&egrave;r diton.<br>
Mais l'cat pr&eacute;f&eacute;the &egrave;rgarder la t&eacute;l&eacute;vision!<br>

<p>
L&eacute; tchilieuvre n'a ni pids, ni tchuisses, ni gvil'yes, ni g'nouors.<br>
I n'fait pon d'marathons pa'ce qu'i' n'peut janmais cou&ocirc;rre!<br>

<p>
L&eacute; tchian n'peut pon chanter; i' n&eacute; peut faithe qu'ouasser.<br>
Il aime la musique, mais n'l'a pon appr&icirc;ns assez.<br>

<p>
L&eacute; loup, ous savez, a un bein grand app&eacute;tit.<br>
I mange'geait touos les Conn&ecirc;tabl'yes et pis l'Bailli!<br>

<p>
Tout &ecirc;vilyi, l&eacute; cahouain p&acirc;sse la ni&egrave;t entchi&eacute;the<br>
Dans les discos auve des fil'yes, des drogues et d'la bi&eacute;the!<br>

<p>
L&eacute; cyngne c'menche &agrave; chanter douoch'ment avant d'mouothi.<br>
Auve guitare et tambour, ch&eacute; s'sait dans l&eacute; <I>Top Dgix</I>!<br>

<p>
La vaque soulait, ch&acirc;que jour, nouos donner des p&icirc;ntes d'lait.<br>
Ach't'eu ou l'donne en litres: oulle a 't&eacute; m&eacute;triqu&eacute;e!<br>

<p>
L&eacute; lap&icirc;n est alcoolique, et ses ouothelles<br>
Sont longues pouor &ecirc;couter l'ouv&egrave;rtuthe d&eacute; boutelles!<br>

<p>
Si nou s'tait, nou-s-entend un &ecirc;tchutheu dans l'bouais<br>
Tchi sus eune branque nouos heurle d's &icirc;njuthes en J&egrave;rriais!<br>

<p>
Les li&egrave;vres au mais d&eacute; Mars d'veinnent bantchi&egrave;rs dans les clios,<br>
Auve t&eacute;l&eacute;phones mobiles et <I>meetings</I>. Sont-i's fos?<br>

<p>
L&eacute; rat d'&ecirc;glyise est pauvre, trop pauvre pouor boutitchi.<br>
Sa bouonnefemme acate tout auve sa carte d&eacute; cr&eacute;dit!<br>
<br/>
<br/>
<i><a href="jerpoem.html">Geraint Jennings</a></i><br/>
<br/>



</TD>
</TR>
</TABLE>
</CENTER><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="annima.html">Les annimaux</a><p>
<li><a href="annipale.html">Comment p&acirc;ler &egrave;s annimaux en J&egrave;rriais</a><p>
<li><a href="anniid.html">Tchiques idi&ocirc;mes entouor l's annimaux</a><p>
<li><a href="histouaithenatuthelle.html">Histouaithe natuthelle</a></p>
<li><a href="ptitesbetes.html">Les p'tites b&ecirc;tes</a></p>
<li><a href="dssus.html">L'monde d'ssus d'ssous</a><p>
<li><a href="brebis.html">J'ai eune br&eacute;bis dans ma pouchette</a><p>
<li><a href="annimauxaidgi.html">L's Annimaux voudraient bein nos a&icirc;dgi</a><p>
<li><a href="hopita_annimaux.html">L'H&ocirc;pita &egrave;s Annimaux</a><p>
<li><a href="ningnangnong.html">&Agrave; la N&icirc;ngue Nangue Nongue</a><p>
<li><a href="safarigj.html">En Safari</a><p>
<li><a href="tigres.html">Les tigres sont scouotres</a><p>
<li><a href="vaquesmucres.html">Les vaques sont mucres</a><p>
<li><a href="elephant2.html">Un &Ecirc;l&eacute;phant</a><p>
<li><a href="manptitcouochon.html">Man P'tit Couochon</a><p>
<li><a href="rhinocerosng.html">Rhinoc&eacute;ros</a><p>
<li><a href="gdfrhino.html">Les d'vis du Bouan'homme George</a><p>
<li><a href="herichon.html">H&eacute;richon</a><p>
<li><a href="hippopotame.html">L'hippopotame</a><p>
<li><a href="etchutheu3.html">Pouortchi sangni un &ecirc;tchutheu?</a><p>
<li><a href="cannins.html">Les cann&icirc;ns et d'aut' qu&eacute;n&icirc;n</a><p>
<li><a href="bullchinashop.html">Coumme un touauth&eacute; dans eune boutique &agrave; porc&eacute;laine</a><p>
<li><a href="mayakovsky.html">Ch&acirc;tchun &agrave; san go&ucirc;t</a><p>
<li><a href="crocodile_jkannand.html">Crocodile</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
