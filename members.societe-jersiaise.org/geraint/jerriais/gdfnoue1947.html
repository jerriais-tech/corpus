<HTML>
<HEAD>
<TITLE>Les D'vis du Bouan'homme George: Nou&eacute; 1947</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les D'vis du Bouan'homme George: Nou&eacute; 1947</h2></font></center><p>

&quot;J'voudrais qu'tu nouos cont'tais &quot;l'<a href="gdfservelle.html">Histouaithe de S&egrave;rvelle de Nou&eacute;</a>,&quot; p'p&egrave;e,&quot; Souky m'dit l'aut' s&eacute;. <br/>
<br/>
&quot;Souky,&quot; j'li dis: &quot;Je s'sais bein content d&eacute; l'faithe, mais n'y'a pas d'reun dans la Chronique de Samedi pour ch't' histouaithe-l&agrave;. Tu pouorras la li&eacute;the dans l'Almonah iun d'ches jours. Moussieu Delatchaine m'a dit tch'i' s'en va l'y mettre.&quot;<br/>
<br/>
&quot;Les gens du temps-pass&eacute; passaient-i' lus Nou&eacute; comme nous?&quot; Souky continuit.<br/>
<br/>
&quot;Eh bein, ma fille,&quot; j'li dis: &quot;A bein pr&egrave;s la m&egrave;me chose, - bieau qu'i' n'y avait pas d'motos comme acheteu, et l'monde restaient &agrave; passer lus Nou&eacute; siez ieux. Ils &icirc;nvitaient toute la famille pour d&icirc;ner et passer lus Nou&eacute; ensemblye. Touos l's'anciens 'taient-l&agrave;, - grand-p&eacute;thes et grand'm&eacute;thes, onclyes et tantes, couos&icirc;ns et souos&icirc;nes germains et r'mu&eacute;s. M&egrave;me quand y'avait ieu du brit dans la famille, tout 'tait oubliy&eacute; chu jour-l&agrave;, et toute la famille s'assi&eacute;vait &agrave; tabl'ye pour mangi l'd&icirc;ner d'Nou&eacute;! Et pis, ch'tait un fricot, chu d&icirc;ner-l&agrave;!&quot;<br/>
<br/>
&quot;Tout l'monde allait &agrave; l'Egise l&eacute; mat&icirc;n, et jamais nou n&eacute; v'nait enn'yi&eacute;s d'ou&iuml; l'Ministre vouos raconter l'histouaithe du preunmi&eacute; Nou&eacute;, quand un p'tit Efant, tout aussi &icirc;nnocent comme touos l's'&ecirc;fants n&eacute;s d'nos jours, v&icirc;nt au monde pour nouos apporter la bouanne nouvelle que l'Bouan Dgieu n'nouos avait pas abandonn&eacute;s et qu'touos les gens sus a t&egrave;rre pouvaient h&eacute;thiter l'Rouoyieaume des Cieux s'ils avaient la fouai dans Sa Parole! I' vouos semblyait que ch't'histouaithe-l&agrave; vouos donnait du couothage pour &egrave;rqu&eacute;menchi eune nouvelle ann&eacute;e, et nou s'en r'allait siez-s&eacute; auve un esprit pus r'asseuth&eacute; et jouoyieux qu&eacute; quand nou-s avait entr&eacute; dans l'Egise. Chutte belle histouaithe-l&agrave; vouos r'am&eacute;mouoaithait vos p'tits jours, et oulle 'tait si r&ecirc;&eacute;lle tch'i' vouos semblyiait que ch'tait la preunmi&eacute; fais qu'nou l'avait ou&iuml;e, et nou pouvait qu&acirc;si envisagi la lueur de la belle &ecirc;telle tch'avait montr&eacute; le c'm&icirc;n &egrave;s M&ecirc;ssieux tch'avaient t&eacute; L&icirc; porter des pr&eacute;sents la s&egrave;rvelle!&quot;<br/>
<br/>

<img src="noue/mousses3.jpg" width="223" height="350" alt="Papa Nou&eacute;" title="" align="right" />
&quot;Dans chu temps-l&agrave;, personne ne doutait pas que Papa Nou&eacute; faisait sa touan&eacute;e touos l's'ans, et nou d&icirc;sait &egrave;s mousses qu&eacute; s'i' taient m&ecirc;chants, i' n'veindrait pas emplyi lus cauches la serv&egrave;lle de Nou&eacute;! J'm&eacute; r'souveins d'aver &ecirc;prouv&eacute; bein des fais &agrave; m'garder r&ecirc;villi chutte niet-l&agrave; pour le vaie v'n&icirc;n par la cheunm'n&eacute;e et met' d&eacute; tchi dans ma cauche! Mais j'm'endormais tr&eacute;jous d'vant tch'i' v&icirc;nsse!&quot;<br/>
<br/>
&quot;La preunmi&eacute; chose que nou faisait en s'r&ecirc;villant l'mat&icirc;n d'Nou&eacute; 'tait de r'garder tch'est qu'y'avait dans chutte cauche-l&agrave;! Et oulle 'tait plienne d'oranges et d'codrettes et d'nouais et d'chucr&icirc;ns. Dans les temps y'avait des trompettes ou des s&ucirc;ffliets et des p'tits tambours amath&eacute;s &agrave; la cauche, et ch'tait-l&agrave; qu'nou-s en faisait un t&icirc;ntamarre! Ch'tait assez pour d&ecirc;foncer l's'ouothelles &egrave;s pouorres vi&egrave;rs!&quot;<br/>
<br/>
&quot;Opr&egrave;s l'd&icirc;ner d'Nou&eacute; nou ou&iuml;yait l's'anciens raconter d's'histouaithes d&eacute; lus janne temps en feunmant lus pipes, et des l&eacute;gendes tch'ils avaient ou&iuml; d'lus p&eacute;thes et grand-p&eacute;thes. J'm&eacute; r'souveins d'ieune tchi m'&icirc;mpressionnait hardi. I' patha&icirc;t qu'&agrave; M&icirc;niet la S&egrave;rvelle de Nou&eacute; touos les bestieaux dans l's'&ecirc;tablyes lus m'taient &agrave; g'nouors, et que l'ieau tchi s'trouvait autchun bord, - dans un boutchet ou autchu aut' vess&eacute;, - touonait en sang!&quot;<br/>
<br/>
&quot;I' patha&icirc;t, &eacute;tou, que ch't'heuthe-l&agrave; d'm&icirc;niet 'tait si solennelle que s'i' autchune personne &eacute;thait ieu malheur d'&ecirc;t' dans l'&ecirc;tablye pour vaie chu mithaclye-l&agrave; s'faithe, ou' n'&eacute;thait jamais v&ecirc;tchu pour le dithe &agrave; personne, car oulle &eacute;thait tchaie morte au moment du mithaclye! Et j't'asseuthe que tu n'&eacute;thais jamais fait iun d'ches anciens-l&agrave; aller dans l'&ecirc;tablye &agrave; m&icirc;niet la S&egrave;rvelle de Nou&eacute;!&quot;<br/>
<br/>
<i><a href="lefeuvre.html">George d'La Forge</a></i><br/>
<i>Les Chroniques de Jersey 27/12/1947</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/bouannoue.html">Bouan Nou&eacute;!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>
<li><a href="gdfcriernoue.html">All'-ous crier Nou&eacute;?</a><p>
<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfnoue1976.html">Nou&eacute;</a><p>

<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue1970.html">Nou&eacute;</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="gdfreunminnant2.html">En reunminnant</a><p>
<li><a href="gdfnouvelan.html">L&eacute; Nouvel An</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="gdfnouvelleannee.html">La Nouvelle Ann&eacute;e</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>



<li><a href="painfestivities.html">Moralisings on the Seasons Festivities</a><p>
<li><a href="noue/mangeaille.html">La mangeaille d&eacute; Nou&eacute; d'aut'fais</a><p>

<li><a href="cantiques.html">Cantiques d&eacute; Nou&eacute;</a> - Christmas Carols in J&egrave;rriais<p>
<li><a href="nativite.html">Eune pi&egrave;che d&eacute; Nativit&eacute;</a><p>
<li><a href="noue/partya2k.html">Nou&eacute; 2000 - L'Assembli&eacute;e d'J&egrave;rriais</a><p>
<li><a href="noue/index.html">La nativit&eacute; clyiquabl'ye</a><p>
<li><a href="noue/vraimessage.html">L&eacute; vrai message de Nou&eacute;</A><p>
<li><a href="noue/podin2.html">L&eacute; Pod&icirc;n d'Nou&eacute;</a><p>
<li><a href="noue/menpodin.html">Men podin d'Nou&eacute;</a><p>
<li><a href="cartes_noue.html">Les Cartes d&eacute; Nou&eacute;</a><p>
<li><a href="noue.html">Un Bouan Nou&eacute;</a><p>
<li><a href="raidenoe.html">Un raide bouon No&euml;</a><p>
<li><a href="notnoe.html">Not' No&eacute;</a><p>
<li><a href="papanoe.html">Quand Papa No&euml; veindra</a><p>
<li><a href="samdi.html">L'Samdi d'Nou&eacute;</a><p>
<li><a href="noue1938.html">&Agrave; touos nos Membres et nos Anm&icirc;ns</a><p>
<LI><A HREF="noue_portraits.html">Des portraits pouor Nou&eacute;</A><p>
<li><a href="noue/cauche.html">Tch'est qu'i' y'a dans les cauches d&eacute; Nou&eacute;?</a><p>
<li><a href="dgi.html">J't'embraich'chai souos l'dgi</a><p>
<li><a href="nightbeforechristmas.html">La S&egrave;rvelle d&eacute; Nou&eacute;</a><p>
<li><a href="noue/noue_langlois.html">Nou&eacute;</a><p>
<li><a href="noue/noue_en_jerri.html">Nou&eacute; en J&egrave;rri</a><p>
<li><a href="noue/noue_muchis.html">Bouan Nou&eacute;! - des mots muchis</a><p>
<li><a href="noue/noueqz.html">Bouan Nou&eacute;!</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="pmproblemes.html">Des probl&egrave;mes au Port&icirc;nf&eacute;</a><p>
<li><a href="noue/noue2014gj.html">J'sis gr&eacute;e pouor Nou&eacute;</a><p>
<li><a href="viernoue.html">L'Vi&egrave;r Nou&eacute;</a><p>
<li><a href="gdfthanksgiving.html">Actions d&eacute; Gr&acirc;ces</a><p>
<li><a href="dinednoue.html">San Din&eacute; d'Nou&eacute;</a><p>
<li><a href="lettrejerriaise24.html">La Lettre J&egrave;rriaise</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="farcednoue.html">La farce d'Nou&eacute;</a><p>
<li><a href="noue/servelle2016.html">La S&egrave;rvelle d&eacute; Nou&eacute; 2016</a><p>
<li><a href="noue/noue2016gj.html">L&eacute; 25 d'D&eacute;zembre 2016</a><p>

<li><a href="cahouainnoue1928.html">L&eacute; Caouain &agrave; Nou&eacute; 1928</a><p>

<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouain_vilain.html">J'sis un bein vilain ou&ecirc;s&eacute;</a><p>
<li><a href="noue/romeril.html">Romeril</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

