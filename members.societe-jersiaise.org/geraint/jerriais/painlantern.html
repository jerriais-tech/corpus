<HTML>

<!-- Mirrored from members.societe-jersiaise.org/geraint/jerriais/painlantern.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
<HEAD>
<TITLE>Piteur's opinion on the lantern joke</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur's opinion on the lantern joke</h2></font></center><p>

<div align="center"><img src="sentemaillard.jpg" width="506" height="100" alt="" title="" /></div><p>
Coumme disait m'n'amin Samuel l'aut' jour dans sa gazette, ch'est coumme &egrave;s dominos. La preumi&eacute; gamme fut gagnie par les siens qui voulaient y vaie cli&eacute; dans l'd&egrave;stou du car-four a Mess Br&eacute;e; mais les perdant r'troussites lus manches, et, semn'age ch'fut l&ucirc;s tou a gagni! N'y'&eacute;thait pon d'veue dans la sente, et nou continnue&ucirc;thait a pilv&acirc;tchi dans l'pit&eacute; coumme d&eacute;vant. &quot;As you were before, you was! qui chantaient en entrant dans l'Assembli&eacute;e: J'avons oui qui n's'envont pon vot&eacute;; N'y&eacute;tha pon d'lant&egrave;rne!<br/>
<br/>
Mais! Stop chaloppe! et n'cri&eacute;z pon si bain, s'fites les lanterneurs. Ou n'vouleuz pon payi d'lanterne? J'en &eacute;thons yeunne quand m&ecirc;me, m's'&egrave;fants! J'soummes enny&egrave;s d'crott&eacute; nos braies. d'houtchi nos chapieaux dans l's'&egrave;spines, d'[...] dans les foss&eacute;s, et d'nos [<i>drotchi?</i>] countre les heurtons! ou &egrave;tes si djantr&eacute;ment finailliers qu'eunne d&egrave;spense de quatorze louis sembye vos ruin&eacute;. Eh ben! j'paithons entr' nous... et ou pou&ocirc;rrez pus tard pass&eacute; dans la Sente quand ou souhait'tez, et v'n&eacute; vaie la belle veue qu'la charit&eacute; y'&eacute;tha allum&eacute;e!<br/>
<br/>
Les gagnants sort&icirc;tent d&eacute; l'Assembli&eacute;e p&ucirc;tot peineux, et s'en f&ucirc;tes bethe eunne fais et s'ent' dithe qu&eacute; chutte partie d'dominos la, ch'tait eunne victouaithe sus tchi n'y'avait pon d'exc&egrave;s a cratchi.<br/>
<br/>
Coumme ils 'taient oquo l&agrave;, y s'adounni qu'j'entri pour d'mand&eacute; a l'aubergiste tch&egrave;s qu'les v&eacute;sins disaient sus l'prix dy lait en ville. Hello! s'fit un p'tit court, v'la Maitr' Piteur! Have a peg? Piteur. M'en est pon d'rin, qu&eacute; j'fit; et m&eacute; v'la en l'heu a jou&eacute; &egrave;s &quot;pegs&quot; (ov d&eacute; l'ieau caude et deux brins d'muscade) ov yeax tous. Y'm contitent la sc&egrave;ne: et coumme tchi malgr&eacute; qui's avaient gagni la gamme, y s'sentaient p&ucirc;tot baffou&eacute;s, et qu'nous 'tait quasi d'avis d'envi&eacute; eunne autre assembi&eacute;e. Best two out of three, coumme disait Samuel. Tch&egrave;s qu'ous en cryis, Mait' Piteur?<br/>
<br/>
Apr&egrave;s av&eacute; jou&eacute; eune autre &quot;peg&quot; ou deux, j'lus dit qu'j'y rensais; et quand l'aubergiste m'eut dit qu'j'en 'tait pon siez li qui fallait s'inform&eacute; du prix du lait, j'm'en r'vint en ville.<br/>
<br/>
J'ai r'pens&eacute; d'pis a la mine baffou&eacute;e des siens ov tchi je joui &egrave;s pegs, l'aut' jour, et ch'qu&eacute; je frais, m&eacute; m&egrave;me, si tchiq'un s'avisait d'voul&eacute; &egrave;scli&eacute;thie pour rin eunne ruette qu'j'avais des raisons pour aim&eacute; sombre. J'trouvi pus d'eunne moniethe pour les faithe anglyi.<br/>
<br/>
Preumi&eacute;thement. J'les laissais metr' lus mat a haut sans souffli&eacute; mot, et pis j&eacute; fthais v'n&eacute; l'Coumit&eacute; des qu'mins pour constat&eacute; qu'l&eacute; mat empi&eacute;tait un d'mi&eacute; pouce sus la mitoyen't&eacute; d'la route. Nou lus envi&eacute;thait apr&egrave;s eunne sygnification d'av&eacute; a d&egrave;sdg&eacute;rpi dans huit jours.<br/>
<br/>
Deuxiemement. J'f'thais sinn&eacute; eunne r'tch&egrave;te &egrave;s p&eacute;tcheurs pour se piendre qu&eacute; l'lanchon n's&eacute; gravelle pon d'pis qu'la lanterne l'&egrave;sgallue la niet.<br/>
<br/>
Treiziemmement. Eunne r'tch&egrave;te pour s&eacute; piendre q&eacute; d'pis la lanterne, tou&ocirc;s les coqs su v&eacute;sin&eacute; la prennent pour l&eacute; sol&eacute;t, et s'&egrave;sgozillent a chant&eacute; toute la s&eacute;th&eacute;e.<br/>
<br/>
Quatriemmement, Eune r'tch&egrave;te d'un fermi pour se piendre qu'yunne des ses g'niches s'rompi la game en s'drotchant pour all&eacute; couothant vaie tch&egrave;s-qui-fait qu'nous y viyait si cli&eacute; dans l'clios du car'four.<br/>
<br/>
Chinquiemmement. Eunne r'tch&egrave;te d'un p&egrave;the de famille pour se piendre qu'il avait yeu a accat&eacute; des leunettes bieus pour sa fille qu'avait la veue soupye, et qui n'pou&eacute; r'gard&eacute; chutte lanterne sans d'gout&eacute; des l&eacute;rmes.<br/>
<br/>
Siexiemmement. Eunne r'tch&egrave;te d'un vaisin pour s&eacute; pliendre qu'la veue tappait drait dans sa chambre a couochi, et qu'sa femme h&eacute;rtchinnait tout la niet a la plieche d&eacute; dormi.<br/>
<br/>
Et si tout ch'la n'reussissait pon; y'&eacute;thait oquo ben des moni&egrave;thes pour emb&egrave;t&eacute; les siens qu'ont l'toup&eacute;t d'voul&eacute; vaie cli&eacute; pour all&eacute; au qu'min-d'f&eacute;. Si par chance mes amins d'l'aut' jour m'r'invitaient a eunne autre gamme de 'peg,' j'pou&ocirc;rais oquo bin lus montr&eacute; pus d'eunne trique pour &egrave;steindre eunne veue sans d'pichi la lanterne.<br/>
<br/>
<i><a href="brambilo.html">Piteur Pain</a></i><br/>
<i>Morning News 17/11/1911 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="sente.html">La Veue d'la Sente!</a><p>
<li><A HREF="grouville.html">Grouville</A><p>
<li><a href="veue2004.html">Av'-ous veu la veue?</a><p>
<li><A HREF="lumiere.html">Vive la lumi&egrave;re!</A><P>
<li><a href="galantinne.html">Vive la Galantinne!</a><p>
<li><a href="crassait.html">Le Crassa&iuml;t</a><p>
<li><a href="chandelle.html">Une Vieille Chandelle</a><p>
<li><a href="craset.html">Notre Vieir Cr&acirc;set</a><p>
<li><a href="craset2.html">Le Cr&acirc;set</a><p>
<li><a href="leunmiethe.html">Qu'la leunmi&eacute;the sait</a><p>
<li><a href="mower.html">L&eacute; fa&ucirc;cheux &egrave;s v&egrave;rpeurs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painlantern.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
</HTML>

