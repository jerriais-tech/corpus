<HTML>
<HEAD>
<TITLE>L&eacute; Pi&egrave;rcheux</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2> Le Piercheux</h2></font></center><br>
<CENTER><TABLE><TR><TD>
    Piercheux est un vier mot Jerriais.<br/>
    Y n'est dans aucun Dictionnaize,<br/>
    Almana, Baiss&eacute; ou Gramaize :<br/>
    En Herme, en Serk ou en Auregni<br/>
    Nou ne peut pas vos l'expliqui.<br/>
    Et le mot fran&ccedil;ais paresseux<br/>
    Ne vaut pas le chain de piercheux.<br/>
<br/>
    Nou trouve le piercheux au liet<br/>
    Tous les matins opr&egrave;s neuf heuze,<br/>
    Qu'il ait du fanne ou bein qui plieuze,<br/>
    Qui faiche plie ou bein solait.<br/>
    Qui faiche fraid, qui faiche caud,<br/>
    Il est tr&eacute;jous les frouques en haut<br/>
    A ronfli&eacute; comme un bein-heuzeux;<br/>
    Il aime a dormi, le piercheux.<br/>
<br/>
    Allais de paraisse en paraisse,<br/>
    Depie St.-Martin a St.-Ouen.<br/>
    Je sie seux qu'ou r'connaitrais bain<br/>
    Ses clios, tant y manquent de graisse;<br/>
    Car ses carottes et ses panais<br/>
    Ne sont pas gros comme les dais,<br/>
    Y fait un tristre labouozeux,<br/>
    Le campangnard qu'est un piercheux.<br/>
<br/>
    Le matin y faut aller tr&egrave;ze,<br/>
    Mais ly y ne veux pas bouogi,<br/>
    Et y reste au liet a ru&ocirc;qui<br/>
    En disant qui gnia rain &agrave; faize,<br/>
    Et y dit: Je ne bouoge pon,<br/>
    Deut non tiz&eacute; un coup d'cannon.<br/>
    Les gens sont vraiement malheuzeux<br/>
    D'&ecirc;tre emb&ecirc;tais d'un grand piercheux.<br/>
<br/>
    Quand veint les saisons d'embarras,<br/>
    Qu'&agrave; travailli nou dait se mettre,<br/>
    Man mousieu est tellement p&egrave;ttre<br/>
    Qui touosne le dos au travas;<br/>
    Et y dit: Fallait me la&icirc;ssi,<br/>
    J'ezais bain peu ocouo dormi.<br/>
    Ladre - faingnian et grand nagueux -<br/>
    Chest bain l&agrave; le nom d'un piercheux.<br/>
<br/>
    Mais si au lieu de labouoz&eacute;<br/>
    Il a apprins quique m&ecirc;qui,<br/>
    Sait de machon ou de cordongni,<br/>
    A forgi ou &agrave; querpent&eacute;,<br/>
    Jamais y ne se l&egrave;ve pour<br/>
    G&acirc;gni pue de trais-quarts de jour;<br/>
    Car saut&eacute; du liet il a peux,<br/>
    Y cra&icirc;nt d'av&eacute; frait, le piercheux.<br/>
<br/>
    Mais comme y ne peut pas tr&eacute;joue<br/>
    Rest&eacute; boulait comme un pourpais,<br/>
    Y se d&eacute;niche quique fais,<br/>
    Pie y se teurt et y s&ecirc;coue,<br/>
    Et sit&ocirc;t qu'il a d&eacute;jeunait<br/>
    Ou le viyie filait tout drait<br/>
    A l'auberge ou siez le forgeux;<br/>
    Il a souvent s&eacute;, le piercheux.<br/>
<br/>
    Si le piercheux, demeuze en ville,<br/>
    Et s'il est gardeux de boutique,<br/>
    Y se fiche de la pratique<br/>
    Pourbain qui sait laissi tranquille;<br/>
    Car la chose qu'il aime &agrave; f&egrave;ze<br/>
    Est de ptun&eacute;, snof&eacute; ou li&egrave;ze;<br/>
    Y n'est pas souvent au conteux,<br/>
    Le boutiqui qu'est un piercheux.<br/>
<br/>
    Allais demand&eacute; pour le vais<br/>
    Devant diez heuze du matin,<br/>
    Nou vos dit chan fais de r'venin,<br/>
    Que nou ne sait pas oues qu'il &egrave;s.<br/>
    Nou vos ment; car si ou montais<br/>
    Pour le cherchi ou le trouvzais,<br/>
    Sait au liet ou dans san parleux,<br/>
    Y sait bain menti le piercheux.<br/>
<br/>
  <i>  <a href="flip.html">Ph. Asplet</a><br/>
    1867<br/></i>
</TD></TR></TABLE></CENTER>
&nbsp;<p>

<p>


<i>V&egrave;rsion partielle et mod&egrave;rn&icirc;s&eacute;e:</i>&nbsp;<p>

<p>



<center><font color="#215e21"><h2>L&eacute; Pi&egrave;rcheux</h2></font></center><br>
<CENTER><TABLE><TR><TD>
Pi&egrave;rcheux est un vi&egrave;r mot J&egrave;rriais.<br>
I' n'est dans autchun <a href="dictionnaithe.html">dictionnaithe</a>,<a href="#note">*</a><br>
<a href="almanach.html">Almonas</a>, <a href="abcflm.html">b&eacute;c&eacute;</a> ou grammaithe :<br>
En H&egrave;rme, en <a href="ser.html">S&egrave;r</a> ou en Auregny<br>
Nou n&eacute; peut pas vos l'explyitchi.<br>
Et l&eacute; mot Fran&ccedil;ais "paresseux"<br>
N&eacute; vaut pas l&eacute; sien d&eacute; pi&egrave;rcheux.<br>

<p>
Et nou trouve l&eacute; pi&eacute;rcheux au liet<br>
Touos les mat&icirc;ns aupr&eacute;s neuf heuthes,<br>
Qu'il ait du fanne ou bein qu'i' plieuthe<br>
Ou qu'i' faiche plyie ou bein sol&eacute;.<br>
Qu'i' faiche grand fraid, qu'i' faiche grand caud -<br>
Il est tr&eacute;jous les frouques en haut<br>
&Agrave; ronflier comme un bein-heutheux;<br>
Il aime &agrave; dormi l&eacute; pi&eacute;rcheux!<br>
<p>
Allez d&eacute; p&acirc;raisse en p&acirc;raisse.<br>
D&eacute;pis <a href="st_martin.html">St. Mart&icirc;n</a> a <a href="st_ouen.html">St. Ou&euml;n</a>.<br>
J&eacute; sis seux qu'ou r'connaitrez bein<br>
Touos ses clios tant i' manquent d&eacute; graisse :<br>
Car ses c&acirc;rottes et ses p&acirc;nnais<br>
N&eacute; sont pas gros m&ecirc;me comme les d&eacute;s :<br>
I' fait un triste labouotheux,<br>
L&eacute; campangnard qu'est un pi&eacute;rcheux.<br>
<p>
L&eacute; mat&icirc;n i' faut aller traithe,<br>
Mais li i' n&eacute; veurt pas bouogi.<br>
Et i' reste au liet a rue&ucirc;tchi<br>
En disant qu'i' n'y'a rein &agrave; faithe :<br>
Et i' ditha: J&eacute; n&eacute; bouoge pon.<br>
Deut-n-on tither un coup d'canon!<br>
Les gens sont vraiment malheutheux<br>
D'&ecirc;tre emb&ecirc;t&eacute;s d'un grand pi&egrave;rcheux.<br>
<p>
Quand veint les saisons d'embarras,<br>
Qu'&agrave; travailli nou dait s&eacute; mettre,<br>
Man moussieu il est tellement p&ecirc;tre<br>
Qu'i' tou&eacute;nne l&eacute; dos a tout travas.<br>
Et i' r'ditha : Fallait m'la&icirc;ssi,<br>
J'&eacute;thais bein peu acouo dormi : .<br>
Ladre et fa&icirc;niant et grand n&acirc;dgeux -<br>
Ch'est bein l&agrave; les noms d'un pi&eacute;rcheux.<p>

&nbsp;<p>
</TD></TR></TABLE></CENTER>


<a name="note"></a><i>* Bein seu, chutte po&eacute;sie fut &ecirc;crite d'vant la publyic&acirc;tion du Dictionnaithe</i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="rimeux.html">Rimeux - Pli&egrave;rcheux</A><P>
<li><a href="tudors.html">Tu dors accouo!</a><p>
<li><a href="ruettealavioge.html">La Ruette &agrave; la Vioge</a><p>
<li><a href="dormivoc.html">Dormi</a><p>

<li><a href="forgi.html">L&eacute; Forgi pi&egrave;rcheux</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
