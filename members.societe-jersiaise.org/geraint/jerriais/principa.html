<HTML>
<HEAD>
<TITLE>Le Principa' d'Paraisse</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Le Principa' d'Paraisse</h2></font></center><p><br>
<CENTER><TABLE><TR><TD>
Tch'est qu'ch'est qui p&acirc;le dans l's'assembl'&egrave;es<br>
Droit d'bu en casaque &agrave; pann&egrave;e,<br>
Ov une haute dghenne bein du' emp's&eacute;e?<br>
Le Principa'.<br>
<br>
Tch'est qui marche d'un pas pesant, <br>
Et qui t&acirc;che tr&eacute;jous d'&ecirc;tre en temps,<br>
Pour s'assi&eacute;the dans un banc de d'vant?<br>
Le Principa'.<br>
<br>
Tch'est qui s'l&egrave;ve avec dignit&eacute;,<br>
Pour distchuter aucun sujet,<br>
Qu'&eacute;tha 't&eacute; d&ucirc;ment annonc&eacute;?<br>
Le Principa'.<br>
<br>
Tch'est qu'adr&egrave;che tr&eacute;jous l'Pr&eacute;sident,<br>
Ov un respect bein &ecirc;vident,<br>
Toussant d'abord un p'tit secqu'ment?<br>
Le Principa'.<br>
<br>
Tch'est qui propose nos offici&egrave;rs,<br>
Et les r'merc&icirc;ments &egrave;s Chantgni&egrave;rs,<br>
Et signe, le prumi, lus papi&egrave;rs?<br>
Le Principa'.<br>
<br>
Tch'est qui conna&icirc;t sa p&ocirc;sition,<br>
Et qui combat l'opp&ocirc;sition,<br>
Quand i' s'agit d'une &ecirc;lection?<br>
Le Principa'.<br>
<br>
Tch'est qui prend tr&eacute;jous soin que l'r&acirc;t<br>
S'sait empliy&egrave; &agrave; d'bouan travas,<br>
Baisse si possibl'ye et n'ramonte pas?<br>
Le Principa'.<br>
<br>
Tch'est qui comprend la politique,<br>
Et li&egrave;t tr&eacute;jous dans la Chronique,<br>
Les discours de nos hoummes publics?<br>
Le Principa'.<br>
<br>
Enfin tch'est qui s'garde au couothant,<br>
Au cas que l'D&eacute;put&eacute; mouothant.<br>
I' lis faudrait un rempli&egrave;chant?<br>
Le Principa'.<p>

&nbsp;<p>

<i><a href="ejluce.html">&Eacute;lie</a></i><p>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="connetable.html">La Meunicipalit&eacute; en J&egrave;rri</a><p>
<li><a href="8heuthes.html">A des huit heuthes!</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
