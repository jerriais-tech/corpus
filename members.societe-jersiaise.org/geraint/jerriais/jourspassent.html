<HTML>
<HEAD>
<TITLE>Les jours p&acirc;ssent, et p&acirc;ssent-i' les nyits!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les jours p&acirc;ssent, et p&acirc;ssent-i' les nyits!<br/>
&#1052;&#1080;&#1085;&#1072;&#1102;&#1090;&#1100; &#1076;&#1085;&#1110;, &#1084;&#1080;&#1085;&#1072;&#1102;&#1090;&#1100; &#1085;&#1086;&#1095;&#1110;...</h2><br/></font></center><p>

<CENTER><TABLE cellpadding="5" ><TR><TD>

  Les jours p&acirc;ssent, et p&acirc;ssent-i' les nyits!<br/>
  L'&Ecirc;t&eacute; p&acirc;sse et b&eacute;t&ocirc;t r'est hors<br/>
  &egrave;s i&egrave;rs &egrave;rch'l&eacute;s en fielles sitchies,<br/>
  les avis ha&ucirc;tent et l'tchoeu s'endort,<br/>
  et tout accli&acirc;sse, et j&eacute; n'sai pon<br/>
  si j'ra&icirc;que vivote ou j'sis en vie,<br/>
  ou j'vais partout l'monde en hampion;<br/>
  ch'est en tchi j'n'en plieuthe ni en ris...<br/>
  Dest&icirc;n, o&ugrave;'est qu'tu'es? Dest&icirc;n, o&ugrave;'est qu'tu'es?<br/>
  J'n'en ai, pouor m&eacute;, autchun.<br/>
  Dgieu, s'i' n'y'a pon d'bouonne volant&eacute;,<br/>
  envyie du ma au run!<br/>
  N'la&icirc;sse n&eacute;ment don dormi l'marcheux,<br/>
  ni la&icirc;sse man tchoeu mouothi, <br/>
  ni l'trav&egrave;rs d'chu monde comme un dgeux<br/>
  tra&icirc;ner en chouque pou&ocirc;rrie.<br/>
  La&icirc;sse-m&eacute; vivre, pouor qu'man tchoeu vivant<br/>
  pi&ecirc;sse aimer mes va&icirc;th&icirc;ns,<br/>
  s&eacute;non... qu&eacute; j'm'en &acirc;ge ma&ucirc;dissant,<br/>
  faiche d'la t&egrave;rre un radg&icirc;n!<br/>
  Tchi dro d'&ecirc;t' abot&eacute; en fi&egrave;rs,<br/>
  d'mouothi en prisonnyi;<br/>
  acouo bein pi&eacute;the d&eacute; freunmer l's i&egrave;rs<br/>
  et, libre, s'y'&ecirc;pa&ucirc;mi,<br/>
  aller s't&acirc;ner souos les m&egrave;rgots<br/>
  sans la&icirc;ssi rein dri&eacute;the:<br/>
  as-tu 't&eacute; n&eacute; ou fait d'vi&egrave;rs os -<br/>
  et tch'est qu'chenna peut t'faithe?<br/>
  Dest&icirc;n, o&ugrave;'est qu'tu'es? Dest&icirc;n, o&ugrave;'est qu'tu'es?<br/>
  J'n'en ai, pouor m&eacute;, autchun.<br/>
  Dgieu, s'i' n'y'a pon d'bouonne volant&eacute;,<br/>
  envyie du ma au run!<br/>
<br/>

<i>Taras Chevtchenko<br/>
V&egrave;rsion J&egrave;rriaise d&eacute; <a href="jerpoem.html">Geraint Jennings</a></i><br/>

</TD>
<TD><img src="ukraine.jpg" width="" height="400" alt="" title="" />
</TD>
</TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="shevchenko.html">Testament</a><p>

<li><a href="ukrainka1.html">Tout l'tou nou plieuthe, nou pliaint, nou honne</a><p>
<li><a href="ukraine.html">L'Ukra&icirc;ne</a><p>
<li><a href="idinaxyi.html">Navithe d&eacute; dg&egrave;rre Russe, va t'faithe tch&icirc;nze!</a><p>
<li><a href="3souhaits.html">Trais souhaits</a><p>
<li><a href="cacheentravas.html">Cache, en travas!</a><p>
<li><a href="netgenepon.html">N&eacute; t'g&ecirc;ne pon</a><p>
<li><a href="belarusiens.html">&Egrave;s B&ecirc;larusiens</a><p>
<li><a href="hequebelarus.html">H&egrave;que B&ecirc;larus</a><p>
<li><a href="catalongne.html">Catalongne, Catalunya</a><p>
<li><a href="burns_man.html">Imitation de Burns</a><p>
<li><a href="libethe.html">Sonnet lib&eacute;th&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

