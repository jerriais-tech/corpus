<HTML>
<HEAD>
<TITLE>L&eacute; J&egrave;rriais, ma langue</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>L&eacute; J&egrave;rriais, ma langue</h2></font></center><p>

&nbsp;<p>

 Comme hardi d'gens j&egrave;rriais d'ma g&egrave;nethation ch'tait qu'naturel que m&eacute;s premier patholes futent exprim&eacute;es dans une langue qu&eacute; ma m&eacute;the m'avait instruit assis sus ses g'nous m'&egrave;rcontant d's'arinm&eacute;es en j&egrave;rriais autou d'l'&acirc;tre.<p>

 Jusqu'au temps qu&eacute; je c'mmenchi l'&eacute;cole a l'&acirc;ge de siex ans, apart de tchiques expressions Angliaises j'pallaits qu'el J&egrave;rriais. Dans ch&egrave;s temps la, les ma&icirc;tres et ma&icirc;tresses d'&eacute;coles faisaits d'lus possiblye d's'encouothagi l's'&eacute;colyis d'p&acirc;ler autcheune chose selon la langue Angliaise, la raison &eacute;tant qu'el J&egrave;rriais s'm&ecirc;l'thait auve les &ecirc;tudes fran&ccedil;aises. Tchi niolin! Le contraithe est appathant &acirc;niet pa'ce qu&eacute; i' a une ambition parmi certains &eacute;colyis d'apprendre la vieille langue. J'lus souhaittons bouonne chance dans lus efforts.<p>

 Ordgileux d'ma naissance dans la P&acirc;raisse de St Ou&euml;n, mais ayant 'tait &eacute;l'v&eacute; a St Jean ou'esq'qu mes pathents t'naits ferme, ma donner chein que j'consid&egrave;the un accent d'centre d'l'ile. Ch'est &egrave;rm&egrave;rquabl'ye d'entendre la prononci&acirc;tion differente d'une contr&eacute;e d'l'ile a l'autre.<p>

 Duthant l'temps d'l'otchup&acirc;tion ch'tait hardi utile de pouver converser en J&egrave;rriais, car quouaiqu' tchiques membres de l'arm&eacute;e d'otchup&acirc;tion 'taits conv&egrave;rsant dans la langue angliaise, ch'tait impossiblye pour ieux de d&eacute;chiffrer nouotre patouais.<p>

 Suivant chinq ann&eacute;es d'otchup&acirc;tion j'avons payi t&ecirc;mouongnage du c'mmenchement d'la demise du j&egrave;rriais. Hardi de gens tch'avaits evacu&eacute; d'ile au d&eacute;but d'la dg&egrave;rre &egrave;rtou&ocirc;nnites ayant perdu l'opportut&eacute; d'converser dans lus premier langue, les uns ayant mathi&eacute; des gens du pays.<p>

 He&ucirc;theusement, L'Assembli&eacute;e d'J&egrave;rriais fond&eacute;e en 1951, a contribuer hardi a la conservation et avanchement de l'ancienne langue.<p>

 Sans autcheunne doutanche, les efforts du Don Balleine tch'onts publier un superbe dictionnaire auve vocabulaire composer des travaux du Docteu Frank Le Maistre et l'Docteu Albert Carr&eacute; assistethons de survivre l'importance de not'langue.<p>

 Depis l'temps de l'ancien Duch&eacute; de Normandie de tchi que J&egrave;rri ont 'tait part, j'avons rejoui des cou&ocirc;teunmes, des louais et d'une langue de tchi que-je sommes ordgilleux.<p>

 J'avons une langue J&egrave;rriaise robuste, une partie d'la cultuthe de l'ile. Ch'est un language riche d'histouaithes, d'expressions tchi r&eacute;fliche la vie agricole, les influences de navig&acirc;tion, une langue romancieuse.<p>

 Malhe&ucirc;theusement, cause d'inmigration d'l'ile, j'avons perdu hardi de nos traditions. Nos anch&ecirc;tres tou&ocirc;nnaits sens d'ssus d'ssous s'il avaits connaissance du tch&egrave;rnage causer par touos les b&acirc;tissements, la r&egrave;clamation, la manniethe dans tchi qu'nos superieurs condisses les affaithes de l'ile.<p>

 Une chose certaine tchi'nne chang'tha janmais est not langue locale. Puis-que nos descendants es'&ccedil;aits encou&ocirc;thagis d'preserver et d'entr&eacute;'t'nin not riche hethitage.<p>

 Ch'est p't-&ecirc;tre occasion d'faithe d's'arrangements auve la menag'gie d'ertenin une cage pour la conservation du crapaud J&egrave;rriais.<p>

 J'sis ordgilleux d'&ecirc;tre un d'scendant.<p>

<i>Clifford Laisney</i><p>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="malangue1.html">L&eacute; J&egrave;rriais... Ma Langue</a><p>
<li><a href="malangue3.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">J&egrave;rriais, ma langue</a><p>
<li><a href="malangue7.html">L&eacute; J&egrave;rriais, ma langue</a><p>
<li><a href="malangue8.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais - ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malangue10.html">Ma langue</a><p>
<li><a href="malangue11.html">L'J&egrave;rriais - ma langue</a><p>
<li><a href="malanguegj.html">L&eacute; J&egrave;rriais, ma langue</a><p>
<li><a href="malangue2013.html">Ma langue</a><p>
<li><a href="fable.html">Fable</a><p>
<li><a href="couedlezarde.html">La Coue d'L&ecirc;zarde</a><p>
<li><a href="poetry_day15.html">Ma langue &ecirc;cliaithe man tchoeu</a><p>
<li><a href="nousetljerriais.html">Nous et l'J&egrave;rriais</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="belle.html">La Belle de la campagne versus la Belle de la Ville</a><p>
<li><a href="lettre1943.html">Eune lettre d&eacute; 1943</a><p>

<li><a href="gdflettres.html">Les lettres sont les beinv'nues!</a><p>
<li><a href="gdflangue.html">Nouot' vielle langue</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="jul2015.html">La Journ&eacute;e &Ucirc;rop&eacute;enne des Langues 2015</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
