<HTML>
<HEAD>
<TITLE>L'portrait d'la Fille d' Achteu</TITLE>
<META  name="keywords" content="JÃ¨rriais, langue normande, poetry, feminism, women's suffrage, votes for women,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><h2><font color="#215e21">L'portrait d'la Fille d' Achteu.</font></h2>
<font color="#215e21">UNE COMPATHAISON.<P></font></CENTER>
&nbsp;<p>
<CENTER><TABLE><TR><TD>
<P>Si j'criyais d&eacute; vouos faith' pliaisi<BR>
J&eacute; vouos peindrais man chi&egrave;r lecteu'<BR>
Dans bein p'tit d'temps sans m'd&ecirc;rangi<BR>
La pictuth' d&eacute; la fille d'achteu.</P>

<P>J'nai pas vra&icirc;ment besoin d'pincieaux<BR>
Ni d'chu moderne <I>qu&egrave;m&eacute;reu</I><BR>
J'peux vouos d&eacute;peindre en deux-treis mots<BR>
L'triste portrait d'la fille d'achteu.</P>

<P>T'chi diff&eacute;thence est-qu'nou peut vaie<BR>
Quand nou-z-'i pense &agrave; san tout seu<BR>
Entre la saine hardelle d'aut'-fais<BR>
Et la malingre fille d'achteu.</P>

<P>Nou soulait vaie y'a quarante ans<BR>
D&eacute; fortes filles, tchi, d'raidde bouan t'cheu,<BR>
Travaillaient du' siez lus pathents...<BR>
Eche d&eacute; m&ecirc;me ov la fille d'achteu?</P>

<P>Manches erbrachies; en d'vant&eacute; d'telle;<BR>
Bannett' d'indjenne.- las! qu'j'en ai veu!<BR>
Assises &agrave; traith, sus lus s'cabelle..<BR>
Mais o&ugrave;est qu'j'en trouv'thais yunne achteu?</P>

<P>Dans chu temps l&agrave; qu'nou-z-'aimait bein<BR>
A'les r'garder, les bras pliens d'flieu,<BR>
P&egrave;tri dans l'tro une fouann&eacute;e d'pain...<BR>
Jvoudrais y vaie la fille d'achteu!</P>

<P>D'bouannes cr&ecirc;pes d&eacute; p&acirc;te, d'la g&acirc;che &agrave; fou&eacute;e...<BR>
Avous-jamais gou&ocirc;t&egrave; miyeu?<BR>
Des bourd&eacute;los, d'immenses p&acirc;t&eacute;s...<BR>
En trouv'thous siez la fille d'achteu?</P>

<P>Les filles allaient au vraic aut'-fais<BR>
Et ch'est qu'i vouos l'tailliait d'bouan tcheu,<BR>
D&eacute;d'pis St.-O&ugrave; jusqu'&agrave; La Moie...<BR>
Mais enviez-y la fille d'achteu!</P>

<P>Dans les rotch&egrave;rs &agrave; beinnitchi<BR>
Pour yeux alors ch'tait tout un jeu...<BR>
Mais j'cr&eacute; qu'chonna f'thait s'&ecirc;vanni, -<BR>
Mad'mo&ecirc;selle la janne fille d'achteu!</P>

<P>Cheunne'tait pon la janne fille d'aut'-fais<BR>
Qu&eacute;thai yeu honte s'nou'zavait veu<BR>
Qu'oul' 'tait gind&eacute;e dans un h&egrave;rnais...<BR>
Mais happez-y la sienne d'achteu!</P>

<P>Dans nout' janne temps les filles allaient<BR>
(S'fichant pas mal d&eacute; la chaleu')<BR>
Sercl'yi d'belles grand' cliaus&eacute;es d'pannais<BR>
Mais ch'la n'f'thait pas pour <I>Miss</I> d'achteu!</P>

<P>I' battaient l'beurre et l'p&ecirc;trissaient<BR>
Et l'merchaient bein &agrave; lus tous seu<BR>
Ov tchull'yi et mertcheux en boies...<BR>
Mais las et las! la fille d'achteu?...</P>

<P>A pi'd i s'n'allaient bein l'Samedi,<BR>
Toutes belles, habill'yis dans lus neu<BR>
Porter lus beurre, jusqu'au marchi...<BR>
Ch'la n'f'thait pas pour les filles d'achteu.</P>

<P>Ch'tait l&agrave; la fille pour d'gherber l'grain<BR>
Matin et s&eacute; comme &agrave; mi&eacute;-jeu<BR>
Pour r&eacute;colter patates et fain...<BR>
H&eacute;las, tch'est qu'chest qu'les chennes d'achteu?</P>

<P>Et pis quand la ni&egrave;t avait tch&eacute;e<BR>
Fallait les vaie aupi du feu<BR>
Ouvrer en tremme cauches et corsets...<BR>
N&eacute; m'p&acirc;lez pas des filles d'achteu!</P>

<P>Ov lus rouoges jaux, ch'est qu'il taient belles<BR>
N'fallait pas lus p&acirc;ler d'docteu<BR>
A ches pi&euml;ssantes et grosses hardelles.<BR>
Si diff&eacute;thentes &egrave;s siennes d'achteu.</P>

<P>Roses, fortes et fra&icirc;ches, ch'tait l&agrave; les filles<BR>
Qu'un homme aimait d&eacute; tout san tcheu<BR>
Car i' s'saient d'bouannes m&egrave;thes de famille...<BR>
Mais cherchiz-en d'itelles achteu:</P>

<P>D'dentelles, d&eacute; soi&euml;s, d&eacute; tchi tout neu,<BR>
Ou trouvthez bein tout pl'ien d'ribans,<BR>
D'bliancs cotillons, d&eacute; biaux p'tits gants...<BR>
V'la chein qu'chest qu'une janne fille achteu,</P>

<P>Une petite taille de mauque &agrave; mi<BR>
Des ch'veux tchi changent vite d&eacute; couleu...<BR>
Des jaux p&acirc;teleuses - pas d'feu dans l'yi;<BR>
Triste portrait qu'la fille d'achteu!</P>

<P>A ses souliers ou fitte ses pids;<BR>
Ou n'se lasse pon par trop d'labeu'<BR>
Change sa taille &agrave; la quotuth'thie,<BR>
Et v'la chein qu'chest qu'la fille d'achteu!<P>

&nbsp;<p>
<i><P><a href="ejluce.html">Elie.</a></P></i>
</TD></TR></TABLE></CENTER>


&nbsp;<p>
<FONT SIZE=2>
<i>Viyiz &eacute;tout:</i>
<ul>

<li><a href="femme.html">La femme</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="femavnin.html">La femme du temps &agrave; v'nin</a><p>
<li><a href="leapyear.html">A Leap Year Proposal</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="fillfaut.html">La Fille qui Nos Faut</a><p>
<li><a href="fillfaut2.html">La Fille Tchi Nos Faut</a><p>
<li><a href="pllumes.html">Une Poule sans Pllumes.</a><p>
<li><a href="gdfhabillement.html">L'Habillement Des Femmes</a><p>
<li><a href="hardelle.html">Tch'est Qu'J&eacute; F'thons De Touotes Nos Hardelles?</a><p>
<li><a href="jannesfilles.html">Les jannes filles d'&agrave;-ch't'heu!</a><p>
<li><a href="leapyear.html">A Leap Year Proposal</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="2mots2.html">Deux mots</a><p>
<li><a href="gdfemancipation.html">Emancip&acirc;tion?</a><p>
<li><a href="quistait.html">Qui s'tait, s'accorde</a><p>
<li><a href="coummejelvai.html">Coumme j&eacute; l'vai</a><p>
<li><a href="scenejm.html">Eune Sc&egrave;ne</a><p>
<li><a href="garryowen.html">Je pouvons nos promner Est ou Vouest, Sud ou Nord</a><p>
<li> <a href="filferm.html">Prenais unne bouanne fille de fermi</a><p>
<li><a href="picquet.html">La Fille &agrave; Jean Picquet</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
