<HTML>
<HEAD>
<TITLE>Ez&eacute;chiel - Chapitre 37</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ez&eacute;chiel<br>
Chapitre 37</h2></font></center><p>

<center><font color="#215e21"><h3>V&egrave;rsets 1-12</h3></font></center>

La main du Seigneu m'pr&icirc;nt, et i' m'emm'nit dans l'esprit du Seigneu et m'm&icirc;nt bas au mitan d'eune vall&eacute;e tchi 'tait couv&egrave;rte d'os;<br>
<br>
Et i' m'fit les trique-p&acirc;sser, et j'en viyais un fi&egrave;r amas dans chutte grande vall&eacute;e et i' 'taient s&eacute;s coumme du brotchet;<br>
<br>
Et i' m'dit: &quot;Fis d'l'houmme, ch'est-i' p&ocirc;ssibl'ye qu'ches os s'tchis lus ravigot'tont?&quot; Et j'r&ecirc;ponnis en dithant: &quot;Ch'est &agrave; t&eacute;, oh Seigneu!&quot;<br>
<br>
Et i' m'dit acouo eune fais: &quot;Pr&ecirc;che &agrave; ches os, et di-lus: oh os s'tchis, &ecirc;coutez la pathole du Seigneu,<br>
<br>
N&eacute; v'ch&icirc;n chein qu'l&eacute; Seigneu dit &agrave; ches os: '&Ecirc;v'ch&icirc;n, j'm'en vais so&ucirc;fflier l'esprit en vous &agrave; seule f&icirc;n qu'ou r'viv&ecirc;tes;<br>
<br>
Et j'm'en vais vos r'habilyi d'muscl'yes et vos enfliuber d'chai et vos couvri d'p&eacute; et so&ucirc;fflier l'esprit en vous et ou r'viv'thez; &eacute;pis ou saithez bein qu&eacute; m&eacute;, j'sis l'Seigneu.'&quot;<br>
<br>
J'pr&ecirc;chis don coumme i' m'avait c'mand&eacute;, et comme j&eacute; pr&ecirc;chais y'eut un pataflias et eune gr&icirc;nch'chie et n&eacute; v'l&agrave; l's os tchi lus r'joignaient, ch&acirc;tchun &agrave; san parchonnyi.<br>
<br>
Et j'l's &egrave;rgardais et n&eacute; v'l&agrave; les muscl'yes et n&eacute; v'l&agrave; la chai tchi l's enfliubait, et n&eacute; v'l&agrave; la p&eacute; tchi les couvrait, mais i' n'avaient ni d'esprit ni d'so&ucirc;ffl'ye.<br>
<br>
Et i' m'dit: &quot;Pr&ecirc;che au vent, pr&ecirc;che &agrave; l'esprit, pr&ecirc;che au so&ucirc;ffl'ye, fis d'l'houmme, et di: 'L&eacute; Seigneu a c'mand&eacute;: veins des quat' vents, oh vent, oh esprit, oh so&ucirc;ffl'ye, et so&ucirc;ffl'ye sus ches morts &agrave; seule f&icirc;n qu'i' r'vivent.'&quot;<br>
<br>
J'pr&ecirc;chis don coumme i' m'avait c'mand&eacute;, et l'esprit s'so&ucirc;fflyit en ieux, et i' f&ucirc;tent ravigot&eacute;s et i' s'm&acirc;t&icirc;tent, rangis coumme eune grand' arm&eacute;e.<br>
<br>
&Eacute;pis i' m'dit: &quot;Fis d'l'houmme, ches os sont touos l's &ecirc;fants d'Isra&euml;l. &Ecirc;v'ch&icirc;n i' dithent, 'Nos os sont s'tchis, not' esp&eacute; est hors, et j'sommes &agrave; banon.'<br>
<br>
Pr&ecirc;che don et di-lus: 'N&eacute; v'ch&icirc;n la pathole du Bou&ocirc;n Dgieu - <I>&Ecirc;v'ch&icirc;n j'rouvre vos tombes, oh man peupl'ye, et j'vos m&egrave;ne amont d&eacute; d'dans vos tombes, et j'vos condithai dans l'pays d'Isra&euml;l</I>.'&quot;<br>
<br>
&nbsp; <br>


<center><font color="#215e21"><h3>V&egrave;rsets 1-12</h3></font></center>
La main du Seigneu m&eacute; pr&icirc;nt, et i' m'emm'nit dans l'esprit du Seigneu et m'm&icirc;nt bas au mitan d'eune vall&eacute;e tchi 'tait couv&egrave;rte d'os;<p>

Et i' m'fit les p&acirc;sser tout au tou, et j'en viyais un fi&egrave;r amas dans chutte grande vall&eacute;e et i' 'taient s&eacute;s coumme un sict&icirc;n;<p>

Et i' m'dit: &quot;Fis d'l'houmme, ch'est-i' p&ocirc;ssibl'ye qu'ches os s'tchis lus ravigot'tont?&quot; Et j'r&ecirc;ponnis en dithant: &quot;Ch'est &agrave; t&eacute;, oh Seigneu!&quot;<p>

Et i' m'dit acouo eune fais: &quot;Pr&ecirc;che &agrave; ches os-l&agrave;, et di-lus: oh os s'tchis, &ecirc;coutez la pathole du Seigneu, N&eacute; v'ch&icirc;n chein qu'l&eacute; Seigneu dit &agrave; ches os: '&Ecirc;v'ch&icirc;n, j'm'en vais so&ucirc;fflier l'esprit en vous &agrave; seule f&icirc;n qu'ou r'viv&ecirc;tes; 
Et j'm'en vais vos r'habilyi d'muscl'yes et vos enfliuber d'chai et vos couvri d'p&eacute; et so&ucirc;fflier l'esprit en vous et ou r'viv'thez; &eacute;pis ou saithez bein qu&eacute; m&eacute;, j'sis l'Seigneu.'&quot;<p>

J'pr&ecirc;chis don coumme i' m'avait c'mand&eacute;, et comme j&eacute; pr&ecirc;chais y'eut un pataflias et eune gr&icirc;nch'chie et n&eacute; v'l&agrave; l's os tchi lus r'joignaient, ch&acirc;tchun &agrave; san parchonnyi. Et j'l's &egrave;rgardais et n&eacute; v'l&agrave; les muscl'yes et n&eacute; v'l&agrave; la chai tchi l's enfliubait, et n&eacute; v'l&agrave; la p&eacute; tchi les couvrait, mais i' n'avaient ni d'esprit ni d'so&ucirc;ffl'ye.<p>

Et i' m'dit: &quot;Pr&ecirc;che au vent, pr&ecirc;che &agrave; l'esprit, pr&ecirc;che au so&ucirc;ffl'ye, fis d'l'houmme, et di: 'L&eacute; Seigneu a c'mand&eacute;: veins des quat' vents, oh vent, oh esprit, oh so&ucirc;ffl'ye, et so&ucirc;ffl'ye sus ches morts &agrave; seule f&icirc;n qu'i' r'vivent.'&quot;<p>

J'pr&ecirc;chis don coumme i' m'avait c'mand&eacute;, et l'esprit s'so&ucirc;fflyit en ieux, et i' f&ucirc;tent ravigot&eacute;s et i' s'm&acirc;t&icirc;tent, rangis coumme eune grand' arm&eacute;e.<p>

&Eacute;pis i' m'dit: &quot;Fis d'l'houmme, ches os sont touos l's &ecirc;fants d'Isra&euml;l. Et i' dithent, 'Nos os sont s'tchis, not' esp&eacute; est hors, et j'sommes &agrave; banon.' Pr&ecirc;che don et di-lus: 'N&eacute; v'ch&icirc;n la pathole du Bou&ocirc;n Dgieu - j'rouvre vos tombes, oh man peupl'ye, et j'vos m&egrave;ne d&eacute; d'dans vos tombes, et j'vos condithai dans l'pays d'Isra&euml;l.'&quot;<p>




&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
