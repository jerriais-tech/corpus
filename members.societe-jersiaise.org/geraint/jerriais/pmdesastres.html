<HTML>
<HEAD>
<TITLE>Les D&eacute;sastres</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Les D&eacute;sastres</h2>
<br>
Et l's &Ecirc;tats la s'maine tchi veint<br></font></center><p>

<font size="-1"><I>&Agrave; Portinf&eacute;,</I><br>
<I>Saint Ou</I><br></font>
<br>
Moussieu l'Editeu,<br>
<br>
Toute l'arl&eacute;v&eacute;e hier, la Merrienne 'tait &agrave; parcouothi les bels et les clios, t&acirc;chant de rattraper ses poules, tch'avaient trouv&eacute; l'moyen de s'&ecirc;capper et n'pathaissaient pas aver autchune intention de rentrer dans l&ucirc;s poulaillyi. I' sont ocquo &agrave; banon et comme de couotume, ch'est m&eacute; tch'est bliaum&eacute;.<p>
&quot;Y'a des s'maines et des s'maines&quot; ou m'dit, hier au s&eacute;, &quot;que j't'ai d'mand&eacute; de bouchi chu creux-l&agrave;
mais n&eacute;nnin, m&ecirc;me &agrave; ch'teu tu'es tr&eacute;jous trop lass&eacute; quand j'voudrais un mio d'aide
&agrave; renfrumer les fichues poules, et je n'sais vraiement tchi faithe&quot;.<br><br>
&quot;Si tu prends m'n avis,
bouonnefemme&quot; j'li dis, &quot;tu ne f'thais rein.
Tu n'as pas yeu un seul <a href="oeufs.html">oeu</a> pour une couplye d'mais. Laisse-les &agrave; ch'teu trouver l&ucirc;s nou&ocirc;rrituthe dans les clios d'nos vaisins. Un bouon trait-d'arme par bord&eacute;e f'tha la djobbe de san d&eacute;faithe, et j'peux promettre d'avanche que j'n'bliaum'thai autchune personne tchi les mettra &agrave; bouollyi, mais quant &agrave; m&eacute; je n'voudrais pas ristchi d'cratchi ma m&acirc;chou&egrave;the s&ucirc;s l&ucirc;s vi&egrave;rs os. Y'en a p&ucirc;s d'yunne d'chais fichues poules-l&agrave; tchi dait appr&eacute;chi d'une do&ucirc;zaine d'ann&eacute;es&quot;.<br><br>
&quot;Ch'est parsqu'ils ont 't&eacute; bein nouorries,&quot; ou dit, &quot;mais enfin, puisque ch'est d'm&ecirc;me, tchi s'ram&acirc;ssent. A ch'teu, Ph'lip, tch&egrave;squ'en est pour nos nouvelles patates au r'nouv&eacute;?&quot;<br><br>
&quot;La p&ocirc;sition,&quot; j'li dis, &quot;a changi d&eacute;pis l'autre jour quand i'
pathaissait qu'les marchands, les fermiers et l's autres int&eacute;rr&ecirc;ssis &eacute;taient d'accord mais s'tu
t'en r'souveins, j't&eacute; dis &eacute;tout que y'&eacute;thait ocquo d'la diffitchult&eacute; avec les
marchands, et tu'as veu par la g&acirc;zette que je n'me
trompais pas. Au moment ch'n'est pas couleur de rose par
un bieau but, car i' n'veulent pas accepter les
conditions de l'accord&quot;.<br><br>
&quot;Mais,&quot; ou dis, &quot;j'avais comprint qu'i' l's'avaient accept&eacute;es. Tch&egrave;squ'i' s'est arriv&eacute; pour les
faithe changi d'opinion?&quot;<br><br>
&quot;Ch'est qu'apr&egrave;s r&eacute;flection, i' consid&eacute;thent qu'i'n'sont
pas r'pr&eacute;sent&eacute;s comme i' d&eacute;vthaient
&ecirc;tre s&ucirc;s la mani&eacute;the de comit&eacute; tch'est
pour gouverner l'export&acirc;tion des patates mais l'Emile
Pallot, tch'est pr&eacute;sident, et tchi repr&eacute;sente les
fermiers, n'est pas de ch't'opinion-l&agrave;. I'
crais que y'a assez d'marchands s&ucirc;s l'comit&eacute;,
et i' n'veur pas l&ucirc;s donner trop d'pouv&eacute;.
Les <a href="etats.html">Etats</a> n'ont pas ocquo approuv&eacute; l'rapport et il
est louogi au Greffe, et sans autchune doute, quand i'
r'veindra d'vant la Chambre, y'&eacute;tha du feu
d'satchi. Mais une chose est certaine, et ch'est qu'les
patates ithont en Angli&eacute;t&eacute;rre comme de cou&ocirc;tume,
et i'faut esp&eacute;ther qu'nos fermiers &eacute;thont
p&ucirc;s d'succ&egrave;s que hardi d'yeux ont yeu
jusqu'ichin avec l&ucirc;s br&eacute;colis. I' pathait
que l'temps 'tait trop sec pour les preunmi&eacute;s
piant&eacute;s mais ya ocquo une chance pour les tardives&quot;.<br><br>
&quot;Laissant chonna d'c&ocirc;t&eacute;,
Ph'lip,&quot; ou dit, &quot;i'm'semblye que y'a
yeu hardi d'chais d&eacute;sastres derni&eacute;thement.
Tch&egrave;squ'en est la raison?&quot;<br><br>
&quot;La raison, ma vielle,&quot;
j'li dis, &quot;est qu'en J&egrave;rri, d'nos
jours, un homme ou une compagnie peut s'en v'nin, sans un
sou, prendre une grande boutique &agrave; un immense loyer, et la
fourni du haut en bas &agrave; cr&eacute;dit. I' fonctionnent
tout l'&eacute;t&eacute;, &eacute;pis, quand les touristes sont
hors y'a un d&eacute;sastre. Dans l'entretemps, par chein
qu'j'en vais, les sous pour chein tch'a 't&eacute;
vendu s'en vont en Angli&eacute;t&ecirc;rre&quot;.<br><br>
&quot;J'ai 't&eacute; bein
surpr&icirc;nse,&quot; ou dit, &quot;d&eacute; vaie bein souvent
parmi les cr&eacute;anciers les noms d'nos banques. Tu m'vais
tr&eacute;jous dit que les banques n'pr&ecirc;taient pas sans
une bouonne garantie&quot;.<br><br>
&quot;Y'a tchiquechose dans
chais transactions-l&agrave; tchi m'semblyent bein dr&ocirc;le
&eacute;tout&quot;, j'li dis, &quot;car ch'n'est
pas l'habitude d'nos banques d'&ecirc;tre m&ecirc;l&eacute;es
dans d'pathelles transactions. Mais apr&egrave;s tout ch'est
l&ucirc;s affaithe, mais, avec chonna, j'n'ai autchune
doute que si j'allais samedi &agrave; autchune de chais banques
pour t&acirc;chi d'emprunter une chentaine de louis &agrave;
cr&eacute;dit je m'trouv'thais b&eacute;t&ocirc;t a la
route. Mais Merrienne, y'a tchiquechose d&eacute; bein p&ucirc;s
important tchi s'en va s'arriver en J&ecirc;rri la
s'maine tchi veint&quot;.<br><br>
&quot;Grand doux! et tch&egrave;sque ch'est?&quot; ou d'mandit.<br><br>
&quot;Ch'est que l's Etats si&eacute;gent trais jours d&eacute; si&egrave;te&quot;, j'li
dis, &quot;mardi, m&ecirc;credi et jeudi, matin et arl&eacute;v&eacute;e&quot;.<br><br>
&quot;Et pourtchi trais jours?&quot; ou d'mandit. &quot;Les membres d&eacute; campagne s'en
vont l&ucirc;s trouver emb&ecirc;t&eacute;s. Ethont-i' l'temps d'aller siez-yeux pour l&ucirc;s din&eacute;?&quot;.<br><br>
&quot;Je n'craithais pas,&quot;
j'li dis, &quot;ou m&ecirc;me pour l&ucirc;s tais&quot;.<br><br>
&quot;Mais au mains,&quot; ou dit,
&quot;i' pou&ocirc;rront couochi siez yeux chaque s&eacute;th&eacute;e.
Ch&eacute; s'sait hardi demander &agrave; l&ucirc;s femmes de
n'vaie pas l&ucirc;s hommes pour trais ou quatre niets d&eacute;
si&egrave;te&quot;.<br><br>
&quot;Pour la pliupart, sans doute,&quot; j'li dit, &quot;mais j'en connais yunne ou deux tchi n'dithaient pas nenn&icirc;n &agrave; un changement d'herbage&quot;.<br><br>
&quot;T&eacute; r'v'l&agrave;
&agrave; tan gniolin,&quot; ou dit. &quot;Y'&eacute;thait p&ucirc;s
d'bouon sens si tu t&acirc;chais de m'explitchi
tch&egrave;squ'i' s'en va p&acirc;sser dans l's
Etats. As-tu ou&iuml; autchune chose?&quot;<br><br>
&quot;J'en ai ou&iuml; d&eacute; p&ucirc;s d'une sorte&quot;, j'li dis, &quot;car en Ville i' y'a toutes sortes d&eacute; rumeurs concernant les m'suthes que l'Cyril Le M&egrave;rquand s'en va prendre pour balanchi san Budget et se haller d'embarras. Y'en a tchi maintchennent tch'i' trouv'tha les sous tchi li faut en imp&ocirc;sant de nouvelles taxes, comme la taxe tchi vole les morts&quot;.<br><br>
&quot;Et comment tch'i' s'en va s'prendre pour faithe chonna?&quot; ou d'mandit. &quot;J'n'ai jamais ocquo ou&iuml; d&eacute; pathelle
chose&quot;.<br><br>
&quot;Y'a longtemps que chonna a 't&eacute; fait en Angli&eacute;t&eacute;rre,&quot; j'li dis. &quot;Quand un homme qu'a tout plien d'sous s'en va d'l'autre bord, l&eacute; Gouvernement gaffe une grande proportion d&eacute; chein tch'i' laisse et dans bein des cas appauvrisse les h&eacute;thitiers d&eacute; sorte tch'ils ont &agrave; vendre des propri&ecirc;t&eacute;s tch'avaient appartenu &agrave; l&ucirc;s anch&ecirc;tres pour des chentaines d'ann&eacute;es. Nou n'voudrait pas vaie pathelle chose en J&ecirc;rri et j'doute hardi que l's Etats accord&eacute;thaient un mio p&ucirc;s s&ucirc;s la taxe s&ucirc;s l'r&eacute;v'nu. Mais i' faut s'pr&eacute;pather pour chein tch'est pr&egrave;sque certain et ch'est p&ucirc;s pour une boutelle d&eacute; cognac et pour deux onches d&eacute; p't&ucirc;n&quot;.<br><br>
&quot;Tant m&ucirc;s,&quot; ou s'fit, &quot;quant &agrave; m&eacute; j'en approuve absol&ucirc;ment&quot;.<br><br>
&quot;Nou-s-entend &eacute;tout,&quot; j'li dis, &quot;que l'<a href="thee.html">tais</a> et l'<a href="cafe2.html">caf&eacute;</a> s'en
vont hauchi&quot;.<br><br>
&quot;Tu dis chonna pour m&eacute;
faithe peux,&quot; ou dit. &quot;Jamais l's Etats f'thaient
chonna &agrave; des pou&ocirc;res femmes comme m&eacute;!&quot;<br><br>
&quot;Arr&ecirc;te &agrave; vaie,&quot; j'li dis, &quot;y'a &eacute;tout tchestchion de taxer les vi&egrave;rs gar&ccedil;ons et les couples qu'ont 't&eacute; mathi&eacute;s chinq ans sans aver produit d'mousses&quot;.<br><br>
&quot;Je n'sais pas pour chonna&quot; ou dit. &quot;Apr&egrave;s tout ch'n'est pas tr&eacute;jous
l&ucirc;s faute, et y'a d&ecirc;j&agrave; trop d'monde
dans l'Ile. Mais, Ph'lip ch'est des millions que
notre Chancellyi a &agrave; trouver et je n'peux pas m'imaginer
ou&egrave;sque nou les trouv'tha&quot;.<br><br>
&quot;Pr&eacute;pathe-t&eacute; pour
des surpr&icirc;nses,&quot; j'li dis, &quot;mais je n crais
pas que y'en &eacute;tha yunne en Ville dans l'&ecirc;lection
pour <a href="connetable.html">Conn&ecirc;tablye</a>&quot;.<br><br>
&quot;Es-tu ocquo d'la m&ecirc;me
id&eacute;e?&quot; ou d'mandit.<br><br>
&quot;Oui,&quot; j'li dis, &quot;p&ucirc;s qu'jamais j'si persuade que l'pr&eacute;chain Conn&ecirc;tablye s'sa nomm&eacute; Richardson&quot;.<br><br>
<I><a href="lebrocq.html">Ph'lip</a></I><br>
<I>25/11/1961</I><br><br>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmfinances.html">Les finances en embarras</a><p>
<li><a href="gdfbanqueroutes.html">Banqueroutes!</a><p>
<li><a href="cashbox.html">L&eacute; Caouain et la &#147;cash-box&#148;</a><p>

<li><a href="taxe.html">La Taxe sus notr' Bi&eacute;the</a><p>
<li><a href="billes.html">Les billes et les pi&eacute;ches en J&egrave;rriais</a><p>
<li><a href="uro.html">Un &ucirc;ro &ecirc;pa&icirc;ngni est un &ucirc;ro g&acirc;ngni!</a><p>
<li><a href="banquedepargnes.html">Banque d'&Ecirc;pargnes</a><p>
</UL>
</FONT>
<br>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
