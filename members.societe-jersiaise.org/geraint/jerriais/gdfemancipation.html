<HTML>
<HEAD>
<TITLE>Emancip&acirc;tion?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Emancip&acirc;tion?</h2></font></center><p>

<font size="-1"><i>San Antonio, Texas,</i><br/>
<i>U.S.A.</i><br/>
<i>L&eacute; 10 d'f&eacute;vri, 1973</i><br/></font>
<br/>
Moussieu l'R&eacute;dacteu<br/>
<br/>
Ichin en Am&eacute;thique y'a des femmes tch'ont lanchi un mouvement pour faithe les hommes en partitchulyi, et les ma&icirc;sons d'comm&egrave;rce en g&eacute;n&eacute;ral, lus accorder absol&ucirc;ment les m&egrave;mes privil&egrave;ges en toutes chos&eacute;s, entr&eacute;pr&icirc;nses et opporteunit&eacute;s d'avanchement dans l'comm&egrave;rce tchelconque comme les hommes, et sans doute, les m&egrave;mes gages et r&ecirc;compenses. Les maisons d'comm&egrave;rce en Am&eacute;thique sont si d&ecirc;di&eacute;es &agrave; l'&ecirc;vangile d&eacute; f&egrave;rre-pliaie tch'il' ont actuellement pr&icirc;ns l'affaithe &agrave; tchoeu, et i' sont &agrave; l's empliyer.<br/>
<br/>
L's autorit&egrave;s &agrave; Washington ont p&acirc;ss&eacute; eune louai au sujet, et i' sont en train d'forchi les ma&icirc;sons d'comm&egrave;rce tch'ont des contrats pour faithe du travas pour l&eacute; gouv&egrave;rn&eacute;ment &agrave; empliyer un nombre proportionnel d&eacute; femmes &agrave; faithe chu travas-l&agrave;, et si un homme tchitte i' faut l&eacute; rempliaichi par eune femme jusqu'au moment qu&eacute; l'nombre proportionnel est au ras.<br/>
<br/>
La dr&ocirc;le d&eacute; chose est qu&eacute; v'la tch'augmente l&eacute; nombre d'hommes tchi sont sans travas. Si ch'tait eune affaithe d'empliyer seulement les femmes tchi n'ont pon d'hommes, l'affaithe n&eacute; s'sait pon si plieine d&eacute; diffitchult&eacute;s, mais la louai n'fait pon d'diff&eacute;thence entre femme mathi&eacute;e ou pas mathi&eacute;e, et y'a un tas d'femmes tch'aiment mus travailli hors d&eacute; d'siez ieux qu' d'y rester &agrave; souangni d'lus m&egrave;nage et d'lus mousses, et les mousses, dans des cas d'm&egrave;me, n&eacute; pensent qu'&agrave; m&ecirc;ch&eacute; et cou&ocirc;rre les c'm&icirc;ns.<br/>
<br/>
V'la tchi fait les comm&egrave;r&ccedil;ants faithe des frais d'extra. Ouaithe qu&eacute; les femmes &egrave;rcli&acirc;ment l'&ecirc;galit&eacute; auve les hommes, i' lus faut un tas d'privil&egrave;ges comme, par exempl'ye, des facilit&eacute;s sannitaithes &agrave; part, et un appart&egrave;nement &agrave; part pour s&eacute; d&eacute;changi et mett' d's habits d'travas. Et ouaithe tch'i' veulent les m&egrave;mes gages d'un homme, i' n'peuvent pon faithe l&eacute; fort travas. Il en cou&ocirc;te au gouv&egrave;rn&eacute;ment &eacute;tout, car v'la tch'augmente la bureaucratie. I' faut empliyer d's inspecteurs pour asse&ucirc;ther l'ob&eacute;issance &agrave; la louai. Tant pus socialiste qu' un gouv&egrave;rn&eacute;ment d'veint, tant pus il en cou&ocirc;te en &icirc;mp&ocirc;ts sus l'comm&eacute;rce, et tant pus la vie du commer&ccedil;ant d'vient complyitchie, viyant tch'i' n'est pus ma&icirc;tre d'li-m&egrave;me ni d'san comm&egrave;rce.<br/>
<br/>
Quand j'vai tout ch'tch'i' s'p&acirc;sse &agrave; ch't heu, v'la tchi m'fait penser au temps jadis quand eune femme 'tait ordgillieuse d'&ecirc;t' eune femme et qu'oulle 'tait maitr&ecirc;sse d&eacute; la ma&icirc;son, l'sou&ocirc;tchein d&eacute; s'n homme et l'adouoth&eacute;e d'ses &ecirc;fants. A ch't heu, auve un tas d'femmes en braies et l's hommes atout lus longs g'veux, ch'est souvent difficile d&eacute; saver si ch'est homme ou femme qu&eacute; nou vait dans les rues. Les cheinnes tchi n'sont pon en braies ont des robes si courtes qu&eacute; nou s&eacute; d'mande comment tch'i' n'attrapent pon l'fraid d'la mort.<br/>
<br/>
Dans man janne temps eune femme s&#8217;habilyait comme eune femme. Ou m&#8217;ttait des bouans forts souliers en tchui. Des cauches d&eacute; laine, des cotillons. Des dr&acirc;ses d&eacute; coton tchi d&#8217;valaient jusqu&#8217;au d&#8217;ssous du g&#8217;nou et tch&#8217;avaient d&#8217;la dentelle au bas. Les cotillons en avaient &eacute;tout tchiquefais, d&#8217;la dentelle au bas, et tchiquefais du brodage, et cotillons et robes trainaient qu&acirc;si &agrave; t&egrave;rre. Quand eune femme pranait eune pouangnie d&#8217;robe et d&#8217;cotillons au c&ocirc;t&eacute; &agrave; bein pr&egrave;s &agrave; hauteu du g&#8217;nou pour les l&#8217;ver jusqu&#8217;au d&#8217;ssus d&#8217;la g&#8217;vil&#8217;ye du pid pour l&#8217;s emp&ecirc;chi d&#8217;tra&icirc;ner dans la route ou sus l&#8217;pav&eacute;, ou dans l&#8217;pit&eacute;, nou viyait un mio d&#8217;dentelle ou d&#8217;brodage. Man bouanhomme! V&#8217;la tchi faisait un homme fr&eacute;mi! &Agrave; ch&#8217;t heu? Bah! Comme m&eacute; l&#8217;d&icirc;sait un p&ecirc;tcheux l&#8217;aut&#8217; jour, les robes des femmes sont &agrave; siex pouces d&eacute; b&acirc;sse-ieau, et nou vait tant d&#8217;gambes et d&#8217;g&#8217;nouors qu&eacute; nou n&#8217;y prend pon d&#8217;avis.<br/>
<br/>
Dans chu temps-l&agrave;, les femmes mettaient des cors et les lachaient raides pour rap&#8217;tichi la taille, et i&#8217; fou&ocirc;rraient eune baleine en d&#8217;vant et en d&#8217;dans du cor pour lus garder draites. Ch&#8217;tait la mode d&#8217;aver eune p&eacute;tite taille, et ch&#8217;tait a&icirc;si pour un janne homme d&eacute; mett&#8217; san bras l&#8217;tou d&#8217;la taille d&eacute; sa janne fille. Les chapieaux d&#8217;chu temps-l&agrave; valaient la peine d&eacute; vaie. Il&#8217; &#8216;taient grands. Y&#8217;en avait tch&#8217;&eacute;taient qu&acirc;si grands comme des p&#8217;tits parasols, et orn&eacute;s atout des flieurs et des plieunmes et m&egrave;me d&#8217;s oua&icirc;sieaux!<br/>
<br/>
Dans l&#8217;hiv&eacute;, i&#8217; s&#8217;gardaient caudes auve des cotillons d&#8217;rouoge fliann&eacute;, et eune capote lus gardait l&#8217;co et la t&ecirc;te cauds l&#8217;tou d&#8217;la maison et dans l&#8217;bel, et pour aller &agrave; boutique ou dans l&#8217;va&icirc;sinn&eacute;.<br/>
<br/>
Et &agrave; la pliaiche d&eacute; vouler faithe l&eacute; travas d&#8217;hommes comme &agrave; ch&#8217;t heu, les filles apprannaient &agrave; &ecirc;t&#8217; cou&ocirc;tuthi&eacute;thes, modistes ou f&eacute;th&#8217;r&ecirc;ss&eacute;s, des vocations tchi lus donnait la chance d&eacute; g&acirc;ngni lus vie s&#8217;il&#8217; avaient l&#8217;malheu d&#8217;rester vieil&#8217;yes fil&#8217;yes, et tchi  lus v&#8217;nait en aigue &agrave; souangni d&#8217;un m&egrave;nage et d&#8217;eune fanmile eune fais mathi&eacute;es, et lus m&eacute;thes lus appranaient &agrave; ouvrer et broder et crocheter. Nou peut dithe qu&eacute; les femmes &#8216;taient vrainment des femmes dans chu temps&#8217;l&agrave;!<br/>
<br/>
<i><a href="lefeuvre.html">George d&#8217;La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="femme.html">La femme</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="gdffemmes.html">Les Femmes</a><p>
<li><a href="femavnin.html">La femme du temps &agrave; v'nin</a><p>
<li><P><A HREF="filldach.html">L'portrait d'la Fille d' Achteu</A></P>
<li><a href="fillfaut.html">La Fille qui Nos Faut</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="lettre1888.html">Eune lettre d&eacute; 1888</a><p>
<li><a href="gdfhabillement.html">L'Habillement Des Femmes</a><p>
<li><a href="pmfemmes.html">Au sujet des femmes</a><p>

<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdfelections1975.html">&Ecirc;lections et appointements</a><p>
<li><a href="gdfgangnants.html">Gangnants et p&egrave;rdants</a><p>
<li><a href="pm1947.html">Ph'lip and Merrienne</a><p>
<li><a href="vouaix_femme.html">La Vouaix d'une Femme</a><p>
<li><a href="suff.html">Les Suffragettes</a><p>
<li><a href="suff2.html">Les Suffragettes</a><p>
<li><a href="suffragettes.html">Lonore's Little Ways with Suffragettes</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="2suffragettes.html">Doeux Suffragettes</a><p>
<li><a href="cahouain1923a.html">L&eacute; Caouain et l'&ecirc;lection mantchie d'eune femme</a><p>
<li><a href="quistait.html">Qui s'tait, s'accorde</a><p>
<li><a href="femvot.html">Quand les femmes voteront....</a><p>
<li><a href="pmwomen.html">A Women's Political Party</a><p>
<li><a href="2mots2.html">Deux mots</a><p>
<li><a href="pmpatates7.html">Les patates et les drouaits d'une femme</a><p>
<li><a href="pmjury.html">Des femmes sus l'jury</a><p>
<li><a href="chefs.html">Les Chefs et les Gr&ocirc;sses T&ecirc;tes</a><p>

<li><a href="landarmy.html">&quot;Land Army&quot;</a><p>
<li><a href="pllumes.html">Une Poule sans Pllumes.</a><p>

<li><a href="gdfmultiplication.html">La multiplic&acirc;tion!</a><p>
<li><a href="gdfpolitique.html">La politique en Am&eacute;thique</a><p>
<li><a href="gdfdrive.html">Tout s'en va &agrave; la d'rive!</a><p>
<li><a href="gdfconservateur.html">J'sis cons&egrave;rvateur!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

