<HTML>

<!-- Mirrored from members.societe-jersiaise.org/geraint/jerriais/pmbomb.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>Merrienne Dreads The Bomb</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne Dreads The Bomb</h2>
And falls out of bed<br/></font></center><p>
<br/>
Moussieu l'Editeu,<br/>
<br/>
La pou&ocirc;re Merrienne trouve la vie bein duthe chais jours. Pas une semaine se p&acirc;sse qu'ou n'vait tchiquechose dans la g&acirc;zette tchi l'&ecirc;ffrite et l'emp&ecirc;che de dormi la niet.<br/>
<br/>
Chutte fais chais la bombe que les Russes ont fait. Oulle a liut dans tchique b&ecirc;tasse de papi tch'ils ont id&eacute;e d's'en faithe servi pour d&ecirc;truithe le monde, et la v'la s&ucirc;s ses n&eacute;rfs.<br/>
<br/>
Hier au s&eacute;, apr&egrave;s av&eacute; rest&eacute; trantchille pour une p&ocirc;se, ou mint ses lunettes s&ucirc;s l'aie-du-foyi, se croua&icirc;sit les bras, et m'dit, &quot;Ecoute, Ph'lip, ch'n'est pas tout chonna. T&eacute; v'la &agrave; fum&eacute; ta pipe tout trantchillement comme si rain n'te d&ecirc;rangeait. A-t'on jamais veu un patheil homme? Je crai v&eacute;thitablyement que si tu savais que la fin du monde appr&egrave;chait, tu n'en s'sais pas p&ucirc;s g&ecirc;n&eacute; qu'chonna.&quot;<br/>
<br/>
&quot;Mais tchesque-y t'troublye don ma pou&ocirc;re vieille? &quot; j'l'y d'mandit. &quot;Laisse-m&eacute; en r'pos j't'en prie. Ne v'la b&eacute;t&ocirc;t un mais que tu n'm'as pas donn&eacute; m&ecirc;me chinq minutes pour rumin&eacute; &agrave; man tout-seu. Tch&egrave;sque tu'as dans la cabiche chutte fais?&quot;<br/>
<br/>
&quot;Tu sais ben tch&egrave;sque y m'troublye,&quot; ou dit. &quot;Ch'est chutte bombe. La g&acirc;zette Angliaise veur dithe qu'une demi&eacute;-douzaines des chais &acirc;ffreuses bombes pou&ocirc;rraient faithe hardi d'ma. Mets don chutte fichue pipe de c&ocirc;t&eacute; et dis-m&eacute; si ch'est vrai.&quot;<br/>
<br/>
&quot;Eh ben, d'pis qu'tu veur sav&eacute;, j'm'en vais t'explitchi,&quot; j'l'y dit, &quot;mais n'me biaume pas si j'te fais peux. Y n'est pas tchestchon d'une demi&eacute;-douzaine de chais bombes, mais d'yunne seulement. Si par malheur les Russes en lanchaient yunne s&ucirc;s l'&icirc;les, tout dispathaitrait.&quot;<br/>
<br/>
&quot;Tch&egrave;sque-tu veur dithe - tout dispathaitrait?&quot;<br/>
<br/>
&quot;J'veur dithe que deux minutes apr&egrave;s tout ch'qu'est en vie en J&ecirc;rri, en <a href="dgernesy.html">Dj&egrave;rnezi</a>, en <a href="auregnais.html">Org'ny</a>, en <a href="ser.html">Sercq</a>, en Herme et en J&eacute;thou &eacute;thait dispathu dans les fonds perdus. Y n'restesthait rain. Tu voulais sav&eacute;, eh ben, t'y v'la.&quot; Et j'me mint &agrave; r'allum&eacute; ma pipe.<br/>
<br/>
Pour un bouon quart-d'heuthe la Merrienne ne dit pas un mot. Mais tout d'un coup, la v'la tch'y s'l&egrave;ve et m'flianque une paffe, de tchi qu'ma t&ecirc;te en sonne ocquo.<br/>
<br/>
&quot;Tout chen qu'tu veins de m'dithe ch'est d'la figue de tchan,&quot; ou dit. &quot;Tu d&eacute;v-thais av&eacute; honte de racont&eacute; d'pathelles mensonges. Mais quand che s'sait vrai, tu sais aussi ben comme m&eacute; que l'Comit&eacute; d'la D'fense prendrait ben vite des m'suthes pour emp&ecirc;chi les Russes d'appr&egrave;chi. Nou v&ecirc;rrait b&eacute;t&ocirc;t la Milice par les qu'mins, et j'n'&eacute;thais autchune crainte si j'savais qu'la Compagnie d'Saint Ou tait souos l's'armes.<br/>
<br/>
&quot;Epis, quand m&ecirc;me,&quot; ou continuit, &quot;nou pou&ocirc;rrait tr&eacute;jous s'fou&ocirc;rr&eacute; souos l'liet ou dans les cottes &agrave; couochons pour une heuthe ou d'm&ecirc;me.&quot;<br/>
<br/>
&quot;Sans doute,&quot; j'l'y dit, &quot;et nou pou&ocirc;rrait &eacute;tout grimp&eacute; dans l'solyi et s'fou&ocirc;rr&eacute; souos l'fain ou m&ecirc;me souos la maie. La seule chose est qu'nou crev'thait quand-m&ecirc;me.&quot;<br/>
<br/>
&quot;N'en v'la assez,&quot; ou dit. &quot;Si tu veur une aute cliam&ucirc;se ti n'as qu'a continu&eacute;, J'te donne en avis de t'taithe.&quot;<br/>
<br/>
Et don, Moussieu, je m'tut, mais &agrave; trais heuthes &acirc;-matin j'ai tait r&ecirc;villyi par un fr&eacute;das t&ecirc;rriblye. Ch'tait la Merrienne s&ucirc;s l'plianchais. Entendant tchique brit, et criyant que ch'tait la bombe, oulle avait saut&eacute; du liet un mio trop vite et s'&eacute;tait &ecirc;trav'l&eacute;e tout san long. Et la djobbe que j'eut &agrave; la r'lev&eacute; jamais ou n'craitha&icirc;tes.<br/>
<br/>
<i><a href="lebrocq.html">Ph'lip</a></i><br/>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="dgerre.html">La dg&egrave;rre</a><p>
<li><a href="pmwar.html">Merrienne is Afraid of War</a><p>
<li><a href="gdfarmistie.html">L'Armistie!</a><p>
<li><a href="boumbe.html">La Boumbe Atomique</a><p>
<li><a href="nucleaithe.html">La ph&#375;sique nucl&eacute;aithe</a><p>

<li><a href="pmmalades.html">Des malades &agrave; Portinf&eacute;</a><p>
<li><a href="jourjgj.html">Jour J</a><p>

<li><a href="gdfflamanville.html">En garde, J&egrave;rriais!</a><p>
</UL>
</FONT>
<br>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmbomb.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
