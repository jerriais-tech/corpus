<HTML>

<!-- Mirrored from members.societe-jersiaise.org/geraint/jerriais/mervelle.html by HTTrack Website Copier/3.x [XR&CO'2014], Tue, 15 Jul 2025 14:01:04 GMT -->
<HEAD>
<TITLE>Coumment faithe des m&egrave;rvelles - Jersey Wonders</TITLE>
<META  name="keywords" content="JÃ¨rriais, cooking, food, recipes, cuisine, gastronomie, recettes, normande, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Coumment faithe des m&egrave;rvelles</h2></font><P>
<font color="#215e21">Jersey Wonders</font></center><P>
&nbsp;<p>



<TABLE align="right">
<TR>
<TD>
<CENTER><a href="gdfmervelle.html"><img src="mervelle5.jpg" WIDTH=200 HEIGHT=225 border=0 alt="Comme tchi faithe des m&egrave;rvelles"></a><p>
<A HREF="mervelles.wav"><IMG SRC="ecoute.jpg" WIDTH=25 HEIGHT=23 ALIGN=absmiddle border=0 alt="clyiquez pouor ou&iuml; les mots"></A><p>
</CENTER>
</TD>
</TR>
</TABLE>


<P>I' nos faut pouor &icirc;ngr&eacute;dgients:</P>


<UL>
<LI>un quart'ron d&eacute; chucre</LI>
<LI>un d&eacute;mi&eacute;-livre d&eacute; beurre</LI>
<LI>huit oeufs</LI>
<LI>deux livres d&eacute; flieu</LI>
</UL>


<P>B&acirc;ttez bein l's oeufs dans eune p'tite bolle (pas les cruques, bein seu!). Dans eune aut' bolle, m&ecirc;lez l&eacute; beurre, la flieu et l'chucre. Ajou&ocirc;tez l's oeufs &agrave; la flieu etc. pouor faithe eune p&acirc;te.</P>

<P>Mettez d'la flieu sus vos mains et rou&ocirc;lez la p&acirc;te &agrave; trais quarts d'un centim&egrave;tre sus eune tabl'ye auve un p'tit mio d'flieu ou bein sus eune p'tite plianche.</P>

<P>L&eacute; temps p&acirc;ss&eacute;, nou rou&ocirc;lait la p&acirc;te auve eune boutelle. Ach'teu j'avons not' r&ocirc;llinne-pinne!</P>

<P>Prannez l&eacute; p'tit rond copeux et copez des ronds d'p&acirc;te. Fa&icirc;tes eune cope ou deux auve un cout&eacute; et tou&ocirc;nnez les m&egrave;rvelles.</P>

<P>Y'a des gens tchi font eune cope, et y'a d'aut's tchi en font deux (coumme m&eacute;) ou m&ecirc;me trais. Chenna d&ecirc;pend d'la tr&acirc;dition d'fanmil'ye ou d'r&eacute;gion. Pouor d&eacute; m&eacute;, ch'est eune pr&eacute;f&eacute;thence artistique!</P>

<P>Mettez un gros gob&icirc;n d'gra&icirc;sse ou d'l'huile dans un s&acirc;sse-painne et alleunmez l&eacute; feu sous.</P>

<P>Quand l'huile est bein ca&ucirc;d, i' faut mett' quat' ou ch&icirc;n m&egrave;rvelles &agrave; tchuithe d&eacute;dans.</P>

<P>Quand i' sont belles et breunes, tou&ocirc;nnez-les et apr&egrave;s eune minnute h&acirc;llez-les auve eune tchulyi et &ecirc;gouttez-les sus un &ecirc;goutteux.</P>

<P>I' faut tchuithe toutes les m&egrave;rvelles et i' s'sont pr&ecirc;tes &agrave; mangi.</P>

<P>S'lon c&egrave;rtains, i' faut faithe les m&egrave;rvelles duthant l&eacute; r'tithant d'la m&eacute;.</P>

Y'a eune arr&icirc;nm&eacute;e du temps p&acirc;ss&eacute; tchi dit:<p>

<i>M&egrave;rvelle, m&egrave;rvelle,<br>
V&icirc;nt &agrave; l'us -<br>
Auve quat' t&ecirc;tes<br>
Et quat' tchus!<p></i>

N'oubliez pas &agrave; laver les vaissieaux!<P>

&nbsp;<p>
<FONT SIZE=2>
<I>Viyiz &eacute;tout</I>:
<UL>

<li><a href="mervelles2017.html">Des m&egrave;rvelles</a><p>
<li><A HREF="gdfmervelle.html">Les M&egrave;rvelles d&eacute; J&egrave;rri</A><p>
<li><a href="mervelle2.html">Des M&egrave;rvelles</a><p>
<li><A HREF="mervelles.html">La Faith'sie d'm&egrave;rvelles</A><p>
<li><a href="mervelles2.html">M&egrave;rvelles</a><p>

<li><a href="pmfiottes.html">Les cr&ecirc;pes et les fiottes</a><p>
<li><a href="fliottes.html">Des Fliottes</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mervelle.html by HTTrack Website Copier/3.x [XR&CO'2014], Tue, 15 Jul 2025 14:01:04 GMT -->
</HTML>
