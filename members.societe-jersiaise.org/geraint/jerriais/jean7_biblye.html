<HTML>

<!-- Mirrored from members.societe-jersiaise.org/geraint/jerriais/jean7_biblye.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
<HEAD>
<TITLE>La Bouonne Nouvelle s'lon Jean, Chapitre 7</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, Chapitre 7</h2></font></center><p>


<center><font color="#215e21"><h3>V&egrave;rsets 1-35</h3></font></center>
<br/>
Aupr&egrave;s chenna J&eacute;s&ucirc; fit eune tou&ocirc;nn&eacute;e d'Galil&eacute;e. I' s'c&acirc;rrait d'Jud&eacute;e par cause qu&eacute; les Juis l&agrave;-bas 'taient pouor ch&egrave;rchi d&eacute; l'tuer. Mais v'l&agrave; tch'arrivait la f&ecirc;te Juive, la F&ecirc;te des Abris, et les fr&eacute;thes &agrave; J&eacute;s&ucirc; l&icirc; d&icirc;drent, &quot;Tu d&eacute;vthais t&eacute; d&ecirc;haler d'ich&icirc;n et aller en Jud&eacute;e pouor qu&eacute; tes approtis pi&ecirc;ssent vaie les beinfaits qu'tu fais. Fis d'&acirc;me tchi veurt &ecirc;t' avantageusement connu n'fait d&eacute; tchi en cache-muche. S'tu'es &agrave; faithe d'itelles choses, fai-les au veu et au seu d'tout l'monde!&quot;<br/>
<br/>
Ch'est en tchi m&ecirc;me ses fr&eacute;thes n'avaient pon d'fouai en li. J&eacute;s&ucirc; lus dit, &quot;Ch'n'est pon acouo pouor m&eacute; l'bou&ocirc;n temps, mais ch'est tr&eacute;jous l'bou&ocirc;n temps pouor vous. Ch'n'est pon qu'l&eacute; monde ont eune hyie contre vous, mais nou-s'a eune hyie contre m&eacute;, viyant qu&eacute; j't&ecirc;mouongne d&eacute; chein qu'l&eacute; monde font est du m&ecirc;ch&eacute;. All'-ouos-en don &agrave; la F&ecirc;te. Pouor d&eacute; m&eacute; j&eacute; n'm'en vais pon y'aller pouor achteu, par cause qu&eacute; ch'n'est pon l'bou&ocirc;n temps pouor m&eacute;.&quot; Et lus ayant dit chenna, i' restit en Galil&eacute;e.<br/>
<br/>
Tout coumme, un co qu'ses fr&eacute;thes lus en f&ucirc;drent &agrave; la F&ecirc;te, i' s'y'en fut, li, en cache-muche au run d'&agrave; l'ouv&egrave;rt. &Agrave; la F&ecirc;te, les Juis l&eacute; ch&egrave;rchaient pouor, et d'mandaient, &quot;O&ugrave;'est qu'il est?&quot;<br/>
<br/>
Et nou-s'en d&ecirc;rengliait parmi l'fliotchet d'monde. Y'en avait tchi d&icirc;drent, &quot;Ch'est un bou&ocirc;n gas, qu'li!&quot;<br/>
<br/>
&quot;Nou-fait!&quot; qu'i' d&icirc;drent, des aut's. &quot;I' d&ecirc;route des gens dans lus avis.&quot; Mais fis d'&acirc;me n&eacute; dit mot ouv&egrave;rt&eacute;ment entouor li par peux des Juis.<br/>
<br/>
Au mitan d'la F&ecirc;te, J&eacute;s&ucirc; amontit au Templ'ye et s'&ecirc;canchit &agrave; ens&icirc;ngni &egrave;s gens. Les Juis f&ucirc;drent ravis et d'mand&icirc;drent, &quot;D&eacute; iou qu&eacute; ch't&icirc;-ch&icirc;n a appr&icirc;ns un t&eacute; tas d'tchi? I' n'a janmais 't&eacute; &ecirc;col&eacute;!&quot;<br/>
<br/>
J&eacute;s&ucirc; lus r&ecirc;ponnit, &quot;Chein qu&eacute; j'ens&icirc;ngne n&eacute; veint pon d'm&eacute;. I' veint du chein tchi m'a envy&eacute;. Si autchun veurt faithe chein qu'l&eacute; Bou&ocirc;n Dgieu veurt, i' saitha ch't ens&icirc;ngnage et d&eacute; iou qu'i' veint - du Bou&ocirc;n Dgieu ou d'm&eacute;. L&eacute; chein tchi pr&ecirc;che ra&icirc;que ses propres d'vis est &agrave; ch&egrave;rchi la glouaithe pouor s&eacute;-m&ecirc;me. Mais l'chein tchi l'fait pouor la glouaithe du chein tchi l'a envy&eacute; - ch't&icirc;-l&agrave; pr&ecirc;che la v&eacute;thit&eacute; et n'y'a pon d'm&ecirc;ch&eacute; en li. Ch'n'est-i' pon qu'Mo&iuml;se vos baillit la louai? Mais n'y'a pon d'entr&eacute; vous tchi garde la louai. Pouortchi qu'ou voulez m'tuer?&quot;<br/>
<br/>
L&eacute; fliotchet d'monde d&icirc;drent, &quot;Tu'es end&ecirc;monn&eacute;, tchi qui veurt t&eacute; tuer?&quot;<br/>
<br/>
J&eacute;s&ucirc; lus dit, &quot;J'ai gr&eacute;e un beinfait, et ous en &ecirc;tes morfondus. Mo&iuml;se vos baillit la louai d'la cop'thie du fou&ocirc;rr&eacute; - ch'est en tchi chenna n'veint pon d'Mo&iuml;se mais des p&eacute;thes d&eacute;vant li - et don ou copez l'fou&ocirc;rr&eacute; &agrave; un &ecirc;fant m&ecirc;me l&eacute; jour du Sabbat. Assa s'ou copez l'fou&ocirc;rr&eacute; &agrave; un &ecirc;fant l'jour du Sabbat &agrave; seule f&icirc;n d'n'aller pon contre la louai d'Mo&iuml;se, pouortchi qu'ous &ecirc;tes m&acirc;rris contre m&eacute; pouor aver r'dg&eacute;thi un houmme l&eacute; jour du Sabbat? R'nonchiz vot' jug'gie par l'appathence des choses, et jugiz s'lon la justice.&quot;<br/>
<br/>
&Eacute;pis tchiqu's'uns des gens d'J&eacute;thusalem d&icirc;drent, &quot;Ch't&icirc;-ch&icirc;n n'est-i' pon l'chein qu'nou-s'est pouor tuer? Et l&eacute; v'ch&icirc;n &agrave; pr&ecirc;chi &agrave; l'ouv&egrave;rt et nou n'l&icirc; dit mot! Ch'est-i' p&ocirc;ssibl'ye qu'nos gr&ocirc;sses t&ecirc;tes lus sont ravis&eacute;s et craient achteu qu'il est d&eacute; vrai l'Onguenn&eacute;? Tout coumme j&eacute; savons d&eacute; iou qu'i' veint, li, mais quand l'Onguenn&eacute; veindra, n'y'&eacute;tha fis d'&acirc;me tchi saitha d&eacute; iou qu'i' s'sa v'nu.&quot;<br/>
<br/>
J&eacute;s&ucirc;, tchi 'tait &agrave; ens&icirc;ngni dans l'bel du Templ'ye, briyit don, &quot;Ou criyiz m'conna&icirc;tre et saver d&eacute; iou qu&eacute; j'veins. Mais j&eacute; n'sis pon v'nu pouor m&eacute;-m&ecirc;me; ch'est en tchi l'chein tchi m'a envy&eacute; est vrai et ou n'l&eacute; conna&icirc;ssiz pon. M&eacute;, j&eacute; l'connais par cause qu&eacute; j'sis v'nu d'li et i' m'a envy&eacute;.&quot; &Eacute;pis i' voul&icirc;drent l&eacute; blioutchi mais fis d'&acirc;me n&eacute; l'gaffit, et ch'tait par cause qu&eacute; s'n heuthe n'tait pon acouo v'nue.<br/>
<br/>
Y'en avait hardi d'monde tch'e&ucirc;drent fouai en li et d&icirc;drent, &quot;Quand l'Onguenn&eacute; veindra, criy'-ous qu'i' f'tha pus d'mithacl'yes qu&eacute; ch't houmme-ch&icirc;n?&quot; Les Pharisiens ou&icirc;drent les d'vis du monde, et les grands pr&ecirc;tres et les Pharisiens envy&icirc;drent des garees pouor l'happer.<br/>
<br/>
J&eacute;s&ucirc; dit, &quot;J&eacute; s'sai acant&eacute; vous acouo eune pause &eacute;pis j'&icirc;thai siez l'chein tchi m'a envy&eacute;. Ou m'ch&egrave;rch&eacute;thez, et ou n&eacute; m'v&egrave;rrez pon, et iou qu&eacute; j's'sai, ou n'pou&ocirc;rrez pon v'n&icirc;n.&quot;<br/>
<br/>
Les Juis lus entr&eacute;-d&icirc;drent, &quot;Iou qu'i' va qu&eacute; j&eacute; n'l&eacute; v&egrave;rrons pon? S'n &icirc;tha-t-i' siez les Juis tchi d'meuthent parmi les Gr&egrave;cs et ens&icirc;ngn'na-t-i' siez les Gr&egrave;cs?&quot;<br/>
<br/>
<br/>

<center><font color="#215e21"><h3>V&egrave;rset 36</h3></font></center>

Tch'est qu'i' veurt dithe en d&icirc;thant, 'Ou m'ch&egrave;rch&eacute;thez et ou n&eacute; m'trouv'thez pon', et 'O&ugrave;'est qu&eacute; j'sis, ou n'pou&ocirc;rrez pon y v'n&icirc;n'?&quot;<p>
&nbsp;<p>


<center><font color="#215e21"><h3>V&egrave;rsets 37-39</h3></font></center>

L&eacute; drein jour des f&ecirc;tes, l&eacute; grand jour, quandi qu'J&eacute;s&ucirc; 'tait m&acirc;t&eacute; l&agrave;, i' briyit, &quot;Qu'les cheins tch'ont s&eacute; - veingent &agrave; m&eacute;, et qu'l&eacute; chein tchi crait - baive. Coumme ch'est dit s'lon l's &Ecirc;crituthes, 'Hors du tchoeu au criyant coul'lont des rivi&eacute;thes dg'ieau vivante'.&quot; Assa i' dit chenna entouor l'Esprit, qu'les cheins tchi criyaient en li 'taient pouor &egrave;rch&eacute;ver; pouor achteu n'y'avait pon d'Esprit, par cause qu&eacute; J&eacute;s&ucirc; n'tait pon acouo glorifi&eacute;.<p>
&nbsp;<p>

<center><font color="#215e21"><h3>V&egrave;rsets 40-53</h3></font></center>

Quand i' ou&icirc;drent chein qu'i' dit, y'en avait d'parmi l'monde tchi d&icirc;drent, &quot;Pouor d&eacute; seux, ch't&icirc;-ch&icirc;n est l'Proph&egrave;te,&quot;<br/>
<br/>
D'aut' d&icirc;drent, &quot;Ch't&icirc;-ch&icirc;n est l'Onguenn&eacute;.&quot;<br/>
<br/>
Mais d'aut' d&eacute;mand&icirc;drent, &quot;Ch&eacute; s'sait-i' qu'l'Onguenn&eacute; veindra d'Galil&eacute;e? Ch'n'est-i' pon &ecirc;crit qu'l'Onguenn&eacute; est d'la fanmil'ye d&eacute; D&acirc;vi et veint d'B&eacute;thl&eacute;hem, la contr&eacute;e o&ugrave;'est qu'D&acirc;vi d'meuthait?&quot;<br/>
<br/>
Et y'avait ainch&icirc;n du h&egrave;rtch&icirc;n dans l'monde par cause d&eacute; li. Y'en avait tchi voulaient l'blioutchi. Mais fis d'&acirc;me n&eacute; l'touchit.<br/>
<br/>
&Eacute;pis les soudards d'la garde du templ'ye lus en r'f&ucirc;drent &egrave;s grands pr&ecirc;tres et Pharisiens, et nou lus d'mandit, &quot;Pouortchi qu'ou n'l&eacute; blioutch&icirc;dres pon?&quot;<br/>
<br/>
La garde r&ecirc;ponn&icirc;drent, &quot;Nou n'a janmais ou&iuml; pr&ecirc;chi d'it&eacute; coumme i' pr&ecirc;che, li!&quot;<br/>
<br/>
&Eacute;pis les Pharisiens d&icirc;drent, &quot;Ch'est-i' qu'i' vos a embli&ucirc;tr&eacute; &eacute;tout? Y'en-a-t-i' d'parmi d'l'hounneu ou des Pharisiens tchi l'ont creu? Mais chutte racachie-l&agrave; tchi n'conna&icirc;ssent rein entouor la louai - i' sont condamn&eacute;s, ieux.&quot;<br/>
<br/>
Nicod&egrave;me, tchi 'tait v'nu &agrave; J&eacute;s&ucirc; d'vant et tchi 'tait iun dg'ieux, d'mandit, &quot;Not' louai n'condamne pon les gens sans, pouor c'menchi, l's aver &ecirc;cout&eacute; pouor saver tch'est qu'i' font, n'est-che pon?&quot;<br/>
<br/>
I' r&ecirc;ponn&icirc;drent, &quot;Et t&eacute;, ch'est-i' qu'tu'es d'Galil&eacute;e &eacute;tout? Entch&ecirc;te don et tu trouv'thas qu'i' n'y'a pon d'proph&egrave;te tchi veint d'Galil&eacute;e.&quot; Et i' lus en r'f&ucirc;drent siez ieux.<br/>
<br/>

&nbsp;<p>
<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean16_biblye.html">La Bouonne Nouvelle s'lon Jean: 16</a><p>
<li><a href="jean17_biblye.html">La Bouonne Nouvelle s'lon Jean: 17</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jean7_biblye.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
</HTML>

