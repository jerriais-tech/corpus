<HTML>

<!-- Mirrored from members.societe-jersiaise.org/geraint/jerriais/gdfrliques.html by HTTrack Website Copier/3.x [XR&CO'2014], Tue, 15 Jul 2025 13:59:47 GMT -->
<HEAD>
<TITLE>R'liques du temps jadis</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>R'liques du temps jadis</h2></font></center><p>

<i><font size="-1">Fort Lauderdale, Florida,<br/>
U.S.A.<br/>
L&eacute; 10 d'mar, 1973.<br/></font></i>
<br/>
Moussieu l'R&eacute;dacteu,<br/>
<br/>
&quot;En li&ecirc;sant l'dictionnaithe &agrave; Moussieu L'Maistre,&quot; m&eacute; d&icirc;sait man fr&eacute;the Sydney la dreine fais qu&eacute; j'tais auve li &agrave; <a href="gdfottawa.html">Ottawa</a> au <a href="cannada.html">Cannada</a>, &quot;j'vis l'mot 'filyie' et v'la tchi m'ram&eacute;mouaithit qu'j'avais ou&iuml; chu mot-l&agrave; quand j'tions mousses en J&egrave;rri. N'est-ch'-t'i' pon tchique sorte d'sofa?&quot;<br/>
<br/>
&quot;Eh bein,&quot; j'l&icirc; dis, &quot;tu n'en es pon bein liain. Tu n'as qu'&agrave; &ecirc;tudier l'<a href="gdfdictionnaithe.html">dictionnaithe</a> et tu v&egrave;rras qu'ch'est un manni&eacute;the d&eacute; p'tit divan ou couochette, sans dos ni buts ni accouteurs, sus tchi qu'les femmes et tchiquefais l's hommes, lus r'p&ocirc;saient pour ouvrer duthant les longues veilles du s'tembre et d'l'hiv&eacute;.&quot;<br/>
<br/>
&quot;Veurs-tu m'dithe,&quot; s'f&icirc;t Sydney, &quot;qu&eacute; l's hommes ouvraient comme des femmes l&eacute; temps p&acirc;ss&eacute;?&quot;<br/>
<br/>
&quot;Oui-dgia!&quot;, j'l&icirc; dis. &quot;Quand les gens d'l'&Icirc;le n'faisaient qu'd'ouvrer des corsets d'oeuvre &agrave; londgieu d'jours pour gangni lus vie dans l'tout grand p&acirc;ss&eacute;, ch'tait hommes et femmes. Et dans les longues s&eacute;t&eacute;es d'hiv&eacute;, il' <a href="gdfouvrage.html">ouvraient</a> aussi bein au s&eacute; comme dans l'jour. Ches s&eacute;th&eacute;es-l&agrave; 'taient tchiquefais appel&eacute;es des 'd&ecirc;bauches', mais j'en doute s'i' y'avait grand ma d'fait. Sans doute, les jannes hommes et jannes filles profitaient d'l'occ&acirc;sion pour faithe un mio d'r&ecirc;villon et s'entr'embraichi. Ch'tait &agrave; la veue du <a href="gdfcrasset.html">cr&acirc;sset</a> et nou n'y viyait pon cliai. J'm&eacute; sis souvent d'mand&eacute; comment tch'i' pouvaient vaie &agrave; ouvrer. Ch'est &icirc;nt&eacute;r&ecirc;ssant qu&eacute; l'corset, vendu en Angli&eacute;t&egrave;rre et v'nant d'J&egrave;rri, v&icirc;nt &agrave; &ecirc;t' appel&eacute; un 'Jersey' et qu'ch'est acouo san nom au jour d'aniet!<br/>
<br/>
&quot;En p&acirc;lant d'd&ecirc;bauches, eune aut' chose &icirc;nt&eacute;r&ecirc;ssante est qu&eacute; l's autorit&eacute;s d'l'&ecirc;poque d'vaient penser tch'i' y'en avait, dans les s&eacute;th&eacute;e d'veilles, car d'apr&egrave;s un ordre d&eacute; La Cour en date du dgix d'ju&icirc;n, 1615, i' fut d'fendu &agrave; un nomm&eacute; Ph'lippe Picot d'ouvrer en compangnie des filles pour &ecirc;viter l'scandale, sous peine de peunition.&quot;<br/>
<br/>
&quot;Comme qu'oulle 'tait faite, la filyie?&quot;, Sydney m&eacute; d'mandit.<br/>
<br/>
&quot;Eh bein,&quot; j'l&icirc; d&icirc;s, &quot;i' faut supp&ocirc;ser qu'la fr&ecirc;me 'tait faite d&eacute; bouais. La paillasse 'tait remplyie d&eacute; p'sais, d'fielles, et p't &ecirc;t' d'&ecirc;train. Dans les temps d'<a href="gdfnoue4.html">Nou&eacute;</a> et pour les f&ecirc;tes, la filyie 'tait d&eacute;cor&eacute; atout du housse et des flieurs. En d'ssus, i' pendaient eune manni&eacute;the d&eacute; couronne appel&eacute;e eune &quot;M&ecirc;nagi&eacute;the'. Oulle 'tait faite d'&ocirc;syi entouoth&eacute; d'morcieaux d'papi d&eacute; diff&eacute;thentes couleurs, ou flieurs aritficielles d'&ecirc;toffe ou d'drap, et des p'tites roses d&eacute; papi en couleur y pendaient &eacute;tout et souvent d'l'h&egrave;rbe d'St. Jean, et autres flieurs s&eacute;ques comme d'la satinnette, du blianc-bouais, d's asp&egrave;rges en grain, d's &eacute;grettes, etc. Tout ch'la voltiyait en d'ssus d'la filyie.&quot;<br/>
<br/>
&quot;En as-tu veu ieune, eune filyie?&quot;, Sydney m&eacute; d'mandit.<br/>
<br/>
&quot;Oui-dgia!&quot;, j'l&icirc; dis. &quot;J'm&eacute; sis assis sus ieune bein des fais dans la carre, &agrave; c&ocirc;t&eacute; d'l'&acirc;tre, dans la salle au <a href="gdfmenage.html">m&eacute;nage &egrave;s Feuvres</a> quand j'allais vaie grand'manman L'Feuvre (n&eacute; Elizabeth L'Brun en 1806) et m'n oncl'ye Charles. J'aimais bein y'aller au vendr&eacute;di, jour d&eacute; la fou&acirc;ngn&eacute;thie. 'Assied-t&eacute; sus la filyie', grand'manman d'd&icirc;sait, 'et j'm'en vais t'donner eune <a href="gaches_fouee.html">g&acirc;che &agrave; fou&eacute;e</a>!'&quot;<br/>
<br/>
&quot;Ch'est dr&ocirc;le qu&eacute; j&eacute; n'm'en r'souveins pon, m&eacute;,&quot; s'f&icirc;t Sydney, &quot;d&eacute; grand'manman et d'la filyie.&quot;<br/>
<br/>
&quot;Nou-fait,&quot; j'l&icirc; dis, &quot;tu'&eacute;tais trop janne. Ou mouothit en 1895 &agrave; l'&acirc;ge d&eacute; 89, et tu'avais acouo les talons jaunes dans chu temps-l&agrave; - tu n'avais qu'trais ans!<br/>
<br/>
&quot;Dans san dictionnaithe, l'<a href="lemaistre.html">acad&eacute;micien L'Maistre</a> nouos raconte d&eacute; l'histouaithe &icirc;nt&eacute;r&ecirc;ssante. Dans les touos vi&egrave;rs temps, les gens 'taient vengis par les puches, et i' gardaient un p'tit morc&eacute; d'fliann&eacute; - du rouoge fliann&eacute; s'i' y'en avait d'amain - pour les happer. I' l'appelaient un 'coin' ou un 'cliu'. Dans les longues s&eacute;th&eacute;es p&acirc;ss&eacute;es &agrave; ouvrer sus la filyie, les puches, n&eacute; pouvant pon ouvrer ieux-m&egrave;mes, lus ab&ucirc;saient &agrave; mordre les femmes, et i' n'taient pon ha&icirc;nitcheuses - i' n'lus en 'tait pon drein tchi partie du corps mordre, patha&icirc;t-i'. Et bein, la mordue prannait l'coin en main et allait &agrave; la chasse d&eacute; la puche en d'dans d'sa c'm&icirc;nse. Quand ou la trouvait, la vilaine puche souffrait la peine d'&ecirc;crasement entre pouce et preunmi&eacute; d&eacute; et coin, ou chai et coin!&quot;<br/>
<br/>
&quot;V'la tchi s'fa&icirc;sait endrait l's hommes?&quot;, s'f&icirc;t Sydney.<br/>
<br/>
&quot;Eh bein,&quot; j'l&icirc; dis, &quot;ch'tait d'vant man temps et j&eacute; n'pou&ocirc;rrais pon t'dithe pour seux, mais j&eacute; n'crai pon qu'les gens ont changi fort et s'i y'avait d's hommes l&agrave;, ch'est seux tch'il' avaient l's i&egrave;rs r&ecirc;vilyis comme les cheins d'un cat souos un groua&icirc;silyi! Tch'est tchi sait? Si j'avais 't&eacute; l&agrave; j'&eacute;thais p't &ecirc;t' t&eacute; tent&eacute; d&eacute; v'n&icirc;n en a&icirc;gue d&eacute; ieune des femmes et d'aller &agrave; la chasse auve lyi! Mais dans touos les cas i' d'vait &ecirc;t' r&icirc;sibl'ye d'en ou&iuml; ieune dithe 'P&acirc;sses-m&eacute; l'coin, Bett&eacute;! J'ai eune puche tchi m'venge!' 'Eh bein, assied-t&eacute; d'ssus, M&egrave;rrotte,' r&ecirc;ponds Bett&eacute;. 'Ch'n'est pon l&agrave; qu'oulle est, ch'est pus haut,' s'fait M&egrave;rrotte. 'P&acirc;sses-m&eacute; l'coin, don, Bett&eacute;!' Mais janmais j&eacute; n'v&egrave;rrons d'belles et vielles aventuthes d&eacute; m&egrave;me. L&eacute; coin et la filyie sont des r'liques du temps p&acirc;ss&eacute;!&quot;<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="maison.html">La ma&icirc;son</a><p>

<li><a href="joncthiethe.html">Ma Vielle Joncthi&egrave;the</a><p>
<li><a href="meubvoc.html">Les meubl'yes en J&egrave;rriais</a><p>
<li><a href="bativoc.html">Les b&acirc;tisses</a><p>
<li><a href="vieilles_maisons.html">Nos vieilles maisons</a><p>
<li><a href="tchier.html">La p'tite ma&icirc;son en J&egrave;rriais</a><p>
<li><a href="gdfchambres.html">Chambres et ch&acirc;tchieaux</a><p>
<li><a href="gdfatre3.html">&Agrave; l'entou d'l'&acirc;tre...</a><p>
<li><a href="gdfsalledebain.html">La salle d&eacute; bain</a><p>
<li><a href="gdfpassant2.html">En passant...</a><p>
<li><a href="pmbiautes.html">Les Biaut&eacute;s Natuthelles</a><p>
<li><a href="cahouain_mansarde.html">Nos v'l&agrave; dans l'embarras avec Marie Hibou</a><p>
<li><a href="painspringclean.html">Spring clean interferes with letters</a><p>
<li><a href="gdfmemouaithes4.html">M&eacute;mouaithes du temps pass&eacute;</a><p>
<li><a href="gdfmemouaithes5.html">M&eacute;mouaithes du temps p&acirc;ss&eacute;</a><p>
<li><a href="gdfsouvnin.html">Un doux souv'n&icirc;n!</a><p>
<li><a href="gdfmemouaithe.html">Av'ous bouanne m&eacute;mouaithe?</a><p>

<li><a href="gdfcrasset2.html">Av'-ous connu l'cr&acirc;sset?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfrliques.html by HTTrack Website Copier/3.x [XR&CO'2014], Tue, 15 Jul 2025 13:59:47 GMT -->
</HTML>

