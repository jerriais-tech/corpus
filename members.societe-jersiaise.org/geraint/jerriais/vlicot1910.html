<HTML>
<HEAD>
<TITLE>La Compliainte du V'licot</TITLE>
<META  name="keywords" content="Jèrriais, language, langue normande, shellfish, fishing, fruits de mer, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Compliainte du V'licot</h2></font>

<b>Jalousie!</b><p>

<i>A la Nouvelle Chronique de Jerri</i><p>

<i>(Dans la prumi&eacute; page de la Nouvelle Chronique, F.E. Le Garrec conte toutes les s'maines l'histo&egrave;the d'une Sardine).</i><p></center>

<CENTER><TABLE><TR><TD>

Ch'en est trop, L'Garrec arr&ecirc;te!<br>
Car, d&eacute; vrai, j'en ai l'tcheu gros...<br>
Ov' man bounnet sus ma t&ecirc;te<br>
Et ma maison sus man dos.<br>
J'm&eacute;thite, autant qu'ta Sardine,<br>
Un mio d'attention, Pardine!<br>
<p>

Ecoute un p'tit, sais hounn&ecirc;te!<br>
Car un d'scendant des V'LICOTS,<br>
Ov' san bounnet sus sa t&ecirc;te,<br>
Et sa maison sus san dos.<br>
N'est pas au d'sous d'ta Sardine!<br>
Et tu m'dai respect. Pardine!!<br>

<p>

Ch'est tout bein d'&ecirc;tre &agrave; faith' f&ecirc;te<br>
A du p'tit paisson souos l'yieau;<br>
Mais, man bounnet sus ma t&ecirc;te<br>
Et ma maison sus man dos.<br>
J'qu'menche &agrave; penser qu'ta sardine<br>
T'attithe un mio trop. Pardine.<br>
<p>

J'allons ouvrir une enqu&ecirc;te<br>
Et ma fou&eacute;, j's&eacute;thons b&eacute;t&ocirc;t,<br>
Ov' notr' bounnet sus notr' t&ecirc;te<br>
Et notr' maison sus notr' dos.<br>
Si, pour l'amour d'la Sardine.<br>
Nou nous oublietha, Pardine!<br>
<p>

Ah! s'tu savais tchi temp&ecirc;te<br>
Que j'souol'vons - et les gros mots! -<br>
Ov' notr' bounnet sus notr' t&ecirc;te<br>
Et notr' maison sus notr' dos.<br>
Quand j'trouvons que ta Sardine<br>
Prend toute la Gazette! Pardine!!<br>
<p>

Car, enfin, ch'la nos emb&ecirc;te<br>
De t'vais lis faith' tant d'biaux-biaux.<br>
Et, notr' bounnet sus notr' t&ecirc;te<br>
Et notr' maison sus notr' dos.<br>
J'protestons que ta Sardine<br>
N'vaut pas autchun d'nous. Pardine!<br>
<p>
Ch&acirc;tchun des V'licots s'appr&ecirc;te<br>
A maint'nin san rang bein haut.<br>
Et, notr' bounet sus notr' t&ecirc;te<br>
Et notr' maison sus notr' dos.<br>
J'nos d'fendrons: et ta Sardine<br>
S'en r'&icirc;tha siez-l'yi, Pardine!<br>
<p>
Un V'licot n'est pas si b&ecirc;te!<br>
Notr' famille est coumme i' faut!!<br>
Et notr' bounnet sus notr' t&ecirc;te<br>
Et notr' maison sus notr' dos.<br>
J'n'en c&eacute;d'dons, &agrave; la Sardine.<br>
Pas un pouce, ah nan! Pardine!!<br>
<p>
Ch'est pourtchi, L'Garrec, arr&ecirc;te!<br>
Et p&acirc;le un mio des V'licots,<br>
Et, d'notr' bounnet sus notr' t&ecirc;te,<br>
Et d'notr' maison sur notr' dos;<br>
Tu verras que ta Sardine<br>
N'est rein aupi d'nous, Pardine.<p>
&nbsp;<p>
<i><a href="ejluce.html">Elie</a></i><br>

<i>&nbsp;</i><br>

<i>Nouvelle Chronique de Jersey 12/3/1910</i><p>
</TD></TR></TABLE></CENTER>


&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="paissons.html">Les pa&icirc;ssons en J&egrave;rriais</a><p>
<li><a href="bainis2.html">La p&ecirc;que des Ba&icirc;nis</a><p>
<li><a href="bainis.html">La P&ecirc;que pour les ba&icirc;nis et vlicots</a><p>
<li><a href="amlan.html">La P&ecirc;que, ou l'Amour et pis l'Lanchon</a><p>
<li><a href="11trin.html">Onze Trin'tais an lanchon</a><p>
<li><a href="lanchon.html">Du Lanchon</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
<li><a href="molly.html">Vos plia&icirc;t-i' du pa&icirc;sson?</a><p>
<li><a href="esmanchots.html">&Egrave;s Manchots</a><p>
<li><a href="ormers.html">Un Fricot d'Orm&egrave;rs</a><p>
<li><a href="patedbainis.html">Un P&acirc;t&eacute; d'Ba&icirc;nis</a><p>
<li><a href="hitres.html">D's H&icirc;tres</a><p>
<li><a href="basse.html">A basse-iaue</a><p>

<li><a href="manchots.html">Des manchots</a><p>
<li><a href="omelettebainis.html">Eune Omelette &egrave;s Ba&icirc;nis</a><p>
<li><a href="ormers2.html">D's orm&egrave;rs &ecirc;tchuiv&eacute;s</a><p>
<li><a href="grevevoc.html">Sus la gr&egrave;ve</a><p>

</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
