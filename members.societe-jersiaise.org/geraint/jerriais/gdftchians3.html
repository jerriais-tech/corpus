<HTML>

<!-- Mirrored from members.societe-jersiaise.org/geraint/jerriais/gdftchians3.html by HTTrack Website Copier/3.x [XR&CO'2014], Tue, 15 Jul 2025 13:46:40 GMT -->
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>

Le grand jour est pass&eacute;! Mess Berty est v'nu baithe du th&eacute;e. I' vint dans les trais heuthes. Ch'est tch'i' tait habilli, mes bouannes gens, - comme un moussieu! Des braies &agrave; rilles, un veste mani&eacute;the de gr&icirc;satres, eune n&eacute;the c&acirc;saque, f&icirc;ns souliers d'tchui verni, des jaunes gants et un bieau chap&eacute; d'fe&ucirc;tre. Sus les gu'villes du pid, il avait des mani&eacute;thes de mitons en gris, - d'la m&ecirc;me couleu d'san veste - tchi boutonnaient au cot&eacute;, auve eune p&eacute;tite strappe souos les souliers. I' hallit san chap&eacute; et entrant dans la h&eacute;che du gard&icirc;n, et nou-s &eacute;thait dit que ch'tait l'Pr&eacute;sident d'eune Compagnie d'Asseuthance tchi v'nait!<br/>
<br/>
M&eacute;rayeu nouos l'f&icirc;t &agrave; conna&icirc;tre. La prumi&eacute; chose que j'm'apperchut 'tait tch'i' n'p&acirc;le pas l'J&egrave;rriais, - la langue de nos anch&ecirc;tres! Souky, comme d'habitude, 'tait belle comme eune flieur. J'nouos assi&eacute;v&icirc;mes tous dans l'parleux, et d'vyier quatre heuthes, Souky nouos apportit eune tass&eacute;e d'th&eacute;e et un morc&eacute; d'g&acirc;che. J'l&icirc; d'mandit s'i' voulait v'n&icirc;n vaie les vaques, et i' n'osit pas m&eacute; r'fuser. Mais ou' s'&eacute;thi&ecirc;tes deu vaie l'mauvais r'gard qu&eacute; M&eacute;rayeu m'dounit!<br/>
<br/>
J'avais pr&icirc;ns bouan soin de n'netti pas l's'&ecirc;tablyes, et pour m&eacute; faithe seux qu'i' pilv&acirc;tch&icirc;sse partout parmi les vaques, j'l&eacute; m'nais par le bras! J'l&eacute; viyais d'la carre de m'n'yi, &egrave;rgarder ses souliers et &ecirc;prouver &agrave; marchi io&ugrave; qu'l'&ecirc;tablye tait propre, mais tchi chance qu'il avait auve m&eacute; &agrave; l'condithe?<br/>
<br/>
J'avais amath&eacute; l'Pierrot, not grand tchian d'Terreneuve, dans l'&ecirc;tablye &egrave;s ch'vaux, et quand j&eacute; l'm&icirc;ns abannon, i' tait si content tch'i' sautait comme un fo, et i' m&icirc;ns ses deux pattes d&eacute; d'vant sus l'bieau veste &agrave; Mess Berty pour l&icirc; faithe la f&ecirc;te et l&icirc; litchi la fache! L'pouorre dgi&acirc;tre ne savait pas io&ugrave; s'couler! J'avais d'la peine &agrave; m'enp&ecirc;chi d'rithe, et j'l&icirc; d&icirc;t qu&eacute; ch'tait bouan s&icirc;gne que l'tchian patha&icirc;ssait l'aimer, car i' n'aime pas tout l'monde! En &ecirc;prouvant &agrave; nettu san veste, Mess Berty, tchi ne r'gardait pas io&ugrave; marchi, m&icirc;ns san pid sur un r&acirc;t&eacute; tch'i' 'tait m&acirc;t&eacute; l'long d'la muth&acirc;lle les daits en haut, et l'manche l&icirc; baillit eune ouappe dans l'm&ucirc;set! V'l&agrave; tchi l'y'enfllyit l'nez et l&icirc; f&icirc;t l'yi gauche plieuther, et d&ecirc;rangit ses corles. tchi r'lisaient comme du verni. Enf&icirc;n, j'l'em'nit dans la boulanguethie pour netti ses souliers, mais j'viyais bein tch'i' n'aimait pas sali ses mains, et la br&icirc;nge que j'l&icirc; baillit n'tait pas trop propre! Quand il eut fini d'br&icirc;ngi ses souliers, ses mains taient qu&acirc;si aussi n&eacute;thes comme ses souliers!<br/>
<br/>
En r'entrant, M&eacute;rayeu nouos rencontrit &agrave; la porte, et ou' r'tchulit quant ou' l&icirc; vit les mains, et san bieau gris veste tatchi io&ugrave; qu'Pierrot avait r'pos&eacute; ses pattes! Ou' me r'gardit dr&ocirc;lement - comme si ch'tait d'ma faute! - et l&icirc; montrit io&ugrave; laver ses mains.<br/>
<br/>
Just&eacute;ment d'vant nouos assi&eacute;the &agrave; tablye, Ph'lippe Fitchet v&icirc;nt me d'mander tchi faithe pour eune vaque tch'i' s'&eacute;tait &ecirc;corn&eacute;e. Ph'lippe &ecirc;calit l's'yi&egrave;rs quand i' vit Mess Berty, et quand i' chatchit d'main auve li, i' faillit d'l'y&ecirc;gliami les daits! Ch'esn est iun, chu Ph'lippe-l&agrave;! Ch'tait assez pour faithe rithe les cats quand i' d'mandit &agrave; Mess Berty dans tchi p&acirc;raisse qu'&eacute;tait sa ferme! La pouore M&eacute;rayeu avait a peine ieu la chance de l&icirc; p&acirc;ler, &agrave; Mess Berty, et j'viyais bein qu'ou' n'tait pas contente de vaie Ph'lippe. A ma grand surpr&icirc;nse, dgia, Souky patha&icirc;ssait am&ucirc;s&eacute;e d'les vaie ensemblye. Ph'lippe tait a m&acirc;chi, comme d'habitude, et j'vit Mess Berty s'd&ecirc;carrer d'opr&egrave;s l'graie quand Ph'lippe &ecirc;coppit d'dans deux'trais fais d'siette. Mais Ph'lippe vit bein qu'M&eacute;rayeu n'en patha&icirc;ssait pas contente, et i' d&ecirc;hallit l'tchas de p'tun de d'dans sa bouoches et l'fliantchit dans l'feu!<br/>
<br/>
Ch'tait r&icirc;siblye, tout d'm&ecirc;me, de l'ou&iuml; d'mander des tchestchions &agrave; Mess Berty: &quot;Allous jamais au Show des Trais P&acirc;raisses?&quot; i' l'&icirc; d'mandit: &quot;Et tch'est qu'ou' criyis d'la jument qu'Mess d'la Ferme a trotchi pour san vier bidet? Avious ou&iuml; qu'l&eacute; ch'va &agrave; Mess Duclios cliop&icirc;nne d&eacute;pis tch'i' fut f&eacute;th&eacute; par un forgeux d'la ville la s'maine pass&eacute;e? votre p'p&egrave;e se r'conna&icirc;t-i' &agrave; &ecirc;llever des p'tits couochons?&quot; Mess Berty n'savait pas tchi l'&icirc; r&ecirc;pondre, et i' m'sembliyait qu'Souky en avait du fanne! Ch'tait M&eacute;rayeu tch'i' v&icirc;nt &agrave; san s'cours. &quot;Mais, tu sait, Ph'lippe,&quot; ou 'l&icirc; d&icirc;t: &quot;Mess Berty n'est pas fermyi!&quot;<br/>
<br/>
&quot;Bon, Missis d'la Forge,&quot; Ph'lippe l&icirc; d&icirc;t: &quot;J'criyais p't&ecirc;tre tch'i' tait v'nu vaie vos vaques, tchi sont r'nomm&eacute;es pour &ecirc;tre les pus belles de l'&icirc;le!&quot;<br/>
<br/>
Ph'lippe s'assi&eacute;vit dans la tchaise opr&eacute;s du feu, et comme i' tait temps d'baithe du th&eacute;e, M&eacute;rayeu fut oblyigie d'l'&icirc;nviter &agrave; mangi auve nous, et, sans complyiments, Ph'lippe s'assi&eacute;vit &agrave; c&ocirc;t&eacute; d'Souky, tch'i' s'trouvit entre les deux gar&ccedil;ons! Tout l'temps que j'tions &agrave; mangi, Ph'lippe baillit tant d'sa becque &agrave; Mess Berty entouorre ses ch'vaux et nos vaques que l'pouorre dgi&acirc;tre n'eut pas m&ecirc;me la chance de r'garder Souky d'la carre de s'n'yi!<br/>
<br/>
J'viyais bein qu'M&eacute;rayeu &eacute;thait voulu l'vaie &agrave; j&eacute; n'sait pas io&ugrave;, - mais Souky n'en patha&icirc;ssait pas du tout d&ecirc;rangi, - ou' m'f&icirc;t m&ecirc;me un clyin deux'trais fais quand Ph'lippe p&acirc;lait tant d'fermage que M&eacute;rayeu n'pouvait pas m&ecirc;me y mettre un mot d'travers!<br/>
<br/>
Ph'lippe restit auve nous toute la s&eacute;th&eacute;e et allit r'condithe Mess Berty &agrave; la Bus.<br/>
<br/>
<i><a href="lefeuvre.html">George d'La Forge</a><br/>
14/6/1947</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tchians.html">Les Tchians</a><p>
<li><a href="gdftchians.html">Les Tchians</a><p>
<li><a href="2tchans1.html">Les Deux Tchans</a><p>
<li><a href="2tchans2.html">Les Deux M&ecirc;mes Tchans</a><p>
<li><A HREF="ptittchan.html">Man p'tit tchan</A><p>
<li><a href="chan.html">Homme et Chan</a><p>
<li><a href="aleptchian.html">Ch'n'est pon un tchian - ch'est un ph&eacute;nom&egrave;ne</a><p>
<li><a href="ponto.html">"Ponto" fait des r'merques</a><p>
<li><a href="conversation1884.html">Une Conversation</a><p>
<li><a href="pmchampionne.html">Ph'lip avait chouaisi la championne</a><p>
<li><a href="baouin.html">P'p&egrave;e n'veurt pon m'acater un ba-ou&icirc;n</a><p>
<li><a href="mantravas.html">Man Travas</a><p>
<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="tchian_bouolay2.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>
<li><a href="crufts1909.html">Crufts 1909</a><p>
<li><a href="gdftchians2.html">Les d'vis du Bouan'homme George</a><p>
<li><a href="gdffidele.html">L&eacute; fid&egrave;le anm&icirc;n d'l'homme</a><p>

<li><a href="sugarcards.html">Sugar Cards</a><p>
<li><a href="painslowly.html">How Lon&ocirc;re seems to improve slowly</a><p>
<li><a href="busterbond.html">L&eacute; bouann'houmme et s&eacute; n'ammin</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdftchians3.html by HTTrack Website Copier/3.x [XR&CO'2014], Tue, 15 Jul 2025 13:46:40 GMT -->
</HTML>

