<HTML>

<!-- Mirrored from members.societe-jersiaise.org/geraint/jerriais/ejluce.html by HTTrack Website Copier/3.x [XR&CO'2014], Tue, 15 Jul 2025 14:04:36 GMT -->
<HEAD>
<TITLE>Edwin John Luce - Elie</TITLE>
<META NAME="keywords" CONTENT="Jèrriais, poetry, literary, écrivains, auteurs, Channel Islands, îles anglo-normandes, Normandie, Normandy, langue normande, littérature patoisante, littérature dialectale, dialect literature">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><P><font color="#215e21"><h2>Edwin John Luce - "Elie"</h2></font></P>
<P>(30/1/1881-21/10/1918)</P></CENTER>
&nbsp;<p>
<img src="ejluce.jpg" width="170" height="250" alt="EJ Luce" border="0" align="right">

<P>Edwin John Luce - "Jock" &agrave; touos ses anmins - fut n&eacute; au Passage, &agrave; <a href="st_louothains.html">St. Louothains</a>, l&eacute; 30 d&eacute; Janvyi 1881, fis d&eacute; John Edouard Luce et d'Eliza Jane du T&ocirc;t. I 'tait un homme d&eacute; qualit&eacute;s extraordinnaithes. Il 'tait afflyigi et sa sant&eacute; n&eacute; fut janmais des pus robustes - ch'tait p't-&ecirc;t' &agrave; cause d&eacute; ch'la qu&eacute; la mort l'emportit en 1918 &agrave; l'&acirc;ge d&eacute; trente-sept ans, d'eune pneumonie &agrave; la siette d'eune mauvaise su&eacute;e d'fraid.</P>

<P>Comme r&eacute;dacteu d'la "Nouvelle Chronique", et pus tard des "Chroniques de Jersey", i' vivait p&ucirc;t&ocirc;t parmi l's affaithes officielles, et l's &ecirc;v&egrave;nements du jour 'taient tr&eacute;jous l's objets d's articlyes d'fond tch'il &ecirc;crivait dans sa g&acirc;zette en parfait Fran&ccedil;ais mais en m&ecirc;me temps i' vivait tout pr&egrave;s d'la natuthe &eacute;tout, et la s&icirc;mplyicit&eacute; d'ses pens&eacute;es et sa s&#x177;mpathie pour la natuthe humaine et sa condite vis-&agrave;-vis san vais&icirc;n &eacute;taient des pus r'm&egrave;rquablyes.</P>

<P>I' c'menchit sa carri&eacute;the &egrave;s lettres comme ma&icirc;tre d'eune p&eacute;tite &ecirc;cole &agrave; St. Louothains. Pus tard i' c'menchit dans l'journalisme, et d&egrave;s l'ann&eacute;e 1900 sa po&eacute;sie J&egrave;rriaise patha&icirc;t dans l's almonas d'la "Nouvelle Chronique" souos l'nom d'plieunme d'"Elie". Il avait eune facilit&eacute; d'&ecirc;crithe prose ou po&eacute;sie tch'est l'admith&acirc;tion d&eacute; tout &ecirc;crivain d'nouot' belle vielle langue, et les cheins tchi nouos disent qu&eacute; la langue J&egrave;rriaise n'a ni grammaithe ni mani&eacute;the d'&ecirc;p'ler n'ont qu'&agrave; li&eacute;the ses &ecirc;crituthes pour vaie l'contraithe.</P>

<P>Comme rapporteux il 'tait fanmeux, et les s&eacute;ances des &Ecirc;tats, d&eacute; la Cour Rouoyale, d&eacute; la P'tite Cour, des Assembli&eacute;es d'P&acirc;raisse et des soci&ecirc;t&eacute;s d'toutes sortes n'&eacute;taient janmais compli&egrave;tes &agrave; mains qu'nou n'v&icirc;sse "Jock" &agrave; sa pliaiche comme rapporteux.</P>

<P>Au samedi l'arl&eacute;v&eacute;e, eune fais la g&acirc;zette publi&eacute;e, nou trouvait "Jock" dans s'n office dans l'Vi&egrave;r Marchi, &agrave; s'n aise et pr&ecirc;t &agrave; bagouler auve f&egrave;rmi&egrave;rs et anm&icirc;ns tchi hantaient les pr&eacute;misses en s'passant l'temps. Ma&icirc;t' <a href="bisson.html">Williamme Bisson</a>, drait comme un pitchet, m&icirc;nce, et la barbe pointue, 'tait G&eacute;rant et s'trouvait tr&eacute;jous &agrave; sa pliaiche dri&eacute;the l&eacute; compteux. I' s'accordaient comme des clioches, li et "Jock", et dans l'almonas d'la " Nouvelle Chronique" d&eacute; 1911 ou' pouvez li&eacute;the les patholes d&eacute; "Jock" &agrave; s'n &ecirc;gard :-</P>

Tch'est qu'est G&eacute;rant d'la "Chronique",<br>
- la "Nouvelle" - d&eacute;mocratique<br>
Et tr&eacute;jous v&eacute;ridique - ?<br>
Mess Bisson!<P>

<img src="https://members.societe-jersiaise.org/sdllj/elie1.jpg" width="299" height="200" align="right" alt="La s&eacute;pultuthe d'E.J. Luce - 'Elie'">
<P>Et n&eacute; v'ch&icirc;n iun des v&egrave;rsets d&eacute; chutte belle &ecirc;loge &agrave; Mess Bisson qu&eacute; j'pouvons prendre &agrave; tchoeu aujourd'aniet :- </P>

Tch'est qui n'tcheint pon &agrave; l'Angliais<br>
Mais qu'aime mus nouot' vi&egrave;r J&egrave;rriais,<br>
Ou m&ecirc;me nout' failli Fran&ccedil;ais ?<br>
Mess Bisson!<P>

Sus l'but du compteux, l&eacute; bieau vi&egrave;r m&acirc;le cat &agrave; Mess Bisson, tch'avait nom "<a href="pretro.html">Pr&ecirc;tro</a>&quot; s'assi&eacute;vait, ordgilleux comme un rouai, etronronnait pour l&eacute; pliaisi d'tout l'monde. Mess Bisson et &quot;Jock&quot; aimaient chu cat-l&agrave; et &quot;Jock&quot; - dans l'almonas d'la &quot;Nouvelle Chronique&quot; d&eacute; 1910 - l&icirc; faisait hommage en po&eacute;sie :-</P>

Tch'est qui sus l'compteux s'assi&egrave;d<br>
Et s'y cauffe au bieau sol&egrave;t ?<br>
Pr&ecirc;tro!</P>
Tch'est qu'a l'p&eacute; ni&egrave;r comme est l'jais<br>
Long et doux comme est la souaie ?<br>
Pr&ecirc;tro!<P>

<P>&quot;Jock&quot; aimait l's animaux, et n'aimait pon &agrave; vaie les pouorres couochons tu&eacute;s au cout&eacute;, et dans l'almonas d&eacute; 1910 il &ecirc;crivait la &quot;<a href="porcine.html">N&eacute;crologie Porcine</a>&quot;. Et pis, &eacute;tout, sa &quot;<a href="vaque.html">Compliainte d'eune Vaque</a>&quot; dans l'almonas d'la &quot;<I>Nouvelle Chronique</I>&quot; d&eacute; 1914, o&ugrave;'est qu'la vaque nouos raconte sa naissance et sa vie d'vieau, d'gniche et d'vaque - la cruaut&eacute; d'&ecirc;prouver &agrave; l'embelli pour l'exposition - san mathiage &agrave; un gros boeu qu'ou' n'avait janmais veu d'vant et finalement s'n exil dans un aut' monde aupr&eacute;s qu'oulle avait 't&eacute; s'path&eacute;e d'ses pathents, &ecirc;fants et anm&icirc;ns!</P>

<img src="https://members.societe-jersiaise.org/sdllj/elie2.jpg" width="205" height="300" align="left" alt="La s&eacute;pultuthe d'E.J. Luce - 'Elie' - dans l'ch&icirc;nm'tchi&eacute;the d'Almorah">

<P>Dans l'couothant d's ann&eacute;es d'sa courte vie, nouot anm&icirc;n Jock, ouaithe tch'i' n'avait janmais eune minute d&eacute; r'pos - tr&eacute;jous pr&ecirc;ssi et loyal &agrave; sa t&acirc;che d&eacute; r&eacute;dacteu d'sa g&acirc;zette - en &ecirc;crivait d'toutes les sortes en J&egrave;rriais et en Fran&ccedil;ais, et entouor' touos sujets. Il 'tait auteur d&eacute; farces, conm&eacute;dies et pliaiches d&eacute; th&eacute;&acirc;tre, et n'y-a qu'&agrave; li&eacute;the les almonas d'san temps pour les trouver. Ieune d&eacute; ses bouannes conm&eacute;dies, &quot;<I><a href="proces.html">L&eacute; Proc&egrave;s</a></I>&quot;, fut jou&eacute;e bein des fais dans les campangnes pour faithe des sou pour les souffrants d'la dg&egrave;rre d&eacute; 1914.</P>

<P>L&eacute; chant &icirc;nt&eacute;r&ecirc;ssait l'anm&icirc;n &quot;Jock&quot; &eacute;tout. Il aimait hardi la musique. Pouor des concerts en J&egrave;rriais i' traduisait des chansons dans sa langue maternelle et favorite, et il en composait des p'tits buts pouor chanter &egrave;s airs bein connus.</P>

<P>Edwin John Luce mathyit Mlle. Lilian Ozanne, d&eacute; Dg&egrave;rn&eacute;si. Apr&egrave;s la mort d'san bouanhomme, Madame Luce d&eacute;meuthait en &Ecirc;cosse, siez ieune d&eacute; lus deux filles. L&eacute; fr&eacute;the &agrave; &quot;Jock&quot;, <a href="pwluce.html">Philip W. Luce</a>, d&eacute; Vancouver au Canada, 'tait bouan &ecirc;crivain d'la langue J&egrave;rriaise &eacute;tout. Ses po&eacute;sies, compos&eacute;es dans san janne temps souos l'nom d'plieunme d&eacute; &quot;Ph'lippe d'la G&ocirc;larde&quot;, lus trouvent dans les vi&egrave;rs almonas d'la &quot;<I>Nouvelle Chronique</I>&quot;.</P>

<P>Quand la mort fauchit l'c&eacute;l&egrave;bre &quot;Jock&quot; dans la pr&icirc;nme d&eacute; sa vie, Moussieu l'<a href="politics.html#bailiff">Bailli</a> V&egrave;rnon fit l's &ecirc;loges d&eacute; sa bouanne vie et d&eacute; s'n oeuvre comme journaliste et po&egrave;te, en plieine s&eacute;ance d&eacute; Cour, et l'almonas des &quot;<I>Chroniques de Jersey</I>&quot; d&eacute; 1919, dans eune articlye touchant san d&eacute;c&egrave;s, fit allusion &agrave; ses qualit&eacute;s en disant :-</P>

<P>&quot;Ce n'est pas trop de dire que d'un bout de l'Ile &agrave; l'autre il &eacute;tait connu, aim&eacute; et respect&eacute;. 'Jock' n'avait pas d'ennemis et bien certainement il ne m&eacute;ritait pas d'en avoir, car il &eacute;tait toujours pr&ecirc;t &agrave; rendre service et &agrave; s'employer pour le bien d'autrui. Intelligent et habile, il avait la plume facile pour &eacute;crire la prose fran&ccedil;aise, anglaise, ainsi que notre patois et aussi la po&eacute;sie &eacute;galement.&quot;</P>
&nbsp;<p>


<table border="0"  align="right" width="405">
  <tr><!-- Row 1 -->
     <td>
	 <img src="proces1914morningnews.jpg" width="400" alt="Le Proc&eacute;s"  />
&nbsp;<p>
<img src="ensercq1910elie.jpg" width="400"  alt="En Sercq 1910"  />
&nbsp;<p> 
	<img src="pieche1913.gif" width="360" height="500" alt="" title="" /> 
	&nbsp;<p> 
	 <img src="jollycompanions1943.jpg" width="400" alt="" title="" />
	 
	&nbsp;<p> 
	 <img src="jollycompanions1943b.jpg" width="400" alt="" title="" />
	 
	 
	&nbsp;<p> 
	 <img src="setheedjerriais1916sto.jpg" width="237" height="400" alt="" title="" />
	 </td><!-- Col 1 -->
  </tr>
</table>


<i>Entouor E.J. Luce</i>:
<ul>
<li><a href="eliemort.html">La Mort d'&Eacute;lie</a><p>
<li><a href="elieobit.html">E.J. Luce</a><p>
<li><P><A HREF="aelie.html">&Agrave; &Eacute;lie</A></P>
<li><a href="aelie2.html">A Elie</a><p>
<li><a href="aelie3.html">A Elie</a><p>
<li><a href="aelie5.html">A Elie</a><p>
</ul>

&nbsp;<p>

<FONT SIZE=2>



<i>L's &ecirc;crits d'&Eacute;lie</i>:
<ul>
<li><a href="bulgarie.html">L'Abdication du Rou&eacute; d'Bulgarie</a><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>
<li><a href="alamour.html">&Agrave; l'Amour!</a><p>
<li><a href="acrostiche2.html">Un Acrostiche</a><p>
<li><P><A HREF="fraid.html">Ah! Fait i' fraid!</A></P>
<li><a href="xyz.html">L'Annonce X. Y. Z.</a><p>
<li><a href="anomalie.html">Anomalie!</a><p>
<li><a href="fain1902a.html">Au Comit&eacute; des Havres et Chauss&eacute;es</a><p>
<li><a href="auvoleux.html">Au Voleux!</a><p>
<li><a href="benest3.html">G. Benest</a><p>
<li><a href="noue/bouannoue2.html">Un bouan Nou&eacute;</a><p>
<li><a href="bouanvent.html">Bouan Vent</a><p>
<li><P><A HREF="pinchie.html">Une bouanne Pinchie de S'no</A></P>
<li><a href="bulletin.html">Bulletin</a><p>
<li><A HREF="cantonnyi.html">L&eacute; Cantonn'yi</A><p>
<li><a href="caqt.html">La Caq't&eacute;resse</a><p>
<li><a href="luckyjim.html">L&eacute; chanceux dJimce</a><p>
<li><a href="mardi.html">La Chanson du Mardi Gras</a><p>
<li><a href="satis.html">Chanson du R'nouv&eacute;</a><p>
<li><a href="change.html">Changement d'habits, changement d'opinions</a><p>
<li><P><A HREF="chanmalg.html">Chantgni Malgr&eacute; Li</A></P>
<li><a href="chestchein.html">Ch'est chein que j'n'avons pas...</a><p>
<li><a href="allonsgarcons.html">Ch'est la fin qui couronne l'oeuvre</a><p>
<li><a href="cig.html">La Cigarette</a><p>
<li><a href="patateselie.html">Cli&eacute;ment d'Caen et ses patates</a><p>
<li><P><A HREF="coco.html">Cocolincheux</A></P>
<li><P><A HREF="vaque.html">La Compliainte d'une Vaque</A></P>
<li><a href="vlicot1910.html">La Compliainte du V'licot</a><p>
<li><a href="canard.html">Comment l'appeler!</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="concert.html">L&eacute; Conc&egrave;rt du Mat&icirc;n</a><p>
<li><a href="conue.html">Le C&ocirc;nu&eacute;</a><p>
<li><a href="corbin.html">L&eacute; Corb&icirc;n</a><p>
<li><a href="prophete.html">Coumment qu'Elie a touann&egrave; proph&egrave;te</a><p>
<li><a href="craqthie.html">La Craqthie d'Fouet</a><p>
<li><a href="elielondres1912.html">La D&eacute;putation &agrave; Londres</a><p>
<li><a href="gradilles.html">Deux brantchies d'gradilles et une caboche</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="2histoethes.html">Deux histo&egrave;thes d&eacute; man janne temps</a><p>
<li><a href="2tchans2.html">Les Deux M&ecirc;mes Tchans</a><p>
<li><A HREF="2patates.html">Les deux patates</A><P>
<li><a href="2tchans1.html">Les Deux Tchans</a><p>
<li><a href="dispathition.html">Dispathition</a><p>
<li><a href="docaud.html">Les Docteurs et l'Auditeu'</a><p>
<li><a href="divorce.html">Le Divorce</a><p>
<li><a href="echedon.html">&Eacute;che don si dr&ocirc;le?</a><p>
<li><a href="bataille_elie.html">&Eacute;lie &agrave; la Bataille</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elieoffre.html">Elie &agrave; ses lecteurs</a><p>
<li><a href="elieslamente.html">Elie s'lamente et fait des suggestions</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="encherchedfemme.html">En cherche d'femme</a><p>
<li><a href="900e.html">En J&egrave;rriais</a><p>
<li><a href="berlin.html">En route pour Berlin</a><p>
<li><a href="sercq.html">En Sercq</a><p>
<li><a href="ermerciments2.html">Ermerc&icirc;ments</a><p>
<li><a href="ermerciments.html">Erm&egrave;rc&icirc;ments</a><p>
<li><A HREF="corbiethe.html">Ervenu d'la Corbi&egrave;the</A><P>
<li><a href="etats2.html">Es &ecirc;coutes dans l's'Etats</a><p>
<li><a href="etlesfrais.html">Et les frais?</a><p>
<li><a href="etvous.html">Et vous?</a><p>
<li><a href="exil.html">L'Exil Forchi</a><p>
<li><a href="farcednoue.html">La farce d'Nou&eacute;</a><p>
<li><a href="secrets.html">Les femmes et les p'tits secrets!</a><p>
<li><a href="fetemunicipale.html">F&ecirc;te Municipale Jeudi au-s&eacute;</a><p>
<li><a href="findannee.html">Fin d'ann&egrave;e</a><p>
<li><a href="fre.html">La Fr&eacute;</a><p>
<li><a href="forgeux.html">L&eacute; Forgeux</a><p>
<li><a href="fillfaut.html">La fille qui nos faut</a><p>
<li><a href="gazelie.html">La Gazette!</a><p>
<li><a href="gzettes.html">G'zettes et Pipos!</a><p>
<li><a href="greve.html">La gr&egrave;ve &agrave; Saint Louothains</a><p>
<li><a href="leune.html">L'Homme d&eacute; d'dans la Leune</a><p>
<li><P><A HREF="apprins.html">I n'avait jamais apprins</A></P>
<li><P><A HREF="chanvoul.html">I' Voulait Etre Chantgni</A></P>
<li><a href="ritha.html">I ritha bain tchi ritha drain!</a><p>
<li><a href="mannzafou.html">L'Inspecteu' et les Mannz-&agrave;-fou!</a><p>
<li> <a href="pieche.html">L'&Icirc;nvitation</a><p>
<li><a href="janvi1917.html">Janvi, 1917</a><p>
<li><a href="dujerr.html">Du J&egrave;rriais</a><p>
<li><a href="enavou.html">J'sommes en avou!</a><p>
<li><a href="creu.html">L'Eth&ecirc;tes-ous-creu?</a><p>
<li><a href="limerick_elie.html">Un Limerick...</a><p>
<li><a href="londres.html">Londres et Jerry et l's' Allemands</a><p>
<li><a href="maesdents.html">L&eacute; Ma &egrave;s Dents</a><p>
<li><P><A HREF="fnetre.html">Ma F'n&ecirc;tre</A></P>
<li><a href="justification.html">Ma justification</a><p>
<li><a href="modghie.html">Ma Modghie d'Cidre et ma Pip&egrave;e de P'tun</a><p>
<li><a href="quminze.html">Ma soupl'ye qu'minze</a><p>
<li><A HREF="brioche.html">Ma vieille brioche</A><p>
<li><a href="juin.html">Le mais d'Juin</a><p>
<li><a href="juin2.html">L'Mais d'Juin</a><p>
<li><a href="tombliampi.html">Mait' Tom Bliampi ou Moussieu L'Sueur, B.A.</a><p>
<li><a href="malheur2.html">Le Malheur des uns fait l'bonheur des autres</a><p>
<li><a href="malheur.html">Malheur sus malheur!</a><p>
<li><a href="barometre.html">Man Barom&egrave;tre!</a><p>
<li><a href="mancrime.html">Man Crime</a><p>
<li><a href="marchandise.html">Marchandise bain vant&eacute;e</a><p>
<li><a href="mauvcmen.html">Un mauvais c'mench'ment!</a><p>
<li><a href="mevlo.html">M&eacute; V'lo R'v&eacute;nu!</a><p>
<li><a href="mefious2.html">M&ecirc;fi'ous!</a><p>
<li><A HREF="mefious.html">M&eacute;fious des Souothis</A><P>
<li><a href="bisson.html">Mess Bisson!</a><p>
<li><a href="bisson_large.html">Mess Bisson au large!</a><p>
<li><a href="bisson_collette.html">Mess Bisson &agrave; la Collette</a><p>
<li><a href="bissonca.html">Mess Bisson et san ca!</a><p>
<li><a href="1918.html">Mil-Neu'-Chent-Djiex-Huit</a><p>
<li><a href="poumme.html">La mort de la Reine La Poumme</a><p>
<li><a href="amintm.html">A M'n'amin T.M.</a><p>
<li><a href="minquiers.html">Es Minquiers</a><p>
<li><a href="moulin.html">Le moulin-&agrave;-vent</a><p>
<li><A HREF="musique2.html">Musique! Musique!! Musique!!!</A><P>
<li><a href="ne.html">La N&egrave;</a><p>
<li><P><A HREF="porcine.html">N&eacute;crologie Porcine</A></P>
<li><a href="9pm.html">9 p.m.</a><p>
<li><a href="lecteurs.html">Nos lecteurs!!</a><p>
<li><a href="noueeurope.html">Notr' Nou&eacute; &agrave; l'Europe</a><p>
<li><a href="nouvan3.html">La Nouvelle Ann&eacute;e</a><p>
<li><a href="nouvan4.html">La Nouvelle Ann&eacute;e</a><p>
<li><P><A HREF="sujet.html">Notr' Mauvais Suj&egrave;t</A></P>
<li><a href="snohorte.html">Not' Bo&euml;te &agrave; s'no est horte!</a><p>
<li><a href="nouvan2.html">Le Nouvel An</a><p>
<li><A HREF="pigeon.html">L'oeu' d'Pigeon!</A><P>
<li><a href="nennindja.html">Oh, Nennin Dja</a><p>
<li><a href="ouappe.html">Ouappe! Capuche! Ouappe!</a><p>
<li><a href="ouinn.html">Ouinn'! Ouinn'! Grounn'!</a><p>
<li><a href="pais.html">Un Pais Pour Une F&egrave;ve</a><p>
<li><a href="paisson.html">Le Paisson!</a><p>
<li><a href="chance.html">Par Chance</a><p>
<li><a href="canne.html">Pass&egrave;z la Canne!</a><p>
<li><a href="perchepierre.html">D'la Perche-Pierre</a><p>
<li><a href="principa.html">Le Principa' d'Paraisse</a><p>
<li><a href="patates_fricachies.html">Patates Fricachies</a><p>
<li><a href="pieche1913.html">Pi&eacute;che et 'R'cit&acirc;tions</a><p>
<li><P><A HREF="filldach.html">L'portrait d'la Fille d' Achteu</A></P>
<li><a href="postcard1910.html">Une Post Card...</a><p>
<li><a href="pourlenouvelan.html">Pour le Nouvel An</a><p>
<li><a href="passagiers.html">Pour les Passagi&egrave;rs</a><p>
<li><a href="bachinee.html">Pour une bachin&eacute;e de g'l&egrave;e</a><p>
<li><a href="proces.html">Le Proc&eacute;s</a><p>
<li><a href="prussien.html">Le Proc&egrave;s du Prussien</a><p>
<li><P><A HREF="guilpin.html">La Proum'nade &agrave; Jean Guilpin</A></P>
<li><a href="tourdico.html">Une Prom'nade &agrave; la Tour d'Ico</a><p>
<li><a href="pretro.html">Pr&ecirc;tro</a><p>
<li><a href="protet.html">Un prot&ecirc;t</a><p>
<li><a href="ptunez.html">P'tun&egrave;z, P'tun&egrave;z, Gar&ccedil;ons</a><p>
<li><a href="quandmeme.html">Quand m&ecirc;me!</a><p>
<li><a href="statue1910.html">R&eacute;flexions Royales</a><p>
<li><a href="prob10elie.html">R&eacute;ponse au Probl&egrave;me No. 10</a><p>
<li><a href="respect.html">Respect</a><p>
<li><a href="reveelie.html">L&eacute; R&ecirc;ve</a><p>
<li><P><A HREF="ant.html">Une Rime en &quot;Ant&quot;</A></P>
<li><a href="resol.html">R&ecirc;solutions</a><p>
<li><A HREF="rimeux.html">Rimeux - Pli&egrave;rcheux</A><P>
<li><a href="rnouve2.html">Le R'nouv&eacute;</a><p>
<li><a href="roselouothi.html">Rose ou Louothi?</a><p>
<li><a href="rouoges.html">Les Rouoges et les Blus</a><p>
<li><a href="hugo.html">Salut d'un pouor Rimeux &agrave; un Po&egrave;te</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><A HREF="philosophes.html">S&eacute;yis Philosophes!</A><p>
<li><a href="kaiser2.html">Souhait all&eacute;gorique au Kaiser</a><p>
<li><a href="patates.html">A Ses Patates</a><p>
<li><a href="affidavits.html">La Saison des Affid&acirc;vits</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="dinednoue.html">San Din&eacute; d'Nou&eacute;</a><p>
<li><a href="sollicitation.html">La Sollicitation</a><p>
<li><a href="soudards2.html">Soudards</a><p>
<li><a href="kaiser.html">Le Souper Du Kaiser</a><p>
<li><a href="suff2.html">Les Suffragettes</a><p>
<li><a href="suggest.html">Suggestions</a><p>
<li><a href="taxe.html">La Taxe sus notr' Bi&eacute;the</a><p>
<li><a href="glinnes.html">Une tchestchon d'Glinnes et d'Cocos</a><p>
<li> <a href="tchifaithe.html">Tchi Faithe?</a><p>
<li><a href="tenrsouveinstu.html">T'en r'souveins-tu?</a><p>
<li><a href="traineurs.html">Les Tra&icirc;neurs</a><p>
<li><a href="incert.html">Triste incertitude</a><p>
<li><a href="vaten1910.html">Va-t'en!</a><p>
<li><P><A HREF="ghva.html">D'la Viande de gh'va!</A></P>
<li><a href="viersiez.html">L&eacute; Vi&egrave;r Siez-Nous</a><p>
<li><A HREF="perle.html">Une v&eacute;thitabl'ye perle</A><P>
<li><a href="vivejer.html">Vive l&eacute; J&egrave;rriais</a><p>
<li><a href="sente.html">La Veue d'la Sente!</a><p>
<li><a href="albums.html">Vers J&egrave;rriais (Pour les Albums des Jannes Filles)</a><p>
<li><a href="voleux.html">Le voleux couronn&eacute;!</a><p>
<li><a href="vra.html">Le Vra d'La Rocco</a><p>

</ul>
<p>
<i>D'aut' textes par Elie r'publi&eacute;s dans des livres et mag&acirc;s&icirc;ns:</i><p>
<p>
<b>Bram & Elie</b><p>
<p>
<ul>
    <li>Des Attractions pour les Visiteurs!</li>
    <li>Cli&eacute;ment d'C&aelig;n dounne eune coummission &agrave; san valet </li>
    <li>Elie et Mess Bisson distchutent la m&eacute;taphysique </li>
    <li>Eune &ecirc;preuve siez Cli&eacute;ment d'Caen </li>
    <li>La Faithe</li>
    <li>Eune heuthe d&eacute; g&acirc;ngnie! </li>
    <li>Des Pliaintes Raisonnabl'yes</li>
    <li>Pus qu'assez </li>
    <li>La Visite Royale</li>
</ul> 


<p>
<b>Les Nouvelles Chroniques du Don Balleine</b><p>
<p>
<ul>
    <li>A travers Paris &agrave; pi, en bus, tram, moto et m&eacute;tro </li>
    <li>Les avi&egrave;rs &agrave; man couosin Cooper et lus boutique</li>
    <li>Elie et Mess Bisson distchutent la chaleu'</li>
</ul> 
<p>

<b>The Toad and the Donkey</b><p>
<p>
<ul>
    <li>En Sercq (en partie)</li>
</ul> 




</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p></BODY>

<!-- Mirrored from members.societe-jersiaise.org/geraint/jerriais/ejluce.html by HTTrack Website Copier/3.x [XR&CO'2014], Tue, 15 Jul 2025 14:04:36 GMT -->
</HTML>
