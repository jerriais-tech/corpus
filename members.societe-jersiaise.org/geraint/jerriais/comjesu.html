<HTML>

<!-- Mirrored from members.societe-jersiaise.org/geraint/jerriais/comjesu.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
<HEAD>
<TITLE>La Compagnie d'J&eacute;su</TITLE>
<META  name="keywords" content="Jerriais, language, langue, poetry">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Compagnie d'J&eacute;su</h2></font></center><P>

<CENTER><TABLE><TR><TD>
La M&eacute;the Marie Bouaisard, eune raide bouonne veille brodeuse,<br>
'Tait, coumme bein des femmes, passably&eacute;ment tchuthieuse!<br>
Mais, ch'na n' l' emp&ecirc;chait pas d'&ecirc;tre bein d&ecirc;vou&eacute;e<br>
(Et ch'tait bein dommage qu'oulle avait un long nez)<br>
Auve des biaux images pieux oulle avait d&ecirc;cor&eacute;<br>
Les quat' muralles d'sa salle et les siens d'san cabinet<br>
Et parmi les fr&ecirc;mes-l&agrave;, sus l&eacute; haut de la cheunm'n&eacute;e<br>
I' y avait des changlyi&egrave;rs et san boutchet d'mathi&eacute;e<br>
Oulle avait fr&ecirc;m&eacute; iun tchi 'rpr&eacute;sentait la fuite en &Ecirc;gypte.<br>
Et, dans chu portrait-l&agrave;, nou viyait, sus un c'm&icirc;n,<br>
A c&ocirc;t&eacute; d'Saint Joseph, san b&acirc;ton &agrave; sa main,<br>
Un biau p'tit bourriquot, et mont&eacute;s l&agrave;-dessus,<br>
La bouonne Vi&egrave;rge Marie et san &ecirc;fant J&eacute;su.<br>

<p>
Un jour, qu&eacute;, d'vant sa porte, d' la dentelle ou faisait<br>
Un esp&egrave;ce de tchur&eacute; oulle aperchu s'arr&ecirc;t&eacute;<br>
I' d'mandit poliment un v&egrave;rre d&eacute; ieau &agrave; b&eacute;the<br>
Et i' voulait saver ou-est qu' 'tait l&eacute; probyt&egrave;the.  . .<br>
Tout d'meme, nou viyait bein que ch'tait un tchur&eacute;,<br>
Mais i' 'tait habilli dans un dr&ocirc;le de costeume,<br>
Il avait sus la t&ecirc;te un mani&egrave;the d&eacute; chap&eacute;<br>
Sa souotanne n' 'tait pas coumme nou les vai d'couoteume. . . <br>
Marie l' renseignit don, bein seux compliaisement,<br>
Mais, ou n' put s' emp&ecirc;chi d' li d'mander hardiment<br>
Tch&eacute; qui 'tait?<br>
D' iou qui v'nait?<br>
Eyo&ugrave; qu'il allait?<br>
L' r&eacute;v&eacute;rend p&eacute;the souorit<br>
Et tout d'suite r&ecirc;ponnit:<br>
- J'sis d'la Compagnie d'J&eacute;su -<br>
J'esp&eacute;the bein d'y trouver mon salut.<br>
D' la Compagnie d'J&eacute;su? &egrave;rpetait not' Mary<br>
Qui s'sentait bein honteuse d'avait 'tait affront&eacute;e.<br>
J'l'ai dans eune fr&egrave;me 'ch&icirc;n sus man ais d'folyi<br>
Tout pr&egrave;s d'man boutchet qu&eacute; j'eu quand j&eacute; m'mathyi -<br>
Entrez 'ch&icirc;n la vaie - la Compagnie d'J&eacute;su -<br>
Mais, je n' vos vais pas l&agrave; dessus!<br>
I' faut bein en conv'n&icirc;n, viyous, en v&eacute;rit&eacute;<br>
Que 'ous n'&ecirc;tes pas la Bouonne Vi&egrave;rge, ni m&ecirc;me pas Saint Jos&eacute;!<br>
Au mains que ous &ecirc;tes tchiquebord ich&icirc;n &icirc;ncognito....<br>
Ah! J'en sis seuse.... j' ai compr&icirc;ns.... Ous &ecirc;tes LE BOURRIQUOT!!!<br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="erligion.html">L'&egrave;rligion en J&egrave;rriais</a><p>
<li><a href="manon3.html">Manon et s'n &Acirc;ne</a><p>
<li><a href="anejp.html">&quot;Saint&quot; &Acirc;ne</a><p>
<li><a href="anejp2.html">La pou&ocirc;re Tulipe</a><p>
<li><a href="donkeygkc.html">L'&Acirc;ne</a><p>

<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>

</UL>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/comjesu.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
</HTML>
