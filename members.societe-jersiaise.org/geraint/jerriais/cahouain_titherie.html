<HTML>

<!-- Mirrored from members.societe-jersiaise.org/geraint/jerriais/cahouain_titherie.html by HTTrack Website Copier/3.x [XR&CO'2014], Tue, 15 Jul 2025 13:35:38 GMT -->
<HEAD>
<TITLE>Achteu qu'il n'y a pu de titherie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Achteu qu'il n'y a pu de titherie</h2></font></center><p>

Achteu qu'il n'y a pu de titherie et que les gens sont rasseur&eacute;s que les mousses en fute pouor tchique chose avec les crackers, m'v'chein d&eacute;barrass&eacute; du Sieur Caouain, qui avait si grand peux d'&ecirc;tre tith&eacute; que pendant quassiment tchinze jours y fut souos mes pids, chu peule.<br/>
<br/>
J'pourrais vos en raconter &eacute;ttouot &agrave; l'entouor de chutte titherie et je sais bein que nos jeunes hardelles futes bein sages pendant un temps et qu'il n'y ieut pon d'extchuse pouor sortir au s&eacute; car nous avait hate de rentrer si&egrave;z les vi&egrave;rrs pouor &ecirc;tre &agrave; l'abri. <br/>
<br/>
J'sais bein &eacute;ttouot qu'il y en ieutes qui furent obligis de rester siez ieux au lieu d'aller lus divertir en ville viyant que la servante n'voulait pon rester &agrave; san touot seu et que pus d'une Missis, en apprenant que l'buanhomme avait &agrave; sortir alli avec ly, chein qui n' 'tait pon de cout&ucirc;me pouor seur. Et combein futes r&eacute;veilli au milieu de la ni&egrave;t criyant qu'il y avait tchique malfaiteur dans la maison!<br/>
<br/>
J'pourrais vos en raconter de bein des sortes mais j'aime mus dithe chein qui arrivi &agrave; iun de mes amins qu'est offici dans une paraisse de l'Est.<br/>
<br/>
Ch't'est l'amin Laisse qui s'tait muchi dans une touff&eacute;e de jong pouor happ&eacute; le gun-man. Chutte s&eacute;th&eacute;e, touote la police de la paraisse &eacute;tait sur pid et nous avait buan espoir d'happer l'ois&eacute; cause de touot mais tchi qui failly &ecirc;tre assouom&eacute; sinon l'amin Laisse car le cacheux du moteur dans tchi s'trouvait l'chantgni, aperchut tchique chose qui bouogeait dans chutte touff&eacute;e. Pouor seur ch'tait l'ois&eacute; et nous approchi pouor l'happer quant tout &agrave; coup Laiesse criyi: Ne tappez pon, ch'est m&eacute; qui si ichin. Et notre chantgni de r'connaitre notre offici du Conn&eacute;tablye ly qui aurait si bein voulu happer l'ois&eacute; tant recherch&eacute;.<br/>
<br/>
Chunna est la pure, pleine et enti&egrave;the v&eacute;rith&egrave;t, foi de Marie Hibou et nous peux l'd'mander &agrave; Laiesse qui l'&eacute;cappi d'pr&egrave;s, pouor seur.<br/>
<br/>
</div><div align="center">****<br/>
<br/>
</div><div align="left">Dans la paraisse de St. Ou, du bord de la Ville au Bas, Louisa et ses filles Florie, Gladys et Dorothy, passites l'autre jour une s&eacute;th&eacute;e assez pouor tourner les sens &agrave; un grenadier de la garde du Rouai.<br/>
<br/>
Touos nos gens &eacute;taient trantchillement &agrave; la maison quant touot &agrave; coup nous entendi rattler &agrave; l'ozanne.<br/>
<br/>
Tch&egrave;s que chunna voulait dithe? Nous &eacute;coutti et au but de tchiques minutes n'v'la qui ercouommanchi d'pus belle. Dame oppr&egrave;s chein qu'nos gens avaient lus sus les gazettes &agrave; l'entouor de femmes qu'avaient trouv&eacute; d's hommes dans lus chambre au milieu de la ni&egrave;th et opr&egrave;s touot chein qu'nous disait &agrave; l'entouor de titherie dans diff&eacute;rentes parties de l'Ile, nos gens devintes hardi nerveux.<br/>
<br/>
Pouor seux ch'n'tait ni tchique galant ni tchique vaisin qui tapait d'm&ecirc;me &agrave; l'ozanne, car la porte &eacute;tait l&agrave; pouor gens respectables.<br/>
<br/>
Et encouore une fais puis deux ou trais nous endendit rattler.<br/>
<br/>
Savous chein que ch'tait ? Savous tchi qui mins dans l'&eacute;pouvante touote une famille des pus respectables ?<br/>
<br/>
M&eacute;, j'l'ai oui dithe. Ch'tait une farche de jeunes corps qui avaient amarr&eacute; un bouton au but d'un miot de filain fix&eacute; &agrave; l'ozanne et &agrave; chaque fait qui tithaient sus la ficelle l'bouton chaquait contre l'ozanne.<br/>
<br/>
Pouor dithe la v&eacute;rith&egrave;t ch'n'est pon des farches &agrave; faithe.<br/>
<br/>
<i>Cahouain</i><br/>
<i>29/10/1927</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="cahouain_tithethie.html">Je sis &agrave; &ecirc;crithe ch't articlye ichin dans la solitude de ma mansarde</a><p>

<li><a href="cahouain_whew.html">Whew! Whew!</a><p>
<li><a href="cahouain_cracots.html">Puisque les mousses n'ont pas occuo peut m'aveughi avec les cracots</a><p>
<li><a href="chasse1.html">Unne bord&egrave;e d'chasse</a><p>
<li><a href="chasse2.html">Unne ao&ucirc;te bord&egrave;e d'chasse</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_titherie.html by HTTrack Website Copier/3.x [XR&CO'2014], Tue, 15 Jul 2025 13:35:38 GMT -->
</HTML>

