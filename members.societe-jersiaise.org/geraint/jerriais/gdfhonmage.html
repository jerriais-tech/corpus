<HTML>

<!-- Mirrored from members.societe-jersiaise.org/geraint/jerriais/gdfhonmage.html by HTTrack Website Copier/3.x [XR&CO'2014], Tue, 15 Jul 2025 13:53:10 GMT -->
<HEAD>
<TITLE>Honmage au Duc d&eacute; Nouormandie</TITLE>
<META  name="keywords" content="Jerriais, language, langue, feudalism, royal family, king george v, royal visit, Duke of Normandy, seigneurs, manorial rights, homage, Channel Islands">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><center><font color="#215e21"><h2>Honmage au Duc d&eacute; Nouormandie</h2></font></center></P>
&nbsp;<p>
<center><a href="reine2001.html"><img src="honmage.jpg" width="400" height="194" border=0 alt="La Reine, not' Duc, &agrave; &egrave;rch&eacute;ver l'honmage des Seigneurs dans l'Par Howard Davis, l&eacute; 13 d&eacute; Juilet 2001."></a><p>
<i><font size="1">La Reine, not' Duc, &agrave; &egrave;rch&eacute;ver l'honmage des Seigneurs dans l'Par Howard Davis, l&eacute; 13 d&eacute; Juilet 2001.</font></i></center><p>
&nbsp;<p>

<font size="-1"><i>Londres, en Angli&eacute;t&egrave;rre<br>
L&eacute; 31 juilet, 1971</i><P></font>

<P>Moussieu l'R&eacute;dacteu,</P>
<P>En r'li&ecirc;sant les bullet&icirc;ns d'L'Assembli&eacute;e d'J&egrave;rriais, chein qu&eacute; j'fais souvent quand j'sis en Am&eacute;thique, j'viyais un accompte d&eacute; la v&icirc;site en J&egrave;rri du Rouai George V l&eacute; 11 juilet, 1921, &ecirc;crit par Philip Ahyi, &Ecirc;tchuyer, M. &egrave;s A., B. &egrave;s Sc., etc., et m&eacute;-m&ecirc;me. "Conjointement par ensembl'ye", comme disent l's hommes d'affaithes. Est-che p&ocirc;ssibl'ye qu&eacute; y'a ch&icirc;nquante ans d&eacute;pis chu temps-l&agrave;? V'la tchi veurt dithe tch'i' n'y' a qu'les J&egrave;rriais &acirc;gis d'pus d'ch&icirc;nquante ans tchi s'en r'souveinnent! Y'a pourtant tant des vielles cou&ocirc;teunmes d&eacute; l'&Icirc;le mentionn&eacute;es dans l'accompte d&eacute; chutte v&icirc;site-l&agrave; qu'ou vaut la peine d'&egrave;rcorder ich&icirc;n.</P>
<P>Quand l&eacute; Rouai, nouot' Duc, est en J&egrave;rri, il est l'supr&ecirc;me Seigneu dans l'&Icirc;le et n'y'a qu'&agrave; li qu' honmage est deu, mais, suivant iun des privil&egrave;ges accord&eacute;s &agrave; l'&Icirc;le, l'honneu n'est deu qu&eacute; quand il est actuellement en J&egrave;rri. La seule exception est qu&eacute; s'i' n'peut pon &ecirc;t' pr&eacute;sent en p&egrave;rsonne et tch'il autorise eune Commission Sp&eacute;ciale d'agi pour li, l'honmage est donn&eacute; &agrave; la Commission comme &egrave;rpr&eacute;sentante d&eacute; la p&egrave;rsonne d&eacute; Sa Majest&eacute; - mais ch't' occ&acirc;sion est rare. L'honmage deu &agrave; la p&egrave;rsonne d&eacute; Sa Majest&eacute; exige qu&eacute; l'Seigneu s&eacute; prononce comme &eacute;tant san "li&egrave;ge", et i' faut qu&eacute; ch'la s'faiche en p&egrave;rsonne. L&eacute; Seigneu met ses mains entre les mains du Rouai, l&icirc; disant en m&egrave;me temps : "J'sis vouotre homme &agrave; vouos porter fouai contre tous!"</P>
<P>Honmage est deu au Rouai par les ch&icirc;nq franc t&eacute;nants d' Sa Majest&eacute;, St. Ou&euml;n, R&ocirc;z&eacute;, La Trinnet&eacute;, Samath&egrave;s et M&eacute;l&ecirc;ches, et par les aut's Seigneurs. D&eacute; toute chutte nobli&egrave;che d&eacute; l'&Icirc;le, y'en a deux tchi daivent des s&egrave;rvices sp&eacute;ciaux tchi sont mentionn&eacute;s dans l's Extentes d&eacute; 1331 et 1607. Les Seigneurs d&eacute; R&ocirc;z&eacute; et d's Augr&egrave;s daivent aller &agrave; j'va dans la m&eacute; &agrave; la rencontre du Rouai quand il arrive en J&egrave;rri, jusqu'&agrave; qu'la m&eacute; touche la souos-ventri&eacute;the du j'va. I' dait l'm&ecirc;me s&egrave;rvice pour l'&egrave;rcondithe quand i' tchitte l'&Icirc;le. L&eacute; Seigneu d'R&ocirc;z&eacute; est l'Bouteilli ("Butler") du Rouai quand il est en J&egrave;rri. L&eacute; Seigneu d'La Trinnet&eacute; dait l&icirc; bailli un coupl'ye d'maillards.</P>
<P>Quand l&eacute; Rouai George V arrivit en J&egrave;rri, Reginald Ra&ouml;ul Lempri&eacute;the, &Ecirc;tchuyer, Seigneu d'<a href="assembliee/rose.html">R&ocirc;z&eacute;</a> et san bouteilli h&eacute;r&eacute;ditaithe, et l'M&acirc;jeur John Francis Giffard, Seigneu d's Augr&egrave;s, all&icirc;drent &agrave; sa rencontre sus la ca&ucirc;chie Albert. I' patha&icirc;t qu'l&eacute; Rouai savait tch'il' 'taient suppos&eacute;s l'rencontrer dans la m&eacute;, et tch'i' l'mentionnit en riant!</P>
<P>Mais, v'nons &agrave; la Cour d'H&eacute;ritage: Quand Sa Majest&eacute; entrit dans la Cour, l&eacute; Bailli, Messire William Henry Venables Vernon, Chevalier, l&icirc; dit :- "Sire, n&eacute; v'ch&icirc;n La Cour d'H&eacute;ritage d&eacute; Vouot' Majest&eacute;, la pus vielle cour dans l'ou&ecirc;st d&eacute; l'Europe. Plia&icirc;t-i' &agrave; Vouot' Majest&eacute; qu' nouos Seigneurs vouos faichent honmage?" L&eacute; rouai ayant gr&acirc;cieusement donn&eacute; san consentement, san Protchuleux-G&eacute;n&eacute;ral, Henry &Eacute;douard Le Vavasseur dit Durell, &Ecirc;tchuyer, fit l'appel en disant: "Il a plieu &agrave; Sa Majest&eacute; l&eacute; Rouai, nouot' Duc, d&eacute; faithe compatha&icirc;tre d&eacute;vant li ses francs t&eacute;nants et accepter lus fouai et honmage!"</P>
<P>Les Seigneurs f&ucirc;drent appel&eacute;s dans l'ordre suivant :- St, Ou&euml;n, Reginald Malet de Carteret, R&ocirc;z&eacute; :- Reginald Ra&ouml;ul Lempri&egrave;re, St, G&egrave;rmain :- Charles &Eacute;douard Malet de Carteret, St, Jean la Hougue Bo&euml;te :- Alexander S, Raworth, Les Augr&egrave;s :- John Francis Giffard, La Hague :- Charles Lambert Helleur Le Cornu, Le Franc Fief en St, Br&eacute;lade :- Robert Ranulph Marett, Le Fief &egrave;s Poingdestres :- Robert Cl&eacute;ment Le Quesne, Le Fief Lempri&egrave;re en St. H&eacute;lier :- Ernest Percy Marquand Le Sauvage. &Agrave; m'suthe qu&eacute; lus noms 'taient appel&eacute;s, ch&acirc;que Seigneu s&eacute; l'vait et, joignant ses mains en "s'inclinant vers Sa Majest&eacute;", fit hommage en disant :- "J&eacute; sis vouotre homme li&egrave;ge &agrave; vouos porter fouai et honmage contre tous! "</P>
<P>L&eacute; Rouai George pr&icirc;nt les mains du Seigneu d'St. Ou&euml;n entre les siennes et, s'ba&icirc;ssant li-m&egrave;me, &egrave;rconnut l'honmage d&eacute; Moussieu d'St. Ou&euml;n et de touos l's aut's Seigneurs en m&egrave;me temps. La ra&icirc;son qu&eacute; l'Seigneu d'St, Ou&euml;n fut choua&icirc;si comme l&eacute; r'pr&eacute;sentant d&eacute; touos l's aut's Seigneurs est qu&eacute; l'Fieu Ha&ucirc;b&egrave;rt et Seigne&ucirc;thie d'St. Ou&euml;n est l&eacute; chef fieu d'l'&Icirc;le.</P>
<P>Quand la c&eacute;r&eacute;monie fut finnie, l&eacute; Protchuleux d'mandit au Rouai s'il 'tait pr&ecirc;t &agrave; r'ch&eacute;ver les deux maillards d&eacute; la part d&eacute; Moussieu d'La Trinnet&eacute;. L&eacute; Seigneu avait les deux oua&icirc;sieaux sus un bieau grand pliat en argent. L&eacute; Rouai acceptit pliat et maillards et les donnit &agrave; san R'ch&eacute;veux-G&eacute;n&eacute;ral.</P>
<P>L&eacute; Rouai n'l&eacute; savait probabli&eacute;ment pon, mais l&eacute; pou&ocirc;rre Moussieu d'La Trinnet&eacute; eut d'la peine &agrave; r'prendre possession d'san pliat en argent. J&eacute; n'pou&ocirc;rrais pon vouos dithe si l&eacute; Rouai mangit les maillards, ou si ch'tait l&eacute; R'ch&eacute;veux-G&eacute;n&eacute;ral tchi s'en rigalit. I' patha&icirc;t qu' p&egrave;rsonne n&eacute; savaient pour seux si Moussieu d'La Trinnet&eacute; d'vait l'pliat aussi bein qu&eacute; l's oua&icirc;sieaux!</P>
<P>I' patha&icirc;t, &eacute;tout, qu' la ra&icirc;son qu'touos les Seigneurs pr&eacute;sents &agrave; la Cour d'H&eacute;ritage n&eacute; f&ucirc;drent pon appel&eacute;s &agrave; faithe honmage, 'tait tch'i' fallait racourchi la c&eacute;r&eacute;monie viyant qu'l&eacute; Rouai avait un fort jour d&eacute;vant li.</P>
&nbsp;<p>
<P><i><a href="lefeuvre.html">George d'la Forge</a></i> </P>


&nbsp;<p>
<P>&nbsp;</P>

<FONT SIZE=2>
<i>Viyiz &eacute;tout:</i>

<ul>
<li><a href="queen.html#jerriais">Dgieu Sauve L&eacute; Rouai</a> - God Save the King<p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="cahouainvisite.html">La visite de lus Majest&eacute;s</a><p>
<li><a href="contcherant.html">D'scendante du Contch&eacute;rant</a><p>
<li><a href="charlesiii.html">L&eacute; Rouai Charles III, Duc d&eacute; Nouormandie</a><p>
<li><a href="princecharles.html">L&eacute; Bouan Pr&icirc;nce Tch&egrave;rli</a><p>
<li><a href="princecharles2.html">La vie d&#8217;un futur Rouai travailleux</a><p>
<li><a href="reine2000.html">L'Anniv&egrave;rsaithe d'la Reine</a><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="normandie.html">Ma Normandie/Man Bieau P'tit J&egrave;rri</a><p>
<li><A HREF="masse.html">La M&acirc;sse Rouoyale</A><p>
<li><a href="rouoya.html">Du vocabulaithe Rouoya</a><p>
<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><a href="statvic.html">La Statue d'la Reine Victoria</a><p>
<li><a href="statuemaze.html">Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</a><p>
<li><a href="iles.html">Les &Icirc;les d'la Manche</a><p>
<li><a href="seigneur.html">I' paie d'faithe d&eacute; san tchian</a><p>
<li><a href="gdfcathedrales.html">Les d'vis du Bouan'homme George</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfhonmage.html by HTTrack Website Copier/3.x [XR&CO'2014], Tue, 15 Jul 2025 13:53:10 GMT -->
</HTML>
