<HTML>

<!-- Mirrored from members.societe-jersiaise.org/geraint/jerriais/jeremie5.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>J&eacute;r&eacute;mie, Chapitre 5</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J&eacute;r&eacute;mie, Chapitre 5</h2></font></center><p>

<center><font color="#215e21"><h3>V&egrave;rset 1</h3></font></center><p>
Parcouothez les c'm&icirc;ns d'J&eacute;thusalem, et r'gardez et ch&egrave;rfouoilliz, et allez qu'si dans ses pi&egrave;ches s'i' y'a un houmme, s'i' y'en a iun l&agrave;-d'dans tch'est juste et fid&egrave;le - &agrave; seule f&icirc;n qu&eacute; j'pi&ecirc;sse pardonner la ville.<br/>
<br/>
&nbsp;<p>

<center><font color="#215e21"><h3>V&egrave;rset 6</h3></font></center><p>
Don un lion d'la boua&icirc;s'sie les tue&ucirc;tha et un loup du d's&egrave;rt les d&ecirc;vast&eacute;tha. Un l&eacute;opard dgett'ta lus villes, et touos les cheins tch'en sortithont s'sont &eacute;gdachis; car lus ma&ucirc;faits sont nombreux et i' font d'pus en pus d'm&ecirc;ch&eacute;. <br/>
<br/>
&nbsp;<p>

<center><font color="#215e21"><h3>V&egrave;rsets 11-19</h3></font></center><p>
Viy'-ous, les gens d'Isra&euml;l et d'J&ucirc;da n'ont pon gard&eacute; ma fouai, qu'l&eacute; Seigneu dit. I' n'&eacute;thaient rein &agrave; faithe auve l&eacute; Seigneu, et d&icirc;thaient, &quot;I' n&eacute; f'tha rein, li, et i' n'y'&eacute;tha pon d'ma tchi tch&egrave;rra sus nous, et j&eacute; n'v&egrave;rrons ni s&acirc;bre ni faim!&quot; Les proph&egrave;tes sont ra&icirc;que d'la so&ucirc;ffli&eacute;thie; la pathole n'est pon dans ieux. Il en s'sa ainch&icirc;n auve ieux! N&eacute; v'ch&icirc;n pouortchi qu'l&eacute; Seigneu, l'Dgieu d's arm&eacute;es, a dit: Viyant qu'ous avez dit chennech&icirc;n, j&eacute; f'thai d'mes patholes eune bouochie d'feu pouor t&eacute;, et d'chu monde du bouais, et il' en s'sont touos br&ucirc;l&eacute;s. &Ecirc;v'ch&icirc;n, j'env'y&ecirc;thai sus vous des horsains d'bein au liain, oh ma&icirc;son d'Isra&euml;l, qu'l&eacute; Seigneu dit, des horsains forts et enduthants, des horsains d&eacute; tchi ou n'conna&icirc;ssiz pon la langue et tchi ou n'comprendrez pon. Ou s'sez ent&egrave;rr&eacute;s atout lus &egrave;rchelles; i' sont touos des pi&ecirc;ssants dg&egrave;rri&egrave;rs. Il' enga&ucirc;m'thont vot' avo&ucirc;t et vot' mangi; il' enga&ucirc;m'thont vos fis et vos fil'yes; il' enga&ucirc;m'thont vos troupieaux et vot' bestchias; il' enga&ucirc;m'thont vos v&icirc;ngnes et vos fidgi&egrave;rs; i' s&acirc;br&eacute;thont vos villes enmuthaillies &agrave; tchi ou vos fiez tant. Mais m&ecirc;me quand chenna s'adonn'na, qu'l&eacute; Seigneu dit, j&eacute; n'vos adg&egrave;v'thai pon en tout. Et &agrave; l'adg&egrave;vement quand ou dithez, &quot;Pouortchi qu'l&eacute; Seigneu not' Dgieu nos a fait tout chennech&icirc;n?&quot;, tu lus dithas, &quot;Coumme ou m'avez r'nonchi pouor s&egrave;rvi les dgieux &egrave;s horsains dans vot' pays &agrave; vous, ou s'sez des s&egrave;rveurs &egrave;s horsains dans un pays tchi n'est pon &agrave; vous.&quot;<br/>
<br/>
&nbsp;<p>

<center><font color="#215e21"><h3>V&egrave;rsets 21-24</h3></font></center><p>
&Ecirc;coutez chennech&icirc;n, tas d'achocres! Vous tch'ont d's i&egrave;rs mais tchi vaient goutte et tch'ont d's ouothelles mais tchi ouaient goutte, n'av'-ous pon d'peux d'm&eacute;? qu'l&eacute; Seigneu dit. N'av'-ous pon &agrave; aver l'trembliot l'avant &agrave; m&eacute;, m&eacute; tch'ai arreun&eacute; les mielles &agrave; seule f&icirc;n d'&ecirc;touper la m&eacute;, s'lon un c'mandement &ecirc;t&egrave;rnel, pouor qu'ou n'd&ecirc;borde pon? Et ouaithe qu'ou sait tr&eacute;jous &agrave; rud'dger, ou n'&eacute;tha janmais l'au-d'ssus; ouaithe qu'la hue&ucirc;l'lie d'ses lou&ecirc;mes sait briyante, i' n'pou&ocirc;rront janmais d&ecirc;border. Mais l'tchoeu d'chu peupl'ye est hors les bornes et d&ecirc;tou&ocirc;nn&eacute; d'm&eacute;; i' sont &agrave; banon. Et i' n'dithent pon dans lus tchoeu, &quot;Achteu louangeons l'Bou&ocirc;n Dgieu tch'env'yie la plyie, l's achies d'l'Hiv&eacute; et l's achies d'l'&Egrave;rnouv&eacute;, en l'heu, tchi pr&ecirc;s&egrave;rve pouor nous les s'maines t&egrave;rm&eacute;es d'avo&ucirc;t.&quot;<br/>
<br/>
&nbsp;<p>

<center><font color="#215e21"><h3>V&egrave;rset 27 </h3></font></center>
Coumme l&eacute; poulaillyi est remplyi d'oua&icirc;sieaux, ch'est qu'lus ma&icirc;sons sont remplyies d'menneties; n&eacute; v'l&agrave; coumme tchi qu'i' sont d&eacute;v'nus grands et lus sont enrichis.<p>

&nbsp;<p>

&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="jeremie_biblye.html">J&eacute;r&eacute;mie</a><p>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/jeremie5.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>
