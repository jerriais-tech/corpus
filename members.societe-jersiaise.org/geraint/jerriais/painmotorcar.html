<HTML>

<!-- Mirrored from members.societe-jersiaise.org/geraint/jerriais/painmotorcar.html by HTTrack Website Copier/3.x [XR&CO'2014], Tue, 15 Jul 2025 13:53:36 GMT -->
<HEAD>
<TITLE>How Piteur buys a motor-car</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Piteur buys a motor-car</h2></font></center><p>

Au r'chu d'la lettre du Bos me disant qui l'y sembliait qu'j'y mettais pus d'temps qu'y n'faut a accat&eacute; s'n'ielle, et que je f'thais bin de m'desp&eacute;chi a r'ven&eacute; tches qu'en 'tait siez nous; qu'il avait oui dithe qu'Lonore avait 't&eacute; vevue apprendre a naji dans l'Pool de l'Esplianade, et qu'Laiz&eacute; avait emprunt&eacute; djix ch'lings a yun des 'reporters' - quand je r'chut chutte lettre l&agrave;, et qu'j'eut compt&eacute; les sous qui m'restaient, j'm&eacute; d&eacute;cidi qui falait s'moustr&eacute; &agrave; rentr&eacute; en Jerri.<br/>
<br/>
Ch'est dommage! Nous est djantrement bin ichin, et d'pis que l'brit a couothu que ch'est a m&eacute; l'Morning News (j'n'pouorais dithe tch&egrave;s qu'a mins chu bri la par les q'mins, mais les gens l'craient, et ch'n'est pon la peine de les contr&eacute;dithe) j'sis tout a fait &quot;in the swim&quot; coumme y disent en Angliais. J'dine (a 7 heuthes, resp&eacute; d'la compagnie) siez des docteur; j'desjeune (a 11 heuthes) siez d's'avocats. Y'a un clianquaillyi r'tith&eacute; des affaithes qui m'a emn&eacute; faithe un tou en rade dans sa yacht, et j'sis pour all&eacute; d'main en 'moto-car' a un pic-nic yiou qu'y'&eacute;tha un Colonel et sa Madame. J'ai quazi rombli&eacute; pour tchi qu&eacute; j'sis v'nu ichin.<br/>
<br/>
En paslant 'd'motor-car', j'eut yeunnes des pus belles proumnades que nou piesse av&eacute;, l'aut'jour. J'tais a r'gard&eacute; eunne collection d'cars dans la boutique d'un marchand quand l'marchand m&eacute; d'mandi si j'avais dans l'id&eacute;e d'en accat&eacute; y'un. Pus ou mains, j'lis respounni; mais faut qui rouolle bin et qu'les 'spring' s'saient ben doux, qu'les couossins s'saient en v'lous, et qui y'ait eunne grande ozenne pour empechi l'ponsi d'vos aveuglyi. Ch'est pour dounn&eacute; a ma fille - pour s'proumn&eacute; avec sus l'Espliannade, siez nous, pour que nou s'destouonne quand ou passe. J'ai votre affaithe, qui dit; n'en v'chin un bieau bliu, qu'a 't&eacute; fait pour eune Contesse, mais ou vint just&eacute;ment d'mouothi d'eunne su&eacute;e d'fret dans les talons. J'vos l'b&acirc;drait pour siex chents louis, avec eunne pathe de lanternes par dessus l'marchi! Ch'tait un bieau moto - quazi aussi b&eacute; que l'sien que l'Counn&eacute;stabye Pinn&eacute; mint a l'amende l'aut'jour, et j'dit que si voulait rabattre oquo tchinze shellings, je l'prennais, mais qu&eacute;, d'vant que d'p&eacute;yi, et coumme y s'adounnait que  j'n'avais pas justement la soumme sus m&eacute; (y'm mantchait ching chents nonnante sept louais) j'&eacute;thais a &egrave;scrithe a man bantchi en Jerri qu'il eusse a m'envi&eacute; des sous et qu'v'la tchi prendrait au mains eunne semaine.<br/>
<br/>
V'la tchi fut conv'nu d'm&ecirc;me, et en attendant qu'les sous viennent, j'soumes a &egrave;sprouv&eacute; l'moto touos les jours pour vaie si rouolle bin et si les 'spring' sont doux assez pour m'n'&egrave;sfant. J'faisons jusqu'&agrave; des chent milles par jour, et si s'adounne qu&eacute; j'soummes liein d'ichin sus l'heuthe du d&icirc;n&eacute;, j'd&icirc;nons l&agrave; ou-&egrave;s qu'nou s'trouve. Ch'est l'marchand qui paie partout et met bas touos les siers les despenses a man compte - y'en a achteu pour siex chents onze louis et tchiq' sous - il a promint d'rabattre es sous. J'setl&eacute;thai tout cheunna d'un coup - coumme j'y explique - quand man bantchi m'&eacute;tha envi&eacute; mes sous.<br/>
<br/>
J'm'attends a pou&eacute; rest&eacute; ichin tchiq jours de pus que je n'm'attendais. D'pis qu'ch'est l'marchand d'motos qui paies mes d&icirc;nieaux, j'm'appercheut qu'les sous du Bos duth'thont bin oquo huit jours. J'sis a j&eacute;-m'sai si j'n'ithais pon faithe sembliant de voul&eacute; accat&eacute; un navithe - y'en a tout plien ichin - chose seuthe que j'trouv-rais moyen de m'faithe nouori oquo eunne atre s'maine par chu marchand l&agrave;.... en attendant qu'mes sous vinnent de Jerri.<br/>
<br/>
Yours truly,<br/>
<i><a href="brambilo.html">Piteur Pain</a><br/>
<br/>
Morning News 6/6/1912</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="transport.html">L&eacute; transport en J&egrave;rriais</a><p>

<li><a href="paindoctor.html">First Doctor Being an Ass - Another is Called in</a><p>
<li><a href="pmspeed.html">Merrienne Gets The Speed Mania...</a><p>
<li><a href="linmites.html">Sept noeuds dans la bli&acirc;se</a><p>
<li><a href="gdfvitesse.html">I' faut molli d'vitesse!</a><p>
<li><a href="pmaccidents.html">Chais Accidents</a><p>
<li><a href="pmfo.html">Le monde est fo</a><p>
<li><a href="cachmoto.html">Quand J'fus pour Apprendre &agrave; Cachi un Moto</a><p>
<li><a href="gdfmotos.html">Les motos</a><p>
<li><a href="esso.html">Esso</a><p>
<li><a href="gdfdistances.html">Les Distances Raccourchent!</a><p>

<li><a href="lecouteur1925.html">Bill Le Couteur</a><p>
<li><a href="minsethes.html">Les Mins&egrave;thes du Jour d'Agni&egrave;t</a><p>
<li><a href="moto.html">Des courses &eacute;d moto</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painmotorcar.html by HTTrack Website Copier/3.x [XR&CO'2014], Tue, 15 Jul 2025 13:53:36 GMT -->
</HTML>

