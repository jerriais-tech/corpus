<HTML>

<!-- Mirrored from members.societe-jersiaise.org/geraint/jerriais/jeunmieauxz.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
<HEAD>
<TITLE>Gemini - Les Jeunmieaux</TITLE>
<META  name="keywords" content="Jèrriais, astrology, zodiac, horoscope, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>L'astrologie en J&egrave;rriais<p>
Les s&icirc;ngnes du zodiaque</h2></font></center>


<P>&nbsp;</P>

<center><font color="#215e21"><h2><P>Gemini</P>
<P>Les Jeunmieaux</P></h2></font></center>
<CENTER><P>l&eacute; v&icirc;ngt-deuxi&egrave;me d'Mai au v&icirc;ngt-deuxi&egrave;me d'Ju&icirc;n</P></CENTER>
<P>&nbsp;</P>
<P>&nbsp;</P>
<TABLE CELLSPACING=0 BORDER=0 CELLPADDING=7 WIDTH=638>
<TR><TD WIDTH="50%" VALIGN="TOP">
<P>L&eacute; jour chanceux: </TD>
<TD WIDTH="50%" VALIGN="TOP">
<P>M&ecirc;cr&eacute;di</TD>
</TR>
<TR><TD WIDTH="50%" VALIGN="TOP">
<P>Les neunm&eacute;thos chanceurs: </TD>
<TD WIDTH="50%" VALIGN="TOP">
<P>ch&icirc;nq et neu</TD>
</TR>
<TR><TD WIDTH="50%" VALIGN="TOP">
<P>La pi&egrave;rre d'na&icirc;ssance: </TD>
<TD WIDTH="50%" VALIGN="TOP">
<P>l'agate</TD>
</TR>
<TR><TD WIDTH="50%" VALIGN="TOP">
<P>La couleu: </TD>
<TD WIDTH="50%" VALIGN="TOP">
<P>jaune</TD>
</TR>
<TR><TD WIDTH="50%" VALIGN="TOP">
<P>Les dangi&egrave;rs: </TD>
<TD WIDTH="50%" VALIGN="TOP">
<P>viagi, sustout par l'air</TD>
</TR>
</TABLE>

<P>&nbsp;</P>
<P>Les jeunmieaux sont plieins d'nouvelles id&eacute;es. I' sont tchuthieurs, &icirc;ntelligents et aiment la communic&acirc;tion. I' veulent jouer tchiques r&ocirc;les diff&eacute;thents dans la soci&eacute;t&eacute;.</P>
<P>I' veulent pus dg'iun d&eacute; tout: djobbes, amouotheurs, &icirc;nt&eacute;th&ecirc;ts. I' ch&egrave;rchent tr&eacute;jous d'nouvelles id&eacute;es et exp&eacute;thiences. I' n'ont pon d'concentr&acirc;tion et la&icirc;ssent lus projets l&eacute; pus souvent sans les finni.</P>
<P>L&eacute; s&icirc;ngne des Jeunmieaux est l's&icirc;ngne d&eacute; la communic&acirc;tion: les jeunmieaux aiment &ecirc;crithe des lettres; il' aiment p&acirc;ler auve d's &ecirc;trangi&egrave;rs, et il' adouothent l&eacute; t&eacute;l&eacute;phone, l&eacute; fax et l'e-mail.</P>
<P>Les jeunmieaux sont d'bouans vendeurs: i' peuvent vendre des vaituthes, des s&egrave;rvices, du doubl'ye vitrage. I' savent p&egrave;rsuader et explyitchi. Mais lus faibli&egrave;che est la sup&egrave;rficialit&eacute;: i' prannent les nouvelles id&eacute;es et la nouvelle &icirc;nform&acirc;tion sans janmais approfondi lus conna&icirc;ssance. Pouor les jeunmieaux, la preunmi&eacute;the &icirc;mpression est tout. </P>
<P>Les jeunmieaux peuvent travailli dans l'thi&acirc;tre ou la t&eacute;l&eacute;v&icirc;sion. Il' aiment l&eacute; fanne et les gammes.</P>
<P>Il' aiment la lib&egrave;rt&eacute; et l&eacute; changement. I' veulent viagi, sans p't'&ecirc;t' janmais arriver. I' sont coumme des papillotes: i' volent d&eacute; flieur en flieur.</P>
<P>Les mains, les bras, l's &ecirc;pa&ucirc;les et les ponmons sont souos l's&icirc;ngne des Jeunmieaux. Gard'ous d'la courte-haleine!</P>
<P>&nbsp;</P>


<ul>
<li><a href="blinz.html">L&eacute; B'l&icirc;n</a><p>
<li><a href="touauthez.html">L&eacute; Touauth&eacute;</a><p>
<li><a href="crabez.html">La Crabe</a><p>
<li><a href="lionz.html">L&eacute; Lion</a><p>
<li><a href="viergez.html">La Vi&egrave;rge</a><p>
<li><a href="balanchez.html">La Balanche</a><p>
<li><a href="scorpionz.html">L&eacute; Scorpion</a><p>
<li><a href="sagittaithez.html">L&eacute; Sagittaithe</a><p>
<li><a href="capriconez.html">L&eacute; Capric&ocirc;ne</a><p>
<li><a href="verseuxz.html">L&eacute; V&egrave;rseux</a><p>
<li><a href="paissonsz.html">Les Pa&icirc;ssons</a><p>
</ul>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jeunmieauxz.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
</HTML>
