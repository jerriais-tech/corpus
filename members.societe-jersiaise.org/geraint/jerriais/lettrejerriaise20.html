<HTML>
<HEAD>
<TITLE>La Lettre J&egrave;rriaise</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


	  <center><font color="#215e21"><h2>La Lettre J&egrave;rriaise</h2></font></center><p>

<i>Dinmanche, l&eacute; douze d&eacute; f&eacute;vryi.</i> <p/>
Ch'est Brian Vibert d&eacute; St. Ouen tchi vos p&acirc;sle  y'a tchique temps d'pis qu&eacute; j'vos ai pr&eacute;sent&eacute; la lettre j&eacute;rriaise, et ch'est un plyaisi d'&ecirc;t'e auve vous &agrave; matin. <p/>
Et bein, &egrave;'vel&agrave; L'hiv&eacute; bein avol&eacute;, les jours sont d&eacute;j&agrave; pus longs et i' n'fait pas ni&egrave;t d'si bouonne heuthe. Les fermi&eacute;rs voudraient bein &ecirc;t'e pus embarass&eacute;s dans lus clios car y'a hardi tchi faithe apr&egrave;s toute la plyie et l'mauvais temps qu&eacute; j'avons ieu dreinement. En Ecosse et en Angly'terre, il ont ieu lus ch&acirc;re d&eacute; n&eacute; et d'temps fraid, &eacute;tout la souffrance et la trag&eacute;die pas seulement pour les gens mais pour l's animaux. Mais, i' sembly'thait qu&eacute; j'en avons &eacute;capp&eacute; acouo une fais. Mes &eacute;fants sont tr&eacute;jous jaloux d&eacute; lus couosins tchi d'meuthent dans l'nord d&eacute; l'Angly'terre, car souvent dans l'hiv&eacute;, i' n'peuvent pas arriver &agrave; lus &eacute;coles et ch't'ann&eacute;e il ont ieu l'opporteunit&eacute; d&eacute; patinner et d'faithe du ski, mais malheutheusement la n&eacute; n'est pas seulement biaut&eacute; et plaisi, et pour bein des familles ou'lle a apport&eacute; mort et tristesse. <p/>
En effet, i' faisait si mauvais temps en Ecosse au mais d'janvyi qu&eacute; l'pouorre George Foulkes n'a pas peut enduther la fraid et il est v'nu ichin cherchi un climat pus doux. Y'en a tchi y'ont fait la beinv'nue, mais la puspart esp&eacute;thaient qu&eacute; l'd&eacute;bat politique s'&eacute;cauff'thait au point qu&eacute; l'Si&egrave;r Foulkes n'pouorrait pon enduther la chaleur. Nou m'a dit qu'il est pus qu'temps qui s'm&ecirc;le d&eacute; ses affaithes et qui r&eacute;alise qui s'en va s'br&ucirc;ler les d&eacute;s s'il &eacute;prouve &agrave; nos haller not' ind&eacute;pendance d&eacute; nos gouverner nos-m&ecirc;mes. Il en a du toup&eacute; d&eacute; v'nin s'dou&ocirc;lli dans tchi qui n'l&eacute; concerne pon, et acouo bein qu'il attrapit l&eacute; preunmyi b&acirc;t&eacute; l&eacute; lendemain. J'ai tr&eacute;jous oui l's aviers dithe qui y'a un b&acirc;t&eacute;pour les siens tchi n'aiment pas nos cou&ocirc;t&ucirc;mes et not' mani&egrave;the d&eacute; vie. J'sis seu qu j'voulons garder tout qui y'a d&eacute; bouon dans not' p'tit J&eacute;rri, et j'n'allons pas 1aissi un &eacute;traggi nos gaffer chonna tchi nos est si pr&eacute;cieux. J'avons veu de grands changements avau l's ann&eacute;es, mais l'J&eacute;rri&agrave;s a tr&eacute;jous 't&eacute; t&ecirc;touogne et d&eacute;termin&eacute; en affaithes d&eacute; gouvernement et d'ind&eacute;pendance et i' prend'tha pus que chu moussieu &eacute;cossais pour ch&acirc;tchi nos Etats. <p/>
Mais p&acirc;slant d'changements, avous ermertchi l'avanche d&eacute; la technologie? Je m'rappelle qu'en dgiez neuf chents septante-ieune, ma grand'm&egrave;the 'tait vraiment g&ecirc;n&eacute;e qu'ou n'pouorrait pus compter ses sous auve la dispathition des ch'l&icirc;ns et L'arriv&eacute;e du louis auve chent p&eacute;nins. Mais aujourd'ani&egrave;t Y'a bein aute chose tchi pouarrait effriter nos viers gens. Les progr&egrave;s technologiques ont avanchi &agrave; si grands pas qu&eacute; ch'est chein l'&acirc;ge d&eacute; la machinne computer dans nos vies. J'passis deux jours et d'mie la s'maine pass&eacute;e &acirc; travaillyi auve ches machinnes et j'fus plia&icirc;sanment surprins d&eacute; d&eacute;couvri l&eacute; pouv&eacute; et la possibilit&eacute; d&eacute; d&eacute;couverte qu&eacute; nous a au but des d&eacute;s quand nou c'mmenche &agrave; taper sus les cli&eacute;s et qu&eacute; nou v&eacute; les r&eacute;sultats sus l'&eacute;cran d&eacute; la t&eacute;l&eacute;vision. Nos jeunes gens dans nos &eacute;coles s'en vont apprendre &agrave; ma&icirc;trisi ches machinnes et d'vant longtemps i' s'en vont tous vouler pratitchi siez ieux et dans tchiques ann&eacute;es la machinne ess'tha partie du meublye ordinaithe d&eacute; la maithon. En touchant tchiques boutons et sans bouogi d&eacute; not' grand-chaithe, j'pouorrons faithe nos acats, envyier nos lettres sans m&ecirc;me aller &agrave; la poste et glainier autcheune information qu&eacute; j'cherchons sans m&ecirc;me ouvri un livre. Pour bein qu&eacute; j'nos rappelon qu&eacute; chutte machinne est not' servante et qu&eacute; j&eacute; n&eacute; d'venons pas son escliave. Toute invention dev'thait &ecirc;tre pour not' bein-&ecirc;tre, mais malheutheusement nou peut en faithe un abus et les avantages sont vite perdus. J'esp&eacute;the qu&eacute; j'n'allons pas gaspilyi les opporteunit&eacute;s qu&eacute; ches progr&egrave;s technologiques nos ont apport&eacute;s. <p/>
Permettezm&eacute; d&eacute; vos ram&eacute;mouaither d&eacute; la date du d&icirc;ner d&eacute; l'Assembli&eacute;e d'J&eacute;rriais. Ch'est samedi, l&eacute; trais d'Mars &agrave; l'H&ocirc;tel les Arches. Si vous voulez acater un billet &agrave; 8 louis 50, i n'y a pas b&eacute;soin d'aller &agrave; une machinne  vous pouvez acouo vos fier sus l'service personnel du tr&eacute;soryi, l&eacute; Sier Ben Amin dans l'marchi. <p/>
Et bein, nos v'l&agrave; &agrave; la fin d'la lettre j&egrave;rriaise acouo une fais. J'vos souhaite tous une bouonne s&eacute;maine, et j'vos r'mercie d'aver &eacute;couter. <p/>
<br/>
<i>Brian Vibert</i><br/>
<br/>
&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="machinne.html">Tchiques machinnes en J&egrave;rriais</a><p>
<li><a href="gdfmachinnnie.html">La machinn'nie en g&acirc;ngne!</a><p>
<li><a href="400e.html">L&eacute; compiuteu en J&egrave;rriais</a><p>


</ul>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
