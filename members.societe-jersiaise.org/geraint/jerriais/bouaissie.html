<HTML>

<!-- Mirrored from members.societe-jersiaise.org/geraint/jerriais/bouaissie.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
<HEAD>
<TITLE>Ma p'tite boua&icirc;s'sie</TITLE>
<META  name="keywords" content="JÃ¨rriais, language, langue, botany, botanie, botanique, natural history">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Ma p'tite boua&icirc;s'sie</h2></font></center>

&nbsp;<p>
<CENTER><IMG SRC="gzettes.jpg" WIDTH=150 HEIGHT=106><BR>
<FONT SIZE=2>des g'zettes</FONT>
</CENTER>
<CENTER><TABLE><TR><TD>

Ch'est eune boua&icirc;s'sie qu&eacute; j'connais bein,<br>
Tch'est l'sujet d'ma chanson,<br>
Un p'tit c&ocirc;ti &agrave; <a href="la_trinnete.html">La Trinnet&eacute;</a>,<br>
Un paradis au pid d'siez m&eacute;.<p>

L&eacute; calme y r&egrave;gne, dans man c&ocirc;ti,<br>
Tout seu nou-s'y'est tr&eacute;jous &agrave; s'n aise,<br>
Ouaithe qu' isol&eacute; n'y'a dg&eacute;the d'ennion<br>
Dans ma boua&icirc;s'sie tout &agrave; banon.<p>

Ava&ucirc; un dr&eacute;dillet &agrave; gauche<br>
Ou &agrave; drouaite, comme i' vouos pliaitha,<br>
P&acirc;ssez par-'ch&icirc;n, n&eacute; faites pon d'brit,<br>
Pouor vaie la bieaut&eacute; d'man c&ocirc;ti.<p>

En pliein &ecirc;t&eacute; remplyi d'v&egrave;rduthe,<br>
Et &agrave; la tch&ecirc;te un tapis d'fielles,<br>
D&eacute; toutes les sortes d&eacute; belles p'tites flieurs<br>
Et l'chant d's oua&icirc;thieaux touos bein he&ucirc;theurs.<p>

Bieaux grands hauts bouais tout &agrave; l'entou<br>
Et un fieillage d&eacute; toutes couleurs,<br>
La musique du cann&eacute; dans l'fond<br>
Tchi russelle douochement tout du long.<p>

Des peupliers, pus hauts qu' touos l's aut's,<br>
Des tch&ecirc;nes en m&acirc;sse et des tch&ecirc;nelles,<br>
Deux'trais ch&acirc;t'gni&egrave;rs, des ormes, et pis<br>
Un bieau grand fau - rouai d'la boua&icirc;s'sie.<p>

Tchiques p&eacute;tits fr&ecirc;nes, deux'trais &ecirc;p&icirc;ngnes,<br>
Des ronches tout pliein et du dg&egrave;rrue,<br>
D'la mousse 'ch&icirc;n et l&agrave; souos les pids,<br>
Fe&ucirc;gi&eacute;the et geon &agrave; t&ecirc;te flieuthie.<p>

Mais au r'nouv&eacute; quand y'a l'pus d'chouaix -<br>
Les g'zettes, les bliuets, les pipots,<br>
Quand l'bliu coucou est d&ecirc;hal&eacute;<br>
Et les m&egrave;rgots - ch'est ch'la tch'est b&eacute;!<p>

Et pis pus tard du rouoge coucou<br>
(Chein qu' nou-s-appelle des vi&egrave;rs gar&ccedil;ons),<br>
Du potithon, pis du chuchet<br>
Tout teurt sus l'mort-bouais endg&egrave;rru&eacute;.<p>

Des p'tites fe&ucirc;gu'tholes et du fr&ecirc;gon,<br>
Du pa&icirc;vre &agrave; j'vaux - y'en a tr&eacute;jous,<br>
Quand veint l&eacute; s'tembre la v&egrave;rge d'or,<br>
Jalousie, menthe - tchi bel &ecirc;ffort!<p>

Y'a du cresson et d'la s&ucirc;the-ieaux,<br>
D'la chue, du han et du gliajeu,<br>
D'l&ocirc;syi, du saulx et du jontchet<br>
&Agrave; la braichie ava&ucirc; l'cann&eacute;.<p>

Dans ma boua&icirc;s'sie j'sis bein &egrave;rchu,<br>
Ch'est si plia&icirc;thant d'ou&iuml; la musique -<br>
Tout l'oua&icirc;thel&icirc;n chante &agrave; forte vouaix<br>
A londgeu d'jours parmi les bouais.<p>

L&eacute; cri d'la pie m'est familyi,<br>
La teurt&eacute;relle, tchiquefais l'coucou,<br>
Les geais &eacute;tout &agrave; bieau plieunmage,<br>
Et d'autres oua&icirc;thieaux tchi sont en viage.<p>

J'connais l'bouvtheu et la rouoge-gorge,<br>
Et touos les m&ecirc;les m's&ucirc;ffl'yent beinv'nue,<br>
La grive, l&eacute; v&egrave;rdreu et l'mouosson.<br>
Et l'ross&icirc;ngno (tch'est un p&icirc;nchon),<p>

Tchiques bieaux ja&ucirc;nouais et des souciques,<br>
Et pis l'tui-tui dans l'mais d'avri,<br>
L'&ecirc;tournieau, l'craquel&icirc;n et l'gliaineux,<br>
Des d'moua&icirc;selles et des p'tits m&ecirc;ssieux.<p>

I' y'a &eacute;tout l&eacute; rouoge linnot,<br>
L&eacute; pique-en-bouais et l'v&egrave;rm&icirc;ngnon,<br>
L&eacute; p'tit ra&icirc;t&eacute; - eune vraie dgilouette -<br>
Et la m&icirc;ngnonne d&eacute; cardrinnette.<p>

N'oublions pon les papillotes,<br>
Atout lus ailes si couleuth&eacute;es -<br>
N'y'&eacute;thait d'bieaut&eacute; dans man c&ocirc;ti<br>
Sans papillotes &agrave; voltilyi.<p>

Par haut, par bas, n'&icirc;mporte iou<br>
(Y'a bein des c'm&icirc;ns dans ma boua&icirc;s'sie),<br>
En toutes saisons, d'amont, d'ava,<br>
La paix, l'&egrave;rpos sont tr&eacute;jous l&agrave;.<p>

La bieaut&eacute; qu&eacute; j'aimons touos nous.<br>
Trajet d'chutte vie b&eacute;nin et doux.<br>
M&egrave;rveil'yes d&eacute; la Natuthe et pis -<br>
Mais, v'n-ouos-en tous vaie ma boua&icirc;s'sie!<p>

<a href="lemaistre.html">FLM</a><p>
</TD></TR></TABLE></CENTER>

&nbsp;<p>

<FONT SIZE=2><I>Viyiz &eacute;tout:</I>

<UL>
<li><a href="bouaisie.html">Ma Bouaisie</a><p>
<li><a href="ser_pl.html">Le Ser</a><p>
<li><P><A HREF="jaime.html">J'Aime</A></P>




<li><a href="bouaisvoc.html">Les bouais</a><p>
<li> <a href="pliantes.html">Les pliantes en J&egrave;rriais</a><p>
<li><A HREF="menofthetrees.html"> L'Associ&acirc;tion d&eacute; J&egrave;rri des Gens d'la Boua&icirc;s'sie</A><p>
<li><a href="menofthetrees2.html">L&eacute; Pr&eacute;sent et l'Av'n&icirc;n</a><p>
<li><a href="pommiers.html">Les Pommi&egrave;rs</a><p>
<li><a href="paithiers.html">Les Paithi&egrave;rs</a><p>
<li><a href="bouaisflm.html">L&eacute; Bouais</a><p>
<li><a href="buchron.html">Le Vier Quesne et l'Buch'ron</a><p>
<li><a href="ptitb.html">La Maison du p'tit bouonhomme du bouais...</a><p>
<li><a href="gdfgeon.html">L&eacute; geon, ses flieurs et ses pitchets!</a><p>
<li><a href="dbouais.html">La Destin&eacute;e au bouais</a><p>
<li><a href="loveliestoftrees.html">L'pus bieau des bouais, l'tchoeuryi achteu</a><p>
<li><a href="retribution.html">Une R&eacute;tribution</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="marcxi.html">L&eacute; mithacl'ye du fidgi s'lon Marc</a><p>

</UL>

</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bouaissie.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
</HTML>
