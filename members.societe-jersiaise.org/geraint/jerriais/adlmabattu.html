<HTML>
<HEAD>
<TITLE>Erais-tu par chance tchiqu' vi&egrave;r b&acirc;tisse qu&eacute; tu voudrais vaie abattu?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Erais-tu par chance tchiqu' vi&egrave;r b&acirc;tisse qu&eacute; tu voudrais vaie abattu?</h2></font></center><p>

'Erais-tu par chance tchiqu' vi&egrave;r b&acirc;tisse qu&eacute; tu voudrais vaie abattu?' m&eacute; d'mandi Ph'lip Desclios quand j&eacute; l'vis l'aut' jour en train d'rentrer ses raves.<br/>
<br/>
'Pas qu&eacute; j'sache' j'li dis, '&agrave; mains qu&eacute; ch'sait la p'tite maisoun au bas du bel. Mais tchiqu't'&acirc;s dans la caboche? Pourtchi qu'tu m&eacute; d'mande d'it&eacute;?' Car j'countais qu&eacute; ch'tait d'ses raves qu'il &eacute;thait voulu m'p&acirc;ler, pas d'b&acirc;tisses &agrave; abattre.<br/>
<br/>
'Tu m'disais l'aut'jour', i's'fit, qu&eacute; j'd&eacute;vrais li&egrave;the ma gazette, mais tu n'as pas lu la tcheinne: i'para&icirc;t qu&eacute; l's' Et&acirc;ts n'ount qu'a vaie eun vi&egrave;r b&acirc;tisse qu'i' veullent l&eacute; toupiner - bein seux rein qu'les b&acirc;tisses fameux qu'ount d'l'histouaithe - J'veurs bein qu'ta p'tite maisoun a veu d'l'histouaithe &eacute;tout, mais pas d'sorte &agrave; satisfaithe &egrave;s Et&acirc;ts. Ch'est les grands et les biaux b&acirc;tisses qu'i'veulent abattre, par exemplye la maisoun au Gouv&egrave;rneux'.<br/>
<br/>
'En &ecirc;ffet', j'li dis, 'j'en ai entendu p&acirc;ler. Mais pourtchi, crai-tu, qu'i'veullent l'abattre? I' pr&eacute;tendent qu'oulle est en d'lacres, et qu'ch'est miyeu marchi d&eacute; l'abattre et d'en b&acirc;ti eunne nouvelle qu&eacute; d'y faithe des frais et la mett' en ordre. Crai-tu d'it&eacute;?'<br/>
<br/>
'Chein qu'j'en crai', Ph'lip r&eacute;pounnit, assez &acirc;pr&eacute;ment, 'n'a rein &agrave; y faithe. V'l&agrave; tchi nos &eacute;r'garde pas, &agrave; t&eacute; et m&eacute;, qu'la maisoun au Gouv&egrave;rneux ait presque deux chents ans, qu'ou sai imposante et qu'ou' faiche partie d'l'histouaithe d&eacute; J&egrave;rri. L's'Et&acirc;ts ount d&eacute;cid&eacute; d'l'abattre. Bein seux, i' n'ount pas pr&icirc;ns chutte d&eacute;cisioun ieux-m&ecirc;mes. A grands frais, il'ount fait v'ner d'en Angli&eacute;t&egrave;rre eunne dga&icirc;ngue d&eacute; sou-disants experts qui lus ount dit qu&eacute; ch'n'est qu'eunne baraque tchi n'vaut pas la peine d&eacute; r'parer. Mais achteu qu'les gens d'J&egrave;rri s&eacute; sount but&eacute;s et ount fait &agrave; saver qu'il'en ount assez d'chu niol&icirc;n l's'Et&acirc;ts ount la frousse et i'voudraient faithe v'ner, &agrave; acquo d'pus grands frais, eune aut'dga&icirc;ngue d'experts d&eacute; l'&ecirc;trangi lus dithe qu&eacute; sus autcheun coumpte i'n' faut pas abattre chu biau b&acirc;tisse historique mais qu'i' faut l'pr&eacute;s&eacute;rver. As-tu bein coumpr&icirc;ns?'<br/>
<br/>
'Ma f&eacute;, mait Ph'lip', j'lis dis, 'j'n'y coumprends m&eacute;the. Si les membres d's'Et&acirc;ts ne savent tchi faithe, n'y'a t'i'poun d'buoans J&egrave;rriais d&eacute; tchi qu'i' pourraient prendre avis? Pourtchi aller ch&egrave;rchi d's'&ecirc;trangi&eacute;rs qui n'counnaissent rein d'J&egrave;rri pour nos dithe coumment r&eacute;glyi nos affaithes? V'l&agrave; tchi m'semblye eunne dr&ocirc;le d&eacute; mani&egrave;re d&eacute; s'y prendre'.<br/>
<br/>
'Bah' s'fit l'Ph'lip, 't&eacute;, t'as 'tait hors pays trop loungtemps. En J&egrave;rri au jour d'agni&eacute;t nou'n'd'mande pas l'avis des J&egrave;rriais, surtout si'l' est tchestioun d'choses qui nos councernent coumme J&egrave;rriais - tchi sort&eacute; d'maisoun, par exemplye, qu&eacute; j'errouns pour not' Gouv&egrave;rneux, tchi sorte d'&ecirc;ducatioun qu&eacute; j'allouns dounner &agrave; nos &eacute;sfants, coumment qu'j'allouns arrangi nos taxes. N&acirc;nn&icirc;n, au jour d'agniet la d'vise est : N&eacute; prendre autcheun avis d&eacute; chein qu'les J&egrave;rriais veulent si les &ecirc;trangiers nos disent autr&eacute;ment. Abattez tout, boulversez tout, d&ecirc;truisez tout. Car l&eacute; pus qu'nous abatte chein qu'y a d'bouon, chein qu'y'a d'pliaisant, chein qu'y'a d'j&eacute;rriais, et l&eacute; pus qu'nou' l'rempliaiche avec d'la salop'rie, le pus d'sous qu'nou' s'en va faithe. Apr&egrave;s nous l'd&ecirc;luge!'<br/>
<br/>
Dr&ocirc;le d&eacute; gas qu&eacute; l'Ph'lip. Ch'en est ieun d&eacute; ches-l&agrave; qui craient acquo qu&eacute; lus d'v&eacute; coumme J&egrave;rriais ch'est d&eacute; s'coumporter coumme J&egrave;rriais, pas coumme des marmous&ecirc;ts et des marioun&eacute;ttes qui dansant &agrave; la musique des &ecirc;trangiers.<br/>
<br/>
<i><a href="delamare.html">L&eacute; Vier Trin'tais.</a></i><br/>
<i>JEP 24 November 1989</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="adlmgdf.html">D&eacute;pis qu'not'vier am&icirc;n, Georg&eacute; l'F&egrave;vre, Georges d'la Forge, p&acirc;ssit l'pas</a><p>
<li><a href="adlmsenateu.html">Fus tu &agrave; la Salle Parouaissaile l'aut' Jeudi &ecirc;couter les candid&acirc;ts pour Senateu</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

