<HTML>
<HEAD>
<TITLE>A Tchi La Faute?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>A Tchi La Faute?</h2></font></center><p>

&nbsp;<p>
<center><a href="pommiers.html"><img src="pommes.jpg" width="150" height="200" border=0 alt="des pommes"></a><p>
<i>des pommes</i>
</center><p>
<CENTER><TABLE><TR><TD>
Y'a un coupl'ye d'ann&eacute;es p&eacute;p&eacute;e d&eacute;cidit <br>
D'abattre touos les bouais &agrave; fruit, <br>
Car i' voulait des <a href="tonmates.html">tomates</a> tchultiver <br>
Et chutte r&eacute;colte d'mande du cliai.<br>
<br>
Je n'crai pon tch' il avait r&eacute;alis&eacute; <br>
Que d'<a href="pommes.html">pommes</a>, je n'peux nullement m'passer, <br>
M&eacute;m&eacute;e a bieau en accater <br>
Eune livre de pommes n'est rein pour m&eacute;.<br>
<br>
Je savais bein iou en trouver <br>
Et des chentaines j'ai aval&eacute;; <br>
Quand not' vais&icirc;n a l'dos tou&ocirc;nn&eacute; <br>
Si&egrave;z li je vais ses pommes voler.<br>
<br>
Eune arlev&eacute;e qu'j'avais bouon appetit <br>
Ses pommes &agrave; mi&eacute; crues, je fut grugi, <br>
J'e&ucirc;mes des v'licots que j'aime pour le th&eacute;e<br>
Ou p&acirc;lez d'souffrances dans la s&eacute;th&eacute;e!<br>
<br>
Mes gens criyaient que j'm'en allais passer <br>
Je n'me vantis pon de chein qu'j'avais fait, <br>
M&eacute;m&eacute;e par les v'licots pensait <br>
Que j'avais 't&eacute; empoua&icirc;sonn&eacute;.<br>
<br>
Tchiques semaines aupr&egrave;s chutte avarie <br>
Et qu'les pommes me faisaient envie, <br>
Le gard&icirc;n &agrave; pommi&egrave;rs j'fus r'visiter <br>
Aupr&egrave;s qu'j'eus veut not' vais&icirc;n passer.<br>
<br>
Quand j'eus mes pouchettes bein remplyies <br>
Je m'assi&eacute;vis souos un pommyi, <br>
Pommes de chucre et quarantaines <br>
J'en mangis un couplye d'douzaines.<br>
<br>
J'tais trantchille et bein rass&acirc;si&eacute; <br>
Et b&eacute;t&ocirc;t je m'mins &agrave; accli&acirc;sser,<br>
Dans man r&ecirc;ve i' m'semblyait &ecirc;tre au Paradis <br>
Ou'est qu'il y'avait toutes sortes de fruits.<br>
<br>
Mais subitement je ouis ouasser <br>
Ch'tait l'grand tchian au vais&icirc;n, ma f&eacute;! <br>
Tchi l'fond de mes braies &ecirc;rachit <br>
Et m'gardit la comme prisonnyi.<br>
<br>
Ch'tait m&eacute; tchi fut content de vaie <br>
Le vais&icirc;n dans san gard&icirc;n entrer, <br>
Mais quand i' m'nichit de m'trainer en cour <br>
Je m'mins bein vite &agrave; crier au s'cours.<br>
<br>
Ne v'la sa bouonne-femme tch'arrive en couothant <br>
D'mandant &agrave; s'n homme s'il avait perdu les sens, <br>
Quand i' 'tait mousse, ou l&icirc; ram&eacute;mouethi,<br>
Que siez san p&eacute;the &eacute;tou des pommes i' volit.<br>
<br>
Tout chennechin ne s'sait pon arriv&eacute; <br>
Si p&eacute;p&eacute;e s'&eacute;tait content&eacute;,<br>
De fermer comme i' faisaient dans l'pass&eacute; <br>
Et ses <a href="pommiers.html">pommi&egrave;rs</a> et vacques garder.<p>
&nbsp;<p>
<I><a href="hacquoil.html">F.M.H.</a></I><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pommes_chouaix.html">Faites vot' chouaix</a><p>
<li><a href="pomme.html">La Pomme</a><p>
<li><a href="poumme.html">La mort de la Reine La Poumme</a><p>
<li><a href="pommes.html">Les Pommes</a><p>
<li><a href="justice.html">Justice</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
