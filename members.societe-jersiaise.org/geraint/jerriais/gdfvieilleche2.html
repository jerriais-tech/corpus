<HTML>

<!-- Mirrored from members.societe-jersiaise.org/geraint/jerriais/gdfvieilleche2.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
<HEAD>
<TITLE>La vieill&egrave;che</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La vieill&egrave;che</h2></font></center><p>


<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<br/>
<i>L&eacute; 5 d'octobre, 1974.</i><br/></font>
<br/>
Moussieu l'R&eacute;dacteu,<br/>
<br/>
Un vi&egrave;r diton nouos dit : Qu&eacute; tu veurs ou qu' tu n'veurs pas, si tu n'meurs janne vieill&egrave;che tu d'veindras! Mais i' n'faut pon qu'un vyi s'mett' dans l'id&eacute;e qu'sa vieill&egrave;che est la f&icirc;n du monde pour li, car un aut' diton nouos dit Nou n'est janmais trop vi&egrave;rs pour apprendre!, et acouo un aut' nouos ram&eacute;mouaithe qu&eacute; chein qu'nou-s-apprend janne nou n'oublyie pas vyi.<br/>
<br/>
Eh bein, un moussieu J&egrave;rriais tch'a huiptante-siex ans - il appr&eacute;che m&egrave;me d&eacute; huiptante-sept est l'exempl'ye vivant d&eacute; ches ditons-l&agrave;. Ch'est Ph'lippe Ahyi, &Ecirc;tchuyer, MA, BSc, FRSA, FCP, historien, conf&eacute;thencyi, auteur d&eacute; plusieurs livres et Membre d'Honneu d&eacute; La Soci&eacute;t&eacute; Jersiaise. I' nouos dit un discours &agrave; L'Assembli&eacute;e d'J&egrave;rriais dans la Salle Paroua&icirc;ss&icirc;ale d&eacute; St. Jean, vendr&eacute;di, l'v&icirc;ngt-sept d&eacute; septembre, comme i' n'y a qu' li tchi peut l'faithe, et d'eune voix retentissante, comme nouos l'dit l'cantique, qu&eacute; nou pouvait ou&iuml; d'un but d'la salle &agrave; l'autre, et i' r'chut, m&eacute;thitouaithement, l's applia&ucirc;dissements d'touos les membres. Et n&eacute; v'la d's ann&eacute;es tch'il a &ecirc;m&egrave;rvilyi L'Assembli&eacute;e auve des discours historiques. I' n'y a qu' &agrave; li&eacute;the les rapports d&eacute; quart d'an dans les bulletins pour en vaie la preuve.<br/>
<br/>
Sans doute Moussieu Ahyi n'est pon l'seul ancien tch'a cons&egrave;rv&eacute; ses fatchult&eacute;s m&egrave;me au d'l&agrave; d'&ecirc;t' sus l'&acirc;ge. L&eacute; fanmeux William Ewart Gladstone, homme d'&Ecirc;tat, 'tait acouo Preunmi&eacute; Minnistre d'Angli&eacute;t&egrave;rre en 1894 &agrave; l'&acirc;ge d&eacute; huiptante-six. Et l'c&eacute;l&egrave;bre George Bernard Shaw 'tait acouo &agrave; &ecirc;crithe des lettres &egrave;s g&acirc;zettes et faithe des conf&eacute;thences quand il avait pus d'n&eacute;nante ans. I' mouothit &agrave; l'&acirc;ge d&eacute; 95 ans.<br/>
<br/>
Un aut' auteur, Eden Philpotts, d&eacute; Devonshire en Angli&eacute;t&egrave;rre, 'tait acouo &agrave; &ecirc;crithe des romans quand i' mouothit &agrave; l'&acirc;ge d&eacute; n&eacute;nante-huit. Et i' n'faut pon oublier nouot' bouanne Reine Victoria, tch'avait huiptante-deux quand vint l'tr&eacute;pas en plieine possession d'ses fatchult&eacute;s. Et pis Messire Winston Spencer Churchill, don? N'en v'la un exempl'ye : Soudard, homme d'&Ecirc;st, Preunmi&eacute; Minnistre, peintre, auteur, orateur - nou peut m&egrave;me mettre un grand et c&eacute;tera au but d'tout chenna! Il 'tait bein en allant et avait l'esprit pr&eacute;sent jusqu'&agrave; la f&icirc;n d'ses jours quand i' mouothit dans sa n&eacute;nant'tch-ieuni&egrave;me. Nou consid&eacute;the un homme dans sa pr&icirc;nme quand il a dans les quarante ans, mais ch'ti-l&agrave; y'&eacute;tait acouo, nou peut dithe &agrave; septante ans. N'en v'la iun tchi nouos donne la preuve qu&eacute; l'&acirc;ge n'emp&ecirc;che pon la pr&eacute;sence d'esprit.<br/>
<br/>
Et j'm'&egrave;rsouveins qu'ma grand-grand-m&egrave;the, n&eacute;e Lisab&eacute; L'Brun, faisait d'fichues bouannes g&acirc;ches &agrave; fou&eacute;e m&egrave;me duthant la dreine ann&eacute;e d'sa vie quand ou p&acirc;ssit l'pas dans sa n&eacute;nanti&egrave;me. Ou m'en donnait ieune, bein beurr&eacute;e atout eune couoche d&eacute; beurre tch'avait la couleu d'or, touos les vendr&eacute;dis quand j&eacute; v'nais ich&icirc;n au M&eacute;nage la vaie fou&acirc;ngner.<br/>
<br/>
Mais ch'n'est pon seulement d'nouos jours qu&eacute; l's anciens ont 't&eacute; r'nomm&eacute;s pour aver l'esprit pr&eacute;sent. Ou n'avez qu'&agrave; li&eacute;the l&eacute; ch&icirc;ntchi&egrave;me chapitre d&eacute; Gen&egrave;se dans vouot' bibl'ye. I' nouos dit qu'Adam fut p&eacute;the d'un fis (Seth) &agrave; l'&acirc;ge d&eacute; chent trente ans, et tch'il eut des fis et des filles duthant les pr&eacute;chains huit chents ans et mouothit &agrave; l'&acirc;ge d&eacute; neu chent douze ans, mais i' n'est pon dit s'i' fit autcheune chose &egrave;rm&eacute;rquabl'ye dans chutte longue vie.<br/>
<br/>
Il est pliein d'vielles gens, l'ch&icirc;ntchi&egrave;me chapitre d&eacute; Gen&eacute;se. Enos v&ecirc;tchut neu chent ch&icirc;nq ans, K&eacute;nan neu chent dgix, Mahalal&eacute;el huit chent n&eacute;nante-chinq, H&eacute;nos trais chent souoxante-ch&icirc;nq. Compath&eacute; &egrave;s autres, i' mouothit janne, ch'ti-l&agrave;! Et nouos v'la &agrave; un vyi tch'avait un nom tch'est bein connu d'nouos jours - l&eacute; bouanhomme M&eacute;thusela! &Agrave; chent huiptante-sept ans i' fut p&eacute;the d&eacute; L&eacute;mec, et i' v&ecirc;tchut acouo sept chent huiptante-deux ans d'pus et mouothit au bel &acirc;ge d&eacute; neu chent souoxante-neuv ans!<br/>
<br/>
J'pourrais continnuer &agrave; en mentionner d'autres, mais j'm'en vais m'contenter d'iun - No&eacute;, fis L&eacute;mec, l&eacute; No&eacute; qu&eacute; l'Bou&acirc;n Dgieu chouaisit pour b&acirc;ti l' Arche tchi l'sauvit, li et sa femme et sa fanmile, et un coupl'ye d'toutes les b&ecirc;tes et d's oua&icirc;sieaux sus la t&egrave;rre dans san temps quand v&icirc;nt l&eacute; d'luge. Et aupr&egrave;s l&eacute; d'luge et l'r&ecirc;tablyissement sus la t&egrave;rre secque, No&eacute; mouothit &agrave; l'&acirc;ge d&eacute; neu chent ch&icirc;nquante ans! I' n'dait pon y'aver d'doute qu&eacute; chu bouanhomme No&eacute;-l&agrave; est l'anch&ecirc;tre des Nouaux d'St. Martin, et i' peuvent en &ecirc;t' ordgilleurs!<br/>
<br/>
Autr&egrave;ment qu&eacute; dans l'cas d'No&eacute;, Gen&egrave;se n&eacute; nouos donne pon un accompte des faits d&eacute; touos ches vi&egrave;rs-l&agrave; s&egrave;non tch'i' f&ucirc;drent p&eacute;thes d'&ecirc;fants quand il' 'taient d&ecirc;j&agrave; deux fais pus vi&egrave;rs qu&eacute; la londgieu d'la vie d'&agrave; ch't heu. Prannons don couothage. Y'a preuve qu&eacute; j'pouvons acouo aver l'esprit pointu dans nouot' vieill&egrave;che!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfvieilleche.html">Vieill&egrave;che s'atchitte!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfvieilleche2.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
</HTML>

