<HTML>

<!-- Mirrored from members.societe-jersiaise.org/geraint/jerriais/gjsaintbrelade.html by HTTrack Website Copier/3.x [XR&CO'2014], Tue, 15 Jul 2025 13:59:58 GMT -->
<HEAD>
<TITLE>La Saint Br&eacute;lade</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Saint Br&eacute;lade</h2></font></center><p>

<IMG SRC="st_brelade.jpg" ALIGN="left" WIDTH=65 HEIGHT=87 ALT="St Br&eacute;lade">L&eacute; dgi&ecirc;x-neuf d&eacute; <a href="janvyi_mais.html">Janvyi</a> est la Saint Br&eacute;lade, et chu jour-l&agrave; j'pouvons souhaiter eune bouonne f&ecirc;te &agrave; toutes les Carp&eacute;leuses. Pouortchi qu'les Saint Br&eacute;ladais sont m&ecirc;nomm&eacute;s des carp&eacute;leuses, v'l&agrave; tch'est un myst&eacute;the. L&eacute; <a href="gdfdictionnaithe.html">Dictionnaithe</a> sugg&eacute;the qu&eacute; ch'est l'pa&icirc;sson d'l'&ecirc;tchusson d'la P&acirc;raisse tch'est s'pos&eacute; d'&egrave;rsemblier &agrave; eune carp&eacute;leuse, mais pouor d&eacute; m&eacute; j'ai des doutanches pouor ch't' explyic&acirc;tion-l&agrave;. Ch'est en tchi l's &ecirc;tchussons des P&acirc;raisses f&ucirc;drent &icirc;nvent&eacute;s pouor la v&icirc;site du Rouai George V, not' Duc, en 1921 - et l'usage des &ecirc;tchussons n'tait pon hardi d'cou&ocirc;teunme d'vant l's ann&eacute;es aupr&egrave;s la Lib&eacute;th&acirc;tion. Ch'est-i' probabl'ye qu'un &ecirc;tchusson &icirc;nvent&eacute; en 1921 &eacute;thait &icirc;nspith&eacute; un m&ecirc;nom en J&egrave;rriais? J'crai qu'n&acirc;nn&icirc;n.<br/>
<br/>

<a href="verrinnebrelade2.jpg"><img src="verrinnebrelade2.jpg" border="0" height="350" alt="Saint Br&eacute;lade" title="" align="right" /></a>
Mais pouortchi un pa&icirc;sson? Assa, la <a href="st_brelade.html">P&acirc;raisse d&eacute; Saint Br&eacute;lade</a> a la pus longue des c&ocirc;tes, auve ses baies, ses h&acirc;vres, ses port&eacute;lets, et nou pou&ocirc;rrait &icirc;nmaginner l'&icirc;mportance d'la p&ecirc;que et d'la vie des p&ecirc;tcheurs. Saint Aub&icirc;n 'tait la ca&ucirc;chie d'd&ecirc;part &agrave; la C&ocirc;te et la p&ecirc;que d&eacute; la mouothue avait fond&eacute; des forteunes. Mais nou-fait, ch'n'est pon l'histouaithe d'la P&acirc;raisse tch'avait p&ecirc;tchi l's&#375;mbole si fanmilyi. La pouque sent &agrave; pa&icirc;sson. Ch'est en tchi nou-s'avait, &agrave; chein qu'nou dit, adg&ucirc;ss'l&eacute; deux saints - Branwalader et Brandan. Saint Brandan l'Navidgant est mus connu qu'not' modeste Branwalader, v'l&agrave; tch'est l'nom originna d'Br&eacute;lade, et nou-s'avait pr&icirc;ns l'pa&icirc;sson &agrave; Brandan pouor &egrave;rpr&eacute;senter Branwalader.<br/>
<br/>
M&ecirc;me s'nou-s'est &ecirc;dg&eacute;th&eacute; dans ch't' histouaithe d'&ecirc;tchussons et pa&icirc;ssons, nou trouve des m&egrave;rs l'tou d'la c&ocirc;te d&eacute; Saint Br&eacute;lade. La Corbi&eacute;the et l'<a href="ileaudgerdain.html">&Icirc;le au Dg&egrave;rdain</a> ont 't&eacute; peintes et photographi&eacute;s des milles ou des millions d'fais, et Ni&egrave;rmont pr&eacute;sente un contraste, sauvage et b&eacute;, endrait la Ville d'l'aut' but d'la Baie d'Saint Aub&icirc;n. Y'en a tchi dithent qu&eacute; la Baie d&eacute; Saint Br&eacute;lade et la pus belle gr&egrave;ve d&eacute; l'&Icirc;le. Et m&eacute;, j'n'm'en vais pon ardgui aut' chose &agrave; la Saint Br&eacute;lade!<br/>
<br/>
<i><a href="jerpoem.html">Geraint Jennings</a><br/>
</i><br/>
<br/>&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="st_brelade.html">St Br&eacute;lade</A><p>
<li><a href="saintbrelade.html">La St. Br&eacute;lade</a><p>
<li><a href="brelade_legende.html">La l&eacute;gende d&eacute; l'&eacute;glyise d&eacute; St Br&eacute;lade</a><p>
<li><a href="gdfbrelade.html">L'&Eacute;glyise d&eacute; St. Br&eacute;lade</a><p>
<li><a href="brelade.html">L'Eglise d&eacute; St.-Brelade et Maistre Wace. - A.D. 1111.</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gjsaintbrelade.html by HTTrack Website Copier/3.x [XR&CO'2014], Tue, 15 Jul 2025 13:59:58 GMT -->
</HTML>
