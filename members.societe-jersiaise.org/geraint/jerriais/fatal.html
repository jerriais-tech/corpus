<HTML>
<HEAD>
<TITLE>Le Fatal Lundi</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Le Fatal Lundi</h2></font></center><p>
<CENTER><TABLE><TR><TD>
Eun Lundi notre Sophie tet bein matinal et desterminais<br>
De faithe comme ou dis eune raide bouonne journeais ;<br>
Et comme le temps tet diversement portait au b&eacute;,<br>
Ou pensi que ou pouorait sitchi, et d'm&ecirc;me ou s'mins &agrave; lav&eacute;.<br>
Mais tchi compte s'en s'n h&ocirc;te compte doeux fais,<br>
Il en fut d'meme de Sophie, comme ou zalais l'vais.<p>

Quand tout fut pr&egrave;s et qu'ou fut m&agrave;teais d'vant sa trais,<br>
Ne v'la la kioche qui sonne, y faout vite all&eacute; vais.<br>
Tchet eun chiquethi "Des chiffons, des bouteilles, des peaux d'lapin."<br>
Nannin, nannin, j'navons pas d'Chat, ou v'nais de trop matin.<br>
Ou tet dans eun tet guedon d'av&ecirc;r tet disteurbeais<br>
Que ou l'y freumi bein vite la porte au nais.<p>

Tchique minutes apr&egrave;s ou'l entend eun p'tit tape tape,<br>
Tchet eunne vaizeinne qui yi aportait de belles tomates.<br>
Oh ! Bonjour, Bonjour, Missis bein v'nu t'chaporte.<br>
Mais la pouore femme fut gardais &agrave; la porte.<br>
Extchusais m&eacute;, ma Missis, que j'ne vos fais pas entr&eacute;,<br>
Mais je voudrais &ecirc;tre &agrave; &ecirc;tendre et j&eacute; n'sis qu'&agrave; lav&eacute;.<p>

Ou tet &agrave; peine rentraies quand ne v'la t'y pas<br>
Ou'l entend tap&eacute; - tchet eun homme pour erchev&eacute; le rat.<br>
Y fallait bein le faithe entr&eacute;, n'iavait pas &agrave; dithe,<br>
Mais ne v'la qui n'faisait pas notre Sophie rithe.<br>
Ou fut bein aise quand y fut hors ou s'mins vite &agrave; lav&eacute;<br>
Mais che n'tait seulement que pour eun p'tit brein.<p>

Car eun qnart d'heuthe apr&egrave;s que ou tet en travas,<br>
Ne v'la tchiqueun qui tape et tape entre heaut et bas.<br>
Et comme ou pensait que t'chet s'en Boulandthie,<br>
Ou'l &ocirc;te s'en gros d'vant&eacute; pour prendre le pain d'li,<br>
Mais t'chet eun p'tit mousse qui v'nait pour collect&eacute;,<br>
Ou'l y donni siez sou et lis dis de bein vite s'en all&eacute;.<p>

Quand le Boulandthi fut v'nu et qu'ou tet ranimais,<br>
Ou touone la kiet dans la porte pour n'&ecirc;tre pas disteurbais.<br>
L&agrave;, ou dis, veinge tchi voudra, qui tape ou qui sonne,<br>
Pour de me arrive tchi piante, j'n repondrai personne.<br>
Ou s'mins en travas &agrave; tigue de corps et bien desterminaie<br>
Bon ne v'la la kioche qui sonne &agrave; peienne volais.<p>

Ou'l avait dit qu'on repondrait person et ou' n'le fis pas,<br>
Quand tout pres d'yi ou'l entendi eun p'tit pas :<br>
Tchet eune grande Dame habiyi tout en n&eacute;<br>
Qui veint souvent la vais et chest tr&eacute;jous pour collect&eacute;,<br>
Ou tet v'nue douochement la trouv&eacute; dans sa lavethie.<br>
Chute fais notre Sophie tet diversement m&acirc;rie.<p>

Ou fut la eunne bouanne partie d'l'arlevais<br>
Quand Sophie s'r'mins &agrave; sa trais yiaux &eacute;tait glac&ecirc;e,<br>
Le feu tet destains, n'iavait pas moyen d'lav&eacute;,<br>
Ou n'savait pas tchi faithe ou tet tout en m'zesp&eacute;.<br>
Oh! ou pensi jamais je ne me ventrai d'ma journeais<br>
Devant que 'ou s'cait bein yien passaies.<p>

N.B. - Ne v'neais pas vais Sophie quand ou'l est &agrave; la traie,<br>
Car ou'l aimethait mus vais vos talons que vos orteais.<p>
&nbsp;<p>
<i><a href="livonia.html">Livonia</a><p></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="nettvoc.html">La nettithie en J&egrave;rriais</a><p>
<li><a href="barometre.html">Man Barom&egrave;tre!</a><p>
<li><a href="lundilavage.html">Lundi l'lavage</a><p>
<li><a href="pmlavage.html">L&eacute; Lavage &agrave; la Merrienne</a><p>
<li> <a href="betises.html">Faut payi pour ses b&ecirc;tises</a><p>
<li><a href="lundi_jour.html">Lundi</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
