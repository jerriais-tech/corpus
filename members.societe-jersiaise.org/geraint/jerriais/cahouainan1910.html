<HTML>

<!-- Mirrored from members.societe-jersiaise.org/geraint/jerriais/cahouainan1910.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>M&eacute;, qui n'a pas ieu un seule Christmas-box</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;, qui n'a pas ieu un seule Christmas-box</h2></font></center><p>


M&eacute;, qui n'a pas ieu un seule Christmas-box, m&eacute; qui n'a pas peut mangi un miot de <a href="noue/podin.html">pudding</a>; m&eacute;, qu'a t&egrave;t oblligi de couochi d'hors souos la plluie, veu qu'la fum&egrave;e ou bein que papa Christmas m'ont emp&ecirc;chi de m'muchi dans tchiques chumenaies, m&eacute; qui n'avait pas d'cauches &agrave; pendre au pid d'man y&egrave;t, puisque toute ma pouore vie i' faut que j'dorme jutchi sus tchique chose, m&eacute;, le pus vilain ou&ecirc;s&eacute; de l'arche d'No&eacute;. I' faut que je vous fais des souhaits, pisqu'ils l'ont mins dans la g&acirc;zette.<br/>
<br/>
Fouai de hibou, j'aimethais mus all&eacute;e v&eacute;s si tou&ocirc;s les viaux sont bein es siens des vaques qu'nou lus a doun&eacute; coumme m&egrave;the au Herd Book, mais pisqui faut vous faithe des complliments, en v'chin:<br/>
<br/>
J'vous souhaite que vos patates vos f'thont seize cabots la perque et que vot'e vaisin n'en ai qu'iun.<br/>
<br/>
J'souhaite que toutes les patates du vaisin&eacute; saient br&ucirc;l&egrave;s par la g'l&egrave;e, mais pas les v&ocirc;tres.<br/>
<br/>
Je souhaite que chaque fais qu'ou z-&icirc;th&egrave;s au <a href="pmbridge.html">bridge</a>, le prix des paptates augmente d'un ch'lin par cabot pour votre cherge seulement.<br/>
<br/>
Je souhaite que les marchands lus ent'e battent &agrave; coups de ch'lins, bein entendu, pour acater les produits de votre ferme.<br/>
<br/>
J'esp&egrave;the que les Am&eacute;thitchains &icirc;thont si&egrave;z vous pour vous apport&eacute; des pouch&egrave;t&egrave;es d'dollars en &eacute;change pour votre pi&egrave;the g&eacute;niche.<br/>
<br/>
J'esp&egrave;the que vot'e beurre se vendra d'about pus chi que l'sien d'Sib&eacute;thie.<br/>
<br/>
Je voudrais qu'ils oubllithaient &agrave; vos mettre au r&acirc;t pour ne pas &agrave; av&eacute; &agrave; d&eacute;penser des sou'.<br/>
<br/>
Je souhaite qui y-ait des tas d'&eacute;lections pour qu'ou n'&eacute;th&ecirc;tes pas &agrave; pay&iuml; pour vos cigares.<br/>
<br/>
Je souhaite qu'aux shows, o&ugrave; remportethaie les premiers prix et les autres rein du tout.<br/>
<br/>
S'ou &ecirc;tes mathi&egrave;t, je souhaite qu'ou z-&eacute;thais besoin de prams &agrave; deux pi&egrave;ches!<br/>
<br/>
S'ou &ecirc;tes engagis, je souhaite que la lunne ne s'mautre pas du tout au s&eacute; et que les foss&eacute;s saient bein s&egrave;s!<br/>
<br/>
A tous les siens qui m'aiment bein et qui voudraient m'v&eacute;s cr&eacute;v&egrave;t, parce que j'ai la langue trop longue, je souhaite que lus anmins leur fa&icirc;che cadeau d'un pop-gun pour me tith&eacute;.<br/>
<br/>
J'esp&egrave;the que l'aulouoge qui sert de monument &agrave; certain parish hall s'ra mise en mouvement pour que les riches aussi bein que pauvres r&egrave;gle lus montre par y&iuml;.<br/>
<br/>
A tous et &agrave; chachun, je souhaite qu'ils se portent aussi bein que le pouor caouan qui n'fait pas de cas du ma' ou du bein qu'nou dit de lui.<br/>
<br/>
<i><a href="gwdec.html">Caouain</a></i><br/>
<i>La Chronique de Jersey 1/1/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>

<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouain_vilain.html">J'sis un bein vilain ou&ecirc;s&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouainan1910.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>

