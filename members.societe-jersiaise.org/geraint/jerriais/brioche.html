<HTML>
<HEAD>
<TITLE>Ma vieille brioche</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2> Ma vieille brioche</h2></font></center>

<CENTER><TABLE><TR><TD>

Ch'tait la servelle d&eacute; Nou&eacute;, i'faisait biau temps,<br>
J'tais tout janne gar&ccedil;on, j'avais d'j&eacute;s neuf ans,<br>
Pour un &eacute;tchu j'l'acati, j'men r'souveins comme d'aniet,<br>
Dans la <a href="rueddriethe.html">rue d'dri&egrave;the</a> siez l'bouonhomme Jean Aspiet,<br>
Ma neuve Brioche.<p>

Deux limelles ou'l avait et buon tithe bouchon,<br>
Un p'tit &eacute;pinoque-dents, et y'un qu'&eacute;tait raidde bon;<br>
Et pis en cas q'tan j'va euss une pierre dans l'chabot,<br>
Pour la r'hall&eacute; bein vite il y r'avait un cro,<br>
A ma Brioche.<p>

Ou'l avait une grosse melle &eacute;tou, au bas du manche<br>
Pour la pendre &agrave; un quiou qu'nou cachait dans une pianche;<br>
Une petite piaque d'&ecirc;tain, pour grim&eacute; sans nom d'sus,<br>
Et un mot pour d&eacute; m&eacute; jamais j'n&eacute; d'mand'dais mus,<br>
Qu'ma vieille Brioche.<p>

Ma vieille Brioche et m&eacute; combein q'javons travl&eacute;,<br>
En D'jern&eacute;si, en france, &agrave; manchott&eacute;, au vraic,<br>
Qu&eacute; ch'fusse dans un bat&eacute; ou bein rein qu'&agrave; la plisse,<br>
Partout la yo&ugrave; qu'jallais, i' fallait qu'oul allisse<br>
Ma vieille Brioche.<p>

Quand j'men allais au vraic, d'vant sorti ded siez nous,<br>
D&egrave;s qu'j'avais li&egrave;t l'hernais, dans ma pouchette tr&eacute;jous.<br>
Deux trais fais j't&acirc;tais, pour m'asse&ucirc;th&eacute; qu&eacute; j'l'avais,<br>
Car jamais ou savez, j&eacute; n'&eacute;thais voulu m'graie,<br>
Sans ma Brioche.<p>

Et pis quand v'nait d'j&egrave;s heuthes j'avais b&eacute;soin d'mangi,<br>
J'm'assi&eacute;vais tout buonnement sus tchic buon gros rotchi,<br>
J'd&ecirc;hallais d'une pouchette deux-treis galettes d&eacute; vraic<br>
(D'la faichon d'ma buonne femme) et d'l'autre, bein satisfais,<br>
Ma vieille Brioche.<p>

Yune des limelles - la p'tite - n'a pas oquo servi,<br>
Sinon d'm&ecirc;me a cop&eacute; qu'javais &agrave; mangi,<br>
J'copais don mes galletes, j'&ecirc;caillais des b&ecirc;nis,<br>
Et d'm&ecirc;me j'faisais buonne ch&egrave;re jusqu'&agrave; d'j&egrave;s heuthes et d'mie,<br>
Ov' ma Brioche.<p>

Et y a-ti rein pus c'mode pour faithe un manche de fouet<br>
Sou z'en avez besoin qu&eacute; d'copp&eacute; sus l'foss&eacute;<br>
Une belle branque bein d'lond'gheur, pour bein nea la ch&ecirc;p&eacute;<br>
Pour la dr&eacute;chi bein draite et les bourgeons cop&eacute;<br>
Qu'une buonne Brioche.<p>

Jamais j'nai y'eu d'estampe et pour tchi en av&eacute;?<br>
Une buonne mani&egrave;the ch'est vrai pour les pattes s&eacute; brul&eacute;,<br>
Pour mettre mes iniatiales &egrave;s manches d&eacute; b&ecirc;que ou d'ouette<br>
N'y'a qu'&agrave; les cop&eacute; d'dans, la d'jabbe est bein vite faite<br>
Ov' ma Brioche.<p>

Pour decrott&eacute; ses bottes, ou gratt&eacute; des souiediches<br>
Pour raccourchi la coue &egrave;s vaques ou bein &egrave;s g'niches.<br>
Pour &ecirc;call&eacute; les <a href="hitres.html">&icirc;tres</a>, des poules ou poulets tu&eacute;<br>
Pour faithe toutes sortes d'choses, l&eacute; miyeuth &ocirc;ti qu'yi&eacute;<br>
Ch'est ma Brioche.<p>

Combein qu'ou m'a aidji &agrave; faithe d&eacute; buon fricots;<br>
Combein qu'oul a gratt&eacute; d'biau horfi et d'maq'thiaux;<br>
Et l'b&egrave;l est b&eacute;t&ocirc;t plien, d'&ecirc;calles, d'&icirc;tres et d'ormers<br>
Sus tchi j'ai fricot&eacute; opr&egrave;s q'j&eacute; l's'avait ou'ert<br>
Ov' ma Brioche.<p>

Combein d'bind'ghies d'caboches et d'laitues qu'j'ai cop&eacute;,<br>
Combein d'cabots d'patates et d'c&acirc;rottes qu&eacute; j'ai p'l&eacute;,<br>
S'ou faisait du p&acirc;t&eacute; ma buonne femme m&eacute; disait:<br>
"S'tu'en veur faut qu'tu'age cherchi des pommes suthes et les p'l&eacute;<br>
Ov' ta Brioche."<p>

Combein d'verjus tenvri et d'crayons apointis<br>
Ov' chutte puorre vielle brioche l&eacute; pus c'mode des &ocirc;tis.<br>
I' faut qu'tout l'monde avouent sa grande utilit&eacute;<br>
Car m&ecirc;me les mousses m&eacute; disent: "Papa, fait un suffiet<br>
Ov' ma Brioche."<p>

Comment qu'j&eacute; m'graiethais sans, j'voudrais ma fingre sav&eacute;.<br>
J'la manq'thais bein souvent, j'veur pas m&ecirc;me la pr&ecirc;t&eacute;,<br>
D&eacute; peue qu&eacute; j'la perdrais et qu&eacute; j'n'la r'vaie pus.<br>
Men adresse et man nom j'ai fait &ecirc;crithe dessus,<br>
Chutte vieille Brioche.<p>

<i><a href="ejluce.html">Elie</a><p></i>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="escollyi.html">Les pouchettes d'un escollyi</A><p>
<li><a href="otisvoc.html">L's &ocirc;tis</a><p>
<li><a href="otisq.html">L's &ocirc;tis</a><p>
<li><a href="conue.html">Le C&ocirc;nu&eacute;</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
