<HTML>
<HEAD>
<TITLE>La Bouonne Nouvelle s'lon Matchi, Chapitre 25, v&egrave;rsets 31-46</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi, Chapitre 25</h2></font></center><p><br>


<center><font color="#215e21"><h3>V&egrave;rsets 31-46</h3></font></center>

Et quand l'Fis d'l'Houmme veindra dans sa glouaithe, auve touos ses saints anges, i' s'en va s'assi&eacute;the sus un tr&ocirc;ne d&eacute; glouaithe;<br>
<br>
et toutes les n&acirc;tions lus en vont lus assemblier d'vant li, et i' s'en va s'pather l's iuns des aut's, tout coumme l&eacute; gardeux d'br&eacute;bis tchi s'pathe les br&eacute;bis des biches,<br>
<br>
et i' s'en va mett' les br&eacute;bis &agrave; sa drouaite, et les biches &agrave; gauche.<br>
<br>
&Eacute;pis l'Rouai s'en va dithe &egrave;s cheins &agrave; drouaite, &#147;V'nez, ous avez la b&eacute;n&eacute;diction d'man p&eacute;the, et prannez l'h&eacute;thitage du rouoyaume tch'a 't&eacute; pr&eacute;path&eacute; pouor vous d'pis la fond&acirc;tion du monde,<br>
<br>
car j'avais faim, et ou m'donn&icirc;tes &agrave; mangi; j'avais s&eacute;, et ou m'donn&icirc;tes &agrave; b&eacute;the; j'tais &agrave; man tout seu, et ou m'f&icirc;tes l&eacute; beinv'nu;<br>
<br>
j'tais nu, et ou m'habily&icirc;tes; j'tais malade, et ou m'souongn&icirc;tes; j'tais en prison, et ou v&icirc;ntes m&eacute; vaie.&#148;<br>
<br>
Les justes lus en vont l&icirc; r&ecirc;pondre coumme chennech&icirc;n: &#147;Seigneu, quand tchi qu'j&eacute; t'v&icirc;nmes affanm&eacute; - qu&eacute; j't&eacute; donn&icirc;nmes &agrave; mangi? Quand tchi qu&eacute; j't&eacute; v&icirc;nmes alt&eacute;th&eacute; - qu&eacute; j't&eacute; donn&icirc;nmes &agrave; b&eacute;the? <br>
<br>
Quand tchi qu&eacute; j't&eacute; v&icirc;nmes &agrave; tan tout seu - qu&eacute; j't&eacute; f&icirc;nmes l&eacute; beinv'nu? Ou bein nu - qu&eacute; j't'habily&icirc;nmes? <br>
<br>
Quand tchi qu&eacute; j't&eacute; v&icirc;nmes malade ou en prison - qu&eacute; j't&eacute; souongn&icirc;nmes?&#148;<br>
<br>
Et l'Rouai s'en va lus r&ecirc;pondre coumme chennech&icirc;n: &#147;V&eacute;the, j'vos dis qu&eacute; quand ous avez fait tout chenna pouor iun d'mes fr&eacute;thes m&icirc;ns&eacute;th&acirc;bl'yes - ou l'avez fait pouor m&eacute;.&#148;<br>
<br>
&Eacute;pis i' s'en va dithe &egrave;s cheins &agrave; gauche: &#147;Ous &ecirc;tes ma&ucirc;dits; all'-ous en dans l'feu &ecirc;t&egrave;rnel tch'a 't&eacute; pr&eacute;path&eacute; pouor l&eacute; Mal&icirc;n et ses m'sagi&egrave;rs;<br>
<br>
car j'avais faim, et ou n'm&eacute; donn&icirc;tes rein &agrave; mangi; j'avais s&eacute;, et ou n'm&eacute; donn&icirc;tes rein &agrave; b&eacute;the; j'tais &agrave; man tout seu, et ou n'm&eacute; f&icirc;tes janmais l'beinv'nu;<br>
<br>
j'tais nu, et ou n'm&eacute; habily&icirc;tes pon; j'tais malade, et ou n'm&eacute; souongn&icirc;tes pon; j'tais en prison, et ou n'v&icirc;ntes janmais m'vaie.&#148;<br>
<br>
&Eacute;pis i' lus en vont r&ecirc;pondre coumme chennech&icirc;n: &#147;Seigneu, quand tchi qu'j&eacute; t'v&icirc;nmes affanm&eacute; ou alt&eacute;th&eacute; ou &agrave; tan tout seu ou bein nu ou malade ou en prison - qu&eacute; j&eacute; n't&eacute; souongn&icirc;nmes pon?&#148; <br>
<br>
Et i' s'en va lus r&ecirc;pondre coumme chennech&icirc;n: &#147;V&eacute;the, j'vos dis qu&eacute; quand ou n'f&icirc;tes rein pouor l&eacute; pus m&icirc;ns&eacute;th&acirc;bl'ye, ou n'f&icirc;tes rein pouor m&eacute;.&#148;<br>
<br>
Et ches'-ch&icirc;n s'sont renv'yi&eacute;s &agrave; lus peunnition &ecirc;t&egrave;rnelle, mais les justes &agrave; la vie &ecirc;t&egrave;rnelle.<br>
<br>
<p>&nbsp;</p>
<center><font color="#215e21"><h3>V&egrave;rsets 29-46</h3></font></center>

Ch'est en tchi nou b&acirc;dra &agrave; touos les cheins tch'ont d&ecirc;j&agrave;, et il' &eacute;thont des beins &agrave; mouochieaux; mais pouor du chein tchi n'a pon, nou l&icirc; hal'la m&ecirc;me chein qu'il a. Et pouor chu reintchiv&acirc;le d&eacute; s&egrave;rveux, fliantchiz-l&eacute; dans la ni&egrave;rcheu d&eacute; d'houors o&ugrave;'est qu'i' y'&eacute;tha d'la plieuth'thie et d'la gr&icirc;nch'chie d'dents!<br/>
<br/>
Assa quand l'Fis d'l'Houmme veindra dans sa glouaithe acant&eacute; touos les m'sagi&egrave;rs, i' s'assi&eacute;tha sus la grande tcha&icirc;the d&eacute; sa glouaithe. Et quand toutes les n&acirc;tions lus s'sont assembli&eacute;es l'avant &agrave; li, i' spartitha l'ieun d'auve les aut's, coumme un gardeux d'br&eacute;bis spartit les br&eacute;bis d'auve les biches. Et i' pliaich'cha les br&eacute;bis &agrave; sa d&ecirc;tre et les biches &agrave; sa s'n&ecirc;tre. &Eacute;pis l'Rouai ditha &egrave;s cheins tchi s'sont &agrave; d&ecirc;tre, 'V'nez, vous tch'avez 't&eacute; b&eacute;nis par man P&eacute;the, h&eacute;thitez l'rouoyaume tchi vos a 't&eacute; gr&eacute;e d'pis l'qu&eacute;menchement du monde! Ch'est en tchi j'ai ieu faim, et ou m'avez donn&eacute; &agrave; mangi; j'ai ieu s&eacute;, et ou m'avez donn&eacute; &agrave; baithe; j'ai 't&eacute; &agrave; banon et ou m'avez abri&eacute;; j'ai 't&eacute; nu et ou m'avez habilyi; j'ai 't&eacute; malade et ou m'avez souongni; j'ai 't&eacute; en prison et ou m'avez v&icirc;sit&eacute;.' &Eacute;pis les justes l&icirc; r&ecirc;ponn'nont, &quot;Seigneu, quand tchi qu' j't'avons veu aver faim, et qu&eacute; j't'avons donn&eacute; &agrave; mangi; ou aver s&eacute;, et qu'j't'avons donn&eacute; &agrave; baithe? Quand tchi qu'j't'avons veu &agrave; banon, et qu'j't'avons abri&eacute;; ou sans hardes, et qu'j't'avons rhabilyi? Et quand tchi qu'j't'avons veu malade ou en prison et qu'j't'avons v&icirc;sit&eacute;?' Et l'Rouai lus r&ecirc;ponn'na, 'V&eacute;the j&eacute; vos l'dis, ch&acirc;que fais qu'ous avez fait d'it&eacute; au pus p'tit-ch&icirc;n d'ma fanmil'ye, ch'est &agrave; m&eacute; qu'ou l'avez fait.' &Eacute;pis i' ditha &egrave;s cheins tchi s'sont &agrave; s'n&ecirc;tre, 'All'-ouos-en hors d&eacute; ma vaie, ma&ucirc;dites criatuthes! Allez au feu &ecirc;t&egrave;rnel gr&eacute;e pouor l&eacute; dgi&acirc;bl'ye et touos ses m'sagi&egrave;rs. Ch'est en tchi j'ai ieu faim et ou n'm'avez rein donn&eacute; &agrave; mangi; j'ai ieu s&eacute;, et ou n'm'avez rein donn&eacute; &agrave; baithe; j'ai 't&eacute; &agrave; banon et ou n'm'avez pon abri&eacute;; j'ai 't&eacute; sans hardes et ou n'm'avez pon rhabilyi; j'ai 't&eacute; malade et en prison et ou n'm'avez pon v&icirc;sit&eacute;.' &Eacute;pis i' l&icirc; r&ecirc;ponn'nont ainch&icirc;n, 'Seigneu, quand tchi qu' j't'avons veu aver faim, ou aver s&eacute;, ou &agrave; banon, ou sans hardes, ou malade ou en prison et qu&eacute; j'n'avons pon pr&icirc;ns souain d't&eacute;?' Mais i' lus r&ecirc;ponn'na, 'V&eacute;the j&eacute; vos l'dis, ch&acirc;que fais qu'ous avez mantchi d'faithe d'it&eacute; au pus p'tit-ch&icirc;n, ch'est &agrave; m'n &ecirc;gard qu'ous avez mantchi d&eacute; l'faithe.' Et &agrave; ch't' heuthe-l&agrave; ches'-ch&icirc;n &icirc;thont &agrave; la peunnition &ecirc;t&egrave;rnelle et les justes dans la vie &ecirc;t&egrave;rnelle.&quot;<br/>



<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="matchiia.html">La Bouonne Nouvelle s'lon Matchi: chapitre 1, v&egrave;rsets 1-17</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1, v&egrave;rsets 18-25</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1, v&egrave;rsets 18-23 </a> - des v&egrave;rsions<p>
<li><a href="matchiii.html">La Bouonne Nouvelle s'lon Matchi: chapitre 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2, v&egrave;rsets 1-11</a> - des v&egrave;rsions<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets 12-17 - L&eacute; Machacre des &Icirc;nnouothants</a><p>
<li><a href="matchi3_biblye.html">La Bouonne Nouvelle s'lon Matchi: chapitre 3</a><p>
<li><a href="matchi4.html">La Bouonne Nouvelle s'lon Matchi: chapitre 4</a><p>
<li><a href="sermon.html">La Bouonne Nouvelle s'lon Matchi: chapitres 4-7 - L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: chapitre 8</a><p>
<li><a href="matchiviii.html">La Bouonne Nouvelle s'lon Matchi: chapitre 8, v&egrave;rsets 5-8</a><p>
<li><a href="matchi9_biblye.html">La Bouonne Nouvelle s'lon Matchi: chapitre 9</a><p>
<li><a href="matchi10_biblye.html">La Bouonne Nouvelle s'lon Matchi: chapitre 10</a><p>
<li><a href="matchi11_biblye.html">La Bouonne Nouvelle s'lon Matchi: chapitre 11</a><p>
<li><a href="matchi12_biblye.html">La Bouonne Nouvelle s'lon Matchi: chapitre 12</a><p>
<li><a href="smeux.html">La Bouonne Nouvelle s'lon Matchi: chapitre 13, v&egrave;rsets 3-9 - La Pathabole du S'meux</a><p>
<li><a href="matchi13.html">La Bouonne Nouvelle s'lon Matchi: chapitre 13</a><p>
<li><a href="matchi14.html">La Bouonne Nouvelle s'lon Matchi: chapitre 14</a><p>
<li><a href="matchi15_biblye.html">La Bouonne Nouvelle s'lon Matchi: chapitre 15</a><p>
<li><a href="matchixvi.html">La Bouonne Nouvelle s'lon Matchi: chapitre 16</a><p>
<li><a href="matchi17_biblye.html">La Bouonne Nouvelle s'lon Matchi: chapitre 17</a><p>
<li><a href="matchi18_biblye.html">La Bouonne Nouvelle s'lon Matchi: chapitre 18</a><p>
<li><a href="matchxix.html">La Bouonne Nouvelle s'lon Matchi: chapitre 19</a><p>
<li><a href="matchixx.html">La Bouonne Nouvelle s'lon Matchi: chapitre 20</a><p>
<li><a href="matchi21.html">La Bouonne Nouvelle s'lon Matchi: chapitre 21</a><p>
<li><a href="matchixxi.html">La Bouonne Nouvelle s'lon Matchi: chapitre 21, v&egrave;rsets 18-22 - L&eacute; mithacl'ye du fidgi</a><p>
<li><a href="matchixxii.html">La Bouonne Nouvelle s'lon Matchi: chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: chapitre 23</a><p>
<li><a href="matchi24_biblye.html">La Bouonne Nouvelle s'lon Matchi: chapitre 24</a><p>
<li><a href="10vierges.html">La Bouonne Nouvelle s'lon Matchi: chapitre 25, v&egrave;rsets 1-13 - La Pathabole des dgi&ecirc;x vi&egrave;rges</a><p>
<li><a href="talents.html">La Bouonne Nouvelle s'lon Matchi: chapitre 25, v&egrave;rsets 14-29 - La Pathabole des talents</a><p>

<li><a href="matchixxvi.html">La Bouonne Nouvelle s'lon Matchi: chapitre 26</a><p>
<li><a href="matchi27_biblye.html">La Bouonne Nouvelle s'lon Matchi: chapitre 27</a><p>
<li><a href="matchi28_biblye.html">La Bouonne Nouvelle s'lon Matchi: chapitre 28</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
