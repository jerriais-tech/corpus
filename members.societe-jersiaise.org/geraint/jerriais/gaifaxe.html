<HTML>

<!-- Mirrored from members.societe-jersiaise.org/geraint/jerriais/gaifaxe.html by HTTrack Website Copier/3.x [XR&CO'2014], Tue, 15 Jul 2025 13:51:17 GMT -->
<HEAD>
<TITLE>Ga&iuml; Faxe, Tondre-Baxe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ga&iuml; Faxe, Tondre-Baxe</h2></font></center><p>
<br/>
<br/>
<i>&quot;Ga&iuml; Faxe,<br/>
Tondre-Baxe!</i><br/>
<i>I' s'en va,</i><br/>
<i>ha... ha... ha...</i><br/>
<i>Sus un j'va,</i><br/>
<i>l&agrave;... l&agrave;... l&agrave;...&quot;</i><br/>
<br/>
Aupr&egrave;s les d&ecirc;tch&egrave;rques d'l'&Ecirc;t&eacute;, l'temps va sus l'pi&eacute;the, les s&eacute;th&eacute;es sont n&eacute;thes, et pouor s'r&ecirc;joui j'avons des f&ecirc;tes traditionnelles. Y'en a tchi sont contre la Tche&ucirc;t'tie d'Halloween et dithent qu&eacute; ch'est du niol&icirc;n d'hors J&egrave;rri. Mais nou soulait tche&ucirc;ter ich&icirc;n &eacute;tout s'lon la sa&icirc;son. Les mousses soulaient tche&ucirc;ter des sou pouor acater des f&icirc;s&eacute;es et des cracots pouor la S&eacute;th&eacute;e d'Guy Fawkes (ouaithe qu&eacute; les Conn&ecirc;tabl'yes e&ucirc;ssent t&acirc;chi d'b&acirc;rrer la vendue d'ches produits-l&agrave; &egrave;s mousses, et chenna d'pis eune bouonne pause). Mais au temps p&acirc;ss&eacute;, les mousses soulaient tche&ucirc;ter l'Jour d'l'An en chantant &quot;Ma hodg&icirc;ngnole! Ma hodg&icirc;ngnole, hol&agrave;! Du pain d'Nou&eacute; s'i' y'en a!&quot; Ou autr&eacute;ment, nou-s'allait crier san Nou&eacute;: nou-s'allait par les va&icirc;th&icirc;ns en criant &quot;Nou&eacute;! Nou&eacute;! Man Nou&eacute;, man Nou&eacute;, s'i' vos plia&icirc;t! Un morc&eacute; d'g&acirc;che sus l'bord d'l'ais!&quot;<br/>
<br/>
Les cou&ocirc;teunmes d'la S&eacute;th&eacute;e d'Guy Fawkes sembl'yent aver 't&eacute; &icirc;mport&eacute;es du Rouoyaume Unni d'vi&egrave;rs l&eacute; c'menchement du dgi&ecirc;x-neuvi&egrave;me si&egrave;cl'ye. Les J&egrave;rriais du mitan du si&egrave;cl'ye 'taient entch&eacute;thinn&eacute;s pouor la f&ecirc;te, mais n'sembliaient pon saver grand' chose entouor l'originne du bouonhoumme. Les c&eacute;l&eacute;br&acirc;tions 'taient meutinnes: &icirc;nmaginnez l'Vi&egrave;r Marchi o&ugrave;'est qu'nou flianque des cracots et y boule des bathis fliambants. Nou br&ucirc;lait des bathis au Bridge et sus la gr&egrave;ve d'la Ville. Y'avait du h&egrave;rtch&icirc;n entr&eacute; la Police d'la Ville (les troubl'ye-f&ecirc;tes) et les cheins d'la f&ecirc;te. En 1877 eune dga&icirc;ngue d&eacute; 500 jannes gens assi&eacute;g&icirc;drent la Salle P&acirc;roua&icirc;ssiale. Et en 1863 des mat'lots du NSM Speedy, en v&icirc;sagi&eacute;thes et arm&eacute;s atout un b&acirc;ton, tche&ucirc;taient dans les c'm&icirc;ns d'la Ville auve des m'niches si les p&acirc;ssants et les boutitchi&egrave;rs n&eacute; contribuaient pon &agrave; la Tche&ucirc;t'tie.<br/>
<br/>
Ah, les bou&ocirc;ns vi&egrave;rs temps sont hors!<br/>
<br/>
<i><a href="jerpoem.html">Geraint Jennings</a><br/>
</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="guyfawkes5.html">La S&eacute;th&eacute;e d'Guy Fawkes</a><p>
<li><a href="guyfawkes.html">La s&eacute;th&eacute;e d'Guy Fawkes</a><p>
<li><a href="guyfawkes2.html">Entouor la s&eacute;th&eacute;e d'Guy Fawkes</a><p>
<li><a href="guyfawkes3.html">Guy Fawkes</a><p>
<li><a href="guyfawkes6.html">Guy Fawkes</a><p>
<li><a href="fawkes_stouen.html">Guy-Fawkes &agrave; St.-Ouen</a><p>
<li><a href="guyfawkes1909.html">Guy Fawkes 1909</a><p>
<li><a href="guyfawkes4.html">Les traditions d'la S&eacute;th&eacute;e d'Guy Fawkes</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes</a><p>
<li><a href="guyfawkes.html">La s&eacute;th&eacute;e d'Guy Fawkes</a><p>
<li><a href="herichon.html">H&eacute;richon</a><p>
<li><a href="gdfguyfawkes.html">'Guy Fawkes' l&eacute; temps pass&eacute;</a><p>
<li><a href="guyfawkes40s.html">Les S&eacute;th&eacute;es d&eacute; Feux d'Jouaie, &agrave; la mode des Quarantaines</a><p>
<li><a href="guyfawkes2014.html">Un p&eacute;n&icirc;n pouor l&eacute; bouonhoumme!</a><p>
<li><a href="halloween3.html">Halloween et la S&eacute;thee d'Guy Fawkes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gaifaxe.html by HTTrack Website Copier/3.x [XR&CO'2014], Tue, 15 Jul 2025 13:51:17 GMT -->
</HTML>
