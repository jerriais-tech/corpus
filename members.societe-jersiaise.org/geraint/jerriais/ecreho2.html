<HTML>
<HEAD>
<TITLE>Un P'tit Viage en &Ecirc;cr&eacute;ho</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un P'tit Viage en &Ecirc;cr&eacute;ho</h2></font></center><p>

Ch'tait comme chonnechin: Le bouan-homme de d'si&egrave;z nous avait 't&eacute;, en parchonnenie d'ove iun d'nos va&icirc;zins, pass&eacute; s'n'&ecirc;t&egrave; en Ecr&eacute;ho, pour y cop&eacute; du vrait et l'sitchi.<br/>
<br/>
Le me&icirc;s de S'tembre arriv&egrave;, li et s&acirc;n parchonnyi fr&egrave;ttizent un coteur pour all&eacute; ch&egrave;rchi l'vrait et l'apport&eacute; en J&egrave;rri. - Ch'est raidde bon - l'vrait s&egrave;, pour m&egrave;tte s&ucirc;s l'h&egrave;rbe, et la chendre pour le grain. Ah! ch'est bein miyeu qu'toutes les salet&egrave;s qu'n'ou y m&egrave;t &agrave;-ch't'heu!<br/>
<br/>
Si j'm'en rappelle bein, l'coteur &eacute;tait l'vi&egrave;r F&ecirc;lix, m'n&egrave; par le bouan-homme Ma&icirc;te Tamme, de Roz&eacute;, et s&acirc;n f&icirc;s Tom&eacute;ce.<br/>
<br/>
I' fut d&eacute;cid&egrave; que l'jour que n'ou z-izait k'si l'vrait, n'ou z-en f'sait unne bord&egrave;e d'fanne, et j'eu la p&egrave;rmission d'invit&eacute; unne d&eacute;mie-do&ucirc;zanne ou d'ma&icirc;mme de mes parchonni&egrave;r', d'&agrave; p&#8231; &eacute;-pr&egrave;s m'n'&acirc;ge, et autant d'hardelles, tchi voudraient bein y v'nin ov' nous. L&acirc;s! j'en &eacute;zais trouv&egrave; ch&icirc;nquante, s'il avait fallu; car ch'tait &egrave;s siens tch'y vaindraient; mais i' n'y'&eacute;zait pas ieu d'run pour tout chu monde-l&agrave; &agrave; bor'! J'en choua&icirc;si d&ocirc;n ch&icirc;n des miyeur', et unne hardelle pour ch&acirc;tchun.<br/>
<br/>
Notre grand' seu' - la A&icirc;nne - en n'tait, ov' s&acirc;n galant; le p'tit Ph'lip, du Puchot, tch'avait p&ucirc;s d'goule qui n'tait gros et la sienne; le grand' Dja&icirc;ne - tch'avait d's'yi&egrave;r comme des fonds d'tine-pate, et l'sien; le gros Dainne, des Tch&eacute;zi&egrave;zes, attou la sienne - la p'tit S&ucirc;zainne, qui pouvait port&eacute; &agrave; sa brachie, sans s'g&ecirc;n&eacute;; et p&icirc;s l'ao&ucirc;tre &eacute;tait l'long ha&icirc;ngre d'Djanne, de tchi l'p&egrave;ze gardait un fiotch&egrave;t d'biches - et sa seu', la p'tite N&egrave;neci, tch'&eacute;tait r&ecirc;vilyie comme unne pannen&egrave;e d'souoz&icirc;s. Et p&icirc;s m&eacute; et la meinne.<br/>
<br/>
Mais i' n'fao&uacute;t pas qu'jaille trop vite, dia! - ou' s&eacute;z&egrave;z tout p&ucirc;s tar', s'ou' z-av&egrave;z un p'tit d'p&acirc;cienche.<br/>
<br/>
Tout d'ma&icirc;mme, j'vos dizai bein s&acirc;n nom: ou' s'app'lait L&egrave;v&icirc;ni&egrave;t-Dj&acirc;dj&icirc;n&egrave;t-Gr&ecirc;ce. Oul' tait la seule fille - la seule &ecirc;fant - et ma p'tite-p'tite cou&ocirc;sinne; puisque sa m&egrave;ze &eacute;tait la cou&ocirc;sinne ermu&egrave;e d'jeurmains d'la meinne, et avait mazi&egrave; un vi&egrave;r pinetchineur; qu'n'ou criyait riche comme un Ju&icirc;s: car n'ou d&iacute;sait qu'&agrave; la bataille de Ou&acirc;teurlo&ucirc;s, il avait gaff&egrave; unne bours&egrave;e - unne poutchie p&ucirc;st&ocirc;t - de pi&egrave;ches d'or de d'dans la c&acirc;rosse de Bonnaparte, et que quand il 'tait ervenu en Angli&eacute;t&egrave;rre, opr&egrave;s la dj&egrave;rre, il avait m&icirc;ns tou&ocirc;s ch&egrave;s sou'-l&agrave; &agrave; la banque et n'en hallait jammais l'int&eacute;z&ecirc;t; car que sa p&eacute;netchinne &eacute;tait forte ass&egrave;z pour les maint'nin, li et sa femme et sa fille. Je n'sai pas tch'est qu'en n-tait d'sa fortunne; mais unne ch&ocirc;se que j'sai, ch'est qu'il 'tait si fina&icirc;lli, qu'il &eacute;zait cop&egrave; un liar' en quatre et qu'sa fille p&acirc;slait l'J&egrave;rrais &agrave; la grand'hache et nos fa&icirc;sait rize comme des f&ocirc;s quand oul l'p&acirc;slait. Mais comme nos d&icirc;sait souvent ma bouanne-famme de m&egrave;ze, en me r'gardant: En &eacute;za-t-alle un jour des h&egrave;rp&icirc;ns, chute garce-l&agrave;! J'savais bein tch'est qu'chonna voulait dize: la bouanne-famme avait s&eacute; z-id&egrave;es s&ucirc;s la hardelle et s&ucirc;s m&eacute;. Ch'est pour chonna qu'oul l'invitait &agrave; v'nin p&acirc;ss&eacute; des s'mainnes si&egrave;z nous. Et vra&icirc;ment, ch'est bein probablle que l'affaize &eacute;zait prouv&egrave; entre lli et m&eacute; ov' le temps, si ou' n'avait pas; mais &#8230;<br/>
<br/>
Eh bein, le jour fix&eacute; pour notre petit viage arrivit et n'ou' z-&eacute;tait tou&ocirc;s fi&egrave;r' comme des p&icirc;nchons. D'vant l'jour l&eacute; z-anciens partaient pour le h&acirc;vre: note bouan-homme de p&egrave;ze et s&acirc;n parchonnyi. S&ucirc;s l&ucirc;s k'min, i' d'vaient cri&eacute; &agrave; dae&ucirc;x ao&ucirc;tres qui s'en v'naient &egrave;ttou ov' nous pour aidji &agrave; ch&egrave;rgi l'bat&eacute;. Les jannes suivraient un p'tit opr&egrave;s.<br/>
<br/>
A quatre heuzes, le galant d'note seu' &eacute;tait a la porte et tappait - &agrave; tour de bas; mais j't&icirc;mmes d&eacute;j&agrave; l'v&egrave;s et pr&ecirc;ts &agrave; parti, et a&icirc;nchin qu'il avait 't&eacute; arrangi d'av&acirc;nche, n'ou' p&acirc;ssit par si&egrave;z l'grand Djanne, l&icirc; cri&eacute;, &agrave; li et &agrave; sa seu' - la p'tite N&egrave;neci. I' nos z-attendaient; mais l'bouan-homme s'&eacute;tait l'v&egrave; &egrave;ttou, et n'voulit jammais nos la&icirc;ssi all&eacute; sans qu'j'e&ucirc;ssion' ieu ch&acirc;tchun note bouanne tremp&egrave;e d'lait biche; car s'nos d&icirc;t-i': n'y-a rein d'miyeu quand n'ou' va s&ugrave;s la m&eacute;, ni rein qu'les pa&icirc;ssons aiment mus!<br/>
<br/>
Ah! s'fa&icirc;sait la cou&ocirc;sinne L&egrave;v&icirc;ni&egrave;t, dans s&acirc;n j&egrave;rgon, m&eacute; l'aimme p&ucirc;s la lait du biche que la lait du vaque - la lait du biche l'est p&ucirc;s sou&icirc;te!<br/>
<br/>
Et p&ucirc;s bi&acirc;nche, s'l&icirc; fit la p'tite N&egrave;neci, en s'motchant d'lyi.<br/>
<br/>
J'nos z-&ecirc;gouff&igrave;mmes tou&ocirc;s &agrave; rize; mais L&egrave;v&icirc;ni&egrave;t n'savait pas pour tch'est qu'je ri&egrave;mmes de ma&icirc;mme.<br/>
<br/>
Mais i' s'n'allait ch&icirc;n tcheuzes et n'ou' d'vait tchitt&eacute; la cao&ucirc;chie &agrave; si&egrave;z heuzes, et j'av&icirc;mmes unne bouanne heuze de k'min; ch'est en tchi j'nos n'all&icirc;mmes et fil&icirc;mmes bou&acirc;n pas, nos tre&icirc;s gar&ccedil;ons, ch&acirc;tchun sa hardelle au bras. Pour chute fe&icirc;s, le long ha&icirc;ngre Djanne c&eacute;dit sa seu au Jedde, le galant d'la meinne, tchi pr&icirc;nt l'bras du D'janne. M&eacute;, j'avais L&eacute;v&icirc;ni&egrave;t.<br/>
<br/>
J'vos prom&ecirc;ts bein que j'n'av&icirc;mmes pas dae&ucirc;x p&icirc;ds dans un sao&ucirc;l&eacute; et que j'filion' d'un boustre de train: ch'tait trott&eacute; que j'fa&icirc;sion' p&ucirc;s d'la ma&icirc;ntyi du temps - j'vos fa&icirc;s&icirc;mmes les hardelles d&ecirc;maz&eacute;, j'vos l'assae&ucirc;ze. I' sao&ucirc;tiquotaient, mes bouannes gens! Ou' z-en &eacute;ziez trop ri d'les ve&icirc;s.<br/>
<br/>
Enfin, j'v&icirc;mmes en veue d'la cao&ucirc;chie et j'v&icirc;mes la bat&eacute;. Dans unne dji&egrave;zainne de minutes j't&icirc;mmes le long.<br/>
<br/>
J'y &eacute;tion &agrave; painne qu'unne vou&eacute;e nos criyit: Eh! ou-&eacute; di&acirc;tr&eacute; qu'ou' v'ni&egrave;z? Ch&icirc;n minutes de p&ucirc;s, il 'tait trop tar! Vite, sao&ucirc;t&egrave;z &agrave; bor.<br/>
<br/>
Ch'est chein que j'f&icirc;mmes, et d&ecirc;li&ecirc;ment &egrave;ttou.<br/>
<br/>
J'y trouv&icirc;mmes les dae&ucirc;ux ao&ucirc;tres couplles, les ch&icirc;nq hommes et l'mousse, J't&icirc;mmes, d&ocirc;n, unne do&ucirc;zainne et d'mie en tout. I' la&icirc;ss&icirc;drent cou&ocirc;re l'amaze de d'vant, et p&icirc;s hallidrent s&ucirc;s un filain tch'&eacute;tait amaz&egrave; &agrave; la t&ecirc;te de la cao&ucirc;chie, tou&acirc;nnizent le n&egrave;z du bat&eacute; du c&ocirc;t&eacute; de d'hor, viz&icirc;drent la grand'velle et la velle d'avant, et p&icirc;s la djibbe, et p'tit-&agrave;-p'tit j'nos trouv&icirc;mmes dans la rade.<br/>
<br/>
<b><div align="center">Le Viage &agrave; All&eacute;</div></b><br/>
<br/>
I' fa&icirc;sait sup&egrave;rbe temps: unne belle petite br&icirc;se de vents d'&ecirc;ste et la m&eacute; comme unne maze. Tch'est qu'n'ou' z'&eacute;zait voulu d'p&ucirc;s? B&eacute;t&ocirc;t i' m&icirc;ndrent la ga&icirc;ffe-t&acirc;peselle &egrave;ttou. Aussin, ch'est l'vi&egrave;r F&ecirc;lix qu'allait, ch'tait comme unne h&eacute;zonde!<br/>
<br/>
Pas iun d'nous, fille ni gar&ccedil;on, n'fut malade! I'fa&icirc;sait si b&eacute;. J'nos div&egrave;rtis&icirc;mmes en as-tu en veur-tu. I'n'y avait pas, tout d'ma&icirc;mme, moyen d'av&eacute; une danse, car nos filles n'avaient pas l'pid sae&ucirc;ux:- i' s&eacute; s'saient bien vite &ecirc;trav'l&egrave;es s&ucirc;s l'pont, et v'l&agrave; tchi n'&eacute;zait pas pazu bein.<br/>
<br/>
Mais j'jou&icirc;mmes &egrave;s gages. Ch'tait la p'tite N&egrave;neci tchi d&icirc;sait chein qu'n'on d'vait faize d'vant rav&eacute; s&acirc;n gage. Ch'tait m&eacute; tchi d'm&acirc;ndais. Quand j'v&icirc;nt au dae&ucirc;xi&egrave;me, j'l&icirc; fit la tch&egrave;stion: Tch'est que l'sien ou la sienne &agrave; tchi appartchient chu gage-ichin deit faize d'avant que de l'rav&eacute;?<br/>
<br/>
- Si ch'est un gar&ccedil;on, s'fit-alle, tch'il embrache la p&ucirc;s belle de nous; si ch'est unne fille, qu'oulle aille embrachi l'homme &agrave; la barre.<br/>
<br/>
Le gage &eacute;tait l'sien d'la grand' Dja&icirc;ne, et ou' s'n'allit tout drait embrachi Ma&icirc;te Tamme tch'&eacute;tait &agrave; gouv&egrave;rn&eacute;, et l&icirc; tou&acirc;nnit qu&acirc;z&iacute; les sangs, de l'embront qu'oul' y m&icirc;nt - mais ov' chonna, le bouan-homme en n'tait di&acirc;trement ordjillae&ucirc;x!<br/>
<br/>
Y-en eut-i' des houppades &#8230;<br/>
<br/>
La gamme continuit occouo unne vol&egrave;e. J'&eacute;t&icirc;mmes justement &agrave; pens&eacute;, &agrave; tch'est qu'n'ou jou&ocirc;zait bein l'pr&eacute;chain, quand unne vou&eacute;e nos f&icirc;t tressao&ucirc;t&eacute; tous: ch'tait la p'tite cou&ocirc;zinne L&egrave;vini&egrave;t tchi tappait des mains et nos d&icirc;sait, Louke, louke, la gar&ccedil;onne, i' monte dans l'l&egrave;ddeur!<br/>
<br/>
Comme de ra&icirc;son, j'nos r'd&eacute;tou&acirc;nn&icirc;mmes tous bein d&ecirc;li&eacute;ment &agrave; r'gard&eacute;: ch'tait Tom&eacute;ce tch'&eacute;tait &agrave; la t&ecirc;te du m&acirc;t, - &agrave; faize tchique-ch&ocirc;se dans l'rigage.<br/>
<br/>
Je r'prim&acirc;ndit L&egrave;v&icirc;niet et l&igrave; r'm&egrave;rtchit que ch'tait <i>haubans</i> qui fallait dize, pas <i>l&egrave;ddeur.</i> Mais ch'fut bein vite erboutyi par le gros Dainne, qui d&icirc;t que j'n'y conna&icirc;ssais rein - que ch'tait <i>raquelinnes</i> tchi fallait dize. - D'p&icirc;s qu'il avait t&egrave; faize un viage &agrave; K&egrave;rdif et en n-tait ervenu, i' s'criyait tout-&agrave;-fait savant.<br/>
<br/>
Eh! tait d&oacute;n ta becque! j'l&icirc; f&icirc;t &#8230;<br/>
<br/>
H&egrave;ll&ocirc;! h&egrave;ll&ocirc;! nos v'l&agrave; arriv&egrave;s! - V&egrave;ze, nos v'l&agrave; dans un passage entre les rotch&egrave;r! Touos l's'hommes s'&ecirc;m&ocirc;quent et Tom&eacute;ce est &agrave; sa pi&egrave;che lavant.<br/>
<br/>
Le bat&eacute; tou&acirc;nne un miot &agrave; gao&ucirc;che, p'tit-&agrave;-p'tit les velles sont am'n&egrave;es et patchies, j'entron' dans unne petite ba&icirc;e, et b&eacute;t&ocirc;t nos v'l&agrave; &agrave; l'ancre, la <i>Marmoti&egrave;ze</i> &agrave; note drou&egrave;tte et <i>Bi&acirc;n-ty'&icirc;le</i> devant nous. <i>Ma&icirc;tre-&icirc;le</i> un bou&acirc;n but <i>p&ucirc;s lien </i>&egrave;ttou &agrave; note drou&egrave;tte.<br/>
<br/>
<div align="center"><b>A TERRE EN &Ecirc;CR&Eacute;HO.</b><br/></div>
<br/>
La m&eacute; 'tait hao&ucirc;te et ne k'menchait qu'&agrave; r'tiz&eacute;, et l'bat&eacute; ne s'sait &agrave; s&eacute; qu'dans dae&ucirc;x heuzes - n'ou n'pou&ocirc;rrait pas k'menchi &agrave; ch&egrave;rgi d'vant. Ch'est pourtchi, i' fut d&eacute;cid&egrave; qu'n'ou z-izait tou&ocirc;s &agrave; t&egrave;rre et qu'n'ou z-y mangegait unne bouochie d'vant que d's'm&egrave;ttre en trav&acirc;s.<br/>
<br/>
J'f&ucirc;mmes tou&ocirc;s port&egrave;s &agrave; t&egrave;rre dans l'p'tit bat&eacute;. La d&egrave;rnyi batel&egrave;e portait, outre les dae&ucirc;x bateli&egrave;r', Maite Tamme et s&acirc;n gar&ccedil;on, les provisions, du bou&eacute;e, des soub&acirc;ts, et toute la p&ecirc;que.<br/>
<br/>
Les anciens d&icirc;drent que n'ou d&icirc;nenait d'abor' s&ucirc;s l'rotchi; mais qui fallait all&eacute; ch&egrave;rchi des ba&icirc;nnis pour le d&ecirc;ss&egrave;rt. Iun des vi&egrave;r' allit dans iunne des ma&icirc;sons <i>d'Bi&acirc;n-t'y-&icirc;le</i> qu'sit un ticlle, qu'il empllit d'iao&ucirc; hor' d'un bazi, tch'avait 't&egrave; apport&eacute; d'&agrave; bor' du F&ecirc;lix, m&icirc;nt tre&icirc;s pi&egrave;rres d'unne ma&icirc;mme hao&ucirc;teu' s&ucirc;s but, en c&acirc;rr&egrave;, la&icirc;ssit unne ouv&egrave;rtuze d'un bor', m&icirc;nt l'ticlie s&ucirc;s l'hao&ucirc;t des pi&egrave;rres, et p&icirc;s i' pr&icirc;nt du bou&eacute;e, l'm&icirc;nt sou&ocirc;s l'ticlle, et y m&icirc;nt l'feu: ch'tait pour bouolyi l'iao&ucirc; pour le caf&eacute;, pour les che&icirc;ns tchi l'aimezaient m&ucirc;s que l'cidre. <br/>
<br/>
Ma&iacute;te Dj&ocirc;s restit d&oacute;n &agrave; souogni du feu, qu&acirc;ndi qu'tout l'restant s'n'allit en tche&ucirc;te de ba&icirc;nnis, dae&ucirc;x a dae&ucirc;x; nouos, six gar&ccedil;ons, attou ch&acirc;tchun sa hardelle, qui t'nait l'pannyi, t&acirc;ndi qu's&acirc;n parchonnyi p&ecirc;tyait. Tout l'monde s'&ecirc;parpilyit b&eacute;t&ocirc;t, ch&acirc;que couplle d's&acirc;n bor'. J'rest&iacute;mmes L&egrave;v&icirc;ni&egrave;t et m&eacute;. J'vos prom&ecirc;ts qu'les ba&icirc;nnis sao&ucirc;taient d'unne belle fa&ccedil;on du rotchi dans l'pannyi. La pou&ocirc;rre L&egrave;v&icirc;ni&egrave;t &eacute;zait bein voulu m'a&icirc;dyi, et y-&ecirc;prouvit &egrave;ttou: car quand ou' vit un ba&icirc;nni, l'&ecirc;cale l&eacute;v&egrave;e, tchi s'cao&ucirc;fait au sol&egrave;t, ou' s'n'allit pour l'&egrave;rachi et pique sans d&eacute; d'sous, mais l'ba&icirc;nni fut p&ucirc;s scouotre qu'lyi, et la v'l&agrave; happ&egrave;e par l'd&eacute; comme dans unne paze de p&icirc;nch&egrave;ttes. Ou' fut bein surpr&icirc;nse et s'm&icirc;nt &agrave; cri&eacute; d'ma'; car, le boustre! i' vos la t'nait! Mais ou' pouv&egrave;z bein pens&eacute; que je l'f&icirc;t b&eacute;t&ocirc;t la&icirc;ssi cou&ocirc;rre. J'vos l&icirc; fou&ocirc;rrit l'but d'm&acirc;n cout&eacute; en d'sous: L&egrave;v&icirc;ni&egrave;t fut bein vite lib&eacute;z&egrave;e; mais la pou&ocirc;rre garce eu avait la m&egrave;rque jusqu'au sang, et la l&egrave;rme &egrave;s z-i&egrave;r'.<br/>
<br/>
Y-avait bein demi-heuze que n'ou p&ecirc;tyait et note pannyi qu&acirc;zi pllain, que j'ou&icirc;mmes les hour&acirc;s, pour nos dize d'ervenin; quand, &agrave; tchiques p&egrave;rques dri&egrave;ze nous, tchiqu'un s'm&icirc;nt &agrave; faize des cris les p&ucirc;s piteur' que j'aie jammais ou&iuml; d'ma vie - tout en r&ecirc;sonnait parmi les rotch&egrave;r'. Je r'v&icirc;mmes bein vite s&ucirc;s nos pas, m&eacute; et L&egrave;v&icirc;ni&egrave;t, et couoz&icirc;mmes au s'cour': ch'tait la grand' Dja&icirc;ne qui n'vait d's'&ecirc;trav'l&eacute; &agrave; quatre pattes dans unne maze. S&acirc;n parchonnyi et m&eacute;, j'la r'lev&icirc;mmes a&ucirc;ssi d&ecirc;li&ecirc;ment que j'p&ucirc;mmes. Oul' avait tche&icirc;s &agrave; dents et d'tout s&acirc;n long, et n'en avait pas un fi' d's&egrave;t s&ucirc;s lyi: ch'tait, j'vos gar&acirc;nt&icirc;s, unne tristre &ecirc;pitaflle que d'lyi - tremp&egrave;e comme oul' 'tait et cou&egrave;rte d'pl&icirc;se, et ses g'vae&ucirc;x avao&ucirc;t lyi. - Si ch'avait t&egrave; l&agrave; tout, i' n'y-&eacute;zait ieu qu'mi&eacute; ma'; mais nannin! oul' avait tch&eacute;it la fache s&ucirc;s un galot et avait l'n&egrave;z &agrave; sang et tout p'l&egrave;. Tout d'un coup ou' s'm&icirc;nt &agrave; r'cri&eacute; comme de p&ucirc;s belle, et ch&acirc;tyait la t&ecirc;te bor' sus bor', comme s'oul' avait 't&egrave; folle, et g&eacute;missait et m&egrave;ttait sa main &agrave; s'n'ouoz&egrave;lle d&ecirc;tre. Dans l's'entr&eacute;faittes l&eacute; z-ao&ucirc;tres s'&eacute;taient appr&eacute;ch&icirc;s, et la viyant faize ch&egrave;s gestes-l&agrave;, note seu A&icirc;nne s'm&iacute;nt &agrave; dize: Eh! tch'est qu'ou' peut d&ocirc;n av&eacute; l&agrave;? et en ma&icirc;mme temps l&icirc; r'l&egrave;vit les g'vae&ucirc;x et l&icirc; d&ecirc;couvrit l'ouoz&egrave;lle. - Ah mais! y'en eut-i' d&eacute; z-o&ucirc;s et d'z-ahs! - ch'tait unne petite bigre de crabbe tchi se t'nait agripp&egrave;e &agrave; s'n'ouoz&egrave;lle et pendait ava'!<br/>
<br/>
Dr&ocirc;le de pendant-d'ouoz&egrave;lle tout d'mainne! s'f&icirc;t la p'tite S&ucirc;zainne.<br/>
<br/>
Ch'est le <i>nio&ucirc; f&egrave;chinne</i>! l&icirc; r&ecirc;ponnit note petite achocre d'cou&ocirc;zinne.<br/>
<br/>
Mais n'ou n'pouvait pas la la&icirc;ssi comme chonna - la pou&ocirc;rre garce - i' fallait bein la soulagi; ch'est pourtchi note seu attrapit la crabbe entre ses dae&ucirc;x de&icirc;ts et m&eacute;, attou m&acirc;n cout&eacute;, mais bein d'licatement, j'l&icirc; copi la patte, qui fut bein vite d&ecirc;crochet&egrave;e. La p'tite bitche, qui n'tait pas p&ucirc;s grande qu'un dae&ucirc;x-liar', li-avait p&egrave;rchi l'gras d'l'ouoz&egrave;lle d'trav&egrave;r'-en-trav&egrave;r'!<br/>
<br/>
De bonheur pour la grand Dja&icirc;ne, tchi y-avait &agrave; la Marmoti&egrave;ze dae&ucirc;x hommes et l&ucirc;s fammes &agrave; p&acirc;ss&eacute; la sa&icirc;son et qu'chu jour-l&agrave; i' n'fa&icirc;sait pas grand fraid; ao&ucirc;tr&eacute;ment oul' &eacute;zait peu ten mouozi; mais ma seu' et L&egrave;v&icirc;ni&egrave;t la m'n&icirc;drent &agrave; la Marmoti&egrave;ze, o&ugrave;-&eacute; les fammes de l&agrave; pr&ecirc;t&icirc;drent des hardes &agrave; la grand Dja&icirc;ne et la doctrinizent du m&ucirc;s qui pazent. Quand i' r'v&icirc;ndrent, les tre&icirc;s, au but d'unne petite vol&egrave;e - sinon que Dja&icirc;ne avait un cliu de stikinne-pl&egrave;steur s&ucirc;s l'n&egrave;z et s&ucirc;s l'gras d'l'ouoz&egrave;lle d&ecirc;tre, et qu'ses hardes li-&eacute;taient un p'tit courtes - i' fao&ucirc;t bein l'dize - n'ou n's&eacute; s'sait app&egrave;rch&ucirc;s de rein en tout.<br/>
<br/>
Tandi qu'les tre&icirc;s hardelles &eacute;taient &agrave; la Marmoti&egrave;ze, n'ou n's&eacute;-tait pas t&icirc;nt &agrave; r'gard&eacute; l's'astres du temps: la tablle avait 't&eacute; dr&eacute;chie s&ucirc;s un piat rotchi et n'ou s'&eacute;tait m&icirc;nt tou&ocirc;s &agrave; l'entou'. Et p&icirc;s, ch'est qui y-avait des vita&icirc;lles &agrave; gogo! du pain et du beurre, du gras lar' d'au me&icirc;ns dae&ucirc;x pouces d'&ecirc;pais, et d'fammae&ucirc;se &acirc;ndjulle bouollie; du caf&eacute; tout cao&ucirc;d et doux comme de la m'lasse, ou d'bou&acirc;n cidre tch&eacute;zu, comme n'ou voulait. Et p&icirc;s l'd&ecirc;ssert! Ah, v&eacute;ze! le d&ecirc;ssert! ch'tait-l&agrave; occouo l'p&ucirc;s b&eacute; d'tout. De bou&acirc;ns ba&icirc;nnis r&ocirc;tis et fricach&icirc;s.<br/>
<br/>
Ne v'chin comme est qu'note bouan-homme de p&egrave;ze et l's'ao&ucirc;tes vi&egrave;r' s'y pr&icirc;ndrent: Quand l'rotchi tchi s&egrave;rvait d'tablle fut bein cllairgi, bein propre, les ba&icirc;nnis qu'n'ou z-avant 't&egrave; p&ecirc;tchi, f&ucirc;drent tou&ocirc;s m&icirc;ns &agrave; piat s&ucirc;s l'rotchi, et p&icirc;s bein-cou&egrave;rt d'unne bouanne couoche de soubats, qui f&ucirc;drent m&icirc;ns &agrave; feu! Boustr&eacute;zie! y-en eut-i' d'la craquesie et d'la bouolelie et d'la fricachechie pour tchiques minutes!<br/>
<br/>
Quand les soubats f&ucirc;drent br&ucirc;l&egrave;s et les ba&icirc;nnis r&ocirc;tis &agrave; point, note p&egrave;ze pr&icirc;nt unne paze de so&ucirc;ffl&ecirc;ts qu'avait 't&egrave; apport&egrave;e d'&agrave;-bor' le coteur, et so&ucirc;fflit la chendre de parmi les ba&icirc;nnis. Mais, dia! i' n'y-a qu'en Ecr&eacute;ho qu'n'ou peut s'rigal&eacute; d'maimme!<br/>
<br/>
All&egrave;z-y, bouannes-gens, et ou' v&ecirc;rr&egrave;z si j'mens.<br/>
<br/>
La grand Dja&icirc;ne et ses dae&uacute;x parchonni&egrave;zes 'taient erv&eacute;nues d'la Marmoti&egrave;ze d'vant qu'n'ou e&ucirc;sse fini d'mangi, et en e&ucirc;drent l&ucirc;s bouanne par' de tout.<br/>
<br/>
Qu&acirc;ndi qu'n'ou z-tait bein otchup&egrave;s &agrave; mangi les ba&icirc;nnis, note cou&ocirc;zinne L&egrave;v&icirc;ni&egrave;t se l'vit tout d'un embr&ocirc;nt et criyit de r'ch&egrave;t: Louke, louke! les dae&ucirc;x belles kaitces! - L&agrave;, l&agrave;! Comme de ra&icirc;son, n'ou n's&eacute; f&icirc;t pas pri&eacute; pour ergard&eacute;. Tch'est que j'v&icirc;mmes, sinon dae&ucirc;x biao&ucirc;x gros rats assis &agrave; unne petite distance, tchi nos r'gardaient bein attentivement! Il' avaient, sans doute, sentu l'fricot, et attendaient qu'la c&ocirc;te f&ucirc;sse cllaize pour v'nin mangi l's'&ecirc;nats.<br/>
<br/>
Il est bein vrai qu'il 'taient gros comme de bou&acirc;ns cats; mais note cou&ocirc;zinne &eacute;zait bein deu sav&eacute; que ch'tait des rats et pas des cats. Tch'est qu'ch'est qu'l'inouozance! J'en avais, ma f&icirc;ngre! honte; car ou' s'fa&icirc;sait motchi par tou&ocirc;s l's'ao&ucirc;tres, qu&acirc;zi toutes les fe&icirc;s qu'oul ouvrait la bouoche.<br/>
<br/>
Mais dans tout chu temps-l&agrave;, la m&eacute; avait r'tiz&egrave; et l'bat&eacute; s'n'allait &ecirc;tre &agrave; s&egrave;. Les hardelles, qu&acirc;ndi qu'n'ou s'sait &agrave; ch&egrave;rgi, d'vaient lave la vaisselle et r'm&egrave;ttre tout en ordre dans des panni&egrave;r', pour les r'port&eacute; &agrave; bor'. La b'souogne faitte, i' pou&ocirc;rraient all&eacute; s'proum'n&eacute; l&agrave; o&ugrave;-i' voudraient, jusqu'&agrave; tchi f&ucirc;sse temps de s'remb&egrave;rtyi.<br/>
<br/>
Allon', gar&ccedil;ons, s'nos f&icirc;t m&acirc;n p&egrave;ze, appr&ecirc;t-ous; hall&egrave;z vos bi&acirc;nchets.<br/>
<br/>
Ch'est chein qu'n'ou f&igrave;t, et n'ou la&icirc;ssit les bi&acirc;nchets &agrave; la garde des fammes, qui d'vaient les port&eacute; &agrave; bor' attou l'restant.<br/>
<br/>
Ma&icirc;te Tamme, s&acirc;n fis, et dae&ucirc;x d's'hommes, s'en fuzent &agrave; bor' le bat&eacute; &eacute;tait &agrave; s&egrave;. B&eacute;t&ocirc;t n'ou les vit l&ocirc;rr&eacute; l'pont d'pi&acirc;nches et assuj&egrave;tti l'pid &agrave; bas s&ucirc;s l'gravi et l'ao&ucirc;te bu s&ucirc;s l'bor' du bat&eacute;. Ma&icirc;te Tamme et s&acirc;n f&igrave;s restizent &agrave; bor', pour arrangi l'vrait dans la c&acirc;le, et les dae&ucirc;x hommes s'en r'v&icirc;ndrent &agrave; t&egrave;rre et apportizent ov' iae&ucirc;x l'nombre d'dr&acirc;s d'corde tchi fallait pour port&egrave; l'vrait d'dans &agrave; bor'.<br/>
<br/>
Le bouan-homme de d'si&egrave;z nous et s&acirc;n parchonnyi fa&icirc;saient les fa&icirc;x; les dae&ucirc;x ao&ucirc;tes hommes et nous, si&egrave;x gar&ccedil;ons, j'port&icirc;mmes &agrave; bor'. Boustre! i' l'y fa&icirc;sait cao&ucirc;d! Pour ch&icirc;n ti-heuzes n'ou n'c&ecirc;ssit pas d'port&eacute;. N'ou z-en avait, ma f&eacute;! les reins ou&egrave;rt! Ch'tait, surtout, quand n'ou v'nait &agrave; gr&icirc;mp&eacute; amont les pi&acirc;nches, que n'ou s'sentait les g'nor'plli&eacute; sou&ocirc;s s&eacute; - n'ou s'en rapp&egrave;rchut pour des s'mainnes opr&egrave;s. - Enfin, l'd&egrave;rnyi fa&icirc;x fut port&egrave;, dj&eacute;-m&egrave;rci, dia! car il 'tait temps, j'vos l'assae&ucirc;ze! Et p&icirc;s, &egrave;ttou, la m&eacute; r'montait bou&acirc;n tra&iacute;n et r-&eacute;tait qu&acirc;zi sou&ocirc;s l'bat&eacute;. J'n'e&ucirc;mmes que l'temps de r'mont&eacute; &agrave; bor', hardelles et toute la p&ecirc;que, d'vant qu'la m&eacute; n'f&ucirc;sse dessous; car, bigre! ou montait vite, ch'tait la grand' m&eacute;! et l'bat&eacute; fut b&eacute;t&ocirc;t &agrave; fliot. Les legzes fuzent hall&egrave;es et les pi&acirc;nches haist&egrave;es et m&icirc;nses en d'dans, l'long du bor', et tout fut r'm&icirc;ns s'n&ocirc;gue. N'ou r'm&icirc;nt ses bi&acirc;nchets bein vite; car n'ou k'menchait &agrave; senti la fraid.<br/>
<br/>
Je r'gardais Ma&icirc;te Tamme, tchi n'avait pas l'air, vra&icirc;nment' trop &agrave; s'n'a&icirc;se. I' r'gardait en hao&ucirc;t du c&ocirc;t&eacute; d'l'&ecirc;ste, et ch&acirc;tyait la t&ecirc;te et r'n&icirc;ncllait et honnait. J'pensais: tch'est qu'i y-a, don? Je l'su b&eacute;t&ocirc;t; car Ma&icirc;te Tamme s'&ecirc;criyit: I' fao&uacute;dra nos d&ecirc;p&ecirc;chi, m's'amm&icirc;ns: le temps s'brou&ocirc;lle l&agrave;-bas, au pid du vent. J'cra&icirc;ns bein que j'n'iyon' des poffes d'vant qu'je n'siyon &agrave; R&ocirc;z&eacute;. - En &ecirc;ff&egrave;t, y-avait des crignaches qui v'naient d'l'&ecirc;ste, qui s'proum'naient dans l'air, d'unne div&egrave;rse fa&ccedil;on. Et l'sol&egrave;t s'couochait mal &egrave;ttou dans l'vou&ecirc;st: le ciel, d'chu c&ocirc;t&eacute;-l&agrave;, &eacute;tait tout couleu d'p&acirc;lin. Tout l'monde sait qu'ch'est-l&agrave; un mao&ucirc;vais sinne. Occouo un quar'-d'heuze, s'nos f&iacute;t Ma&icirc;te Tamme; l'temps d'm&acirc;ngi unne bouochie, et p&icirc;s marche! La bouochie fut m&acirc;ngie; mais pour bou&egrave;sson, n'ou fut obllig&icirc;s de s'content&eacute; d'cidre ou d'caf&eacute; fraid.<br/>
<br/>
La pr&eacute;chainne ch&ocirc;se que Ma&icirc;te Tamme f&icirc;t, fut d'nos ordonn&eacute;, &agrave; nous, jannes gens, d'all&eacute; nos assi&eacute;ze s&ucirc;s l'vrait, tchi d&ecirc;p&acirc;ssait l'&ecirc;coutille d'un biao&ucirc; but. Comme en v'nant, ch&agrave;tchun avait sa hardelle &agrave; souogni.<br/>
<br/>
M&eacute;, j'avais l'soin d'L&egrave;v&icirc;ni&egrave;t.<br/>
<br/>
La grand' velle fut viz&egrave;e et un r&icirc;s pr&icirc;ns d'dans, et p&icirc;s la velle d'avant et la djibbe; l&eacute; z'&ecirc;couttes hall&egrave;es et amaz&egrave;es; mais pas la cheinne de la djibbe tchi fut la&icirc;ssie &agrave; Bannon, pour &ecirc;tre hall&egrave;e p&ucirc;s tar', comme j'allon' ve&icirc;s. Ma&icirc;te Tamme avait l'air tout g&ecirc;n&egrave;; car le temps s'enrudiait d'p&ucirc;s en p&ucirc;s. Unne bouff&egrave;e d'vent v&icirc;nt tche&icirc;t s&ucirc;s nous comme un coup d'cannon, et f&icirc;t c&acirc;nt&eacute; l'bat&eacute; terribll&eacute;ment.<br/>
<br/>
Ma&icirc;te Tamme pr&icirc;nt la b&acirc;rre, et criyit &egrave;s quatre hommes de l'v&eacute; l'ancre. Ch'l&agrave; fait, i' s'&ecirc;criyit: Un homme ichin, - &agrave; l'&ecirc;coutte de la grand' velle, et un ao&ucirc;tre &agrave; la velle d'avant: d&ecirc;faittes-les et t'n&eacute;z bon. Ou' s'laitques&egrave;z ou bein hallel&egrave;z, comme je vos dizai. Et &agrave; san f&iacute;s: Vous, Tom&eacute;ce, souogn&icirc;z d'la djibbe. Siy&icirc;z pr&ecirc;t &agrave; hall&eacute; l'&ecirc;coutte, et d&ecirc;li&ecirc;ment, quand j'criezai. Tout d&eacute;pend d'vote promtitude, &agrave; tous, quand j'veindron' &agrave; la courbe.<br/>
<br/>
L'ancre fut l'v&egrave;e! L's'hommes pr&icirc;ndrent l&ucirc;s <i>pi&egrave;ches.</i><br/>
<br/>
<div align="center"><b>LE VIAGE DE R'TOU'.</b><br/></div>
<br/>
A&ucirc;ssit&ocirc;t que l'bat&eacute; s'trouvit libre, i' k'menchit &agrave; fil&eacute; en avant et pr&icirc;nt p'tit-&agrave;-p'tit p&ucirc;s d'i&egrave;rre. Pour sept ou huit minutes, n'ou n'ou&iuml;t pas un mot. A m'suze qu'n'ou av&acirc;nchait, m&acirc;tin! le vent fra&icirc;chissait, dia! et la marche du vi&egrave;r F&ecirc;lix aucmentait. Tout d'un coup, unne vou&eacute;e comme un &ocirc;rage criyit: Attention! Hall&egrave;z l'&ecirc;coutte de djibbe, et vite, vite!<br/>
<br/>
Tom&eacute;ce qui n'attendait que l'mot, s'm&icirc;nt bein vite en d'v&eacute; de faize comme s&acirc;n p&eacute;ze v'nait d'l&icirc; dize. Mais, h&eacute;l&acirc;s! l'&ecirc;coutte ne bouogit pas! Qou&eacute; que l'pou&ocirc;rre Tom&egrave;ce hall&icirc;sse de toute sa forche, i' n'put pas en hall&eacute; s&eacute;lement un pouce - la boustre d'&ecirc;coutte &eacute;tait m&eacute;l&egrave;e!<br/>
<br/>
Ch'est ichin qui d'p&acirc;ssit unne s&ccedil;a&icirc;nne! - Le bouan-homme Tamme, bi&acirc;n comme unne chitch&egrave;tte, viyant qu'l'&ecirc;coutte ne v'nait pas, s'm&icirc;nt dans unne &aacute;ffrae&ucirc;se col&egrave;ze contre s&acirc;n f&icirc;s, et k'menchit &agrave; l&icirc; faize des teur bleudes s&ucirc;s l'co, qu'tout en trembllait, Hall&egrave;z, d&ocirc;n, tchan d'annima! s'l&icirc; disati-i', achocre! pe&ucirc;le! hall&egrave;z, don! av-ous envie d'nos &ecirc;nvy&eacute; &agrave; fond, sc&eacute;l&eacute;rat qu'ou-z-&egrave;tes? Ah! si j'vos t'nais!&#8230;<br/>
<br/>
Le pou&ocirc;rre gar&ccedil;on en v&icirc;nt si n&egrave;rvae&ucirc;x, tchi v&icirc;nt qui n'savait p&ucirc;s tch'est qui fa&icirc;sait. - Le bat&eacute; avanchait dans tout chu temps-l&agrave;, et l'rotchi n'tait pas lien &agrave;-ch't'heu - le d&acirc;ngi, en &ecirc;ff&egrave;t etait grand.<br/>
<br/>
Mais la providence i' trava&icirc;llait! Car au d&egrave;rnyi moment, iun d's'hommes d&ecirc;couvrit tch'est qui r'tenait l'&ecirc;coutte, et s'en fut comme au &ecirc;cclla&icirc;r au s'cour' du gar&ccedil;on et l'&ecirc;coutte fonctionnit et fut b&eacute;t&ocirc;t hall&egrave;e comme i' fallait. - La velle d'avant solide! - L'&ecirc;coutte de la grand'velle, moliss&icirc;z raide! s'fit Ma&icirc;te Tamme &egrave;s dae&ucirc;x hommes.<br/>
<br/>
A-ch't'hen que l'vent n'avait p&ucirc;s autant d'pr&icirc;nse s&ucirc;s la grand' velle, et p&ucirc;s s&ucirc;s les dae&ucirc;x velles du d'vant, le bat&eacute; s'rabattit d&eacute;li&ecirc;ment et j'cllairg&icirc;mmes le rotchi et j'timmes sao&ucirc;v&egrave;s. Mais, di&acirc;tre! il 'tait temps; car je l'fr&acirc;z&icirc;mmes de bein pr&egrave;s. Dae&ucirc;x p'tites minutes de p&ucirc;s, et j'&eacute;zion' 't&egrave; &agrave; fond! &agrave; ch'qu&eacute; nos d&icirc;t Ma&icirc;te Tamme opr&egrave;s; car y-avait au me&icirc;ns trente p&icirc;ds d'iao&ucirc; au pid du rotchi.<br/>
<br/>
Ass&egrave;z, s'fa&icirc;sait-i', &agrave; vos en faize tou&acirc;nn&eacute; les g'vae&ucirc;x tou&ocirc;s bi&acirc;ns!<br/>
<br/>
Opr&egrave;s chonna, unne fe&iacute;s l's'&ecirc;couttes bein trim&egrave;es, l'bat&eacute; filit bou&acirc;n i&egrave;rre, et je n'f&ucirc;mmes pas longtemps d'vant qu'd'&ecirc;tre hor' de d&acirc;ngi des rotcher, et au large.<br/>
<br/>
Mais, h&eacute;l&acirc;s! le vent s'&eacute;tait bein &ecirc;l'v&egrave; et la m&eacute; 'tait rude. I' fallit b&eacute;t&ocirc;t erprendre un ao&ucirc;te r&icirc;s; le bat&eacute; pitchait et rou&ocirc;lait pas mal &agrave;-ch't'heu.<br/>
<br/>
N'ou ne riait p&ucirc;s, n'ou fut b&eacute;t&ocirc;t, unne partie d'nous, la t&ecirc;te sou&ocirc;s l'aile - et n'ou l'pouvait bein, j'vos l'gar&acirc;nt&icirc;s; car le bat&eacute; en fa&icirc;sait des sao&ucirc;ts et des rou&ocirc;lades - pas moyen d'r&ecirc;sist&eacute;, i' fallit p&acirc;ss&eacute; les toubes! Toutes les pou&ocirc;res hardelles &eacute;taient malades comme des tch&acirc;ns, et nous ao&ucirc;tes gar&ccedil;ons n'&eacute;t&icirc;mmes, ma fingre! dj&eacute;ze mus. Tchi ni&egrave;t, h&eacute;las!<br/>
<br/>
Quant &agrave; m&eacute;, j'en n'tais tout badao&ucirc;d. Mais i' m'fallait souogni d'L&egrave;v&icirc;ni&egrave;t, tch'&eacute;tait dans un' t&egrave;l &ecirc;tat qu'ou' m'en fa&icirc;sait, ma f&eacute;' grand pityi. Entre ses bord&egrave;es d'hict&eacute;zie, ette c&eacute;cra, ou' s'appyait la t&ecirc;te s&ucirc;s m'n'&ecirc;pao&ucirc;le, et s'lamentait, et m'd&icirc;t bein des fe&icirc;s: M&eacute;, l'aimerais m&ucirc;s l'&egrave;tre dans le cotte &egrave;s cochonnes!<br/>
<br/>
Et m&eacute;, j'l&icirc; r&ecirc;ponnais: J't'en cr&eacute;, ma L&egrave;v&icirc;ni&egrave;t; mais prend' couozage, je s'son' b&eacute;t&ocirc;t v'nus - j'appr&eacute;chon'.<br/>
<br/>
Il est vrai, j'appr&eacute;chion'; mais, di&acirc;tre! ch'tait bein douochement; car pour fini tout, le vent avait sao&ucirc;te &agrave; l'&ecirc;st-sud-&egrave;ste et nos r't&egrave;rgeait occouo pus qu'de d'vant.<br/>
<br/>
Enfin - comme n'ou dit - y-a un but &agrave; tout; malgr&egrave; toutes nos &ecirc;preuves, j'arriv&icirc;mmes dans la ba&icirc;e; mais la m&eacute;, &agrave; ch't'heuze-l&agrave;, &eacute;tait b&acirc;sse - il 'tait p&acirc;ss&eacute; m&igrave;nni&egrave;t - et i' nos fallit mouoyi sou&ocirc;s la c&ocirc;te, &agrave; l'abri, en attendant tch'il y r'e&ucirc;sse de l'iao&ucirc; dans la caouchie. Mais i' fa&icirc;sait cliai' d'lunne, et les malades r-&eacute;taient d&ecirc;j&agrave; m&ucirc;s et k'menchaient &agrave; s'r&ecirc;m&ocirc;tchi, et &agrave; r'trouv&eacute; l&ucirc;s langues, t&egrave;llement que l'temps s'p&acirc;ssit occouo ass&egrave;z agriabll&eacute;ment.<br/>
<br/>
A quatre heuzes du matin, l'ancre fut l'v&egrave;e. Unne petite d&#8231; &eacute;mi-heuze opr&egrave;s, le vi&egrave;r F&ecirc;lix &eacute;tait l'long du tchai.<br/>
<br/>
Ou' pouv&egrave;z bein p&ecirc;ns&eacute; qu'je n'f&ucirc;mmes pas longtemps d'vant qu'd'&ecirc;tre &agrave; t&egrave;rre. Le bat&eacute; et sa cartcha&icirc;son fuzent la&icirc;ss&icirc;s &agrave; la garde d'Ma&icirc;te Tamme et d's&acirc;n f&icirc;s, et tout l'restant d'nous filit amont. Le vrait d'vait &ecirc;tre tch&eacute;zi&egrave; l'lond'main et l'jour d'opr&egrave;s.<br/>
<br/>
Sapristi! y eut-i'unne djabbe &agrave; ramont&eacute; ch&eacute;s hardelles-l&agrave;! i'se t'naient, mes bouannes gens, aggrip&egrave;es &agrave; vote bras; il 'taient si l&acirc;ss&egrave;es et si f&acirc;illies, tchi fallait qu&acirc;zi les port&eacute;. J'y m&icirc;mmes si longtemps qui y-avait unne bouanne heuze que l'sol&egrave;t 'tait l'v&egrave; quand j'arr&icirc;vimmes au c&acirc;refour d'opr&egrave;s d'si&egrave;z nous, et l&agrave;, n'ou se s'pazit. Les vi&egrave;r' nos avaient &ecirc;copi compangnie s&ucirc;s le k'min. Les quatre ao&ucirc;tes couplles s'en allizent de l&ucirc;s c&acirc;rres et la&icirc;ss&icirc;drent la A&icirc;nne - note seu - et L&egrave;v&icirc;ni&egrave;t et m&eacute;. Le bouan homme 'tait d&ecirc;j&agrave; l&agrave;. Les dae&ucirc;z fammes tch'avaient' 't&eacute; la&icirc;ssies &agrave; gard&eacute; la ma&icirc;son ov' l&eacute;z av&egrave;r' &eacute;taient h&ocirc;riblement g&ecirc;nn&egrave;es et n's'&eacute;taient pas couochies en tout: i'nos criyaient tou&ocirc;s p&egrave;rdus! Ou' pouv&egrave;z, d&ocirc;n, vis imagin&eacute; la jou&eacute;e qu'il' euzent de nos ve&icirc;s r'venin tou&ocirc;s sa&icirc;ns et sao&ucirc;fs!<br/>
 <br/>
Les dae&ucirc;x hardelles, tchi n'en pouaient p&ucirc;s, s'en fuzent se t&acirc;n&eacute;, et l'galant d'la A&icirc;nne nos d&icirc;t bonjour et s'n'allit. Le bouan-homme s'en f&ucirc;t les b&ecirc;tes, et j'rest&icirc;mmes tou&ocirc;s seur', grand'm&eacute;ze, ma bouanne-famme de m&eacute;ze et m&eacute;.<br/>
<br/>
<div align="center"><b>LE R&Ecirc;SULTAT D'NOTE VIAGE</b><br/></div>
<br/>
Allon! m&agrave;n gar&ccedil;on, d&eacute;fait-t&eacute;, se m'f&icirc;t ma m&eacute;ze, en s'appr&eacute;chant d'm&eacute;. Tu-as l'air tout-&agrave;-fait rendu.<br/>
<br/>
Ch'est qu'aussin, j'en avon' ieu du temps! li f&icirc;s-je. Et chute L&egrave;v&icirc;ni&egrave;t-l&agrave; m'en a bailli du fi &agrave; r'teurtre. Oul' a 't&egrave; malade comme un tchan tout l'temps en r'venant.<br/>
<br/>
Et tu-en as bein souogni, d'la pou&ocirc;rre garce! Bou&acirc;n gar&ccedil;on! tu n'y p&egrave;rdras pas. Ch'est unne bouanne petite fille. Et p&icirc;s, tu sai', i' y-a des h&egrave;rpins par l&agrave;, se r'f&icirc;t ma m&eacute;ze. - Et p&icirc;s, en me r'gardant d&eacute;pis les p&icirc;ds jusqu'&agrave; la t&ecirc;te. Eh, m&ocirc;n doux! m&ocirc;n doux! se m'f&icirc;t-alle, tch'est qu'tu-as l&agrave; s&ucirc;s t&acirc;n bi&acirc;ch&egrave;t? Eh! il est tout emb&eacute;donn&egrave; d'p&icirc;s l'hao&ucirc;t jusqu'au bas! Il est ruin&egrave; d'chu bou&acirc;n coup-l&agrave;! Halle-l&eacute; et r'garde un p'tit. Attend&egrave;z un instant, j'd&icirc;s fao&ucirc;t l'n&egrave;tti d'vant - ne v'chin un mouoch&egrave;t. Et j'fouorrit ma main dans la pao&ucirc;te d&ecirc;tre de m&acirc;n bi&acirc;nch&egrave;t. - Ah! pu&egrave;sque, tch'est qu'chonnechin? j'm'&ecirc;criyit, tout &ecirc;bahi, en r'hallant ma main, comme si unne vip&egrave;ze m'avait mordu.<br/>
<br/>
A la pi&egrave;che de m&agrave;n mouoch&egrave;t, ch'tait unne pouognie de tchi comme de la pou&ecirc;sse et tch'avait, ah! unne oudeu! ch'tait qu&acirc;zi insupportablle.<br/>
<br/>
Ah, j'sai bein tch'est qui m'a jou&egrave; chute farce-l&agrave;, ch'tait chute fichue laiduze de garce d'L&egrave;v&egrave;&icirc;ni&egrave;t, tch'a pr&icirc;nt ma pouch&egrave;tte pour unne toube! J'tais-ti en col&egrave;ze. Et je l'pouvais bein, j'pense; car, en &ecirc;ff&egrave;t, comme le d&icirc;sait moman et grand' m&eacute;ze, m&acirc;n tout neu' bi&acirc;nch&egrave;t d'pa&iuml;lette, qui m'avait cou&ocirc;t&eacute; ch&icirc;ncanne-siex francs, &eacute;tait fricachi et n'en r'veindrait jammais.<br/>
<br/>
Fao&ucirc;t l&iacute; pardonn&eacute;; m&acirc;n gar&ccedil;on; la pou&ocirc;rre &egrave;fant; ou' n'l&agrave; pas fait espr&eacute;s, se fit grand'm&eacute;ze, tch'&eacute;tait la bont&egrave; ma&icirc;mme.<br/>
<br/>
Ch'est unne raidde bacholle, que chute L&egrave;v&icirc;ni&egrave;t-l&agrave;, j'l&icirc; r&eacute;ponnit. J'veur bein l&icirc; pardonn&eacute; pour l'amour de vous; mais ch'est fini entre nos dae&ucirc;x, dia!<br/>
<br/>
Ne dit pas chonna, m&acirc;n gar&ccedil;on; tu-&egrave;s m&agrave;rri, et tu l'peux vra&icirc;ment bein; mais v'l&agrave; tchi s'p&acirc;ssesa. Fao&ucirc;t pas li-en faize la m&icirc;nne, se m'fit moman, toute &ecirc;frit&egrave;e. Pense d&ocirc;n, tch'est qui y-a &agrave; g&acirc;ngni pour t&eacute;: unne belle petite fame, bein &ecirc;dutyie, et tout pllain d'sou!<br/>
<br/>
Ch'est bein inutile pour vous d'p&acirc;sl&eacute;, j'l&icirc; f&icirc;s, ou' m'dites de pens&eacute;. Eh bein, moman, j'ai pens&egrave; et j'pense, que chute fille-l&agrave; n'est pas faitte pour &ecirc;tre la famme d'un fermi: oul'est justement bouanne pour s&egrave;rvi dans unne boutique et &ecirc;tre la famme d'un vilotin, pas d'un campangnar! Eh! v'l&agrave; tchi n'sait pas s&eacute;lement l'J&egrave;rrais; tout l'monde se moque de lyi quand ou' l'p&acirc;sle, qu'n'ou z-en a vra&icirc;ment honte. V&eacute;ze! ch'est fini: j'n'en veur pas d'vote L&egrave;v&icirc;ni&egrave;t. Ou' peut bailli ses h&egrave;rpins &agrave; un ao&ucirc;tre.<br/>
<br/>
J'vit bein qu'la bouanne-famme n'&eacute;tait pas contente. <br/>
<br/>
Ou' n'&ecirc;tes qu'un t&ecirc;touogne! se m'f&icirc;t-alle. Ou'z-&ecirc;tes justement tout dit&egrave;t comme vote p&eacute;ze! P't'&ecirc;tre bein, moman; mais ou' sav&egrave;z bein qui fao&ucirc;t ersembll&eacute; &agrave; tchiqu'uns, j'l&icirc; f&icirc;s. Pour de m&eacute;, la famme que j'&eacute;zait en s'sa iunne tchi pou&ocirc;rra s&egrave;rclli, foui des p&acirc;nnais, souogni les vaques, rac-'mod&eacute; les hardes et faize de la soupe. - Pas unne poup&egrave;tte, rein qu'bouanne &agrave; m&egrave;ttre en pazissade, s&ucirc;s l'a&icirc;s!<br/>
<br/>
La bouanne-famme vit bein qu'ou' n'g&acirc;nnenait rein d't&ecirc;t&eacute; contre m&eacute;, et ou' s'tut; et d'p&icirc;s chu jour-l&agrave;, L&egrave;v&icirc;ni&egrave;t, tchi s'en r'allit l'lond'main si&egrave;z lyi, ne r'v&icirc;nt p&ucirc;s si souvent si&egrave;z nous, et j'tais qu&acirc;zi tr&eacute;jo&ucirc;s hor' quand ou 'v'nait.<br/>
<br/>
D&ecirc;np&icirc;s, la bord&egrave;e d'Ecr&eacute;ho, je m'm&icirc;ns &agrave; ch&egrave;rchi d'mont et d'ava, pour ve&icirc;s si j'en trouvezais iunne &acirc; m&acirc;n go&ucirc;t; mais, di&acirc;tre, di&agrave;tre! Biao&ucirc; ch&egrave;rchi, je n'trouvais pas; car, i' sont &ecirc;carces, les bouannes! Et p&icirc;s - qu'n'ou z-en diche chein qu'n'ou voudra; tout compt&egrave;, opr&egrave;s tout, l'maziage n'est qu'unne lotetie. Bein hae&ugrave;zae&ucirc;x est l'sien tchi-a la chance d'av&eacute; iun des gros lots!...<br/>
<br/>
Eh bein, m's'anm&icirc;ns, j'lai ie&ucirc;e, chute chance-l&agrave;. Et j'la trouvi pour a&icirc;nchin dize, dans ma porte; car opr&egrave;s av&eacute; bein couozu qu&acirc;zi dans toutes les p&acirc;raisses, je r'v&icirc;ns pour la trouv&eacute; dans nos cantons. Ch'fut la fille de notre va&icirc;zin Ma&icirc;tre Elyie! Au but d'di&egrave;x-huit me&icirc;s qu&eacute; j'f&ucirc;mmes engages, j'en f&icirc;s ma famme. Comme ou' m'dit, quand j'la d'mandi: Je n't'apportezai pas d'sou', m&acirc;n gar&ccedil;on; mais je f'sai d'm&acirc;n m&ucirc;s pour t&eacute;.<br/>
<br/>
J'en ai ass&egrave;z pour nos dae&ucirc;x! j'l&icirc; dis.<br/>
<br/>
Ou' pr&icirc;nt bou&acirc;n soin des anciens, qu&acirc;ndi qui v&ecirc;tchuzent. V&eacute;ze, B&egrave;tsi, m'a fait unne capitale famme, et je n'me s&icirc;s jammais r'pentu d'm&acirc;n bardjin - nan, jammais!<br/>
<br/>
<i><a href="charlespicot.html">JEAN DU VALON.</a><br/>
10 d'Oct. 1905.  </i>  <br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="ecrehos.html">L's &Ecirc;cr&eacute;hos</a><p>
<li><a href="ecreho.html">Nou vait es Escrehous</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="mevoc.html">La m&eacute; en J&egrave;rriais</a><p>
<li><a href="me3voc.html">L&eacute; vocabulaithe d'la m&eacute; dans les trais langues</a><p>
<li><a href="gdfme.html">La vie d'aut' fais en m&eacute;</a><p>
<li><a href="vra.html">Le Vra d'La Rocco</a><p>
<li><a href="vra2.html">Qui n'ouait qu'une clioche n'ouait qu'un son!</a><p>
<li><a href="fishing.html">A Disastrous Fishing Expedition</a><p>
<li><a href="passagiers.html">Pour les Passagi&egrave;rs</a><p>
<li><a href="louisajourneaux.html">L'Histou&egrave;the de Louisa Journeaux</a><p>
<li><a href="matelot.html">Chanson du Matelot</a><p>
<li><a href="tandis.html">Chanson</a><p>
<li><a href="navigand.html">L'Vier Navigand</a><p>
<li><a href="memaugi.html">La M&eacute;, Ch'est M&eacute;, la M&eacute;</a><p>
<li><a href="bainis_aventuthes.html">Les Aventuthes des P&ecirc;tcheurs d&eacute; Ba&icirc;nis</a><p>
<li><a href="laurel.html">La Perte du Coutre "Laurel"</a><p>
<li><a href="aventur.html">Unn' Aventur' en M&eacute;</a><p>
<li><a href="saouvtage.html">Eun batai de saouv'tage &agrave; St.-Ouen</a><p>
<li><a href="gdfnaufragi.html">Papa fut Naufragi!</a><p>
<li><a href="gdfnaufragi2.html">Les d'vis du Bouan'homme George</a> (na&ucirc;fragi)<p>
<li><a href="gdfnaufragi3.html">Les d'vis du Bouan'homme George</a> (na&ucirc;fragi)<p>
<li><a href="gdfenme.html">En m&eacute;</a><p>
<li><a href="gdfme2.html">En M&eacute;</a><p>


<li><a href="rotchiers.html">Les Rotchi&egrave;rs d&eacute; J&egrave;rri</a><p>
<li><a href="minquiers.html">Es Minquiers</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

