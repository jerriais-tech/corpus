<HTML>

<!-- Mirrored from members.societe-jersiaise.org/geraint/jerriais/ecclesiaste2.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>Eccl&eacute;siaste, Chapitre 2, v&egrave;rset 24 - chapitre 3, v&egrave;rset 13</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eccl&eacute;siaste </h2>
      Chapitre 2, v&egrave;rset 24 - chapitre 3, v&egrave;rset 13</font></center><p>

I' n'y'a rein d'miyeu pouor un houmme qu&eacute; d'mangi et d'baithe et d&eacute; s'r&ecirc;joui d'san travas. Chennech&icirc;n &eacute;tout j'vis qu'i' v&icirc;nt d'la main du Bou&ocirc;n Dgieu. Tchi qui peut mangi ou s'r&ecirc;joui si ch'n'est pon m&eacute;? Au chein tch'est b&ocirc;uon l'avant &agrave; li, l'Bou&ocirc;n Dgieu b&acirc;le la sagesse et l'saver et la jouaie, mais pouor l'p&eacute;cheux, i' l'ch&egrave;rge atout l'av&icirc;n d&eacute; t&acirc;sser et d'amouoch'ler pouor l'beinfait du chein tch'est aim&eacute; du Bou&ocirc;n Dgieu. N&eacute; r'v&eacute;la d'la vandg&icirc;the et d'la cours&eacute;thie souotre l&eacute; vent.<p>

Ch'est en tchi tout est t&egrave;rmi&eacute;, et y'a eune b&acirc;le &agrave; tout d&ecirc;m'n&icirc;n souos l'sol&eacute;. Na&icirc;tre, v'l&agrave; tch'est t&egrave;rmi&eacute;, et mouothi, v'l&agrave; tch'est t&egrave;rmi&eacute;; plianter, v'l&agrave; tch'est t&egrave;rmi&eacute;, et &ecirc;rachi, v'l&agrave; tch'est t&egrave;rmi&eacute;; tuer, v'l&agrave; tch'est t&egrave;rmi&eacute;, et r'dg&eacute;thi, v'l&agrave; tch'est t&egrave;rmi&eacute;, passecrithe, v'l&agrave; tch'est t&egrave;rmi&eacute;, et r'b&acirc;ti, v'l&agrave; tch'est t&egrave;rmi&eacute;; plieuther, v'l&agrave; tch'est t&egrave;rmi&eacute;, et rithe, v'l&agrave; tch'est t&egrave;rmi&eacute;; pargeindre, v'l&agrave; tch'est t&egrave;rmi&eacute;, et sa&ucirc;ticoter, v'l&agrave; tch'est t&egrave;rmi&eacute;; env'yer des pi&egrave;rres hortes, v'l&agrave; tch'est t&egrave;rmi&eacute;, et ram&acirc;sser des pi&egrave;rres, v'l&agrave; tch'est t&egrave;rmi&eacute;; embrachi, v'l&agrave; tch'est t&egrave;rmi&eacute;, et s'&egrave;rt&eacute;n&icirc;n d'embrachi, v'l&agrave; tch'est t&egrave;rmi&eacute;; aller qu'si, v'l&agrave; tch'est t&egrave;rmi&eacute;, et p&egrave;rdre, v'l&agrave; tch'est t&egrave;rmi&eacute;; garder, v'l&agrave; tch'est t&egrave;rmi&eacute;, et pitchi hors, v'l&agrave; tch'est t&egrave;rmi&eacute;; trilyi, v'l&agrave; tch'est t&egrave;rmi&eacute;, et racc'moder, v'l&agrave; tch'est t&egrave;rmi&eacute;; s'taithe, v'l&agrave; tch'est t&egrave;rmi&eacute;, et p&acirc;ler, v'l&agrave; tch'est t&egrave;rmi&eacute;; aimer, v'l&agrave; tch'est t&egrave;rmi&eacute;, et ha&iuml;, v'l&agrave; tch'est t&egrave;rmi&eacute;; la dg&egrave;rre, v'l&agrave; tch'est t&egrave;rmi&eacute;, et la paix, v'l&agrave; tch'est t&egrave;rmi&eacute;.<p>

Coumme tchi qu'nou profite d&eacute; san travas? J'vis l'av&icirc;n atout tchi l'Bou&ocirc;n Dgieu a ch&egrave;rgi les fis d'houmme &agrave; seule f&icirc;n d'les embarrasser. Il a gr&eacute;e tout tch'est bein et l'a t&egrave;rmi&eacute;, et il a m&icirc;ns tout dans lus tchoeu &agrave; seule f&icirc;n qu'i' n'comprannent pon chein qu'l&eacute; Bou&ocirc;n Dgieu a gr&eacute;e du c'menchement jusqu'au but.<p>

J'sai qu'i' n'y'a rein d'miyeu pouor un houmme qu&eacute; d&eacute; s'r&ecirc;joui et d'faithe du bein tandi qu'i' vit acouo; et pouor un houmme d&eacute; mangi et baithe et s'r&ecirc;joui d'tout san travas, v'l&agrave; tch'est un don du Bou&ocirc;n Dgieu.<p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="ecclesiaste_biblye.html">Eccl&eacute;siaste</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/ecclesiaste2.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>
