<HTML>

<!-- Mirrored from members.societe-jersiaise.org/geraint/jerriais/davi.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
<HEAD>
<TITLE>Mait' D&acirc;vi et san chap&eacute;</TITLE>
<META  name="keywords" content="Jèrriais, language, langue normande, hats, headgear, costume, dress, fashion, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Mait' D&acirc;vi et san chap&eacute;<br></h2></font></center><p>

&nbsp;<p>
<center><IMG SRC="chape.gif" WIDTH=232 HEIGHT=121 alt="un chap&eacute;"></center><p>
<CENTER><TABLE><TR><TD>
Mait' D&acirc;vi 'tait bain m&ecirc;nagi<br>
Il avait peu, par san travas,<br>
Hors d&eacute; chein qu'il avait g&acirc;gni,<br>
Prendre une maison, s'faithe un siez-li;<br>
- La paraisse l'avait mins au r&acirc;t!<br>
Mait' D&acirc;vi.<br>
<p>
Mait' David 'tait un bouan Jerriais,<br>
I l'prenait comme un grand honneu',<br>
D'pouver p&eacute;yi sa part des frais<br>
Pour le maintchein de nos vieilles loies.<br>
- Ch'est qui payait san r&acirc;t d'bouan tcheu!<br>
Mait' D&acirc;vi.<br>
<p>
Mait' D&acirc;vi gardait un ni&egrave;r tchan...<br>
Pardon,une tchanne, je cr&eacute; que ch'tait,<br>
Et i' p&eacute;yait s'n'&ecirc;tchu par an.<br>
- Et ch'est qu'il en n'tait bein content,<br>
D'p&eacute;yi la taxe et d'faithe san d'v&eacute;!<br>
Mait' D&acirc;vi.<br>
<p>
Mait' D&acirc;vi avait un chap&eacute;,<br>
Qui n'tait pas d'gh&egrave;s-sept fais trop neu,<br>
Mais bah! le bouan homme s'en servait<br>
Par touos les temps, &ecirc;t&eacute;, hiv&eacute;,<br>
- Ch'tait d'm&ecirc;me qui coyait san miyeu,<br>
Mait' D&acirc;vi.<br>
<p>
Mait' D&acirc;vi n'l'&eacute;thait pon bailli<br>
Pour un douze-sous, sans vi&egrave;r chap&eacute;,<br>
Quoiqu'il usse l&eacute; bord bein rap&eacute;<br>
Le d'dans huileux, le d'd'hors tatchi,<br>
Et l'riban pust&ocirc;t vert que n&eacute;,<br>
Mait' D&acirc;vi.<br>
<p>
Mait' D&acirc;vi, un jour, s'en alli<br>
Pour tchic affaithe siez l'<a href="connetable.html">Conn&egrave;tabl'ye</a>;<br>
I mins sans chap&eacute; sus la tabl'ye,<br>
Aupi d'un autre qu'&eacute;tait mains vi<br>
Et qui pathaissait bain mettabl'ye,<br>
Mait' D&acirc;vi.<br>
<p>
Mait' D&acirc;vi ne s'apperchut pon,<br>
Quand vint l'moment de s'en r'all&eacute;<br>
Qu'&agrave; la pli&egrave;che de san vier chap&eacute;<br>
I mettait l'autre qu'&eacute;tait tout bon,<br>
Et laissait l'sien l&agrave; ouest qu'il 'tait,<br>
Mait' D&acirc;vi.<br>
<p>
Quand Mait' D&acirc;vi fut ervenu<br>
I pendit chu chap&eacute; au cro<br>
Qu'&eacute;tait l&agrave;, dans san portico,<br>
Et pis, tranchillement, i s'en fut<br>
Travailli dans san catico.<br>
Mait' D&acirc;vi.<br>
<p>
I n's'en aperchu pas in'tou,<br>
Quand i vint &agrave; sorti l'lendemain,<br>
<I>Qu&eacute; san chap&eacute; n'&eacute;tait pas l'sien;<br>
</I>Et i s'proumnait avec partout,<br>
Car, ma fingre, i lis faisait bain,<br>
A Mait' D&acirc;vi.<br>
<p>
Mait' D&acirc;vi, quand i vint un temps,<br>
Je cr&eacute; que ch'tait par un Samedi,<br>
Erchut des visiteurs siez li,<br>
Et quand i fudrent hors, pas d'vant,<br>
I vit qu'san chap&eacute; 'tait changi;<br>
Mait' D&acirc;vi.<br>
<p>
Mait' D&acirc;vi n'savait pon tchi faithe,<br>
Quoi qui n'fusse pas d'ch&egrave;s trop marri,<br>
(Car l'&ecirc;change 'tait &agrave; san profit)<br>
Et tandis qu' chose n'tait pas pli&egrave;the<br>
I pouvait tr&eacute;jous s'arrangi,<br>
Mait' D&acirc;vi.<br>
<p>
Mait' D&acirc;vi, pourtant, su b&eacute;t&ocirc;t<br>
A tchi san t'nin, car ses amins,<br>
La&iuml;esse et Bill, qu'&eacute;taient pus fins,<br>
<I>Vidrent un nom d'dans</I> et comme des fos:<br>
Li didrent: "Mais tu t'es m&ecirc;prins!<br>
Mait' D&acirc;vi."<br>
<p>
"Ch'est au <a href="connetable.html">Conn&eacute;tabl'ye</a> chonna,<br>
"Ch'est t&eacute; m&ecirc;me qui dut l'&ecirc;changi,<br>
"Quand tu fut l'vaie l'aut' jour siez li;<br>
"Et il a du, d'pis chu jour-l&agrave;,<br>
"Proumner sa t&ecirc;te souos tan pouor vi!<br>
Mait' D&acirc;vi."<br>
<p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="habvoc.html">L'habilement en J&egrave;rriais</a><p>
<li><a href="neuchape.html">L&eacute; neu chap&eacute;</a><p>
<li><A HREF="gdfchape.html">L&eacute; chap&eacute;</A><p>
<li><a href="chapedpaille.html">Man Chap&eacute; d'paille</a><p>
<li><a href="chapealp.html">L&eacute; Chap&eacute;</a><p>
<li><a href="belltopp.html">Men Bell-Topper</a><p>
<li><a href="1toppeur.html">Le Prumi Toppeur</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="hobby.html">Le "Hobby" du Prince</a><p>
<li><a href="painhatclub.html">The Ladies are now members of a Hat Club</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/davi.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
</HTML>
