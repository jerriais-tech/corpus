<HTML>

<!-- Mirrored from members.societe-jersiaise.org/geraint/jerriais/carnaval2.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>Blanche L&ecirc;caudey et san Costume de Carnaval</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Blanche L&ecirc;caudey et san Costume de Carnaval</h2></font></center><p><br>
<CENTER><TABLE><TR><TD>
Quand la famille des L&ecirc;caudeys ont tchiquechose dans la t&ecirc;te,<br>
Ch'est inutile de t&acirc;chi d'les changi<br>
Les vieilles gens ont biau protester, i' n'est rain qui l's arr&ecirc;te,<br>
Autchun obstaclye ne peut les d&ecirc;rangi.<br>
<br>
Ch'est la Blanche, la ni&egrave;che &agrave; Dan, qu'est je pense, la pi&eacute;the de toutes,<br>
I' disent qu'ou fut g&acirc;t&eacute;e quand oulle 'tait janne,<br>
V'l&agrave; tchi s'fait vaie acheteu, et ch'est grand damage sans doute,<br>
Mais ch'est tout-d'm&ecirc;me une hardelle pour le fanne.<br>
<br>
Ou n'mantchi pas l'ann&eacute;e pass&eacute;e, un seul des Carnavals,<br>
Et oulle en &eacute;tait si &eacute;mervillie<br>
Qu'ou s'd&eacute;dicidi, s&eacute;ance tenante, d'y aller ch'tann&eacute; &agrave; cheval,<br>
Si la pouliche n'tait pon trop r&ecirc;villyie.<br>
<br>
Oulle en fit part &agrave; ses gens mais, le bouonhomme se m&acirc;rri<br>
&quot;Comment&quot;! qu'i' dit, &quot;aller t'exposer d'm&ecirc;me&quot;?<br>
I' dit qu'ch'tait scandaleux, et la bouannefemme tintam&acirc;rri,<br>
Mais Blanche lus dit qu'ou s'n allait l'faithe tout d-m&ecirc;me.<br>
<br>
&quot;Vas-y s'tu veurs&quot;! se fit Ma&icirc;te Dan, &quot;mais pas sus la Bijou,<br>
Les gens connaissent ma vieille pouliche trop bain<br>
Le <a href="gwdec.html">Caouain</a> en f'thait des risel&eacute;es, et le &quot;Critic&quot; etto&ucirc;&quot;!<br>
&quot;Eh bain,&quot; s'fit Blanche, &quot;criyous qu'chenna m'fait d'rain&quot;?<br>
<br>
La fin d'Octobre 'tait arriv&eacute;e, mais Blanche ne pouvait pas<br>
Se d&eacute;cider quant au chouaix d'san costume;<br>
Les uns disaient &quot;Va comme Jeanne D'Arc&quot;! d'autres, &quot;Comme un Epe&ucirc;thas&quot;!<br>
&quot;Ou bain comme un Indien couvert de pliumes.&quot;<br>
<br>
La pouore fille n'savait pus tchi faithe, ni sus tchi pid danser,<br>
Et dans un temps v'la l'couothage qui li manque;<br>
Quand tout-d'un-coup tchiquechose fut dit qui fit la Blanche penser<br>
A san biaufr&egrave;the qu'est clerque dans une banque.<br>
<br>
Ou li &ecirc;crivi une lettre tout-d'suite li d'mandant des avis<br>
Pour la r'tither de dans s'n embrarras.<br>
Tchi caract&eacute;the qu'i' fallait prendre, et tchi sorte d'habits?<br>
Hors du commun! Comme i' n'y en avait pas.<br>
<br>
Mais san biaufr&eacute;the 'tait un farceux, et ra&icirc;ponni comme ch'la:<br>
Ma pouore chi&eacute;the Blanche, n't&eacute; fait pas d'mauvais,<br>
La chose est tout-&agrave;-fait facile, tout ch'qui t'faut est un ch'va,<br>
Et tu s'sa prumi&eacute;the par sus tout l'restant.<br>
<br>
Le caract&eacute;the que j'te r'qu&eacute;mande est iun de dans l'Histouaithe,<br>
Et bain c'mode pour un Carnaval surtout.<br>
Car comme &quot;Lady Godiva,&quot; d'auchun costume tu'n'as qu'faithe,<br>
Car i' n'faut pas porter d'habits du tout!<br>
<br>
Acheteu, ou voulez tous saver si Blanche suivra s'n avis,<br>
Mais dame! faites tous comme m&eacute;, allez-y vaie!<br>
Je n'craithais pas, d'la frais qui fait, qu'ou risquethait sa vie<br>
Pour un jam-dish, ou p't-&ecirc;tre un pot-&agrave;-th&eacute;e.<br>
<br>
<I><a href="gwdec.html">Caouain</a><br>
</I><br>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="guyfawkes3.html">Guy Fawkes</a><p>
<li><a href="guyfawkes1909.html">Guy Fawkes 1909</a><p>
<li><a href="batfli.html">La B&acirc;tale des Flieurs</a><p>
<li><a href="bataille_elie.html">&Eacute;lie &agrave; la Bataille</a><p>
<li><a href="succes.html">L&eacute; Succ&egrave;s</a><p>
<li><a href="pmbella.html">Bella va &agrave; la Bataille</a><p>
<li><a href="cahouain_bataille.html">Caouain et la Bataille de Flieurs</a><p>
<li><a href="pmbatalle.html">Merrienne &agrave; la Batalle</a><p>
<li><a href="painbattle2.html">Mrs. Pain Taboos the Battle of Flowers</a><p>
<li><a href="fetemunicipale.html">F&ecirc;te Municipale Jeudi au-s&eacute;</a><p>


<li><a href="cahouain_carnaval.html">La bord&egrave;e du carnaval</a><p>
<li><a href="cahouain_mounieth.html">La f&ecirc;te au mouni&egrave;th d'la Trinit&eacute;</a><p>
<li><a href="cahouain_fete1920.html">L'Frainque de Vinchelez en fit des sous avec sa djingue de ch'vaux</a><p>

<li><a href="habvoc.html">L'habilement en J&egrave;rriais</a><p>
<li><a href="gdfhabillement.html">L'Habillement Des Femmes</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/carnaval2.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>
