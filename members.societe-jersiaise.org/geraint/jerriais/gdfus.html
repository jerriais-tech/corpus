<HTML>
<HEAD>
<TITLE>L'us est clios</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'us est clios</h2></font></center><p>


<div align="center"><table border="0"  width="310">
  <tr><!-- Row 1 -->
     <td><img src="jerriais11.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais147.jpg" width="100" height="100" alt="" title="" border="0" /></td><!-- Col 4 -->
     <td><img src="jerriais46.jpg" width="100" height="100" alt="" title="" border="0" /></td><!-- Col 3 -->
  </tr>
</table></div>

<font size="-1"><i>San Antonio,<br/>
Texas, USA.</i><br/>
<i>L&eacute; 22 d'novembre, 1980.</i><br/></font>
<br/>
Moussieu l'R&eacute;dacteu,<br/>
<br/>
Quand j'sis en J&egrave;rri et qu&eacute; j'ouai l'expression &quot;Tu'as p&acirc;ss&eacute; par la grand' porte&quot; pour dithe &agrave; tchitch'un tch'il a 't&eacute; privil&eacute;gi&eacute; ou tch'il a ieu la chance, v'l&agrave; tchi m'ram&eacute;mouaithe qu&eacute; quand j'tais mousse &agrave; la forge &egrave;s Landes &agrave; <a href="st_ouen.html">St. Ou&euml;n</a> j&eacute; n'ouiyais pon l'mot porte bein souvent. J'p&acirc;le, sans doute, d&eacute; y'a huiptante-ch&icirc;nq ans et pus. Dans chu temps-l&agrave; nou p&acirc;lait d'l'us et nous-s-&eacute;thait dit &quot;Tu'as p&acirc;ss&eacute; par l&eacute; grand us!&quot;<br/>
<br/>
L&eacute; grand us, sans doute, voulait dithe grand' porte. Ch'est assez dr&ocirc;le qu&eacute; l'mot us, voulant dithe la porte, ait dispathu d'nouot' langue d&eacute; touos les jours. Ch'est p't-&ecirc;t' viyant qu'les portes d'&agrave; ch't heu n'&egrave;rsembl'yent pon &egrave;s cheinnes d&eacute; chu temps-l&agrave; quand i' b&acirc;tissaient des ma&icirc;sons solides en pi&egrave;rre et granit, pon des b&acirc;timents c&acirc;suels comme &agrave; ch't heu. La grand' porte, appel&eacute;e l&eacute; grand us (prononc&eacute; &quot;grant-us&quot;), 'tait d'habitude au but du p&acirc;ssage tchi s'pathait les deux pr&icirc;ncipal appart&egrave;nements d&eacute; d'vant d'la ma&icirc;son. Oulle 'tait faite en trais parties - l&eacute; contr'us et les deux battants. La porte d'dri&eacute;the 'tait appel&eacute;e l&eacute; p'tit us.<br/>
<br/>
L&eacute; contr'us 'tait eune section d'la largeu d'eune plianche, toute la hauteu et &agrave; gauche d&eacute; l'entr&eacute;e d'la porte, et ou restait d'habitude freunm&eacute;e, &eacute;tant ouv&egrave;rte seulement quand i' fallait entrer des meubl'yes pour p&acirc;sser par les battants d&eacute; tchi y'en avait deux - l&eacute; battant d'haut et l'chein du bas tch'&eacute;tait appel&eacute; l&eacute; hai. Souvent ch'tait l'battant d'haut tch'&eacute;tait ouv&egrave;rt quand tchitch'un tappait &agrave; la porte, &agrave; mains tch'i' f&ucirc;sse &icirc;nvit&eacute; &agrave; entrer.<br/>
<br/>
Nous ouiyait l'us mentionn&eacute; souvent. Par exempl'ye, au jour d'aniet, quand eune p&egrave;rsonne est bein malade, nou dit &quot;Il est sus l'pus&quot;. Dans chu temps-l&agrave; nou-s-&eacute;thait dit &quot;Il est sus l'pus d'l'us d'la mort&quot;. Quand eune p&egrave;rsonne 'tait d&ecirc;gou&ocirc;t&eacute;e d'tchique chose ou d'tchique affaithe, ou disait &quot;J'en mets la cli&eacute; souos l'us!&quot; Mett' la cli&eacute; souos l'us voulait dithe, &eacute;tout, d&ecirc;camper sans payi, et v'l&agrave; tchi s'disait pouor mouothi &eacute;tout.<br/>
<br/>
D&eacute; iun tchi s'plia&icirc;sait &agrave; s'arr&ecirc;ter &agrave; bailli d'sa becque &agrave; la pliaiche d'&ecirc;t' &agrave; s&egrave;rclier dans san clios, et tch'aimait &agrave; badinner, nou disait &quot;Il est comme l'&acirc;ne &agrave; Jean Cadoret tch'avait affaithe &agrave; touos l's us!&quot; Quand nou-s-allait pour payi visite et qu'nou n'trouvait p&egrave;rsonne &agrave; la ma&icirc;son, nou disait &quot;J'ai trouv&eacute; l'us clios&quot;, comme nou dithait au jour d'aniet &quot;J'ai trouv&eacute; fache d&eacute; bouais.&quot;<br/>
<br/>
J'm'&egrave;rsouveins, &eacute;tout, qu&eacute; quand m'n oncl'ye Charles v'nait nouos vaie au s&eacute;, Papa l&icirc; disait en sortant &quot;Clios l'us en t'en allant et r'g&acirc;ngne &agrave; nouos vaie.&quot;<br/>
<br/>
Ch'est vrai qu'tout change auve l&eacute; p&acirc;ssage du temps. La langue S&egrave;rtchaise, par exempl'ye, 'tait probabli&eacute;ment la langue d&eacute; <a href="st_ouen.html">St. Ou&euml;n</a> dans l'temps d'la colonis&acirc;tion d'<a href="ser.html">S&egrave;r</a> par l&eacute; <a href="gdfdecarteret.html">Seigneur de Carteret</a> et des fanmil'yes St. Ou&euml;nnaises y'a des chents ans, mais oulle est probabli&eacute;ment duthe &agrave; comprendre par un St. Ou&euml;nnais &agrave; ch't heu. L&eacute; Docteu <a href="lemaistre.html">Fra&icirc;nque Le Maistre</a> est probabli&eacute;ment l&eacute; seul J&egrave;rriais tchi peu la p&acirc;ler et la comprendre couothemment d'nouos jours.<br/>
<br/>
Mais ch'n'est pon seulement la langue du temps jadis tch'a changi. Si l's anciens allaient r'v&eacute;n&icirc;n, i' n'&egrave;rconna&icirc;traient pon l's habits des gens d'&agrave; ch't heu. I' cr&eacute;thaient probabli&eacute;ment qu&eacute; l'monde sont habilyis pour prendre part dans un carnaval ou d&ecirc;dg&icirc;th&eacute;s pour la <a href="guyfawkes.html">s&eacute;th&eacute;e d'Guy Fawkes</a> quand i' m'ttaient des dr&ocirc;les d'habits et des v&icirc;sagi&eacute;thes.<br/>
<br/>
Dans l'temps qu&eacute; j'tais mousse qu&acirc;si touos l's hommes 'taient en c'm&icirc;nses d&eacute; molleton. M'n oncl'ye Charles en m'ttait ieune jusqu'&agrave; san d&eacute;c&egrave;s just&eacute;ment d'vant la preunmi&eacute; dg&egrave;rre, et j'm&eacute; sis souvent d'mand&eacute; tch'est tch'en est d&eacute;v'nu, d'sa c'm&icirc;nse d&eacute; molleton. Les braies d'chu temps-l&agrave; 'taient des braies d'b&acirc;s&icirc;n et &agrave; pliatchet, et l's &ecirc;fants, fille ou gar&ccedil;on, 'taient en cotillons longtemps aupr&egrave;s tch'i' pouvaient marchi. Un gar&ccedil;on avait l'habitude pus d'un an d'vant &ecirc;t' braiesi, et i' restait en courtes braies jusqu'&agrave; l'&acirc;ge d&eacute; seize ou dgiex-sept ans. Ch'tait tchiquechose d'&icirc;mportant dans sa vie la preunmi&eacute; fais tch'i' m'ttait des longues braies, et ch'tait d'habitude viyant tch'il 'tait appel&eacute; &agrave; faithe san s&egrave;rvice dans la Milice Rouoyale.<br/>
<br/>
Tchi diff&eacute;thence d&eacute; nouos jours!<br/>
<br/>
<i><a href="lefeuvre.html">George d'La Forge</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="ussellie.html">D'l'&ucirc;ssel'lie!</a><p>
<li> <a href="janvyi.html">Eune tape &agrave; l'us</a><p>
<li><a href="porte.html">La porte</a><p>
<li><a href="tapealus.html">Tape &agrave; l'Us</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

