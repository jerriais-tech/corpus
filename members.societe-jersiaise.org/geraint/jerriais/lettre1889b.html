<HTML>
<HEAD>
<TITLE>Eune lettre dans la g&acirc;zette 1889</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune lettre dans la g&acirc;zette 1889</h2></font></center><p><br>
<br>
<br>
<i>Le Mouezi, St.-Jean, chu 20 D&eacute;c. 1889.</i><br>
<br>
Moussieu l'Editeu, - Y ia chique temps ou z'imprimites une lettre d'Amice Le Couteur ou'est qui disait qui fallait t&acirc;chi d'trouv&eacute; un concurent &agrave; Moussieu Hocquard, mais y n'en est pon trouvai. Mardi cht&eacute; l'&eacute;lection &agrave; <a href="st_jean.html">Saint-Jean</a>, et je&ucirc;mes une diverse bordaie d'fonne: N'ou m'avait dit qui s'nallaient nos donn&eacute; une g&acirc;che &agrave; la fin d'l'&eacute;lection et j'avais emport&eacute; un hamper &agrave; Messe Coutts, man marchand d'patates, pour la rapporter, mais y n'me servit pon car y n'o donn&icirc;tes qu'une galette qu'nous appelle des Fairy Cakes, ch&eacute;tait assez car le couezin Fred qui garde un store &agrave; guano et &agrave; gr&egrave;ne de gerni&egrave;me me dit qu'ou s'vendait dviers un franc les seize onches. Y n'iavait pas seulement la gache mais etou une masse de bouanne licheu &agrave; trente tr&egrave;s degr&egrave;s d'forche et man va&icirc;s&icirc;n Jos m'dit qu'chetait l&agrave; le maximum d'la forche pour la toute bouanne licheu; y y'en avait trais qu'en avaient bu un mio trop, car yun en partichuyi ils furent obllygis d'le porter dans un <a href="hernais.html">hernais</a> tout touilli d'conr&eacute; et d'l'cachi jusqu'&agrave; sa porte.<br>
<br>
En finissant, Moussieu, y faut qu'j't&acirc;che d'encouozagi nos Saint Jeannais &agrave; combattre; j'avons d'not parti un d&eacute;put&eacute;, un <a href="chantnyi.html">chantnyi</a>, trais membres du kumit&eacute; des km&icirc;ns et un lop&icirc;n d'officiers et d'vinteniers, y nos faus accouo un <a href="connetable.html">Conn&ecirc;tablle</a> et pis, et pis, j'pouorrons nos &egrave;crier:<br>
<br>
&#147;For we are jolly good fellows,&#148;<br>
And no one can deny.&#148;<br>
<br>
En vos rmerciant Moussieu, pour av&eacute; empi&ecirc;t&eacute; sus vote gazette, je finithai en disant &agrave; Messe Hocquard qu'&agrave; trais ans d'ichin j'vot'tai acouo pour li et qu'jesp&egrave;the qui nos don'na du champagne &agrave; la pi&egrave;che de licheu la pr&eacute;ch&egrave;ne feis qu'j'vot'tons pour li.<br>
<br>
Y faut &eacute;tou qu'j'vos dise que j'ava&icirc;mes &agrave; pr&eacute;sider apr&egrave;s l'&eacute;lection le Pasteur Esnou, un homme qui m&eacute;thite une mihieu pi&egrave;che que d'chantnyi, car y n'est pon comme Messe B. en ville, comme ont dit les mauvaise langues: &#147;Too big for his boots.&#148; Y p&acirc;le de mettre le Pasteur E. &agrave; &ecirc;chuzer les gr&egrave;s et &agrave; laver la carosse au D&eacute;put&eacute; dvant s'nall&eacute; &egrave;s &Ecirc;tas.<br>
<br>
Je sis, Moussieu, votre vier ammin,<br>
Edouard Valpy.<br>
(Un vier Rouoge mais qu'a touenn&eacute; Blyu.)<br>
<br><p>
<i>Nouvelle Chronique de Jersey 25/12/1889</i><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="lettres.html">Les lettres dans les g&acirc;zettes</a><p>
<li><A HREF="st_jean.html">St Jean</A><p>
<li><a href="rouoges.html">Les Rouoges et les Blus</a><p>
<li><a href="roselouothi.html">Rose ou Louothi?</a><p>
<li><a href="saisedhive.html">Une Sais&egrave; d'Hiv&eacute;</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
