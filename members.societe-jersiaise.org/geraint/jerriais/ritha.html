<HTML>

<!-- Mirrored from members.societe-jersiaise.org/geraint/jerriais/ritha.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>I ritha bain tchi ritha drain!</TITLE>
<META  name="keywords" content="JÃ¨rriais, poetry, Vingtenier, Bailiff">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>I ritha bain<br>
Tchi ritha drain!<br></h2></font></center>
<CENTER><TABLE><TR><TD>
Percy H. tait un malin o&egrave;s&eacute;<br>
Qu'esp&eacute;thait r&eacute;ussi &agrave; s'estchiver<br>
D&eacute; san service,<br>
Dans la Milice.<br>
<p>
George S-n-t, le <a href="connetable.html">Vingtn'yi</a> militaithe<br>
Avait biau l'av&egrave;rti d'aller l'faithe;<br>
Percy riait blianc<br>
Et fichait l'camp.<br>
<p>
I s'nallait, tout d'suite, hors Jerry;<br>
Et pis opr&egrave;s, Ah bain! cherchiz pour li...<br>
Ou n'l&eacute; t'nez pon<br>
Oquo pour bon.<br>
<p>
Mais un biau jour, le Protchuleux,<br>
Trouvant chonna p&ucirc;t&ocirc;t honteux,<br>
Fit Percy v'nin<br>
D'vant l'Juge Vaudin.<br>
<p>
Percy fut qu'si Moussieu Pin&eacute;<br>
- I savait bein qui l&eacute; d'fendrait -<br>
De bain bouan gr&eacute;,<br>
Par b&eacute;, par laid.<br>
<p>
Un coup qu'chatchun eut d&ecirc;cliath&eacute;<br>
Chein qui savait sus chu sujet,<br>
L'Juge entendit<br>
P.... lpli&egrave;dgi.<br>
<p>
I pr&eacute;sentit une pr&eacute;tention<br>
Disant qu'y'avait dans la tchestchon<br>
De gros point d'dro&egrave;t<br>
Qui d'vait souol'ver.<br>
<p>
Le Juge l'env'yi d'vant la Grand'Cour,<br>
Pour mettre ches points l&agrave; pus au' jour.<br>
Et v'l&agrave; Percy<br>
D&eacute;vant l'<a href="politics.html#bailiff">Bailli</a>!<br>
<p>
Mais la Grand'Cour, dans sa sagesse,<br>
Vit au travers des p'tites finesses,<br>
Et vos renv'yi<br>
Bein vite Percy.<br>
<p>
Et d'm&ecirc;me i s'trouvi pr&eacute;sent&egrave;<br>
Une traisi&egrave;me fais Lundi pass&egrave;,<br>
Tchi-l-embarras<br>
Pour un' t&eacute; cas!<br>
<p>
Malgr&eacute; l'talent d'Moussieu Pin&eacute;<br>
- Tout l'monde sait bein qu'i peut d'viser! -<br>
L'Juge condamni<br>
Moussieu Percy!<br>
<p>
"Un louis d'amende, - et <I>enr&ocirc;l&egrave;</I>..."<br>
Malgr&eacute; tout chein qu'il avait fait<br>
Pour s'estchiv&eacute;<br>
De faithe san d'v&eacute;.<br>
<p>
......<br>
<p>
Achteu tout l'bain qu'il en &eacute;tha<br>
Ch'est d'payi l'louis - <I>et s'n Avocat</I>!<br>
Et l'sien qui rit<br>
Ch'n'est pon Percy!<br>
<p>
<I><a href="ejluce.html">Elie</a><br>
<p>
</I><p>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="conmedie.html">Bein ritha l'chein tchi ritha l'drein</a></li><p>
<li><a href="heutheux.html">Heutheux ou triste?</a><p>
<li><a href="gdffarces.html">Les farces bouannes</a><p>
<li><a HREF="gdffarce.html">Les farceurs</a><p>

<li><a href="rieuse.html">La Rieuse</a><p>
<li><a href="mathie.html">L'histouaithe du nouvieau mathi&eacute;</a><p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ritha.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
