<HTML>
<HEAD>
<TITLE>Sainte Cath'rinne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Sainte Cath'rinne</h2>
<b>(ou Sainte Cat'linne)</b><br></font>
<br>
Eune p'tite histouaithe pouor Nou&eacute;.<br></center><p><br>
<br>

Aniet, au mitan du d's&egrave;rt d&eacute; Sina&iuml;, au pid du Mont Sina&iuml;, i'y'a un monast&eacute;the d&ecirc;di&eacute; &agrave; Sainte Cath'rinne. Ch'est l&eacute; pus vi&egrave;r monast&eacute;the au monde et fut &ecirc;tablyi dans l'ch&icirc;nqui&egrave;me si&egrave;cl'ye o&ugrave;'est qu' Mo&iuml;se vit l'Arbuste Br&ucirc;lant et r'chut les Dgiex C'mandements. I'tait b&acirc;ti d&eacute; rose granit (comme l&eacute; chein d'J&egrave;rri) en ch&icirc;nq chent v&icirc;ngt sept (527 AD) souos les ordres d&eacute; l'Emp&eacute;reur Justinian et est gouv&egrave;rn&eacute; par v&icirc;ngt-trais mouaines d&eacute; l'&Eacute;glyise Orthodoxe Grec, qui sont &eacute;tout, les tchuthateurs d'la pus grand' collection des pus vielles pi&egrave;ches chr&ecirc;tchiennes, et des ic&ocirc;nes religieuses, &agrave; trav&egrave;rs seize si&egrave;cl'yes.<br>
<br>
En J&egrave;rri, i'y'a La Baie d'Sainte Cath'rinne, La Ca&ucirc;chie, La Boua&icirc;s'sie, et plusieurs routes, comme La Route et l'Mont, auvec l&eacute; m&ecirc;me nom.  Probabli&eacute;ment, ches pliaiches f&ucirc;tent nomm&eacute;es aupr&egrave;s la Chapelle d&eacute; Ste. Cath'rinne, auvec sa ma&icirc;son du pr&ecirc;tre, gard&icirc;n et vivyi, b&acirc;tie d'vant mille ch&icirc;nq chent quarante neuf, et tchi 'tait situ&eacute;e sus la gr&egrave;ve, pr&egrave;s d'la m&eacute;, &agrave; c&ocirc;t&eacute; d'la Rue des Vivi&egrave;rs, et aniet, sa site se trouve souos La Route de Ste Cath'rinne. Les ruinnes d'la Chapelle f&ucirc;tent d&ecirc;truites quand la route et la ca&ucirc;chie, pouor l&eacute; nouvieau port d&eacute; Ste. Cath'rinne, f&ucirc;tent b&acirc;ties entre mille huit chent quarante-sept et mille huit chent ch&icirc;nquante deux (1847 &#150;1852). Et, i'y'a &eacute;tout, un diton &agrave; la Sainte, qui dit, &#147;&Agrave; la Sainte Cath'rinne, (l&eacute; v&icirc;ngt-ch&icirc;nq d&eacute; Novembre) tout arbre cra&icirc;t sans r&eacute;chinne&#148;.<br>
<br>
Qu'&eacute;tait'che Sainte Cath'rinne? Pouortchi sanctifi&eacute;e et v&eacute;n&eacute;r&eacute;e dans ches deux pliaiches si hardi diff&eacute;thentes et si distantes?<br>
<br>
Ou 'tait eune danme d'Alexandria en &Eacute;gypte, d'eune nobl'ye na&icirc;ssance, et eune chr&ecirc;tchienne qui &ecirc;tudiait la philosophie, les math&eacute;matiques et la rh&eacute;torique. Oulle atchusit l'Emp&eacute;reur Maxentius d'&ecirc;tre h&eacute;r&eacute;tique. Ni li-m&ecirc;me, ni ses consillieurs les pus sages, pouvaient acc&acirc;blier ses ardguments. Don, i' la tortuthit sus la reue &agrave; pitchelles tchi  m&icirc;nchit  en &ecirc;t&icirc;nchelles &agrave; cause d'un ange, et tchi aniet, porte san nom (comme feu d'artifice, en angliais &#150; a Catherine wheel).<br>
<br>
Enf&icirc;n, i'la d&eacute;capitit, et ou d'v&icirc;nt eune hardi fanmeuse martyre. Ses os f&ucirc;tent trouv&eacute;s pus tard au Mont Sina&iuml; (p't-&ecirc;tre apport&eacute;s par les preunmi&eacute;s h&egrave;rmites-mouaines), et &agrave; ch't heu i'sont r'pos&eacute;s dans eune chapelle au sommet du Mont Ste. Cath'rinne en d'ssus du monast&eacute;the.<br>
<br>
Oulle est nomm&eacute;e comme iune des Quatorze Saintes Assistantes du genre humain parmi les saints au ciel, et oulle est la patronne des jannes fil'yes, des philosophes, des pr&ecirc;cheux, des th&eacute;ologues, des ch&acirc;rrons (ou fa&icirc;theux d'reues), des monnyi&egrave;rs, et d'autres ouvryi&egrave;rs.<br>
<br>
Don, quand ous allez vos promener, ou cachi, alentou d&eacute; La Baie d'Sainte Cathr'rinne, pensez &agrave; la danme, qui fut tu&eacute;e pouor sa fouai i'y'a pus d&eacute; tch&icirc;nze chents ans, et qu'est acouo v&eacute;n&eacute;r&eacute;e par les mouaines et les p&eacute;l&eacute;r&icirc;ns, dans l&eacute; d's&egrave;rt au pid du Mont Sina&iuml;, et dans l&eacute; pus vi&egrave;r monast&eacute;the du monde.<br>
<br>
<br>
<I>Ralph Nichols</I><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="helier.html">Saint H&eacute;lyi</a><p>
<li><a href="sainthellier.html">La fontaine dg&eacute;thisseuse d&eacute; Saint Hellier</a><p>
<li><a href="stpierre.html">Saint Pi&egrave;rre</a><p>
<li><a href="matthieudegruchy.html">Saint Matthieu de Gruchy</a><p>
<li><a href="swithin.html">St. Swithin</a><p>
<li><a href="swithin2.html">Saint Swithin</a><p>
<li><a href="swithin3.html">La Saint Swith&icirc;n</a><p>
<li><a href="saintdavi.html">La Saint D&acirc;vi</a><p>
<li><a href="saintgeorge.html">La Saint George</a><p>
<li><a href="saintpatrice.html">La Crouaix d'St. Patrice</a><p>
<li><a href="meen_marcou.html"> Saint M&eacute;en et Saint Marcou</a><p>
<li><a href="aubert.html">Saint Aub&egrave;rt et l'Mont Saint Mich&eacute;</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
