<HTML>

<!-- Mirrored from members.societe-jersiaise.org/geraint/jerriais/lucviii5.html by HTTrack Website Copier/3.x [XR&CO'2014], Tue, 15 Jul 2025 14:01:28 GMT -->
<HEAD>
<TITLE>La Bouonne Nouvelle s'lon Luc, Chapitre 8</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Luc, Chapitre 8</h2></font></center><p>


<P>&nbsp;</P>
<center><font color="#215e21"><h3>V&egrave;rsets 1-4</h3></font></center>
Et i' s'adonnit qu'un mio pus tard, i' 'tait &agrave; faithe eune tou&ocirc;nn&eacute;e des villes et villages &agrave; seule f&icirc;n d'pr&ecirc;chi entouor la bouonne nouvelle du rouoyaume du Bou&ocirc;n Dgieu, et chenna acant&eacute; la Douzaine, et tchiques femmes tch'avait 't&eacute; r'dg&eacute;thies d'mauvais esprits et maux, Mathie, m&ecirc;nomm&eacute;e la Magdal&egrave;ne, d&eacute; tchi sept mauvais esprits avaient 't&eacute; envy&eacute;s hors, et Jeann'ton femme Chuza, l'chein tchi m&ecirc;nageait la ma&icirc;sonn&eacute;e &agrave; H&eacute;rode, et S&ucirc;zon, et un tas d'aut's, tchi baillaient d'lus bein pouor l'souongni. Assa, un fliotchet d'monde lus d&ecirc;hal&icirc;drent d&eacute; toutes les villes &agrave; seule f&icirc;n d'l'&ecirc;couter et i' lus racontitch't histouaithe-ch&icirc;n.<br/>
<br/>
<br/>



  <a href="verrinnesbsmeux.jpg"><img src="verrinnesbsmeux.jpg" width="100" alt="L&eacute; S'meux: Henry Thomas Bosdet, Saint Br&eacute;lade" title="" border="0" align="right" /></a>
  <center><font color="#215e21"><h3>V&egrave;rsets 5-8</h3></font></center>

&quot;Un s'meux s'en fut s'mer et coumme i' travaillait, y'en avait d'la graine tchi tchit ava&ucirc; l'qu&eacute;m&icirc;n et fut pilv&acirc;tchie et fut gaff&eacute;e par l'oua&icirc;thel&icirc;n du ciel. Et y'en avait tchi tchit sus l'rotchi, et quand ou cr&ucirc;t, ou fut rigot&eacute;e. Et y'en avait tchi tchit parmi l's &ecirc;p&icirc;ngnes, et quand l's &ecirc;p&icirc;ngnes cr&ucirc;tent acant&eacute; lyi, i' l'&ecirc;trangly&icirc;drent. Et y'en avait tchi tchit sus la bouonne t&egrave;rre et cr&ucirc;t et baillit du frit acouo chent fais pus.&quot; Quand i' dit chennech&icirc;n, i' s'&ecirc;briyit, &quot;L&eacute; chein tch'a d's ouothelles pouor ou&iuml;, qu'i' ouaie!&quot;<br/>

<P>&nbsp;</P>
<center><font color="#215e21"><h3>V&egrave;rsets 9-15</h3></font></center>

Et ses approtis li'entch&ecirc;t&icirc;drent entouor chein qu'la pathabole 'tait pouor dithe. Et i' lus r&ecirc;ponnit, &quot;L'Bou&ocirc;n Dgieu vos a bailli &agrave; saver les s'grets d'san rouoyaume. Mais j'p&acirc;le en pathaboles &egrave;s aut's: ches gens-l&agrave; r'gardent mais i' n'vaient goutte; il' &ecirc;coutent mais i' n'comprannent janmais. Assa n&eacute; v'ch&icirc;n chein qu'la pathabole veurt dithe: la graine est la pathole du Bou&ocirc;n Dgieu; la graine tchi tchit par l&eacute; bord du c'm&icirc;n, ch'est les cheins tch'ont ou&iuml; la pathole mais v'l&agrave; tchi veint l'Mal&icirc;n pouor l'us haler du tchoeu pouor qu'i' n'craient pon et n'aient pon l'salut; la graine tchi tchit sus l'grup&eacute;, ch'est les cheins tch'ont atchilyi auve d'la jouaie la pathole, mais n'&eacute;tant pon bein r&eacute;chinn&eacute;s, il' y r'nonchent quand les choses vont mal; la graine tchi tchit parmi les ronches, ch'est les cheins tch'ont &ecirc;cout&eacute; et tch'y continnuent un but mais tchi sont embrontchis par l'train du monde et la richesse et les plia&icirc;thi&egrave;rs d'la vie et n'&egrave;rdonnent rein; la graine tchi tchit dans la bouonne t&egrave;rre, ch'est les cheins tch'ont &ecirc;cout&eacute; la pathole, tchi l'ont gard&eacute; jouaiyeusement au tchoeu, et tchi porte du bou&ocirc;n frit &agrave; l'avo&ucirc;t.<br/>
<br/>

<br/>

&nbsp;<p>

<center><font color="#215e21"><h3>V&egrave;rsets 16-18</h3></font></center><p>
Fis d'&acirc;me, quand la veue a 't&eacute; alleunm&eacute;e, n'la couvre atout un bach&icirc;n, ni n'la pliaiche souos l'liet, mais nou la pliaiche sus sa tabl'ye &agrave; seule f&icirc;n qu'les cheins tch'entrent vaient la veue. Ch'est en tchi rein n'est muchi tchi n's'sa pon d&ecirc;muchi, et n'y'a pon d&eacute; s'gret tchi n's'sa pon d&ecirc;ch'l&eacute;. Prannez souain don coumme tchi qu'ous &ecirc;coutez, car au chein tch'a i' s'sa donn&eacute;, et du chein tchi n'a pon s'sa hal&eacute; m&ecirc;me chein qu'i' sembl'ye aver.<br/>
&nbsp;<p>

<center><font color="#215e21"><h3>V&egrave;rsets 19-21</h3></font></center>
Assa la m&eacute;the &agrave; J&eacute;s&ucirc; et ses fr&eacute;thes v&icirc;ndrent l&eacute; vaie, mais i' n'p&ucirc;drent pon lus appr&eacute;chi d'li par cause du fliotchet d'monde. Nou dit &agrave; J&eacute;s&ucirc;, &quot;Ta m&eacute;the et tes fr&eacute;thes sont en d'houors et veulent t&eacute; vaie.&quot;<br/>
<br/>
Mais i' r&ecirc;ponnit, &quot;Ma m&eacute;the et mes fr&eacute;thes sont les cheins tch'&ecirc;coutent la Pathole du Bou&ocirc;n Dgieu et font d'm&ecirc;me.&quot;<br/>
<br/>

&nbsp;<p>
<a href="verrinnessbate2.jpg"><img src="verrinnessbate2.jpg" width="100" alt="Saint Sa&ucirc;veux: Eune temp&ecirc;te d&ecirc;clianqu'tit sus la mathe et l'bat&eacute; fut &ecirc;cli&ucirc;th&eacute;" title="" border="0" align="right" /></a>
<center><font color="#215e21"><h3>V&egrave;rsets 22-25</h3></font></center><p>

I' s'adonnit qu'un jour il emb&egrave;rtchit dans un bat&eacute; acant&eacute; ses discipl'yes et i' lus dit, &quot;Allons, croua&icirc;sons &agrave; l'aut' bord d'chutte mathe.&quot; Et i' m&icirc;ndrent &agrave; la vaile et quandi qu'i' vailaient i' s'endormit. Eune temp&ecirc;te d&ecirc;clianqu'tit sus la mathe et l'bat&eacute; fut &ecirc;cli&ucirc;th&eacute; et v'l&agrave; tchi dang&eacute;lait. I' lus en f&ucirc;drent l&eacute; r&ecirc;vilyi en briyant, &quot;Ma&icirc;t, Ma&icirc;t! J'soummes pouor capsa&iuml;zer!&quot; Et i' s'r&ecirc;vilyit et tanchit l'vent et l'boulais et la temp&ecirc;te tchit et tout s'calmit.<br/>
<br/>
I' lus dit, &quot;O&ugrave;'est qu'est vot' fouai?&quot;<br/>
<br/>
Ieux, i' 'taient &ecirc;ffrit&eacute;s et &ecirc;m&egrave;rvilyis et lus entr&eacute;-d&icirc;drent, &quot;Tchi qu'est ch't&icirc;-ch&icirc;n tchi c'mande m&ecirc;me les vents et l'ieau &eacute;pis i' sont ob&eacute;issants?&quot;<br/>
<br/>


<P>&nbsp;</P>
<center><font color="#215e21"><h3>V&egrave;rsets 26-41</h3></font></center>

Et i' v&icirc;ndrent au pays &egrave;s G&eacute;thas&egrave;nes tch'est endrait l'Galil&eacute;e. Un co qu'il avait d&ecirc;b&egrave;rtchi, v'l&agrave; tchi v&icirc;nt &agrave; li un houmme d'la ville tchi 'tait end&eacute;monn&eacute; d'mauvais esprits et n&eacute; v'l&agrave; eune pause qu'il avait 't&eacute; d'sabilyi et &agrave; d'meuther dans un ch&icirc;nm'tchi&eacute;the au run d&eacute; dans eune ma&icirc;son. Et quand il &ecirc;pyit J&eacute;s&ucirc;, i' briyit et s'adentit &agrave; ses pids et dit, &quot;Pouortchi qu'tu'as eune hyie contr&eacute; m&eacute;, J&eacute;s&ucirc;, fis du pus haut Dgieu? N&eacute; m'venge d'aut'!&quot; Ch'est en tchi il avait c'mand&eacute; qu'l&eacute; mauvais esprit l&acirc;tch&icirc;sse l'houmme. Par bord&eacute;e i' l'c&acirc;frait et nou l'gardait tout encha&icirc;n&eacute;, mais i' b&ucirc;chait ses cha&icirc;nes et l'mauvais esprit l'cachait hors &agrave; la campangne.<br/>
<br/>
J&eacute;s&ucirc; l&icirc; dit, &quot;Tch'est qu'est tan nom?&quot;<br/>
<br/>
Et i' dit, &quot;Man nom est Racachie.&quot; Ch'est en tchi i' 'tait end&eacute;monn&eacute; par un tas d'mauvais esprits. Et i' l&icirc; talb&acirc;t&icirc;drent pouor qu'i' n'les envy&icirc;sse pon dans l'Creux.<br/>
<br/>
Assa y'avait l&agrave; l'tou un grand troup&eacute; d'b&ecirc;tes &agrave; saie &agrave; fouoilli &egrave;s c&ocirc;tis, et les mauvais esprits l&icirc; d'mand&icirc;drent d'&ecirc;t' envy&eacute;s dans ches b&ecirc;tes, et i' les la&icirc;ssit y'aller. Les mauvais esprits don lus d&ecirc;hal&icirc;drent d&eacute; l'houmme et lus en f&ucirc;drent dans les b&ecirc;tes &agrave; saie. L&eacute; troup&eacute; s'arroutit d'eune i&egrave;rre ava l'mont dans l'ieau, et touos ieux f&ucirc;drent ny&eacute;s. Et quand les gardeurs d&eacute; b&ecirc;tes v&icirc;drent chein tchi s'tait adonn&eacute;, i' lus en f&ucirc;drent d&ecirc;li&ecirc;ment pouor rapporter la nouvelle &agrave; touos les cheins d'la ville et d'tout l'va&icirc;thinn&eacute;. Les gens tch'en avaient ou&iuml; p&acirc;ler lus en f&ucirc;drent vaie pouor ieux-m&ecirc;mes, et i' v&icirc;ndrent &agrave; J&eacute;s&ucirc; et v&icirc;drent l'houmme d&eacute; tchi les mauvais esprits avaient 't&eacute; cachis. Ch't houmme 'tait assis tout paisibli&eacute;ment, rabilyi et dans san bou&ocirc;n sens, &egrave;s pids d'J&eacute;s&ucirc;. Et i' f&ucirc;drent &ecirc;ffrit&eacute;s. Les cheins tch'avaient veu coumme tchi qu'l'houmme fut r'dg&eacute;thi lus racont&icirc;drent les d&ecirc;finniss&acirc;les. Et touos les cheins du pays &egrave;s G&eacute;thas&egrave;nes l&icirc; d'mand&icirc;drent d&eacute; s'n aller par cause qu'il' avaient peux. Et i' s'en fut au bat&eacute; &agrave; seule f&icirc;n d'r'aller.<br/>
<br/>
Mais l'houmme d&eacute; tchi qu'les mauvais esprits avaient 't&eacute; cachis l&icirc; d'mandit d'pouver aller acant&eacute; li. I' l'renvyit en dithant, &quot;&Egrave;rva siez t&eacute; et di au monde entouor toutes les grandes choses qu'l&eacute; Bou&ocirc;n Dgieu a fait pouor t&eacute;.&quot; Et l'houmme s'en r'fut et racontit partoute la ville entouor les grandes choses qu&eacute; J&eacute;s&ucirc; avait fait pouor li.<br/>
<br/>
Et quand J&eacute;s&ucirc; r'veint, l&eacute; monde 'taient raide heutheurs d'l'&egrave;rvaie, viyant qu'il' avaient 't&eacute; &agrave; l'esp&eacute;ther. &Eacute;pis un houmme tch'avait nom Jairus, un pr&eacute;sident d'la s&#375;nnagogue, v&icirc;nt s'adenter &egrave;s pids d'J&eacute;s&ucirc; en l&icirc; d'mandant d'aller siez li.<br/>
<br/>



&nbsp;<p>
<center><font color="#215e21"><h3>V&egrave;rsets 42-48</h3></font></center><p>
<a href="verrinneshdgethi.jpg"><img src="verrinneshdgethi.jpg" width="120" height="300" alt="Ma fil'ye, ta fouai t'a r'dg&eacute;thi. Va en paix!" title="" border="0" align="left" /></a>
Coumme i' s'n'allait, y'avait-i' eune jotchul'lie d'monde l&eacute; tou d'li! Et v'l&agrave; tchi 'tait eune bouonnefemme tch'avait suff&acirc;tchi d'eune sangn'nie d'pis eune douzaine d'ann&eacute;es. Ouaithe qu'oulle e&ucirc;sse d&ecirc;pens&eacute; tout san bein sus la doctrinn'nie, n'y'avait fis d'&acirc;me tch'avait peu l'&egrave;rdg&eacute;thi, la bouonnefemme. Ou s's&icirc;lyit dri&eacute;the li et marm&icirc;ngn&eacute;tit l'ou&ocirc;let d&eacute; s'n habit. D&eacute; siette sa sangn'nie s'tchit.<p>

J&eacute;s&ucirc; d'mandit, &quot;Tchi qui m'a attouchi?&quot;<p>

Tout l'monde l'&egrave;rny&icirc;drent, &eacute;pis Pi&egrave;rre dit, &quot;Ma&icirc;t'! Nou-s'est tchaque et patchi coumme des sardinnes!&quot;<p>

Mais J&eacute;s&ucirc; dit, &quot;Tchitch'un m'a attouchi, v&eacute;the: j'en ai ressenti du pouv&eacute; tch'a 't&eacute; hal&eacute; d'm&eacute;!&quot;<p>

La bouonnefemme r&ecirc;al&icirc;sit qu'ou n'pouvait d'aut' s&eacute; muchi, et oulle en avait tr&eacute;meu et ou v&icirc;nt s'adenter l'avant &agrave; li et ou s'conf&ecirc;ssit qu'ou l'avait attouchi d'm&ecirc;me et qu&eacute; v'l&agrave; tch'avait d'un co r'dg&eacute;thi san ma.<p>

I' l&icirc; dit, &quot;Ma fil'ye, ta fouai t'a r'dg&eacute;thi. Va en paix!&quot;<p>



&nbsp;<p>
<center><font color="#215e21"><h3>V&egrave;rsets 49-56</h3></font></center><p>

Coumme i' 'tait acouo &agrave; p&acirc;ler, v'l&agrave; tchi v&icirc;nt d'siez l'pr&eacute;sident d'l'assembli&eacute;e et dit, &quot;Vot' fil'ye est morte; n'talb&acirc;tez d'aut' l&eacute; Ma&icirc;t'.&quot;<br/>
<br/>
Mais J&eacute;s&ucirc;, quand i' ou&iuml;t ches mots, l&icirc; dit, &quot;N'ai pon d'peux, mais ai d'la fouai et ou s'sa r'dg&eacute;thie.&quot; Et quand il arrivit &agrave; la ma&icirc;son i' n'allouait pon &agrave; autchun d'y entrer acant&eacute; li, ra&icirc;que l&eacute; Rotchi et Jean et Dg&eacute;m&icirc;n et l'p&eacute;the &agrave; la fil'ye et sa m&eacute;the. Ch'est en tchi l'monde 'taient &agrave; plieuther et lamenter pouor lyi, mais i' dit, &quot;N&eacute; plieuthez pon, ch'est en tchi ou n'est pon morte: ou ra&icirc;que dort.&quot;<br/>
<br/>
Et i' l'abafou&icirc;drent, viyant qu'i' criyaient pouor d&eacute; seux qu'ou 'tait morte.<br/>
<br/>
Mais li, i' l&icirc; pr&icirc;nt la main et l&icirc; dit, &quot;Ma fil'ye, l&egrave;ve-t&eacute;!&quot;<br/>
<br/>
Et s'n esprit r'v&icirc;nt &agrave; lyi et ou s&eacute; l'vit d&ecirc;li&ecirc;ment, et i' c'mandit qu'nou li'apport&icirc;sse d&eacute; tchi &agrave; mangi. Et ses p&eacute;the et m&eacute;the f&ucirc;drent &ecirc;m&egrave;rvilyis, mais i' lus c'mandit d'n'en dit mot &agrave; fis d'&acirc;me entouor chennech&icirc;n.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mar4smeux.html">La Bouonne Nouvelle s'lon Mar, Chapitre 4, v&egrave;rsets iii-ix</a> - La Pathabole du s'meux s'lon Mar<p>
<li><a href="biblye.html">La Bibl'ye</a><p>
<li><a href="luc1_biblye.html">La Bouonne Nouvelle s'lon Luc: 1</a><p>
<li><a href="luci1.html">La Bouonne Nouvelle s'lon Saint Luc, chapitre iun, v&egrave;rsets 1-4</a><p>
<li><a href="luci3.html">La Bouonne Nouvelle s'lon Luc, Chapitre 1, v&egrave;rsets v-xxv</a><p>
<li><a href="luci.html">L'&Ecirc;vangile s&eacute;lon Saint  Luc, chapitre iun, v&egrave;rsets 26-38</a><p>
<li><a href="lucib.html">L'&Ecirc;vangile s&eacute;lon St.-Luc: chapitre 1 vers&ecirc;ts xxvi &agrave; xxxviii</a> - eune aut' v&egrave;rsion<p>
<li><a href="luci2.html">L'&Ecirc;vangile s&eacute;lon Saint Luc, chapitre iun, v&egrave;rsets 26-38</a> - eune aut' v&egrave;rsion<p>
<li><a href="lucic.html">La Bouonne Nouvelle s'lon Luc, Chapitre 1, v&egrave;rsets 39-56</a><p>
<li><a href="luc2_biblye.html">La Bouonne Nouvelle s'lon Luc: 2</a><p>
<li><a href="luciib.html">L'&Ecirc;vangile s&eacute;lon St.-Luc: chapitre 2 vers&ecirc;ts i &agrave; vii</a><p>
<li><a href="luciib2.html">L'&Ecirc;vangile s&eacute;lon St.-Luc, Chapitre deux, V&egrave;rsets 1 &agrave; 7</a>- eune aut' v&egrave;rsion<p>
<li><a href="lucii.html">L'&Ecirc;vangile s&eacute;lon Saint Luc, chapitre 2, v&egrave;rsets viii &agrave; xx</a><p>
<li><a href="luciic2.html">L'&Ecirc;vangile s&eacute;lon St.-Luc, Chapitre deux, V&egrave;rsets 8 &agrave; 20</a>- eune aut' v&egrave;rsion<p>
<li><a href="luciic.html">L'&Ecirc;vangile s&eacute;lon St.-Luc: chapitre 2, vers&ecirc;ts viii &agrave; xx</a> - eune aut' v&egrave;rsion<p>
<li><a href="luciic3.html">L'&Ecirc;vangile s&eacute;lon St.-Luc: Chapitre 2, Vers&ecirc;ts 8 &agrave; 20</a> - eune aut' v&egrave;rsion<p>
<li><a href="luciie.html">La Bouonne Nouvelle s'lon Luc Chapitre 2, V&egrave;rsets 21-24</a><p>
<li><a href="luciid.html">La Bouonne Nouvelle s'lon Luc, Chapitre 2, v&egrave;rsets 25-33</a><p>
<li><a href="luc3_biblye.html">La Bouonne Nouvelle s'lon Luc: 3</a><p>
<li><a href="luciii.html">La Bouonne Nouvelle s'lon Luc, Chapitre 3, v&egrave;rsets 23 &agrave; 38</a><p>
<li><a href="luc4_biblye.html">La Bouonne Nouvelle s'lon Luc: 4</a><p>
<li><a href="luc5_biblye.html">La Bouonne Nouvelle s'lon Luc: 5</a><p>
<li><a href="luc6_biblye.html">La Bouonne Nouvelle s'lon Luc: 6</a><p>
<li><a href="luc7_biblye.html">La Bouonne Nouvelle s'lon Luc: 7</a><p>

<li><a href="luc9_biblye.html">La Bouonne Nouvelle s'lon Luc: 9</a><p>
<li><a href="luc10_biblye.html">La Bouonne Nouvelle s'lon Luc: 10</a><p>
<li><a href="samaritan.html">L&eacute; Bou&ocirc;n Samathitain</a><p>
<li><a href="luc11_biblye.html">La Bouonne Nouvelle s'lon Luc: 11</a><p>
<li><a href="luc12_biblye.html">La Bouonne Nouvelle s'lon Luc: 12</a><p>
<li><a href="lucxiii.html">La Bouonne Nouvelle s'lon Luc: 13</a><p>
<li><a href="lucxiv.html">Luc: 14</a><p>
<li><a href="lucxv.html">La Bouonne Nouvelle s'lon Luc, 15</a><p>
<li><a href="lucxv2.html">La Bouonne Nouvelle s'lon Luc, Chapitre 15, v&egrave;rsets viii-x</a><p>
<li><a href="prodigue.html">L'&Ecirc;fant Prodigue</a><p>
<li><a href="luc16_biblye.html">La Bouonne Nouvelle s'lon Luc: 16</a><p>
<li><a href="luc17_biblye.html">La Bouonne Nouvelle s'lon Luc: 17</a><p>
<li><a href="luc18_biblye.html">La Bouonne Nouvelle s'lon Luc: 18</a><p>
<li><a href="lucxix.html">La Bouonne Nouvelle s'lon Luc, Chapitre 19</a><p>
<li><a href="lucixxa.html">La Bouonne Nouvelle s'lon Luc, chapitre 19, v&ecirc;rsets 1-10</a><p>
<li><a href="lucixx.html">L'&Ecirc;vangile s&eacute;lon Saint Luc, chapitre 19, v&egrave;rsets 42-44</a><p>
<li><a href="luc20_biblye.html">La Bouonne Nouvelle s'lon Luc: 20</a><p>
<li><a href="lucxx.html">La Bouonne Nouvelle s'lon Luc, Chapitre 20, v&egrave;rsets 20-26</a><p>
<li><a href="luc21_biblye.html">La Bouonne Nouvelle s'lon Luc, Chapitre 21</a><p>
<li><a href="luc22_biblye.html">La Bouonne Nouvelle s'lon Luc: 22</a><p>
<li><a href="luc23_biblye.html">La Bouonne Nouvelle s'lon Luc, Chapitre 23</a><p>
<li><a href="lucxxivb.html">La Bouonne Nouvelle s'lon Luc, Chapitre 24</a><p>
<li><a href="lucxxiv.html">La Bouonne Nouvelle s'lon Saint Luc, chapitre 24, v&egrave;rsets 36-43</a><p>

</ul>
</font>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/lucviii5.html by HTTrack Website Copier/3.x [XR&CO'2014], Tue, 15 Jul 2025 14:01:28 GMT -->
</HTML>
