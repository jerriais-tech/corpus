<HTML>

<!-- Mirrored from members.societe-jersiaise.org/geraint/jerriais/pmpolice2.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
<HEAD>
<TITLE>The Police Question</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>
The Police Question<br/></h2>
Merrienne is curious<br/></font></center><p>
<br/>
Moussieu l'Editeu,<br/>
<br/>
J'viyais qu'la Merrienne faisait des grimaches en li&ecirc;sant la g&acirc;zette hier matin, et j'l'y d'mandit pourtchi.<br/>
<br/>
&quot;Ch'est chonnechin au sujet d'la police que l's'<a href="etats.html">Etats</a> veinnent de distchut&eacute;,&quot; ou dit. &quot;Je n'peux pas comprendre tch&egrave;sque y veulent faithe. Ethaient-y par chance le toup&eacute; d'voul&eacute; nos envi&eacute; la police salari&eacute;e dans les p&acirc;raisses?<br/>
<br/>
&quot;N&acirc;nin,&quot; j'l'y dit, &quot;ou au mains pas p&ucirc;s qu'chenna. Ch'n'est pas l&agrave; tout-&agrave;-fait l&ucirc;s id&eacute;e.&quot;<br/>
<br/>
&quot;Aussi ben,&quot; ou dit, &quot;car le preumi&eacute; d'chais individus-l&agrave; que j'v&ecirc;rrais entr&eacute; dans l'bel j'mettrais la tchanne &agrave; banon et j'l&eacute;v'thais la <a href="cliame.html">Cliameur</a>. Mais explique-m&eacute; un mio tch&egrave;sque tout chonnechin veur dithe.&quot;<br/>
<br/>
&quot;Ch'est tout simplyement,&quot; j'l'y dit, &quot;que l'Comit&eacute; d'la D'fense consid&eacute;thent tch'il est temps qu'la police salari&eacute;e s'sait r&eacute;organis&eacute;e. Y pathait qu'la discipline manque, et don y s'en vont nomm&eacute; un Inspecteur pour &ecirc;tre ma&icirc;tre de tout chu lot-l&agrave;. A man point d've&ucirc;x ils ont raison. Mais y'a des membres dans l's'Etats tch'y n'en approuvent pas, car y craignent que l'Inspecteur voudra s'm&ecirc;l&eacute; dans d's'affaithe tchi n'le concernent pas.&quot;<br/>
<br/>
&quot;P&ucirc;s qu'probablye,&quot; s'fit Merrienne, &quot;mais si y'&ecirc;prouve, nos Chantgniers saithont comment l'ram&acirc;ss&eacute;. Tch'y veinne &agrave; <a href="st_ouen.html">Saint Ou</a> p&ocirc;tchi san n&eacute;z ou&eacute;sque-y n'a qu'faithe, et y v&ecirc;rra. Et est-che-l&agrave; tout?&quot;<br/>
<br/>
&quot;N&acirc;nin. Le Comit&eacute; proposent de hauchi les gages de la police. Y trouvent que les pou&ocirc;res balloques ont &agrave; peine assez pour vivre, &eacute;pis y veulent l&ucirc;s donn&eacute; une pension quand ils &eacute;thont fini lus terme.&quot;<br/>
<br/>
&quot;Combain tch'y g&acirc;gnent ach'teu?&quot; ou d'mandit.<br/>
<br/>
&quot;Je n'sais pas trop ben, mais y' n'pathait que ch'n'est pas assez pour maint'nin une dg&acirc;ingue de mousses et pour all&eacute; &egrave;s pictures p&ucirc;s d'trais fais la s'maine.&quot;<br/>
<br/>
&quot;Grand doux d'la vie, que ch'est triste,&quot; dit Merrienne, &quot;et m&eacute; tch'y n'peut pas afford&eacute;, m&ecirc;me &agrave; m'n'&acirc;ge, de y'all&eacute; p&ucirc;s d'une fais par an. Mais dis-m&eacute;, Ph'lip, tchi travas tch'y font chais policemans? Quand j'vais en ville, j'les vait &agrave; s'prom'n&eacute; dans les rues comme des m&ecirc;ssieux, &eacute;pis ch'est tout &agrave; la couoche. Y m'semblye que ch'est une dr&ocirc;le de djobbe pour un jeune homme tch'a un mio d'ambition. Est-che tch'y ne s'saient pas m&ucirc;s chais grands g&acirc;s-l&agrave; &agrave; d&ecirc;foui des patates ou &agrave; tchultiv&eacute; la t&ecirc;rre?&quot;<br/>
<br/>
&quot;P't'&ecirc;tre ben,&quot; j'l'y dit, &quot;mais nou n'peut pas s'en p&circ;ss&eacute; en ville. Au s&eacute; tchique fais ils ont d'sales djobbes quand il est tch&eacute;stchon d'arr&ecirc;t&eacute; d's'<a href="dublin.html">Irlandais</a> batillieux, et d'les entra&icirc;n&eacute; &agrave; la st&acirc;tion.&quot;<br/>
<br/>
&quot;J'en ai ou&iuml; p&acirc;sl&eacute; d'chais Irlandais,&quot; ou dit, &quot;et la seule r'm&eacute;rque que j'ai &agrave; faithe ch'est qu'si yun d'yeux tait v'nu par ichin faithe du brit dans l'temps qu'man p&egrave;the tait Officyi d'Conn&ecirc;tablye il &eacute;thait b&eacute;t&ocirc;t attrap&eacute; une tarmouse tch'y n'&eacute;thait pas vite r'oubli&eacute;. Y tait rude, le bouonhomme quand y s'y m&eacute;ttait.&quot;<br/>
<br/>
&quot;Les temps sont changis, ma Merrienne,&quot; j'l'y dit, &quot;et ach'teu y n'faut pas capuchi. Un policeman n'est pas seulement p&eacute;rmint d'fliantchi un co-d'pid &agrave; un ivr&ocirc;gne tch'y n'veut pas s'comport&eacute;.&quot;<br/>
<br/>
&quot;Ch'est grand dommage,&quot; dit Merrienne, &quot;car, avec les pids tch'ils ont, y ne s'saient pas longtemps &agrave; persuad&eacute; les malfaiteurs qu'en J&ecirc;rri y faut respect&eacute; la louai.&quot;<br/>
<br/>
<i><a href="lebrocq.html">Ph'lip</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmpolice.html">La miyeu police d&eacute; l'Ile</a><p>
<li><a href="auvoleux.html">Au Voleux!</a><p>
<li><a href="sausiche.html">Sausiche ou B&acirc;ton d'Justice?</a><p>
<li><a href="pmjuge.html">L&eacute; Juge d&eacute; La P'tite Cour</a><p>
<li><a href="pmprison.html">Un M&ecirc;lange &agrave; La Prison</a><p>
<li><a href="detravers.html">D&eacute; travers!</a><p>
<li><a href="voleurs.html">Les Voleurs</a><p>
<li><a href="plaidedie.html">La Plaidedie</a><p>
<li><a href="proces.html">Le Proc&eacute;s</a><p>
<li><a href="noncoupablye.html">Non Coupablye</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmpolice2.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
</HTML>
