<HTML>

<!-- Mirrored from members.societe-jersiaise.org/geraint/jerriais/pmdilemma.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne Faces a Dilemma</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne Faces a Dilemma</h2>
And gets out of it</font></center><p>

Moussieu l'Editeu,<br/>
<br/>
Je sais ben qu'ous &eacute;thez d'la peine &agrave; l'craithe, mais la Merrienne fut vot&eacute; m&ecirc;cr&eacute;di.<br/>
<br/>
V&egrave;the, la vielle tch&eacute;thoigne. Apr&egrave;s tout ch'qu'ou m'avait dit: apr&egrave;s qu'oulle avait app'l&eacute; touos les candidates des gens d'rain du tout, oulle eut l'toup&eacute; de m'dithe chi matin-l&agrave;, apr&egrave;s d&ecirc;jeun&eacute;, de m'd&ecirc;p&ecirc;chi, car ou s'en v'nait &ocirc;v m&eacute; &agrave; la salle p&acirc;rouoissiale, et ou voulait &ecirc;tre l&agrave; d'bouonne heuthe pour &ecirc;tre r'v&eacute;nue en temps pour sa t&acirc;sse de tais &agrave; onze heuthes.<br/>
<br/>
&quot;Ah, mais, &ecirc;coute, Merrienne,&quot; j'l'y dit. &quot;Tch&ecirc;sque chonna veur dithe? Tu'es pi&egrave;the qu'un gabet. Hier au s&eacute; n'y'avait pas yun d'chais m&ecirc;ssieux tch'y valait quatre sous.&quot;<br/>
<br/>
&quot;J'l'admets,&quot; ou m'dit, &quot;mais dans la niet j'ai r&ecirc;v&eacute; qu'man bouohomme de p&egrave;the tch'y tait rude par bord&eacute;e, m&eacute; m'nichait avec sa chouque. 'Si tu n'v&ocirc;te pas, y m'a dit, r'garde &agrave; t&eacute;, car man bras est ocquo solide et ma chouque &eacute;tout.' J'tais si &ecirc;ffrit&eacute;e que j'y'ai promint.&quot;<br/>
<br/>
&quot;Eh ben,&quot; j'l'y dit, &quot;j'n'&eacute;thais jamais creu qu'tu tais si bachouarde. Je l'conna&icirc;ssais chu vier &ecirc;m&acirc;nue-l&agrave;. Y tait b&ecirc;te comme ses pids et un menteux fini. Quand y'avait une &ecirc;lection nou l'ram'nait dans une chivi&egrave;the. Et tu veur me dithe - &quot;<br/>
<br/>
&quot;T'en vas-tu t'taithe?&quot; s'&ecirc;criyit la bouonnefemme, &quot;ou veur-tu que j'te dr&egrave;che? Est-che-l&agrave; l'respect qu't'as pour un homme tch'a tait dans l'tomb&eacute; pour p&ucirc;s d'quarante ans?&quot;<br/>
<br/>
&quot;Eh ben, pourtchi qui n'y reste pon,&quot; j'l'y dit, &quot;au lieu de v'nin dans l'mitan d'la niet pour te cam&acirc;illyi? Si tu m'avais r&ecirc;villyi j'vos l'&eacute;thais arrangi, la vieille k&eacute;dolle. Mais ben se&ucirc;x tch'y n'est pas trop comfortablye ou&ecirc;sque il est, et ch'est pour chonna tch'y s'&ecirc;cappe quand y peut.&quot;<br/>
<br/>
J'ardgument&icirc;mes d'la sorte pour un p&ocirc;se, mais la Merrienne avait fait s'n'id&eacute;e et, ma f&eacute;, dans les djais heuthes et d'mie, nos v'l&agrave; hors, bras d's&ucirc;s, bras d'sous, jusqu'&agrave; la salle. Et quand la porte ouvrit, la Merrienne, boustchul&eacute;e d'un bord et d'l'autre, mais donnant aussi bouon comme ou r'ch&eacute;vait, fut la preunmi&eacute;the &agrave; entr&eacute;. Au but d'chinq minutes a v'la tch'y r'appaithait. Dans p'tit d'temps nos r'v'la en route.<br/>
<br/>
Ach'teu y'a longtemps que j'la connais, ma bouonnefemme, et j'viyais ben par sa mine qu'oulle avait fait tchiquechose de dr&ocirc;le.<br/>
<br/>
&quot;Pour tch'y qu'tu'as vot&eacute;?&quot; j'l'y d'mandit, quand j'vinmes au haut d'Vinch'lez.<br/>
<br/>
&quot;Et t&eacute;?&quot; ou s'fit.<br/>
<br/>
&quot;J'ai v&ocirc;t&eacute;,&quot; j'l'y dit, &quot;pour ls's'hommes solides tch'y dithont contre quand y s'sa tch&eacute;stchon de d&ecirc;pens&eacute; des sous. Allons, dis-nous tch&ecirc;sque tu'as fait.&quot;<br/>
<br/>
&quot;J'ai v&ocirc;t&eacute; pour les djais-huit,&quot; ou raiponnit. &quot;Comme chonna, j'ai gard&eacute; ma patholes et j'ai pliu &agrave; man p&egrave;the. N'y'avait pas d'autre mani&eacute;the.&quot;<br/>
<br/>
<i><a href="lebrocq.html">Ph'lip</a></i><br/>
<i>Morning News 13/11/1948</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmvote.html">Merrienne Doesn't Want The Vote</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmpolitics.html">Merrienne on Politics</a><p>

<li><a href="pmring.html">How Ph'lip Bought a Ring</a><p>
<li><a href="pmshows.html">L's Elections et les 'Shows'</a><p>
<li><a href="pmdepute.html">L'&Eacute;lection pour D&eacute;put&eacute;</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmdilemma.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

