<HTML>

<!-- Mirrored from members.societe-jersiaise.org/geraint/jerriais/herisson.html by HTTrack Website Copier/3.x [XR&CO'2014], Tue, 15 Jul 2025 13:54:09 GMT -->
<HEAD>
<TITLE>I' n'y'a pon d'roses sans pitchets</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' n'y'a pon d'roses sans pitchets</h2></font></center><p>


Il' ont des dr&ocirc;les d&eacute; bastaudes en Nouvelle Z&eacute;lande, ieux. S'lon les nouvelles, un janne houmme a 't&eacute; blioutchi &agrave; Whakatane et s'sa pouss&eacute; en justice pouor aver assaut&eacute; un gar&ccedil;on atout un h&eacute;risson.<br/>
<br/>
S'nou les appelle des h&eacute;rissons, ou des h&eacute;richons, ou des couochons d'f&ocirc;ss&eacute;, ches mammif&eacute;thes n'sont pon d's annimaux &icirc;nnouothants coumme i' l'sembl'yent. Les h&eacute;rissons f&ucirc;tent &icirc;ntroduits en J&egrave;rri duthant l'dgi&ecirc;x-neuvi&egrave;me si&egrave;cl'ye, et d'pis chu temps-l&agrave; il' ont mangi des l&icirc;nmaches, des v&egrave;rs, d's &ecirc;tch&egrave;rbots et d's &icirc;nsectes. V'l&agrave; tch'a 't&eacute; bein pouor les gard&icirc;ngni&egrave;rs, mais pus &agrave; co h&ocirc;rribl'ye pouor l's &icirc;nsectes et p'tites b&ecirc;tes.<br/>
<br/>
Mais achteu, s'nou-s'est &agrave; craithe les nouvelles, les h&eacute;rissons lus en vont m'nichi les gens &eacute;tout. S'nou peut faithe s&egrave;rvi des h&eacute;rissons coumme arme d'attaque, par io&ugrave; qu'j'allons arriver?<br/>
<br/>
Ches b&ecirc;tes &agrave; pitchets sont hardi dang&eacute;theurs, valet. I' n'faut pon aver trop d'peux par les c'm&icirc;ns d'tch&eacute;thouongnes arm&eacute;s d'armes &agrave; feu ou d'pouongnards &agrave; vos &ecirc;bieilli. Nan, car ch'est les reintchiv&acirc;les pr&ecirc;ts &agrave; vos stabber atout un h&eacute;risson d&eacute; tchi qu'i' faut s'm&ecirc;fier l'pus.<br/>
<br/>
&Agrave; ches drein nou-s'a abafou&eacute; la Harriet Harman pouor aver m&icirc;ns eune c&acirc;saque contre-boulets duthant eune v&icirc;site dans san distrit &agrave; Londres. Sans doute, y'a tout pliein d'h&eacute;rissons &agrave; Peckham. Et l'd&egrave;rni&eacute; ridgeu est qu'les terreuristes &eacute;thont trouv&eacute; eune nouvelle arme s&eacute;gr&egrave;te. Ch'est en tchi l'x-raiethie d'se&ucirc;th't&eacute; &egrave;s a&eacute;roports et ca&ucirc;chies trouv'tha des armes &agrave; feu, des pouongnards, des brioches, des p&icirc;nchettes, des ch&icirc;sieaux et des cop'r&ecirc;sses d'ongl'yes. Mais ch'est-i' qu'oulle identifi&ecirc;tha des h&eacute;rissons d&ecirc;dgith&eacute;s en br&icirc;nges &agrave; g'veux? Ch'est eune vraie m'niche qu&eacute; chenna.<br/>
<br/>
Dgieu m&egrave;rcie qu'ch'est les h&eacute;rissons tchi nos dang&egrave;lent. &Icirc;nmaginnez si ch'tait des pors &agrave; pitchets &agrave; nos stitchi, ou d's armadil'yes &agrave; nos achou&ecirc;mi!<br/>
<br/>
Mais nou-fait, en v&eacute;thit&eacute; ch'n'est pon ches couochons d'f&ocirc;ss&eacute; tchi nos m'nichent, ch'est nous tchi m'nichons les h&eacute;rissons. Les cacheurs d'vaituthes les &ecirc;glianment par les c'm&icirc;ns, et i' faut s'm&ecirc;fier en br&ucirc;lant des fielles s'tchies dans l'gard&icirc;n car les h&eacute;rissons au S'tembre lus muchent dans les vieillottes t&acirc;ss&eacute;es pouor eune fou&eacute;e. Et i' n'faut pon oublier qu'l&eacute; h&eacute;risson est l'anm&icirc;n du gard&icirc;ngni, pas eune arme atout tchi ouapper san va&icirc;th&icirc;n!<br/>
<br/>
<i><a href="jerpoem.html">Geraint Jennings</a>
<br/>
</i>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="annima.html">Les annimaux</a><p>
<li><a href="anniid.html">Tchiques idi&ocirc;mes entouor l's annimaux</a><p>
<li><a href="taper.html">Des paffes et des oualipes</a><p>
<li><a href="sornettes12.html">D'vant la bastaude...</a><p>

</ul>
</font>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/herisson.html by HTTrack Website Copier/3.x [XR&CO'2014], Tue, 15 Jul 2025 13:54:09 GMT -->
</HTML>
