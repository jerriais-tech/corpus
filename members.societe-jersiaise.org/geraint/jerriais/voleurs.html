<HTML>

<!-- Mirrored from members.societe-jersiaise.org/geraint/jerriais/voleurs.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<HEAD>
<TITLE>Les Voleurs</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Voleurs</h2></font></center><p>
<CENTER><TABLE><TR><TD>

 Ch'&eacute;tait unn' bord&eacute;e pour an achat de terrain<br>
 Que l'Oncle Tom et san biau-fr&eacute;the, l'Escrivain,<br>
 Eurent unn assez longue affaithe en main;<br>
 Et i' fallut d&ecirc;haller forche papiers et contr&acirc;ts<br>
 Que m&icirc;nniet sounni devant que lus travas<br>
 Fusse tout a fait fini -<br>
 Las gens s'en &eacute;taient tou&ocirc;s all&eacute;s se couochi,<br>
 Du mains i' le pensaient,<br>
 Et tou&ocirc;s seurs &agrave; bas i' b&eacute;vaient eunne fais<br>
 - Car tant de d'vis assique le g&ocirc;si -<br>
Quand, tout d'un coup, i' ouirent un dr&ocirc;le de brit!<br>
 L'Escrivain en vint nerveux - &#147;Ecoute, man gar&ccedil;on&#148;<br>
 I' dit &agrave; l'onclye, &#147;As-tu oui as-tu oui?<br>
Tu-as des voleurs &agrave; ra&ucirc;der dans ta maison,<br>
 Tch' est que j'allons faithe?&#148; - "Faut les happer,&#148; -<br>
 Dit Tom - sans faithe la minn&eacute; de s'g&ecirc;ner;<br>
 &#147;Je t'asse&ucirc;the que ch&eacute; s'ra chose bein a&icirc;sie.<br>
V&eacute;-t'en ov me - j'ai m'en arme chergie,<br>
 La, prends man gros pistolet&#148; ...<br>
 &#147;Ah ma fingre, nou fait"<br>
 Se fit le bieau fr&eacute;the, "ch&eacute; n'est pon pour me<br>
 De faithe feu sus des pe&ucirc;les qu' entrent si&eacute;z te;<br>
 S'i' 'taient occouo en Cour je f'rais de man mus<br>
Pour lus en baillyi siez mais, ou peu' t' &ecirc;tre pus,<br>
Mais ich&icirc;n ch'est pour te de tirer dessus!&#148; -<br>
Et l'Escrivain tchi ne s'&eacute;tait pon engagi pour happer des voleurs<br>
(I' n'&eacute;thait pon seu combein chergi pour chounna sus san compte)<br>
 I' voulait rester dri&egrave;the - Tout m&acirc;rri de ses teurs<br>
 L'onclye l&icirc; dounne un fouet, car il en avait honte,<br>
 Et i'prend le pas l'avant s'enn' arme toute pr&ecirc;te, -<br>
 Don, sans faithe de brit i' d'vallent les d'gr&eacute;s<br>
Tchi mennent &agrave; la tchuisine: - La, "arette&#148;<br>
Tom dit en bas - "I' sont la d'dans ... les v'la happ&eacute;s!&#148;<br>
 En &ecirc;ffet i' ouient unn' mainoeuvre coumme du monde &agrave; patchi<br>
 Des marchandises dans du fort brun papi...<br>
D'un coup d'pid la porte fut vite d&ecirc;fonc&eacute;e,<br>
Et v'la nos deux hoummes tchi font lus entr&eacute;e,<br>
 Et... tou&ocirc;nant les sens &agrave; la tchuisinni&eacute;the<br>
 Tchi, pensant qu'&agrave; chett' heure l&agrave; la c&ocirc;te s'rait claithe,<br>
 Etait &agrave; se ou&agrave;itchinner le corps en bain dans le mitan de l'aithe!<p>

 &nbsp;<p>

<i><a href="picot.html">J. Picot</a></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="crinme.html">L&eacute; cr&icirc;nme et la louai</a><p>
<li><a href="auvoleux.html">Au Voleux!</a><p>
<li><a href="mancrime.html">Man Crime</a><p>



<li><a href="gdfsalledebain.html">La salle d&eacute; bain</a><p>
<li><a href="bains.html">L&eacute; Caouain et les bains</a><p>
<li><a href="shampoo.html">&#147;Tu m'lav'thas et j&eacute; s'sai pus blianc qu'la n&eacute;&#148;</a><p>
<li><a href="alpha.html">L'Alpha et L'Om&eacute;ga</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/voleurs.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</HTML>
