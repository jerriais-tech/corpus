<HTML>

<!-- Mirrored from members.societe-jersiaise.org/geraint/jerriais/malangue5.html by HTTrack Website Copier/3.x [XR&CO'2014], Tue, 15 Jul 2025 13:55:35 GMT -->
<HEAD>
<TITLE> L&eacute; J&egrave;rriais, ma langue</TITLE>
<META  name="keywords" content="Jèrriais, language, langue, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2> L&eacute; J&egrave;rriais, ma langue</h2></font></center><p>
&nbsp;<p>

 L&eacute; J&egrave;rriais a tr&eacute;jous 't&eacute; partie d'ma vie et d'm&eacute;-m&ecirc;me. Sus la ferme, quand j'tais tout p'tit, nou ou&iuml;yait p&acirc;ler la langue d&eacute; mes anch&ecirc;tres tout l'long du jour dans l'bel, dans l's &ecirc;tabl'yes et dans les clios. Dans la saison d'patates i' semblyait qu&eacute; m&ecirc;me les cheins tchi 'taient v'nus d'la Br&eacute;tangne comprannaient chein qu&eacute; nou lus disait.<p>

 A la tabl'ye ou pr&egrave;s du feu l&eacute; s&eacute; la fanmil'ye p&acirc;lait l&eacute; J&egrave;rriais mais tchiquefais j'p&acirc;lionmes en angliais surtout quand ma tante tchi 'tait maitr&ecirc;sse d'&ecirc;cole 'tait l&agrave;. Mais souvent j'voulionmes dithe tchique chose tchi n&eacute; s&eacute; disait pon a&icirc;siement en angliais et sans vraiment l&eacute; saver j&eacute; r't&ecirc;mes &agrave; p&acirc;ler en J&egrave;rriais. Par exempl'ye,  quand l'temps est calme et trantchil'ye, comment que nou dit en angliais '<i>le temps s'ecoute</i>'?<p>

 Ma grand'm&eacute;the du c&ocirc;t&eacute; d'ma m&eacute;the 'tait sortie du Va&ucirc; d'la Mathe et ou p&acirc;lait p&ucirc;t&ocirc;t l&eacute; Saint Pi&egrave;rrais. Ou p&acirc;ssait partie d&eacute; san temps siez nous et ch'est sans doute &agrave; cause d&eacute; san &icirc;nfluence qu&eacute; man J&egrave;rriais n'est pon du puthe Saint Ou&euml;nnais. A la <i>maison</i> j' m'assied sus eune <i>tcha&icirc;se</i> &agrave; r'garder les <i>oua&icirc;sieaux</i> et j'oublie souvent qu&eacute;, comme gris ventre, j'd&eacute;vthais dithe qu'&agrave; la <i>ma&icirc;thon</i> j' m'assied sus eune <i>tcha&icirc;the</i> &agrave; r'garder les <i>ouaithieaux</i>!<p>

 Ch't ann&eacute;e j'allons vaie la publyic&acirc;tion d&eacute; mil ditons en J&egrave;rriais auve lus &ecirc;tchivalents en angliais et en fran&ccedil;ais. Nos anch&eacute;tres nos ont la&icirc;ssi d&eacute; merveilleux ditons et j'sis si content qu&eacute; j'peux appr&eacute;cyi la richesse d&eacute; man h&eacute;thitage. J'esp&eacute;the qu&eacute; les g&eacute;n&eacute;th&acirc;tions &agrave; v'nin pouorront joui d&eacute; tout que not' ancienne langue lus offre.<p>

&nbsp;<p>
<i>Brian Vibert </i><p>


&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="malangue1.html">L&eacute; J&egrave;rriais... Ma Langue</a><p>
<li><a href="malangue2.html"> L&eacute; J&egrave;rriais, ma langue</a><p>
<li><a href="malangue3.html">L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue6.html">J&egrave;rriais, ma langue</a><p>
<li><a href="malangue8.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais - ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malangue10.html">Ma langue</a><p>
<li><a href="malangue11.html">L'J&egrave;rriais - ma langue</a><p>
<li><a href="malanguegj.html">L&eacute; J&egrave;rriais, ma langue</a><p>
<li><a href="malangue2013.html">Ma langue</a><p>
<li><a href="jerriaisllh.html">L&eacute; J&egrave;rriais</a><p>
<li><a href="fable.html">Fable</a><p>
<li><a href="couedlezarde.html">La Coue d'L&ecirc;zarde</a><p>
<li><a href="poetry_day15.html">Ma langue &ecirc;cliaithe man tchoeu</a><p>
<li><a href="nousetljerriais.html">Nous et l'J&egrave;rriais</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="belle.html">La Belle de la campagne versus la Belle de la Ville</a><p>
<li><a href="lettre1943.html">Eune lettre d&eacute; 1943</a><p>
<li><a href="gdflettres.html">Les lettres sont les beinv'nues!</a><p>
<li><a href="gdflangue.html">Nouot' vielle langue</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="jul2015.html">La Journ&eacute;e &Ucirc;rop&eacute;enne des Langues 2015</a><p>
</ul>
</FONT>

&nbsp;<p>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/malangue5.html by HTTrack Website Copier/3.x [XR&CO'2014], Tue, 15 Jul 2025 13:55:35 GMT -->
</HTML>
