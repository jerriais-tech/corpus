<HTML>

<!-- Mirrored from members.societe-jersiaise.org/geraint/jerriais/zebedee.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<HEAD>
<TITLE>Z&eacute;b&eacute;d&eacute;e et Abr&eacute;han</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Z&eacute;b&eacute;d&eacute;e et Abr&eacute;han</h2>
UNN' HISTOUAITHE D'AMOUR.</font></center><p>

<CENTER><TABLE><TR><TD>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'iavait unn' fais<br/>
Deux viers p&eacute;hons - vaisins d&eacute; pr&egrave;s,<br/>
Yieun s'nommait Abr&eacute;han, l'aut' Z&eacute;b&eacute;d&eacute;e.<br/>
Zeb 'tait riche, et acatait d'la rente<br/>
Quand y'ien avait t'chique soumme en vente -<br/>
Mais Abr&eacute;han &eacute;tait pauvre comme le rat<br/>
Bourse et pa&ucirc;tes vi&egrave;des, ch'&eacute;tait la sen m&acirc; ...<br/>
Et pourtant les deux viers accordaient ben,<br/>
Quoiqu'yieun eusse des sous et qu&eacute; l'aute'n'eusse ren!<br/>
Parce qu'ensemble y'l'avaient des id&eacute;es<br/>
Qu&eacute; les gens d'ach'teu appellent bisc&acirc;ri&eacute;es -<br/>
La vier Zeb &eacute;tait tr&eacute;jous pour les changements<br/>
Ch&eacute;'tait t'chulbute partout, et pour faire ses plians<br/>
Y cherchait Abr&eacute;han qu'avait parmi divers dons<br/>
La mani&egrave;the d&eacute; faithe d&eacute; dr&ocirc;les d'inventions ...<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ent'yieux y taillyiaient,<br/>
D&eacute; diverses mani&egrave;thes d&eacute; biaux verts bouais<br/>
Les uns en coqs, poules, pirots et pa&ocirc;ns,<br/>
En tigres, en lions, crocodiles, &ecirc;sl&eacute;phants,<br/>
Des simagrues 'tchi faisaient pe&ucirc;x &egrave;s p&acirc;ssants! ...<br/>
<br/>
Abr&eacute;han avait un fils, - un biau gar&ccedil;on,<br/>
Mais t'chi n'avait pon apprins d&eacute; profession -<br/>
Entr'l'y et san p&ecirc;the y'l'inventaient miracle<br/>
Pus t&ocirc;t qu&eacute; d'racc'moder lus pouorre habitacle<br/>
T'chi s'n'allait tr&eacute;jous en d'rive et en d'lacre! ...<br/>
Et y n&eacute; g&acirc;gnaient pon l&eacute; sou &agrave; tou&acirc;s lus projets<br/>
D&eacute; lus machinne d&eacute; pompes, d'engins ou d'engrais! ...<br/>
<br/>
Z&eacute;b&eacute;d&eacute;e avait unn' fille - unn' belle jeune hardelle,<br/>
Qu'avait apprins &egrave;s &egrave;colles &agrave; faithe d'la dentelle<br/>
P&ucirc;s t&ocirc;t qu&eacute; d&eacute; laver linge, bolles et vaisselle -<br/>
Mais oull' avait l&eacute; cherv&eacute; plyien d'histouaithes d'amour,<br/>
Oull' en payait <i>deux sous</i>, les lyiaisait niet et jour -<br/>
Et Cli&egrave;mentinne r&ecirc;vait ... et pensait t'ch'il 'tait temps<br/>
Pour l'yi, au mains, d'aver un galant! ...<br/>
Mais Zeb gardait tr&eacute;jous s'en'yi d'sus, d&eacute; pe&ucirc;x d'mins&egrave;re,<br/>
Et y'l'avait ben raison ... ch'tait sen heritchi&egrave;re! ...<br/>
Mais un jour ... h&eacute;las ... ou vit George, d'Abr&eacute;han l&eacute; fils,<br/>
Et oull' en fut, vi-yous, ben vite prinse d'envie -<br/>
Car l&eacute; gar&ccedil;on &eacute;tait b&eacute;, et ben fait -<br/>
La garce n&eacute; fit qu&eacute; d'en r&ecirc;ver toute la niet! ...<br/>
(Car ou n&eacute; pensait qu'&agrave; l'amour, l'innocente,<br/>
Pas &egrave;s sous, ni &egrave;s quartchiers d&eacute; rente ...)<br/>
Et sit&ocirc;t qu&eacute; la filliette en eut la chance,<br/>
Ch'&eacute;tait un D&icirc;manche &agrave; l'Eglyise, j&eacute; pense -<br/>
<i>Ou fit des clyins &agrave; George,</i> et ... y y'en f&icirc;t &eacute;tout,<br/>
Et les v'l&agrave; en amour, ma fingre, sus l'coup!<br/>
<br/>
<i>L'Amour!</i> ... Tch'est qu&eacute; j'g&acirc;gne d&eacute; vos p&acirc;ler d'itai,<br/>
Ou savez entr&eacute; vous coumment chounna s'fait ...<br/>
Y'i&agrave; d'la cattinnie ... d&eacute; l'embrasshie<br/>
Et nou s'en't conte d&eacute; biaux p'tits d'vis -<br/>
Et pis ... mais n&eacute; pensez pon qu&eacute; j'voudrais en rire,<br/>
<i>Ch'est pus a&icirc;si &agrave; l'faire qu&eacute; d'en &egrave;scrire!</i><br/>
<br/>
L&eacute; malheur &eacute;tait, qu'ov vos amouotheux,<br/>
Fallait faithe l'amour en cach&egrave;te;<br/>
Car si Z&eacute;b&eacute;d&eacute;e avait t'chais sus yieux,<br/>
H&eacute;las! y'i&egrave;rait ben vite yieu m&ecirc;chet! ...<br/>
Car Z&eacute;b&eacute;d&eacute;e voulait pour san biau-fils<br/>
Un vaisin, ben riche, qu'avait les qu've&ucirc;x gris ...<br/>
Yieun qu&eacute; la hardelle n&eacute; pouorait pon souffri - <br/>
Oull' aimait mus l&eacute; je&ucirc;nne - <i>chounna pour l&eacute; vi! ...</i><br/>
<br/>
Sus l&eacute; ma&icirc;nage &agrave; Zeb y'avait un racoin,<br/>
Bel et ben muchi d&eacute; la veue des p&acirc;ssants -<br/>
La barraque &agrave; George n'en &eacute;tait pon lyien,<br/>
Et ch'&eacute;tait l&agrave; la niche &agrave; nos deux amants : -<br/>
Un p'tit coup d&eacute; s&icirc;fflyet, et not' belle parre<br/>
Etaient ben vite l&agrave; &agrave; s'entr' faire la carre! ...<br/>
<br/>
Un jour qu&eacute; Z&eacute;b&eacute;d&eacute;e passait ov' san va&icirc;sin<br/>
L&eacute; vier Abr&eacute;han, y vit dans un clyin<br/>
L&eacute; coin &egrave;s amou&acirc;theux ... &#8220;Ah dame,&#8221; s&eacute; fit-y,<br/>
&#8220;V'l&agrave; just&eacute;ment la pli&egrave;che qu&eacute; j&eacute; cherchais -<br/>
J'ai yieu siez Hunt un banc &agrave; bouan marchi,<br/>
Et yieun en f&eacute;, &eacute;tout ... pas en bouais,<br/>
Et si tu veurs, j'allons l&agrave; l&eacute; pliaichi!&#8221;<br/>
&#8220;Unn' bouann' iddaie, vaisin,&#8221; s&eacute; f&icirc;t Abr&eacute;han -<br/>
Nou s'sait ben assis l&agrave;, &agrave; l'abri du vent;<br/>
Mais s'y l'est fait d&eacute; f&eacute; ... esco&ucirc;tez-m&eacute;,<br/>
Prennez m'en avis et peignis-l&eacute; -<br/>
J'ai <i>inventai unn' bouanne peinture</i><br/>
T'chi vaut ben m&ucirc;s qu&eacute; toute la teinture<br/>
Qu&eacute; nou's'a en ville - dites qu&eacute; j'vos l'dit,<br/>
Oull' &ecirc;mp&ecirc;ch&eacute;ra tr&eacute;jous vot' banc d&eacute; roui ...<br/>
Et s'y vos plia&icirc;t - s&eacute; fit l'embli&egrave;me -<br/>
Si ou voulez, j&eacute; l&eacute; peindrai m&eacute; m&ecirc;me;<br/>
Et ch'est unn' peinture tchi sique vite.&#8221; - D'un trait <br/>
Entre les deux viers l'accord fut fait,<br/>
L&eacute; banc fut plaichi et fut peint<br/>
<i>D&eacute; sept ou huit cou&ocirc;ches au fin mains,</i> -<br/>
Les fielles d&eacute; bouais d'alentou, manque d&eacute; temps,<br/>
Furent netties et amou&acirc;chell&eacute;s souas le banc -<br/>
Z&eacute;b&eacute;d&eacute;e - en richard - fumait unn' cigarre,<br/>
Et y'l'en fliantchi l&eacute; but sans y penser<br/>
Just&eacute;ment, v'y'ous dans unne carre<br/>
Des fielles t'chi v'naient d&eacute; ram&acirc;sser ...<br/>
Et Z&eacute;b&eacute;d&eacute;e s'en fut siez li ben content<br/>
Convier d&eacute; <i>nier gin</i> le vaisin Abr&eacute;han!<br/>
<br/>
Un quart d'heure &ocirc;pr&egrave;s - et ch'est qu'oull' 'tait finne -<br/>
Vint pour trouver san galant la Cli&eacute;mentinne -<br/>
Quand on vit l&eacute; banc si b&eacute; et ben peint<br/>
Ou dansait d&eacute; jouaie - et en tappait des mains<br/>
Et disait : &#8220;Ah, George, s'ra t'y &agrave; sen aise ache't'eu<br/>
Ben mus qu&eacute; sus l'herbe, ou dans d'la m&ucirc;cre&ucirc;!&#8221;<br/>
Un p'tit coup d&eacute; s&ucirc;ffliet et d'unn' engamb&eacute;e<br/>
George s&eacute; trouvi &ocirc;pr&egrave;s d&eacute; sa ben-a&icirc;m&eacute;e,<br/>
Et un' aut' quart d'heure ben vite s&eacute; p&acirc;ssi<br/>
A s'entr' dire des dou&acirc;cheurs et &agrave; s'embr&acirc;chi!<br/>
<br/>
Opr&egrave;s la jouaie veint souvent le chagrin ...<br/>
B&eacute;t&ocirc;t y sentirent unn' &ocirc;deu' d&eacute; trallin,<br/>
Car l&eacute; but d&eacute; cigarre ov' les fielles m&ecirc;l&eacute;<br/>
Avait souas le banc une' fouaie allum&eacute;!<br/>
Et pis d'un coup, la hardelle fit un horrible brai,<br/>
Qu&eacute; George en tr&eacute;sa&ucirc;tit - mais y fut effritai<br/>
Quand y vit fliambe et fumaie alentou d'Cli&eacute;mentinne,<br/>
Et qu&eacute; ses cauches br&ucirc;laient et sa robe d&eacute; mouss'linne! ...<br/>
L'y ma&icirc;me sentait d&eacute; la chaleu' dans ses braies,<br/>
Et ch'tait ses toutes bouannes tchi trallaient! ...<br/>
Et le drap s'en allait ma fingre, coumme du tondre.<br/>
Et pis l'espaisse tracas de peinture s&eacute; mins &agrave; fondre<br/>
Et les t'nait clutt&eacute;s au banc coumme ov' d&eacute; la bra ...<br/>
Et y fallait rester &agrave; r&ocirc;ti coumme chonna!! ...<br/>
<br/>
Coumment eskapp&eacute; &agrave; pareil malheur?<br/>
Y'eut de la gigottie, des morgaches, des teurs,<br/>
Des h&ucirc;rles, d&eacute; grands cris, des plieurs,<br/>
Qu'enfin des vaisins t'chi p&acirc;ssaient par l&acirc;<br/>
Vinrent vais t'ch'est t'chi faisait un pareil sabbat. -<br/>
Et quand y virent l'affaire, y l'eurent ben raison<br/>
Y l'envyirent cherchi de s'cours &agrave; la maison ...<br/>
Don Abr&eacute;han et Z&eacute;b&eacute;d&eacute;e, et servantes et valets,<br/>
Vinrent chergis d&eacute; cannes, toubes et boutchets ...<br/>
Heureusement y'iavait unn' source d'jiaue d'amain,<br/>
Et tous sou&acirc;sirent not' couple joliment ben -<br/>
Les vaisins en firent du &#8220;fun&#8221; j'en crains,<br/>
Et y l'eurent d&egrave;spiet quand tout fut d&ecirc;steint! ...<br/>
<br/>
Mais nos amou&ocirc;theux avaient honte ... y'l 'taient &#8220;very wet.&#8221;<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et y n'&eacute;taient pus<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qu'&agrave; mi&eacute; v&ecirc;tus -<br/>
Fallut l&egrave;s emporter (siez yieux) dans des &#8220;blanket&#8221;!!!<br/>
<br/>
<br/>
Opr&egrave;s l'&egrave;scalifias, Z&eacute;b&eacute;d&eacute;e, le p&egrave;the,<br/>
E&ucirc;t, j&eacute; vos l'asseuthe, ben d&eacute; la mins&egrave;the<br/>
Pour r&egrave;stablyi &agrave; sa fille san caract&egrave;the -<br/>
Car le riche vaisin, qu'avait l&eacute;s qu'veux gris,<br/>
N'en vouli pus d&eacute; la fille - y craignait les d'vis<br/>
D&eacute; tuos les chens qu'avaient veu la com&eacute;die;<br/>
Car tous en riaient &agrave; s'en tryilly la gorge,<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et don, ben ma&ucirc;gr&eacute; l'y<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Z&eacute;b&eacute;d&eacute;e fut oblige<br/>
D&eacute; dounn&eacute; sa fille en mariage &agrave; George! ...<br/>
<br/>
Mais les mauvaises langues ... ou&egrave;sque y n'y'en a pon? ...<br/>
Disent qu&eacute; nos mathi&egrave;s pour toute lus vie<br/>
Porteront tchiqu bord les merques d&eacute; lus br&ucirc;llyie -<br/>
Et qu&eacute; George tr&eacute;jous un bouan gar&ccedil;on -<br/>
Peut passer partout pour un <i>Francmachon!</i><br/>
<br/>
<i><a href="picot.html">JEAN DES RUETTES</a></i>.<br/>
<br/>
</TD></TR></TABLE></CENTER><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="3bachouards.html">Treis bachouards et eunne petite pimpr&eacute;luche</a><p>
<li><a href="bellabilo.html">Miss Bella Bilo</a><p>
<li><a href="qualiteits.html">Les Qualit&eacute;&icirc;ts tchy faut qu'la Famme qu'y' mathyi&ecirc;thait possaidd' et chein q'j'enn' veurt pon qu'ou faitche</a><p>
<li><a href="engagement.html">Un Engagement Interdit</a><p>
<li><a href="2galants.html">La Fille &egrave;s dae&ucirc;x Galants</a><p>
<li><a href="23mots.html">Deusse-Trais Mots &egrave;s Jannes Filles de J&ecirc;rri</a><p>


<li><a href="print.html">Coumment j'm'y print</a><p>
<li><a href="sgonde.html">Ma S'gonde</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/zebedee.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</HTML>

