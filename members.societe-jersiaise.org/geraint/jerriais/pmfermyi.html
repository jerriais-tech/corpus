<HTML>

<!-- Mirrored from members.societe-jersiaise.org/geraint/jerriais/pmfermyi.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
<HEAD>
<TITLE>La Vie d'un Fermyi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Vie d'un Fermyi</h2>
Et La F&icirc;n Des Menteurs<br></font></center><p>

Moussieu l'Editeu<br>
<br>
'Tchi dr&ocirc;le d&eacute; temps, man Ph'lip!' dit la Merrienne hier au s&eacute;. 'Le matin i'fait b&eacute;,dans l'arl&eacute;v&eacute;e i'veint d's achies, &eacute;pis dans la s&eacute;th&eacute;e y'a ocquo di bieau sol&eacute;.'<br>
<br>

<TABLE width=155 align="right">
<TR>
<TD>

<CENTER><img src="jerseycow.jpg" WIDTH=327 HEIGHT=350 alt="Eune vaque J&egrave;rriaise"><br>
<FONT SIZE=2>Ch'est eune vaque J&egrave;rriaise</FONT><br>
<A HREF="vaque.wav"><IMG SRC="ecoute.jpg" WIDTH=25 HEIGHT=23 border=0 alt="clyiquez pouor ou&iuml; les mots"></A>
</CENTER><p>

</TD>
</TR>
</TABLE>

'L&eacute; temps, ma Merrienne, est comme la vie du fermyi' j'li dis.'Une ann&eacute;e, n'y a pas d'obgel&eacute;e et ses patates se vendent &agrave; bouon prix. Tout va bein, mais la pr&eacute;chaine ann&eacute;e ses potates sont r&ocirc;ties au l'vage, i'n'fait pr&egrave;sque rein s&ucirc;s 'l'bridge', sa bouonne vaque, tch'avait fait l'preunmi&eacute; prix au 'show' l'ann&eacute;e d&eacute; d'vant, attrape une fi&egrave;vre d'lait et cr&egrave;ve, i' r'chet d'sales lettres de san marchand d'gouaino et du g&eacute;rant d'sa banque et quand veint Nou&eacute;, i' n'a pas les sous pour acater un picot. Vais-tu &agrave;ch'teu, chein que j'veur t&eacute; dithe?'<br>
<br>
 'Chein que j'vais' ou dit, 'ch'est qu'tu d'veins un philosophe s&ucirc;s tes vi&egrave;rs jours. Mais &agrave;ch'teu, Ph'lip, as-tu r'm&egrave;rtchi qu&eacute; l'Juge Vouaisin a changi hardi?'<br>
<br>
'Tout l'monde ont r'm&egrave;rtchi chenna' j'li dis 'et en sont bein contents. I' vos les ram&acirc;sse, les pend'loques tchi veulent faithe du brit en Ville, et vos les fiche en prison pour deus ou trais mais pour l&ucirc;s apprendre. Avec un Magistrat comme li, nos jeunes 'policemans' et l'tchan, y'a p&ucirc;s d'protection pour le publyic &agrave;ch'teu.'<br>
<br>
'N'oublie pas nos bouons Chentnyis' ou dit. 'Ch'est yeux tchi pr&eacute;sentent les causes.'<br>
<br>
'Oh, nos bouons Chentnyis' j'li dis. 'Il est vrai qu&eacute; ch'est veux tchi pr&eacute;sentent les causes, mais sans la police salari&eacute;e i' n'y'en &eacute;thait pas tant &agrave; pr&eacute;senter. Liet la g&acirc;zette, et dis-m&eacute; tch&egrave;squ'i fait l's arr&eacute;ts.'<br>
<br>
'P't-&ecirc;tre bein' ou dit 'mais aupr&egrave;s tout un 'policeman' est p&eacute;yi, mais un Chentnyi donne san temps pour rain. I'faut &ecirc;tre juste, man Ph'lip.'<br>
<br>
Ou s'tut pour tchiques minutes &eacute;pis: 'Chein que j'trouve t&egrave;rriblye' ou dit, 'ch'est d'vaie tant d'ches jeune menteurs d'vant l'Juge. I'sont t&eacute;moins, mais i' n'ont autchun respect pour la v&eacute;thit&eacute;. Heutheusement, l'Juge Vouaisin n'les crait pas, mais ch'est grand dommage tchi' n'peut pas l's envier en prison pour le crime de parjure. Quand j'tais p'tite fille je n'&eacute;thais pas &ocirc;s&eacute; d&eacute; dithe un mensonge &agrave; p&eacute;p&eacute;e ou M&eacute;m&eacute;e, mais &agrave;ch'teu i' n'y a autchun respect pour la v&eacute;thit&eacute;.'<br>
<br>

'Quant &agrave; chenna, Merrienne, j'n'peux pas m'fliatter qu&eacute; j'tais miyeu qu'un autre quand j'tais p'tit' j'li dis, 'et p&ucirc;s d'une fais M&eacute;m&eacute;e criyait que j'disais la v&eacute;thit&eacute;, quand ch'tait un mensonge. J'faisais l'&ecirc;cole bissoni&egrave;the et j'allais cherchi des nids, quand j'&eacute;thais deu &ecirc;tre &agrave; l'&ecirc;cole, mais un dinmanche au s&eacute; le pr&eacute;dicateur m'&ecirc;ffritit hardi en disant qu'les menteurs s&eacute; trouv'thaient en enf&eacute; avec satan les fichant dans l'mitan d'un feu, tchi n's'&eacute;teignait jamais, avec une longue frouque. Je n'dormis pas chutte niet-l&agrave; et pour p&ucirc;s d'un mais j'm&eacute; gardit d&eacute; dithe un seul mensonge, mais en viellissant j&eacute; si v'nu &agrave; craithe qu&eacute; l'djiablye a 't&eacute; forchi d'aggrandi sa d'meuthe et san feu, et j'doute &eacute;tout tch'i n'c'menche pas &agrave; s'l&acirc;sser.'<br>
<br>
'H&eacute;las !' ou s'fit, 'faut esp&eacute;ther qu'chu pr&eacute;dicateur-l&agrave; s'trompait, car autrement j'ne r'v&ecirc;rrons pas hardi d'Saint Ou&euml;nnais ou&egrave;sque t&eacute; et m&eacute; j'esp&eacute;thons d'aller quand i' s'sa temps d&eacute; dithe &agrave; b&eacute;t&ocirc;t &agrave; chu monde. Mais, Ph'lip, p&acirc;slons &agrave;ch'teu d'autre chose car tu m'as fait tremblyier. La <a href="batfli.html">Bataille d&eacute; Flieurs</a> est la s'maine tchi veint. As-tu id&eacute;e d'y aller, car m&eacute; j'm'en vais rester siez-m&eacute;?'<br>
<br>
'Et m&eacute; &eacute;tout' j'li dis, 'car la derni&eacute; fais qu'j'y fus, j'en eut assez pour l&eacute; restant d'ma vie. J'fus assis l&agrave; pour des heuthes d&eacute; temps sans pouver bouogi, pas m&ecirc;me pour m&eacute; sou&ocirc;lagi, et quand vint la bataille, je fus pr&egrave;sque aveuglyi par une gr&ocirc;sse hardelle tchi m'fliantchit une touffe d&eacute; flieurs dans la fache. Pour agver tout i' y'avait une telle foule dans l's auberges que j'n'pouvais pas appr&eacute;chi pour une pinte d&eacute; bi&egrave;the.'<br>
<br>
'Ne conte pas des mensonges' ou dit ' car quand tu rentrit dans l'bel tu t'en fut dans l'&ecirc;tablye &egrave;s vaques, criyant que ch'tait la tchuisine, et j'eus bein d'la peine &agrave; t'mettre au liet. Mais, Ph'lip, i' faut esp&eacute;ther tchi f'tha bieau temps, car autrement tout l'spectaclye pou&ocirc;rrait &ecirc;tre ruin&eacute;. Il est vrai que l'comi&eacute; prennent la pr&eacute;caution d&eacute; vendre l&ucirc;s billets en temps, mais ch'n&eacute; s'sait jamais la m&ecirc;me chose. Pense &agrave; la pou&ocirc;re 'Miss Battle of Jersey' expos&eacute;e au vent et &agrave; la plyie. Nou n'voudrait pas la vaie tremp&eacute;e.'<br>
<br>
'Bein seux qu'non' je m'fis, 'mais oulle &eacute;thait tr&eacute;jous la satifaction d'saver qu'y'en &eacute;thait des chents aussi pi&egrave;the comme li, et qu'ou n'&eacute;thait pas en dangi d'attraper un coup d'sol&eacute;.'<br>
<br>
D&eacute; l&agrave;, Moussieu, j'nos mimes &agrave; p&acirc;sler des r&eacute;unions dans certaines &acirc;raisses et la Merrienne dit qu'oulle avait 't&eacute; bein surprinse d&eacute;vaie qu'&agrave; <a href="st_louothains.html">Saint Louothains</a>, <a href="st_martin.html">Saint Martin</a> et <a href="st_brelade.html">Saint Br&eacute;lade</a>, l&eacute; r&acirc;t n'avait pas hauchi. 'R'garde Saint Louothains' ou dit 'avec un r&acirc;t de trente sous. J'ai tr&eacute;jous dit qu&eacute; l'John Baudains est un raide bouon Conn&eacute;tablye.'<br>
<br>
'J'n'ai rein &agrave; dithe contre l&eacute; John Baudains, ou contre les autres Conn&eacute;tablyes' j'li dis, 'mais tandis tchi veindra touos l's ans d's'Angliais tchi n'savent pas la diff&eacute;thence entre un quarthi ou un si&egrave;ztounyi, l&eacute; r&acirc;t n'hauchitha pas. Tout ch'que l'Secr&eacute;taithe d'la p&acirc;raisse &agrave; faithe ch'est d'additionner les chents d'nouvieaux quartchi&egrave;rs et l'affaithe est faite.'<br>
<br>
'Et pourtchi' ou d'mandit, 'qu&eacute; chenna n'peut pas s'faithe ich&icirc;n &agrave; Saint Ou?'<br>
<br>
'D'mande au Max Lucas' j'li dis 'et i' pou&ocirc;rra t'explitchi. Mais &agrave;ch'teu, Merrienne, pour tan membre d's Etats tchi s'en allait en Russie, est-i' ocquo d'la m&ecirc;me id&eacute;e?'<br>
<br>
'J'n'si pas trop seuze' ou dit' 'car i' pathait qu'la Russie s'en va b&eacute;t&ocirc;t en dgu&ecirc;rre et contre sa volont&eacute; i' pou&ocirc;rrait s'trouver enrol&eacute; dans les Grenadiers.'<p>
&nbsp;<p>

<I><a href="lebrocq.html">PH'LIP</a><br>
23/7/1960</I><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="pmfarming.html">Is Farming Worthwhile?</a><p>
<li><a href="fermi.html">Les Mins&eacute;thes d'un Fermi</a><p>
<li><a href="pmsold.html">The farm is not sold</a><p>
<li><a href="pmmusique.html">Ph'lip et la M&ucirc;sique</a><p>
<li><a href="pmbridge.html">Sus l'Bridge</a><p>
<li><a href="agricultuthe.html">L'Agricultuthe</a><p>
<li><a href="painfermiers.html">P&icirc;teur et les Fermi&egrave;rs</a><p>
<li><a href="gdfenhanne.html">L'f&egrave;rmyi enhanne tr&eacute;jous!</a><p>
<li><a href="painheartless.html">Heartless conduct of Jersey farmers</a><p>
<li><a href="lettre1963.html">Eune lettre d&eacute; 1963</a><p>
<li><a href="russflm.html">Un viage en Russie</a><p>
<li><a href="russie.html">La Russie</a><p>
<li><a href="gdfruss.html">George d'la Forge p&acirc;le d'la Russie</a><p>
<li><a href="batfli.html">La B&acirc;tale des Flieurs</a><p>
<li><a href="bataille_elie.html">&Eacute;lie &agrave; la Bataille</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmfermyi.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
</HTML>
