<HTML>

<!-- Mirrored from members.societe-jersiaise.org/geraint/jerriais/australiaday.html by HTTrack Website Copier/3.x [XR&CO'2014], Tue, 15 Jul 2025 13:56:07 GMT -->
<HEAD>
<TITLE>L&eacute; Jour d'l'Australie - Australia Day</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Jour d'l'Australie</h2></font></center><p><br>

L's Australiens ont lus f&ecirc;te n&acirc;tionale l&eacute; v&icirc;ngt-six d'Janvyi &#150; et pouor ieux ch'est l'mitan d'l'&Ecirc;t&eacute;. L&eacute; Jour d'l'Australie m&egrave;rque la date quand la colonnie d'la Nouvelle Galles du Sud fut fond&eacute;e, v'l&agrave; tch'est consid&eacute;th&eacute; coumme l&eacute; preunmi&eacute; pas sus l&eacute; c'm&icirc;n d'la b&acirc;tithie d'eune nouvelle n&acirc;tion.<br>
<br>
Bein seu qu&eacute; ch'n'est pon tout l'monde tchi craient qu'i' faut c&eacute;l&eacute;brer chu jour-l&agrave;, car l's aborig&egrave;nes avaient d'meuth&eacute; l&agrave; pouor bein longtemps dans lus continnent &agrave; ieux avant l'arriv&eacute;e d's &Ucirc;rop&eacute;ens. Mais la&icirc;ssons les tchestchions politiques, et d'mander pust&ocirc;t: &agrave; tch'est qu'nou pense quand nou ou&iuml; p&acirc;ler d'l'Australie?<br>
<br>
Y'a bein d'J&egrave;rriais tch'ont d'la fanmil'ye l&agrave;-bas, et i' pou&ocirc;rraient &ecirc;t' ram&eacute;mouaith&eacute;s d&eacute; p'tits fis et p'tites fil'yes Australiens et des r'pas &agrave; la broche dans des gard&icirc;ns d'ma&icirc;sons d'Sydney ou d'Melbourne ou d'aut's villes.<br>
<br>
Y'en a tchi pensent au sport &#150; car l's Australiens aiment bein lus gammes et lus &ecirc;tchipes, et duthant l'dgi&ecirc;x-neuvi&egrave;me si&egrave;cl'ye l&eacute; Jour d'l'Australie 'tait pust&ocirc;t m&egrave;rtchi auve des courses &agrave; j'vaux et des courses &agrave; batchieaux. La r'gatte d&eacute; Sydney, t'nue pouor la preunmi&eacute; fais l&eacute; 26 d'Janvyi 1836, est la pus vielle &egrave;rgatte du monde.<br>
<br>
La natuthe antipodgienne est spectatchulaithe &#150; mais ch&eacute; n'tait pon un sou&ocirc;lagement pouor les pou&ocirc;rres prisonni&egrave;rs transport&eacute;s &agrave; la Baie d'la Botannie. Les bieaut&eacute;s natuthelles &icirc;ncliuent Uluru (tchi soulait avait nom l'Rotchi d'Ayers). L'Australie a tout pliein d'annimaux tchi n'existent autchun bord d'aut' &#150; les kangarous, les koalas et les fanmeurs pliatypus &agrave; b&eacute; d'cannard.<br>
<br>
&Egrave;s marsupiaux et &agrave; touos nos anm&icirc;ns Australiens, j&eacute; souhaitons eune bouonne f&ecirc;te!<p>
<p>
<i>2004</i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdfaustralie.html">En Australie!</a><p>
<li><a href="australie.html">L&agrave;-bas</a><p>
<li><a href="assembliee/australie.html">Des portraits sus l'Australie et la Nouvelle Z&eacute;lande</a><p>
<li><a href="kangaroung.html">Kangarou</a><p>
<li><a href="amuser3.html">Pour Vos Amuser</a><p>
<li><a href="pays.html">Des pays du monde en J&egrave;rriais</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li><a href="nouvelle_zelande.html">En Nouvelle Z&eacute;lande</a><p>

<li><a href="myhappiness.html">J'rest&eacute;thons en J&egrave;rri</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/australiaday.html by HTTrack Website Copier/3.x [XR&CO'2014], Tue, 15 Jul 2025 13:56:07 GMT -->
</HTML>
