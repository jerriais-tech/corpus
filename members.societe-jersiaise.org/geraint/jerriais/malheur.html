<HTML>

<!-- Mirrored from members.societe-jersiaise.org/geraint/jerriais/malheur.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
<HEAD>
<TITLE>Malheur sus malheur!</TITLE>
<META  name="keywords" content="Jèrriais, language, langue, cats, chats, snuff, tobacco, tabac, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Malheur sus malheur!</h2></font></center><p>
&nbsp;<p>
<CENTER><TABLE><TR><TD>
Jamais autchun malheur, nos dit le vi&egrave;r dicton,<br>
N'arrive &agrave; san tout seu;<br>
Et d'ann&egrave;e en ann&egrave;e, che r'est la m&ecirc;me chanson,<br>
Combein d'fais qu'nou l'a veu!<p>

Ch&acirc;tchun d'nous, d'exp&eacute;rience, pouorrait en dithe autant<br>
- J'n'y pouvons pas c'mander -<br>
Faut que j'prenions les chose en nos y conformant,<br>
Nou n'gagne pas rein d'grounner!<p>

Pourtant, ch'est souvent du d'vaie un malheur suivi<br>
D'un autre en un rein d'temps!<br>
S'nou savait qu'che s'sait tout quand nous a yieu l'prumi'<br>
Nous en s'sait pus contents.<p>

J'vos &ecirc;crivais, Samedi, que l'pouorre Pr&ecirc;tro 'tait mort:<br>
J'en avons tous d&ecirc;pi&egrave;d,<br>
Et Mess Bisson en 'tait tout triste, chu pouorre corps,<br>
Tant il avait de r'gret.<p>

Anni&egrave;t, faut que j'vos conte un autr' triste &ecirc;venement<br>
Qui nos a mins l'tchoeu gros:<br>
Samedi notr' bo&euml;te &agrave; s'no, je n'savons pas coumment<br>
Dispathu du Bureau!<p>
&nbsp;<p>

<a href="ejluce.html">Elie</a><p>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="pretro.html">Pr&ecirc;tro</a><p>
<li><a href="pretro2.html">Pr&ecirc;tro</a><p>
<li><a href="bissonca.html">Mess Bisson et san ca!</a><p>
<li><a href="mouaiss.html">Les Mouaissons du Chimtchi&egrave;re</a><p>
<li><a href="dispathition.html">Dispathition</a><p>
<li><a href="dispathu.html">Un Dispathu - une Ertrouv&egrave;e</a><p>
<li><a href="quandmeme.html">Quand m&ecirc;me!</a><p>
<li><a href="snomem.html">En m&eacute;moire d&eacute; la bou&euml;te &agrave; s'no</a><p>
<li><a href="snohorte.html">Not' Bo&euml;te &agrave; s'no est horte!</a><p>
<li><a href="snocoup.html">Lettre du Coupabl'ye!</a><p>
<li><a href="secrets.html">Les femmes et les p'tits secrets!</a><p>
<li><a href="pinchie.html">Une bouanne Pinchie de S'no</a><p>
<li><a href="bureau.html">Au bureau de la "Nouvelle Chronique"</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/malheur.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
</HTML>
