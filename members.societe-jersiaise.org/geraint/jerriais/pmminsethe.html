<HTML>
<HEAD>
<TITLE>D'la m&icirc;ns&egrave;the &agrave; Port&icirc;nf&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'la m&icirc;ns&egrave;the &agrave; Port&icirc;nf&eacute;</h2>
Merrienne change une habitude</font></center><p>

Moussieu l'Editeu,<br/>
<br/>
Et tch&egrave;squ'ous en dites du temps &agrave; ch'teu'? Je n'vos d'mande pas si fait fraid par siez-vous, mais s'ou vos a caus&eacute; hardi d'm&icirc;ns&eacute;the comme par ich&icirc;n. J'avions p&acirc;ss&eacute; &agrave; travers d'la n&eacute; et des temp&ecirc;tes de vent sans aver souffert p&ucirc;s qu'chonna, mais chein que j'avons &agrave; enduther &agrave; ch'teu' est bein pi&egrave;the, car j'sommes presque sans ieau. Le fait est, Moussieu, que les tuyaux tchi nos l'apportent sont g'l&eacute;s si du que pas une goutte ne peut p&acirc;sser et si ch'n'tait pas pour chein tchi restait dans la p'tite citerne, j'nos trouv'thaimes en grand embarras.<br/>
<br/>
Quand la Merrienne me d'mandit hier matin tch&egrave;sque j'allions faithe, j'li dis que j'allions faithe comme j'avions tr&eacute;jous fait, ch'est-&agrave;-dithe de notre m&ucirc;s et de prier &agrave; la Providence de v'n&icirc;n &agrave; notre aide, comme oulle a tr&eacute;jous fait. Avec chonna, Moussieu, i' faut admettre que s&ucirc;s p&ucirc;s d'un sens ch'est d'la m&icirc;ns&egrave;the, car, par exemplye, je n'pouvons pas nos faithe servi d'la salle de bain. ch'est pourtchi j'avons yeu &agrave; r'qu&eacute;menchi nos p'tites prom'nades jusqu'au bas du gardin. J'dis &agrave; la bouonnefemme que chonna ne f'tha pas d'ma car i' d&ecirc;gouorditha nos membres, mais ou crait pas grand'chose de ch't'id&eacute;e-l&agrave;.<br/>
<br/>
Mais, Moussieu, se habitudes s&ucirc;s un point ont changi, car hier mat&icirc;n, au lieu d'sa t&acirc;sse ou deux, ou m&ecirc;me tchiquefais trais ou quatre, de tais, ou d&eacute;cidit, &agrave; ma grande supr&icirc;nse, d'&ecirc;prouver un v&ecirc;rre d&eacute; rhum caud, avec du chucre et une p'tite tranche de limon. Et, entre nous, man vi&egrave;r am&icirc;n, ou y'a pr&icirc;nt go&ucirc;t, et, avec m'n assistance, une boutelle ne va pas lien. Ch'est notre fils, l&eacute; Bram, tch'i' nos fournie, et j'esp&eacute;the que nou pou&ocirc;rra le r'payi tchique jour. Dans l'entretemps, je n'pouvons pas laver nos v&icirc;sages, mais chonna n'me g&ecirc;ne pas, car je n'sis pas p&ucirc;s sale qu'un autre par natuthe. Pour bein que j'pouvons garder un bouon feu et aver tout-plien &agrave; mangi je n'me pliaindrais pas d'un sale v&icirc;sage.<br/>
<br/>

<table border="0" align="right" width="505">
  <tr><!-- Row 1 -->
     <td><a href="noue/carte12.jpg"><img src="noue/carte12.jpg" width="500" border="0" alt="Carte d&eacute; Nou&eacute;" /></a><p>

<a href="noue/carte12a.jpg"><img src="noue/carte12a.jpg" width="500" border="0" alt="Carte d&eacute; Nou&eacute;" /></a><p></td><!-- Col 1 -->
  </tr>
</table>

&Agrave; mat&icirc;n, Moussieu, j'ai veu tchiquechose que j'n'avais janmais veu d'vant. Transport&eacute; par la charmante dame que j'vos ai mentionn&eacute; p&ucirc;s d'une fais, j'ai 't&eacute; pour vaie si ch'tait vrai que l'bord de la m&eacute; &agrave; Saint Aub&icirc;n avait g'l&eacute;. Eh bein, Moussieu, j'ai veu pour m&eacute;-m&ecirc;me que ch'tait vrai, car d'La Haule jusqu'au but d'la p'tite cauchie &agrave; Saint Aub&icirc;n ch'est comme si nou-s-avait 't&eacute; port&eacute; dans les r&eacute;gions du Nord, ou&egrave;sque tout est g'l&eacute; d'un but de l'ann&eacute;e &agrave; l'autre. Ch'tait vraiement &icirc;ncriyablye. Sans doute, Moussieu, ou-s-avez veu dans l'p&acirc;ss&eacute; un b&eacute;tchet d'cruyi&egrave;the tou&ocirc;n&eacute; &agrave; la hache - du vrai couochonage. Eh bein, ch'est d'm&ecirc;me &agrave; Saint Aub&icirc;n, sinon que ch'est d'la glace et pas d'la t&ecirc;rre. Dans la cauchie ch'tait l'p&ucirc;s bieau spectaclye d&eacute; tout, et plusieurs gens 'taient l&agrave; &agrave; prendre des photographies. Pourtant, Moussieu, y'avait dans la &quot;Post&quot; &agrave; ces s&eacute;, le c&eacute;l&egrave;bre portrait d'la fontaine dans l'Neu Marchi dans l'grand hiv&eacute; de nonante-six, quand J&ecirc;rri en eut pour siez s'maines et qu'&agrave; la Mathe au Seigneur y'avait un pid d'&ecirc;pais de glace. A Bel Croute, hier, un homme avait trouv&eacute; des grandes andgulles tch'avaient g'l&eacute; et tchi taient duthe comme des plianches. Nou voulait saver si, une fais d&ecirc;g'l&eacute;e, nou pou&ocirc;rrait les mangi, mais s&ucirc;s chu point-l&agrave; j'me r'souveins que y'a bein d's ann&eacute;es et Aur'gnyi des milles ormers avaient g'l&eacute; et n'valaient rein. Nou n'craithait pas que d's ormers &eacute;thaient g'l&eacute;, mais ch'est v&eacute;thitablye.<br/>
<br/>
Ch'est avec d&ecirc;pi&eacute; que nou-s-a entendu d'la mort du Sieur Le Mathin&eacute; tch'avait 't&eacute; pour des ann&eacute;es Doyen de l'Ile. Ch'tait un homme bein trantchille, bein aimablye et respect&eacute; par tout l'monde. Dans l'<a href="otchup.html">Otchup&acirc;tion</a> il amaigrit hardi, car i' vivait s&ucirc;s ses r&acirc;tions et n'avait rein &agrave; faithe avec chein qu'nou-s-appelait l&eacute; Ni&egrave;r Marchi. Apr&egrave;s sa r&eacute;signation nou pouvait l'vaie touos les jours allant ich&icirc;n et l&agrave; s&ucirc;s sa <a href="bike.html">bicyclette</a> comme l&eacute; p&ucirc;s humble citoyen. J&ecirc;rri a yeu de p&ucirc;s notables Doyens, mais janmais yun p&ucirc;s honn&ecirc;te ou p&ucirc;s sinc&eacute;the que Matthieu L'Mathin&eacute;.<br/>
<br/>
Comme je m'y attendais, le John Dorey Richardson a 't&eacute; &ecirc;lu Chantgni &agrave; <a href="la_trinnete.html">la Trinn't&eacute;</a>, en rempli&egrave;chement du Sieur Vautchi, sans opp&ocirc;sition. Je l'f&eacute;licitons, m&eacute; et la Merrienne, tchi dit que ch'est yun de ses nombreux cou&ocirc;s&icirc;ns, car oulle est pathente &agrave; touos les Richardsons.<br/>
<br/>
&Agrave; ch'teu', Moussieu, quant &agrave; nos fermi&egrave;rs et tchultivateurs, tch'&egrave;squ'en est? Les br&eacute;colis tchi restent sont fichus, sans doute. Les flieurs, eh bein, nou n'peut pas saver ocquo, et quant &egrave;s patates e&ucirc;sives, la g'l&eacute;e n'l&ucirc;s a pas fait grand bein, mais, Moussieu, pour la traisi&egrave;me semaine, si j'ai &agrave; m'p&acirc;sser d'man fricot d'nouvelles patates fricachies, avec une tranche ou deux de gras lard, j'sais que chonna veindra, car yun d'chais jours nou-s-&eacute;tha d'miyeu temps et J&ecirc;rri se r&ecirc;villya d'san mauvais r&ecirc;ve.<br/>
<br/>
Et nos Etats, tch&egrave;sque nou peut en dithe? I' m'semblye, Moussieu, que tant mains qu'nou-s-en dit tant m&ucirc;s, car i' faudra attendre longtemps d'vant les r'vaie s&ucirc;s l&ucirc;s pids. Dans l'entretemps, i' cachent p&ucirc;s au mains comme de cou&ocirc;tume, sachant que les nouvelles taxes que des gens comme nou &eacute;thont &agrave; payi s'en vont v'n&icirc;n &agrave; l&ucirc;s aide. La Merrienne voudrait les fichi tous &agrave; a porte, mais ou s'accorde que l'pr&eacute;chain lot ne f'thait p't'&ecirc;tre pas fort m&ucirc;s. Ou maintcheint &eacute;tout que nou d&eacute;v'thait aver bein p&ucirc;s d'femmes dans la Chambre, mais quand j'li d'mande tch&egrave;sque les femmes tchi sont d&ecirc;j&agrave; l&agrave; ont fait, pour encouothagi l'id&eacute;e, ou n'sais pas tchi ra&icirc;pondre.<br/>
<br/>
N&eacute; v'l&agrave; la bouonnefemme tchi m'crie, Moussieu, pour m&eacute; d'mander si j'ai t&eacute;l&eacute;phon&eacute; au Bram pour une boutelle de rhum, car notre derni&egrave;the est b&eacute;t&ocirc;t vi&egrave;de. &Agrave; ch'teu', tch&egrave;squ'est san num&eacute;tho?<br/>
<br/>
<i><a href="lebrocq.html">Ph'lip</a></i><br/>
<i>Evening Post 26/1/1963</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmouaisieaux.html">La Merrienne pliains les p'tits ouaisieaux</a><p>
<li><a href="pmgrandhive.html">M&eacute;mouaithes du Grand Hiv&eacute;</a><p>
<li><a href="pmgrandhive2.html">L&eacute; Grand Hiv&eacute;</a><p>
<li><a href="pmchilblains.html">Merrienne has chilblains</a><p>

<li><a href="fre.html">La Fr&eacute;</a><p>
<li><a href="fraid.html">Ah! Fait i' fraid!</a><p>
<li><a href="fraidjm.html">Eun r'miede qui peu &ecirc;tre esprouvai quand y fait grand fraid</a><p>
<li><a href="tempethatuthe.html">La Temp&eacute;thatuthe</a><p>
<li><a href="lettrejerriaise16.html">Lettre J&egrave;rriaise, Mar 2008</a><p>
<li><a href="ne.html">La N&egrave;</a><p>
<li><A HREF="ne2.html">La N&eacute;</A><p>
<li><a href="gloque.html">L'air craque et g'loque</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

