<HTML>

<!-- Mirrored from members.societe-jersiaise.org/geraint/jerriais/madame1889.html by HTTrack Website Copier/3.x [XR&CO'2014], Tue, 15 Jul 2025 13:35:10 GMT -->
<HEAD>
<TITLE>A Madame de la Nouvelle Chronique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Madame de la Nouvelle Chronique</h2></font></center><p>

A Madame de la Nouvelle Chronique,<br/>
<br/>
Ma Chi&egrave;ze esfant,<br/>
<br/>
J'en peux pon laissi pass&eacute; chutte saison ichin sans te souhait&eacute; un buon No&eacute; et une buonne nouvelle ann&eacute;e &quot;quant ou veindra&quot; accompangneais d'un tas d'a&ucirc;tres, et te donn&eacute; une poignie d'main avecque mes deux mains en t'souhaitant &quot;Many happy returns of the day,&quot; pour ten jour de naissance.<br/>
<br/>
 Coumme le temps s'passe ma pouerre esfant, te vla tu ten vas av&eacute; trente-chinq ans et y'm semblle que ch'tet hier que tu fut nai&eacute;e, j'&eacute;tais d&ecirc;j&agrave; grandette, j'avais une diezaine d'anneais quand men buonhomme de peaize t'apporti la prumi&egrave;ze fais sies nous, t'u&eacute;tais ben faillie et n'ou n'criyait pon que tu vivrais longtemps, mais tu t'deshalit mus qu'nou n&eacute;zait creu, et quant tu vins &agrave; crai&eacute;tre tout l'monde dizait, ou f'sa sen qu'min, ou n'a pas d'fret es yiers, ou n'se laies&ccedil;a pas mangi l'but du naiez; en effet tu'&eacute;tais affront&eacute;e coumme une belette, et quant tu viyais quicun qu'avet honte de m&ocirc;tr&eacute; sa fache ou qui cherchait &agrave; s'muchi tu vos l'y r'l&eacute;vais sa visagi&egrave;ze comme y flait. Eh ben! depis chu temps-l&agrave; d'une esfant qu'tu&eacute;tais tu&eacute;s d&eacute;vnus une belle grande fille et te vla achteu une belle grande femme forte et vigouezeuze que tout l'monde admize. Si tu savais comme je sis orguilleuze d'&ecirc;tre ieunne de tes anmins, chen qu'jadmize de pus en t&eacute; ches que tu n'tais janmais accontaiez, que t'uas tr&eacute;jous tins conte de tes viers anmins, et qu'tu n'as pas honte de not buonne vielle langue mais au contraize que tu r&eacute;serve tr&eacute;jous la miyieuse pli&eacute;che pour les siens qui t'&eacute;crivent en buon jerriaies, que chesset du <a href="st_ouen.html">St.-Ouennais</a> ou du <a href="st_cliement.html">St.-Clementais</a>, tu n'fais pas d'partialiteiz. Continue m'nesfant chest la vraie manni&egrave;ze de gard&eacute; ses anmins, les siens qui n'tiennent pon d'conte de la langue que lus chi&egrave;ze maihze lus a apprins et qu'ont honte de lus anch&ecirc;trs s'en vont ben vite du bord d'ava.<br/>
<br/>
J'&eacute;zais ben d'qu&eacute; &agrave; t'dize mais tu vet dans chutte saison ichin nou' z'a tant d'lettres &agrave; &eacute;crize que nou' z'a de la peine &agrave; en vaiez l'but, et pis tu vet j'em vieillis, autant j'attendais f&ecirc;te &agrave; No&eacute; l'temps passet autant j'lapprehende achteu, tout l'monde vos tend la main et vos souhaites toutes sortes de buonnes ch&ocirc;ses, mais si on n'mettaiez ren d'dans y vos font des grimaches par driaize et vos traite de vielle finailliaize. Mais ch'nest pas tout chonna y faut que tu 'm'prom&egrave;te de v'nin une s&eacute;zaie siez m&eacute;, t&eacute; et ten Charlie; mettons &agrave; la serveille du vier No&eacute;, j'espaize qui n'i&eacute;za rein pour emp&ecirc;chi, v'nez d'buonne heuze pour baize du th&eacute;e, j'&eacute;zons &agrave; soup&eacute; d'viers onze heuze et j'vos f'sons du Flip devant vos z'nall&eacute;, ne me d'zapointe pas j'ten prie, j'attendrai une telle f&ecirc;te. - &quot;R.S.V.P.,&quot; <a href="brambiloparis4.html">coumme dizait M. Carnot au Chantgni Bram Bilo</a>.<br/>
<br/>
Je r'grette de vaies que la pouerre vielle du haut du b&egrave;lle se failyis d'pus en pus, je cret qu'ou'l est ben malade, oun ma pas l'air de r'prendre d'forche, si chonna continue ou s'lessa mouehzi, chest dommage car ou l'avet tet buonne un temps fut, mais ou change de docteurs trop souvent et pis y'ia un tas d'jeunes docteurs qu'y vont, et quisont tr&eacute;jous &agrave; faize de z'&egrave;preuves dessus, chonna avecque les vissicatouaize du grand Docteu B.D. qu'en soigne la tueuza, s'ou continu y n'ien a pas pour longtemps. Je vet que tu l'y donne de buons avis d'temps en temps mais ou'l a la t&ecirc;te si duze qu'ou n'prendra jammais d'avis d'personne.<br/>
<br/>
Le pouerre vier Angliais d'Halkett Place ettou, j'en sait pon ques quen d'veindr, y ia longtemps que n'ou viyait ben qui r'dotait mais y pazait que derni&egrave;zement y l'a quaies en esfanche et qui l'a tet erb&acirc;tizi, j'en crait pas qui s'porte ben car y n'fait que d'criailli, y qu'manche tr&eacute;jous au s&eacute; d'viers sept heuze, j'en sait pon si chest ses dents ou qui, j'pense que l'climat d'Jerri n'saccorde pas ov li, et pis tu vet la deuxi&egrave;me esfanche est ben piehze que la prumi&egrave;ze, j'entends qui l'y faut tr&eacute;jous quique nouvelle jouette, je set ben qu'laut jour, le jour de l'&eacute;lection, y ien avaient apportet de toutes les sortes, mais rein ne pouvet l'amus&eacute;, la oui s'piaiez l'mus ches a faihze des p'tits p&acirc;t&eacute;s d'bhoe, &agrave; les ru&eacute; en haut et les les r'ch&eacute;v&eacute; dans san b&eacute;. Y'l a prins une hie contre notre buon vier jerriais, l'aut jour y s'amuzet &agrave; d'mand&eacute; des d'vinailles, &quot;y faut ben que l'z&eacute;fants s'amuse &agrave; quique chose,&quot; y'l applet not belle langue du patois et y dizet que MUD et du put&eacute;, chtet not couezine Liz&eacute; qui m'li&eacute;zait chonna, et tu set chest une hardelle quia d'lesprit et ou s'parloche un mio, ou s'mins &agrave; faize mais vaize mud est du Put&eacute;, mais chest d'la Bohe aussi; j'm&eacute;gouffi &agrave; rize et j'ly dis mais vaize, mais si Du Put&eacute; est d'la Bohe osi, Bohosi n'est pas Duput&eacute;.<br/>
<br/>
Ma chi&egrave;ze esfant, embrache ten Charlie pour m&eacute; et l'y dit de ne s'laissi pas mettre Chantgni sus auqun conte; quant un homme est Chantgni, ses bottes l'y venne tr&eacute;jous trop ptites et y n'ia pas d'cordonniers en Jerri qui peuvent faize des bottes &agrave; un chantgni sens qui n'vennent trop ptites, dit m&eacute; oues qui yia ren d'pus let que d'vais un homme juqui dans des hautes bottes qui l'y sont trop ptites, je sis seux que tu n'voudraies pas vaies tan Charles dans des bottes qui l'y pinchaient les pis. Ah sa! ne m'd&eacute;zapointe pas serveille du vier No&eacute;, j'ten prie, et janmais j'en pardonnait &agrave; Charlie si n'veint pas vaies sa vielle<br/>
<i>SWEETHEART.<br/>
</i><br/>
<br/>
<i>25/12/1889</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gazelie.html">La Gazette!</a><p>
<li><a href="lecteurs.html">Nos lecteurs!!</a><p>
<li><a href="abonnes.html">Est abonn&eacute;es et non abonn&eacute;es</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="marchandise.html">Marchandise bain vant&eacute;e</a><p>
<li><a href="echeeunoubli.html">Eche eun oubli?</a><p>
<li><a href="qumode.html">Qu'ch'est qu'mode!!!</a><p>
<li><a href="rproche.html">Un R'proche</a><p>
<li><a href="sourd.html">Un Sourd et Muet qui p&acirc;sle</a><p>
<li><a href="nouvchron.html">La Nouvelle Chronique de Jersey - annonce</a><p>
<li><a href="almanach.html">L'Almanach de la Vielle Chronique</a><p>
<li><a href="bureau.html">Au bureau de la "Nouvelle Chronique"</a><p>
<li><a href="lettres.html">Les lettres dans les g&acirc;zettes</a><p>
<li><a href="brambiloparis4.html">Bram Bilo &agrave; l'Exposition &agrave; Paris en 1889</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/madame1889.html by HTTrack Website Copier/3.x [XR&CO'2014], Tue, 15 Jul 2025 13:35:10 GMT -->
</HTML>
