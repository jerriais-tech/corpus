<HTML>

<!-- Mirrored from members.societe-jersiaise.org/geraint/jerriais/reinemethe.html by HTTrack Website Copier/3.x [XR&CO'2014], Tue, 15 Jul 2025 13:59:44 GMT -->
<HEAD>
<TITLE>La Reine M&eacute;the</TITLE>
<META  name="keywords" content="Jèrriais, language, langue, Channel Islands, îles anglo-normandes, Queen Elizabeth the Queen Mother, royal family, monarchy">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Reine M&eacute;the</h2></font></center><p>
&nbsp;<p>

Au mais d'Ao&ucirc;t 2000, j'f&ecirc;tons l'chentenaithe d'Sa Majest&eacute; la Reine Elizabeth, la Reine M&eacute;the.<P>

Ou fut n&eacute;e l&eacute; 4 d'Ao&ucirc;t, 1900, san nom &ecirc;tant Elizabeth Angela Marguerite Bowes-Lyon. Ou 'tait la fil'ye du 14e Comte d&eacute; Strathmore et Kinghorne, d&eacute; tchi la fanmil'ye 'tait d'cendue des rouais d'&Ecirc;cosse. Sa fanmil'ye d'meuthait au Ch&acirc;t&eacute; d&eacute; Glamis en &Ecirc;cosse, mais la Reine M&eacute;the p&acirc;ssit ses preunmi&egrave;res ann&eacute;es dans lus ma&icirc;son &agrave; Hertfordshire en Angli&eacute;t&egrave;rre.<P>

Ou savait p&acirc;ler l'Fran&ccedil;ais avant l'&acirc;ge d&eacute; dgi&ecirc;x ans, mais san quatorzi&egrave;me anniv&egrave;rsaithe n'tait pon heutheux: ch'fut l&eacute; c'menchement d'la Preunmi&eacute; Dg&egrave;rre Mondiale, et l'Ch&acirc;t&eacute; d&eacute; Glamis d'v&icirc;nt un h&ocirc;pita.<P>

San fanmil'ye avait 't&eacute; des anm&icirc;ns auve la Fanmil'ye Rouoyale, et en Janvyi 1923 Elizabeth et l'Duc d&eacute; York fut engagis. I' f&ucirc;tent mathi&eacute;s l&eacute; v&icirc;ngt-six d'Avri 1923 &agrave; l'Abbaye d'Westminster.<P>

Lus vie fut boul'v&egrave;rs&eacute;e par l'Abdic&acirc;tion du Rouai &Ecirc;douard VIII, l&eacute; fr&eacute;the du Duc, en D&eacute;zembre 1936. L&eacute; Duc d&eacute; York d'v&icirc;nt l'Rouai George VI, et la Duch&ecirc;sse d'v&icirc;nt la Reine Elizabeth.<P>

Aupr&egrave;s l'Otchup&acirc;tion, l&eacute; Rouai George VI, not' Duc, et la Reine v&icirc;ntent vaie les gens d'J&egrave;rri en Ju&icirc;n 1945 aupr&egrave;s les longues ann&eacute;es souos l's All&eacute;mands.<P>

Mais, l'Rouai mouothit l&eacute; six d'F&eacute;vri 1952, et la Reine v&icirc;t sa fil'ye, la Pr&icirc;nc&ecirc;sse Elizabeth, d&eacute;v'n&icirc;n la Reine Elizabeth II, not' Duc.<P>

La Reine M&eacute;the v&icirc;sitit J&egrave;rri acouo eune fais en 1975. Ouaithe qu&eacute; j&eacute;'n'f&ucirc;sse qu&eacute; mousse, j'm'&egrave;rsouveins d'l'aver veue p&acirc;sser dans sa grande vouaituthe d'vant not' ma&icirc;son. Tch'est qu'j&eacute; v&icirc;s? Un grand chap&eacute; &agrave; trav&egrave;rs les f'n&ecirc;t's d'la vouaituthe quand ou p&acirc;ssit!<P>

Quand l&eacute; Pr&eacute;sident d'L'Assembli&eacute;e d'J&egrave;rriais, l&eacute; Conn&eacute;tabl'ye d&eacute; St. Jean, W.J. Tomes, rencontrit la Reine M&eacute;the duthant sa v&icirc;site, i' lyi p&acirc;lit en J&egrave;rriais: "Vout' Majest&eacute;, d'la part des membres de L'Assembli&eacute;e d'J&egrave;rriais, j'vos apporte lus meilleurs souhaits s&icirc;nc&eacute;thes."<P>

I'n'y' avait pon b&eacute;soin d&eacute; traduction car la Reine M&eacute;the asse&ucirc;thit Moussieu Tomes qu'oulle avait compr&icirc;ns ses patholes parfaitement. Oulle &egrave;rm&egrave;rcyit Moussieu Tomes et d&icirc;t qu'ou 'tait bein contente qu'nou gardait les traditions.<P>

Bouan anniv&egrave;rsaithe, Vot' Majest&eacute;!<P>

&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="reinemethe2.html">L'Ent&egrave;rrement d'la Reine M&eacute;the</a><p>
<li><a href="reinemethe3.html">L&eacute; s&egrave;rmon d'l'Arch&ecirc;v&ecirc;que d&eacute; Cantorb&eacute;ry au s&egrave;rvice d'ent&egrave;rrement d'la Reine M&eacute;the</a><p>
<li><a href="pmreinemethe.html">La v&icirc;site d'la Reine-m&egrave;the</a><p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="charlesiii.html">L&eacute; Rouai Charles III, Duc d&eacute; Nouormandie</a><p>
<li><a href="contcherant.html">D'scendante du Contch&eacute;rant</a><p>
<li><a href="reine2000.html">L'Anniv&egrave;rsaithe d'la Reine</a><p>
<li><a href="gdfhonmage.html">Honmage au Duc d&eacute; Nouormandie</a><p>
<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><a href="princesse_margaret.html">La Mort d'la Pr&icirc;nc&ecirc;sse Margaret</a><p>
<li><a href="rouoyale.html">J&egrave;rriais: Langue Rouoyale!</a><p>
<li><a href="rouoya.html">Du vocabulaithe Rouoya</a><p>
<li><a href="reine_en_jaune.html">La Reine en jaune</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/reinemethe.html by HTTrack Website Copier/3.x [XR&CO'2014], Tue, 15 Jul 2025 13:59:44 GMT -->
</HTML>
