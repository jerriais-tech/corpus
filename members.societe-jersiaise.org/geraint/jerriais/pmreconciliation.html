<HTML>
<HEAD>
<TITLE>La reconciliation &agrave; Portinf&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La reconciliation &agrave; Portinf&eacute;</h2>
<br/>
Ph'lip n'est pas en faveur de trop d'education<br/></font></center><p>

<font size="-1"><i>&Agrave; Portinf&eacute;,<br/>
Saint Ou.</i><br/>
<i>Jeudi au s&eacute;.</i><br/></font>
<br/>
Moussieu l'Editeu,<br/>
<br/>
J'si bein content d'vos dithe que apr&egrave;s deux longs jours dans la c&acirc;sse &agrave; tchan, j'en si &eacute;scapp&eacute; et tout va bein siez nous. Pour chais deux jours la Merrienne n&eacute; m'avait pas dit un seul mot et j'tais, qu&acirc;si au m'sesp&eacute;, mais hier matin, en d&eacute;jeunant, i' m'sembliait que si j'disais tchiquechose ou pou&ocirc;rrait p't'&ecirc;tre raipondre. Et don j'eus l'couothage de r'mertchi que l'jour avait 't&eacute; assez b&eacute; et, ma f&eacute;, ou dit que v&egrave;the, pour l&eacute; mais d'novembre mais qu'ou n'criyait pas que l'bieau temps s'n allait continu&eacute; parsque ses rhoumatices li faisaient grand ma. Et Moussieu, de chu moment-l&agrave; j'avons t&eacute; comme de cou&ocirc;tume. Il est vrai que j'ai yeu &agrave; admettre que j'avais yeu tort, et &agrave; pr&oacute;mettre que j'me comport&eacute;thais a l'av'nin, mais j'&eacute;thais admint autchune chose pour pr&eacute;server la paix, et apr&egrave;s tout, Moussieu, ch'est b&ecirc;te qu'un couplye comme nous tch'avons v&ecirc;tchu ensemblye tant d'ann&eacute;es n'peuvent pas s'accorder pour l&eacute; restant d'l&ucirc;s vie. Et j'peux vos dithe que si la femme de journ&eacute;e que la Merrienne a engagi t&acirc;chait de v'nin assi&egrave;the s&ucirc;s mes g'nors ou n'y rest&eacute;thait pas longtemps. S'ou pouviez la vaie ou comprendraint pourtchi! J'n'ai p't'&eacute;tre pas tr&eacute;jous 't&eacute; trop p&aacute;rtitchulyi, mais au mains, je m'respecte.<br/>
<br/>
A ch'teu i' l&ucirc;s faut un nouvieau D&eacute;put&eacute; &agrave; <a href="la_trinnete.html">la Trin't&eacute;</a> et l'Chantgni Vautchi s'est d&eacute;j&agrave; decliath&eacute; candidat. Si l'Edgar Mouothant avait voulu la djobbe ch'est seux tch'i' n'&eacute;thait pas 't&eacute; oppos&eacute; mais sans autchune doute ch'est tchiquechose d'autre tch'il a dans l'id&eacute;e, et j'n'ai pas besoin d'vos dithe chein qu'ch'est. Quant au Chantgni Vautchi ch'est pr&egrave;sque certain tch'i' ne s'sa pas &ecirc;lu sans opp&ocirc;sition. Nou-s-a d&ecirc;j&agrave; oui que l'Sieur Betchet l'&eacute;crivain, n'dithait pas nennin &agrave; une deputation. P&acirc;slant d'la Trin't&eacute;, y'a des rumeurs que l'John Cabot &eacute;thait p't'&ecirc;tre id&eacute;e de r&eacute;signer &agrave; cause de chein tchi fut dit en Cour d'la police de sa p&acirc;raisse, mais j'ai d'la peine &agrave; craithe chonna.<br/>
<br/>
Une chose tchi troublye la Merrienne hardi ch'est chein qu'nou ouait de chu Marchi Commun mais quand ou me d'mandit hi&egrave;r au s&eacute; tch&egrave;sque chonna voulait dithe, j'eus &agrave; admettre, Moussieu, que j'n'en savais pas grand'chose et ch'est vrai assez, mais j'n'ai pas &ocirc;s&eacute; dithe &agrave; ma bouonnefemme que j'n'en comprenais rein du tout, car un homme est tr&eacute;jous suppos&eacute; d'en saver p&ucirc;s long que sa femme.<br/>
<br/>
&quot;Eh, bein, Merrienne&quot; j'li dis &quot;Par chein qu'nou-s-entend, si l'Angli&eacute;t&ecirc;rre est pr&ecirc;te &agrave; joindre j'sommes f&oacute;rchis de dithe, comme dans les vi&egrave;rs temps certains des Jur&eacute;s-Justiciers disaient &quot;m&ecirc;me opinion&quot;, ch'est &agrave; dithe qu'i n'avaient pas d'opinion yeux memes&quot;.<br/>
<br/>
&quot;Chonna est tout bein bon,&quot; ou dit, &quot;mais dis-m&eacute;, Ph'lip, si chonna voudrais dithe qu'nou pou&ocirc;rrait accater tout a miyeu marchi si ch'est d'm&ecirc;me j'si absolument en faveur.<br/>
<br/>
&quot;J'voudrais dithe oui, ma vielle,&quot; j'li dis, &quot;mais j'crains que-ches'sait l'contraithe. Nou paiethait p&ucirc;s et pas mains. Dans p'tit d'temps nou v&ecirc;rrait tout hauchi. Tu paiethais p&ucirc;s pour tes cauches, tes souliers, et tout l'restant et m&eacute; pour man p'tun et man v&ecirc;rre de bi&eacute;the&quot;.<br/>
<br/>
&quot;En es-tu seux?&quot; ou d'mandit, &quot;Oui&quot;, j'li dis, &quot;j'en si seux&quot; &quot;Eh bein,&quot; ou s'fit, 'i' n'y a qu'une chose &agrave; faithe. Ch'est d'aller tous en Ville et dithe &agrave; nos Etats que s'ils &ocirc;sent supporter pathelle chose nou l's envi&ecirc;tha tous &agrave; la porte. Nou n'a pas r'oubli&eacute; la bord&eacute;e qu'les femmes d'la p&acirc;raisse de <a href="st_jean.html">Saint Jean</a> entritent dans la Cour Royale avec des chouques, et cachitent les Juges et l's Officiers d'la Couronne dehors. Chonna pou&ocirc;rrait se r'faithe&quot;.<br/>
<br/>
J'eus &agrave; dithe, Moussieu. &quot;Dans chais temps-l&agrave;, Merrienne&quot;, j'li dis, &quot;les Jur&eacute;s et tout l'restant 'taient un tas d'fripons tchi 'taient &agrave; s'renrichi en volant l'publyic, mais nou n'voudrait pas en dithe autant des m&ecirc;ssieux tchi nou gouvernent au jour d'agniet. Les temps sont changis, bouonnefemme, et les bouonnes vielles couotumes ne r'veindront pas&quot;.<br/>
<br/>
Et Moussieu, i' n'nos reste qu'une source de satisfaction, et ch'est d'aver v&ecirc;tchu dans chais bouons vi&egrave;rs temps quand les fermiers s'entr'aidgaient et quand, si un citoyen r'venait siez-li apr&egrave;s un din&eacute; d'police ou une Assembli&eacute;e d'P&acirc;raisse, trop l&acirc;ss&eacute; pour trouver san liet sans assistance, y'avait tr&eacute;jous tchique vaisin &agrave; li aidgi &agrave; ramonter les d'gr&eacute;s, et &agrave; le deshabillyi. M&eacute;, tchi vos p&acirc;sle, j'ai veu chonna s'faithe, et l'pr&eacute;chain jour tout ch'qui restait ch'tait un t&ecirc;rriblye mal-&agrave;-la-t&ecirc;te et une resolution de joindre l'<a href="gdfsalut.html">Arm&eacute;e du Salut</a> et signer la temp&eacute;rance, une resolution tchi fut bein vite abandon&eacute;e jusqu'&aacute; la pr&eacute;chaine bord&eacute;e.<br/>
<br/>
A ch'teu que la grande &ecirc;cole dans l'Mont d'Saint Sauveux a 't&eacute; ouverte officiellement, nou-s-entend que l'John L&eacute; M&egrave;rquand a dans l'id&eacute;e une autre grande &ecirc;cole tchique bord dans l'ouest. J'n si pas seux si ch'est vrai, mais entre nous, Moussieu, je n'si pas en faveur de trop d'&ecirc;ducation, et j'm'en vais vos en donner un exemplye. Quand j'tais p'tit mousse j'avais un onclye tch'avait trais fils. I' 'tait raide pour l'&ecirc;ducation, et i' les gardit &agrave; l'&ecirc;cole pour les ann&eacute;es. Quand vint un temps le grand s'mint &agrave; fermer, fit banq'route et fichit san camp en Australie. La seule nouvelle que nou-s-en eut p&ucirc;s tard ch'tait tch'i' 'tait en prison pour vol et qu'i' n'en sortithait pas pour un autre djais ans. Le s'cond mathyit une fille tch'avait des sous, mais p'tit apr&egrave;s ou vint &agrave; d&eacute;couvri tch'i' tait d&ecirc;j&agrave; mathi&eacute;. Il en eut pour chinq ans. L&eacute; traisi&egrave;me fut trouv&eacute; un bieau jour admithant les bieaut&eacute;s d'la natuthe dans un clios avec une hardelle d'une reputation que nou n'tch&egrave;stchionne pas. Ch'tait san derni&eacute; galant tchi les trouvit ensemblye et, &eacute;tant un fort balloque, i' donnit une latteuse au couplye, et, par cons&eacute;quence, en attrapit pour un mais en cage par l'Juge Vaudin. A ch'teu Moussieu ou pouves vaie, pourtchi que je n'si pas en faveur de trop d'&ecirc;ducation. A b&eacute;t&oacute;t.<br/>
<br/>
<i><a href="lebrocq.html">Ph'lip</a></i><br/>
<br/>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="eduvoc.html">L'&ecirc;duc&acirc;tion</a><p>
<li><a href="education2.html">J&egrave;rriais dans les &ecirc;coles - apr&egrave;s un trimestre</a><p>
<li><a href="education.html">L'&Ecirc;duc&acirc;tion en J&egrave;rriais</a><p>
<li><a href="jumelage1.html">Charte d&eacute; Jumelage</a><p>

</UL>
</FONT>
<br>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
