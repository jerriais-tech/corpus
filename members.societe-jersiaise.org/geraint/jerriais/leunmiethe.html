<HTML>

<!-- Mirrored from members.societe-jersiaise.org/geraint/jerriais/leunmiethe.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Qu'la leunmi&eacute;the sait</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Qu'la leunmi&eacute;the sait</h2></font></center><p>
<br/>
<img src="arbrenoue.gif" width="195" height="322" alt="Bouan Noué!" title="Bouan Noué!" border="0" align="right" />
Nou sait qu'les gens d'l'&Acirc;ge d&eacute; Pi&egrave;rre tchi b&acirc;t&icirc;tent les pouquelayes r'conna&icirc;ssaient l'&icirc;mportance des solstices - y'en a tchi sont al&icirc;ngnies pouor la solstice d'Hiv&eacute;. Nou peut &icirc;nmaginner l'&ecirc;ffet du sol&eacute; (s'i' y'en avait) tch'appatha&icirc;ssait &agrave; &ecirc;cliaithi les pi&egrave;rres &agrave; sinne d&eacute; jeu chu jour-l&agrave;. Ch'est en tchi d'pis les touos vi&egrave;rs temps les gens ont sembli&eacute; vouler f&ecirc;ter la lueu au mitan d'l'Hiv&eacute; quand les nyits sont longues et l'travas d&ucirc;.<br/>
<br/>
Ch'n'est pon ravissant qu'les Chr&ecirc;tchiens des preunmi&eacute; si&egrave;cl'yes d&eacute;cid&icirc;tent d&eacute; f&ecirc;ter la na&icirc;ssance du Sa&ucirc;veux, la Lueu du Monde, en pliein Hiv&eacute; en m&ecirc;me temps qu'la f&ecirc;te Romaine du sol&eacute; dompteux.<br/>
<br/>
Quand l'Pr&icirc;nce Alb&egrave;rt &icirc;ntrodu&icirc;sit la cou&ocirc;teunme d&eacute; l'arbre d&eacute; Nou&eacute;, d&eacute;coth&eacute; et &ecirc;cliaithi d'chandelles, en Angli&eacute;t&egrave;rre au dgi&ecirc;x-neuvi&egrave;me si&egrave;cl'ye, v'l&agrave; tchi n's'&egrave;rt&egrave;rgit pon d'arriver en J&egrave;rri. Pouor les cheins d'J&egrave;rri tchi f&ecirc;taient acouo l'Vi&egrave;r Nou&eacute; au mais d'Janvyi s'lon l'vi&egrave;r almonnas, ch'tait sans doute acouo un s&icirc;ngne du bou&ocirc;n vi&egrave;r temps tchi s'en va. Mais coumme tchi qu'i' d&eacute;cothaient lus d'meuthes &agrave; Nou&eacute; en J&egrave;rri &agrave; chu temps-l&agrave;?<br/>
<br/>
Nou soulait graie eune m&ecirc;nagi&eacute;the pouor pendre au d'ssus d'la filyie ou des p'tites m&ecirc;nagi&eacute;thes &egrave;s pliafonds. Eune m&ecirc;nagi&eacute;the est eune couronne d'&ocirc;syi - au jour d'aniet, s'nou veurt en graie, sans doute nou fait s&egrave;rvi du wiyeur ou du fi - auve des buts d'papi en couleurs, des flieurs s'tchies ou artificielles, des ribans et of&ucirc;che autcheune aut' chose pouor faithe eune bouonne d&eacute;coth&acirc;tion.<br/>
<br/>
Au jour d'aniet, les d&eacute;coth&acirc;tions d'Nou&eacute; ch'est tout du d&eacute;mn&icirc;n. Nou peut acater des veues et des m&egrave;rlifiches et des flianfliues &agrave; seule f&icirc;n d'&egrave;rtou&icirc;ndgi ses ma&icirc;sons. Et y'en a tchi lus craient en comp&eacute;tition d'auve les va&icirc;th&icirc;ns pouor la d'meuthe la pus &ecirc;galuante.<br/>
<br/>
Pouor d&eacute; m&eacute; j'sis pus &agrave; co content auve tchiques chandelles et des londgeurs d'&ecirc;t&icirc;nchelle. Mais &agrave; ches drein, j'dais l'admettre, j'sis pr&icirc;ns d'un &eacute;vr&eacute;d&icirc;n pouor ches nouvelles veues &agrave; dgiyodes &ecirc;cliaitheuses &egrave;rch&egrave;rgeabl'yes atout l'pouv&eacute; solaithe. V&eacute;the, achteu la technologie nos donne la p&ocirc;ssibilit&eacute; d'&egrave;rch&egrave;rgi nos d&eacute;coth&acirc;tions du sol&eacute; - m&ecirc;me du failli sol&eacute; d'Hiv&eacute;. Si les Romains r'v&eacute;naient, i' n'en r'veindraient pon: j'r'avons la vielle f&ecirc;te du sol&eacute; dompteux! <br/>
<br/>
<i><a href="jerpoem.html">Geraint Jennings</a>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="sente.html">La Veue d'la Sente!</a><p>
<li><a href="painlantern.html">Piteur's opinion on the lantern joke</a><p>
<li><A HREF="lumiere.html">Vive la lumi&egrave;re!</A><P>
<li><a href="galantinne.html">Vive la Galantinne!</a><p>
<li><a href="crassait.html">Le Crassa&iuml;t</a><p>
<li><a href="chandelle.html">Une Vieille Chandelle</a><p>
<li><a href="craset.html">Notre Vieir Cr&acirc;set</a><p>
<li><a href="saintelucie.html">&Agrave; la Sainte Lucie</a><p>
<li><a href="beluets.html">Les B&eacute;luets</a><p>
<li><a href="veue2004.html">Av'-ous veu la veue?</a><p>

<li><a href="illuminations1893.html">A M. l'Editeu d'la &quot;Nouvelle Chronique.&quot;</a><p>
<li><a href="belengi.html">L&eacute; B&eacute;lengi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/leunmiethe.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>
