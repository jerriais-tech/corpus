<HTML>
<HEAD>
<TITLE>Si l'Bouan Dgieu vos permet de travaillyi la terre</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Si l'Bouan Dgieu vos permet de travaillyi la terre</h2></font></center><p>
<CENTER><TABLE><TR><TD>
Si l'Bouan Dgieu vos permet de travaillyi la terre<br/>
Y faut sans doute y craitre des pommes de terre<br/>
S'y vos faut du guano ch'est Reg Anmin qu'en vend<br/>
Quand l'Connetablye en a ch'est la qu'il prend.<br/>
<i>Sus l'air du tra de ri de ra<br/>
Tra la la la</i><br/>
<br/>
Si ch'est qu'ous avez besoin de Chabots en bouais<br/>
De bottes de travas ou eune pathe de braie<br/>
Allez siez l'<a href="viersoudard.html">Vier Soudard</a> y' sont a bouan marchi<br/>
Y'en a etout siez Krichefski<br/>
<br/>
Et si ch'est qu'ous etes en train de vos mathier<br/>
Y faut sans doute lis mettre la bague sus l'de<br/>
Et pour ches affaithes la ch'est Mess Hettich qui faut<br/>
Des bagues et des broches en or ch'est par tonneaux.<br/>
<br/>
Si ch'est qu'ous avez besoin d'Service d'ecrivain<br/>
Y'en a pas iun qui f'tha la job pour rein<br/>
Si ous en voulez iun qui connais toutes les louais<br/>
Y'a pas a battre le bouan J.J.<br/>
<br/>
Si ch'est qu'ous entendez de bouan matin<br/>
Tchi'qu chose qui fait un grand potin<br/>
Et qui s'en va bouan rond au Carrefour d'Otago<br/>
Ch'est Charles Billot en route pour Ecreho.<br/>
<br/>
Si ch'est qu'ous avez un bouan lard a tue<br/>
Et qu'ou n'savez pas iou aller l'porter<br/>
Allez siez l'Averti Y vos dounne bouan prix<br/>
Que ch'sai pour des quetots ou des vielles tries.<br/>
<br/>
Et si ch'est qu'ous avez tchique vielles poules qui coues<br/>
Et qu'ou n'avez pas rein a mettre en d'sous<br/>
Alles siez Mess Bertraim et si'il en a occouo<br/>
Y' vos dounna deux ou trais oeus d'picot.<br/>
<br/>
Si ch'est qu'ou n'etes pas sieux de vout Jerriais<br/>
Ne mantchez pas la Reunion chaque mais<br/>
Supportez l'Assembliee qu'oulle alle de pus en pus<br/>
Asseuthez son success ou n'pouvez pas faithe mus.<br/>
<br/>
</TD></TR></TABLE></CENTER>
&nbsp;<p>
&nbsp;<p>
<i>Acouo eune v&egrave;rsion:</i><p></p>
&nbsp;<p>
&nbsp;<p><CENTER><TABLE><TR><TD>
Si l'Bouan Dgieu vos permet de travaillyi la terre<br/>
Ou d'cra&icirc;tre de belles tomates dans vos serres,<br/>
I' vos faut de l'engrais, ch'est George Munroe qu'en vend,<br/>
Quand George Robillard en a ch'est la qu'il prend.<br/>
<br/>
Si ch'est qu'ous avez besoin de cauches ou corsets<br/>
Des c'minses de travas ou eune pathe de braies,<br/>
George Torode en a pour r&ecirc;mpliaichi vos vielles,<br/>
Y'en a &eacute;tout siez Gabriel.<br/>
<br/>
Et si ch'est qu'ous &ecirc;tes en train de vos mathier<br/>
I' faut sans doute l&icirc; mettre la bague sus l'd&eacute;,<br/>
Et pour ch&egrave;s affaithes la ch'est le Sieur Paint qu'i' faut,<br/>
Des bagues et des broches en or ch'est par tounnieaux.<br/>
<br/>
Si ch'est qu'ous avez besoin d'service d'Ecrivain<br/>
N'y'en a pas iun qui f'tha la djobbe pour rein,<br/>
Et s'ous en voulez iun qui counnais san travas<br/>
Allez siez l'Avocat Martel ch'est la le gas.<br/>
<br/>
Si ch'est qu'ous entendez de bouan matin<br/>
Tchi'qu chose qui fait un grand potin,<br/>
Et qui vos casse la t&ecirc;te auvec tout san tripot<br/>
Ch'est Fred Torode auvec san tchethibot.<br/>
<br/>
Si ch'est qu'ous avez un bouan lard a tuer<br/>
Et qu'ou n'savez pas iou aller l'porter,<br/>
Allez siez l'Sieur Chillcott i' vos dounne bouan prix<br/>
Que ch'sai pour des qu&eacute;tots ou des vielles tries.<br/>
<br/>
Si ch'est qu'ous avez tchique vielle poule qui coue,<br/>
Et qu'ou n'avez pas rein a mettre en d'sous;<br/>
Allez don siez Fred Heaume et s'il en a accouo<br/>
I' vos doun'na deux ou trais oeufs d'picot.<br/>
<br/>
Si ch'est qu'ou n'&ecirc;tes pas seurs de votre patouais<br/>
Allez sans manque es r&ecirc;unions chaque mais.<br/>
Supportez l'Assembli&eacute;e qu'oulle &acirc;lle de pus en pus<br/>
Asseuthez san success, ou n'pouorrez pas faithe mus.<br/>
<br/>
<br/>
</TD></TR></TABLE></CENTER>

<font size="2">

<I>Viyiz &eacute;tout:</I><p>

<ul>

<li><a href="boutvoc.html">La boutiqu'sie</a><p>
<li><a href="brambilo_annonces.html">Annonces - Bram Bilo</a><p>
<li><a href="gdfadgi.html">Adgi, p'tite boutique!</a><p>
<li><a href="viande.html">La Viande a Bouan Marchi</a><p>
<li><a href="boutique.html">Couotheais vite &agrave; vais la Boutique!!!</a><p>
<li> <a href="helas_mygood.html">H&eacute;las! H&eacute;las!! Ah! 'My Good.'</a><p>
<li><a href="giernie.html">La Boutique Bein Giernie</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
