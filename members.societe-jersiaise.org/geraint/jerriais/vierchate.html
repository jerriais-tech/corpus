<HTML>
<HEAD>
<TITLE>L&eacute; Vi&egrave;r Ch&acirc;t&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Vi&egrave;r Ch&acirc;t&eacute;</h2></font></center><p>
<img src="chate.jpg" width="400" height="218" alt="" title="" align="right" />
D'vant qu'la b&acirc;tithie du Ch&acirc;t&eacute; L&icirc;zab&eacute; e&ucirc;sse qu&eacute;menchi contre la f&icirc;n du seizi&egrave;me si&egrave;cl'ye, chu ch&acirc;t&eacute; 'tait app'l&eacute; tout s&icirc;mpli&eacute;ment l'Ch&acirc;t&eacute;, ou bein l'Ch&acirc;t&eacute; d'Gou&ocirc;rray. Au jour d'aniet j'conna&icirc;ssons l'ch&acirc;t&eacute; coumme l&eacute; Vi&egrave;r Ch&acirc;t&eacute;.<br/>
<br/>
D'vant&eacute; l'ch&acirc;t&eacute; y'avait sans doute un c&acirc;t&eacute;. L&eacute; rotchi sus la c&ocirc;te d&eacute; l'&Ecirc;st d&eacute; J&egrave;rri avait d's avantages pouor la d'fense. Des d&ecirc;fouithies ont mouontr&eacute; un usage duthage l'&Acirc;ge N&eacute;olithique et y'avait c&egrave;rtainement des d'fenses pouor l'&Acirc;ge d&eacute; F&eacute;: un f&ocirc;ss&eacute; et des c&acirc;tchieaux ont 't&eacute; identifi&eacute;s dans la Garde du Mitan du ch&acirc;t&eacute;. Aupr&egrave;s la tch&ecirc;te d&eacute; l'empithe Romaine n'y'a pon d'preuve d'un usage du site mais nou crait qu'les gens d'l'&Ecirc;st l&eacute; fa&icirc;thaient s&egrave;rvi coumme &egrave;rfuge.<br/>
<br/>
En 933AD J&egrave;rri fut &icirc;ncorpouoth&eacute; dans l'Duch&eacute; d'Nouormandie. Jusqu'en 1204 un ch&acirc;t&eacute; n'tait pon d'm&ecirc;tchi viyant qu'l'&Icirc;le 'tait bein au liain des frontchi&eacute;thes du Duch&eacute; (et Duch&eacute;-Rouoyaume aupr&egrave;s 1066). Mais tout chenna changit quand l'Rouai Ph'lippe Audguste d&eacute; France pr&icirc;nt la Grande T&egrave;rre. L's &Icirc;les rest&icirc;tent louoyales au Duc/Rouai et l'lian d'auve la Monarchie d'Angli&eacute;t&egrave;rre fut &ecirc;tablyi. <br/>
<br/>
La c&ocirc;te d&eacute; l'&Ecirc;st d&eacute; J&egrave;rri 'tait logique viyant qu'l'empliaichement 'tait endrait la c&ocirc;te du Cotent&icirc;n pouor enfachi les forches Fran&ccedil;aises. L&eacute; ch&acirc;t&eacute; fut mentionn&eacute; pouor la preunmi&eacute; fais dans un dotchument d'1212.<br/>
<br/>
Un tas d'mat&eacute;thieaux fut envy&eacute; d'l'Angli&eacute;t&egrave;rre pouor b&acirc;ti et renforchi l'ch&acirc;t&eacute;: du bouais, du cliou, du pliomb et d's armes pouor &ecirc;tchiper la dg&egrave;rnison, mais pouor la f&icirc;n du treizi&egrave;me si&egrave;cl'ye l&eacute; ch&acirc;t&eacute; avait 't&eacute; n&eacute;glyigi et n'tait pon capabl'ye d&eacute; d'fendre l'&Icirc;le. En 1328 Messire Jean des Roches fut appouaint&eacute; Gardgien. I' renforchit les d'fenses, b&acirc;tit eune tou, s'en d'mentit d'&egrave;rpathes, et d'r&ecirc;tablyi la dg&egrave;rnison. L&eacute; ch&acirc;t&eacute; fut assi&eacute;gi et attatchi par bord&eacute;e duthant l'quatorzi&egrave;me si&egrave;cl'ye.<br/>
<br/>
Au tch&icirc;nzi&egrave;me si&egrave;cl'ye i' sembl'ye qu&eacute; ch'fut l'Duc d&eacute; Clarence, fr&eacute;the du Rouai Henri V, tchi baillit au ch&acirc;t&eacute; l'nom d'&quot;Mont Orgueil&quot; mais la preunmi&eacute; mention d'chu nom-l&agrave; 'tait en 1462. Souos l'Rouai Henri VI, l&eacute; ch&acirc;t&eacute; fut livr&eacute; &egrave;s Fran&ccedil;ais tch'otchup&icirc;tent l&eacute; ch&acirc;t&eacute; jusqu'en 1468. Ch'tait la dreine fais qu'l&eacute; ch&acirc;t&eacute; 'tait otchup&eacute; par des forches &ecirc;trangi&eacute;thes jusqu'en 1940.<br/>
<br/>
Au tch&icirc;nzi&egrave;me si&egrave;cl'ye les travaux pouor changi l'ch&acirc;t&eacute; en fort&eacute;r&ecirc;sse d'artill'lie c'mench&icirc;tent. La preunmi&eacute; mention d'canons au Vi&egrave;r Ch&acirc;t&eacute; ch'est en 1462. La mod&egrave;rn&icirc;s&acirc;tion du ch&acirc;t&eacute; au seizi&egrave;me si&egrave;cl'ye 'tait s'p&ocirc;s&eacute;e d'transformer un ch&acirc;t&eacute; du Mouoyen &Acirc;ge b&acirc;ti pouor l's arbal&ecirc;ques et l's &egrave;rchelles en eune fort&eacute;r&ecirc;sse &agrave; artill'lie. Eune bat'tie fut b&acirc;tie pouor prot&eacute;gi la Baie du Vi&egrave;r Ch&acirc;t&eacute;. Un b&acirc;tchion fut b&acirc;ti pouor prot&eacute;gi la Basse Garde; ch'est probabl'ye qu&eacute; nou r'fit s&egrave;rvi des pi&egrave;rres d'la vielle Abbaye d&eacute; Saint H&eacute;lyi. Endrait l'Mont Saint Nicolas, tchi s'adonne sus l'ch&acirc;t&eacute;, eune tou ou mont, l&eacute; Neu Mont, et si&ecirc;x canons y f&ucirc;tent pliaichis (s'lon l'&icirc;nventaithe d&eacute; 1549). La tou est arrondie pouor d&ecirc;c&acirc;rrer des boulets d'canon et la grande muth&acirc;le abriait la r&eacute;sidence officielle dri&eacute;the. La grande halle du Mouoyen &Acirc;ge fut conv&egrave;rtie en tchu&icirc;sinne, et eune nouvelle halle fut b&acirc;tie. L&eacute; louogeais du Gouv&egrave;rneux 'tait achteu deux fais pus grand qu'l&eacute; chein d&eacute; d'vant. &Agrave; seule f&icirc;n d'couvri l'lief des nouvieaux b&acirc;tisses, i' 'tait d'm&ecirc;tchi d'faithe s&egrave;rvi un tas d'pliomb: v&icirc;ngt-quat' tonnes en f&ucirc;tent hal&eacute;es d'l'abbaye d'Glastonbi&eacute;the et envy&eacute;es en J&egrave;rri en 1550. La Grande Halle fut d&ecirc;molie en 1837.<br/>
<br/>
Des 1560s &egrave;s 1580s n'y'avait pon autant d'progr&egrave;s dans la b&acirc;tithie qu'les Gouv&egrave;rneurs &eacute;thaient voulu par cause qu'la Tr&eacute;s&ocirc;r'rie Rouoyale n'envyait pon assez d'sou.<br/>
<br/>
Mais pouor la f&icirc;n du seizi&egrave;me si&egrave;cl'ye nou d&eacute;cidit d'rempliaichi l'ch&acirc;t&eacute; d'Gou&ocirc;rray coumme d&eacute;fense pr&icirc;ncipale d&eacute; l'&Icirc;le. La ca&ucirc;chie n'tait pon conv'nabl'ye et y'avait trop d'monts &agrave; l'entou. L&eacute; si&egrave;ge du Gouv&egrave;rneux fut transf&eacute;th&eacute; au Chat&eacute; L&icirc;zab&eacute; o&ugrave;'est qu'eune nouvelle Ma&icirc;son du Gouv&egrave;rneux fut b&acirc;tie en 1594 (mais au dgi&ecirc;x-septchi&egrave;me si&egrave;cl'ye y'avait acouo tchiques Gouv&egrave;rneurs tch'aimaient mus d'meuther au Vi&egrave;r Ch&acirc;t&eacute;). L&eacute; Vi&egrave;r Ch&acirc;t&eacute; fut r'path&eacute; et la prison fut m&icirc;nse &agrave; jour, auve des appart&egrave;nements partitchuli&eacute;thement pouor garder l'Puthitain William Prynne, transf&eacute;th&eacute; du Ch&acirc;t&eacute; d'Caernarfon en 1637. &Eacute;pis &agrave; c'menchi en 1651 des acouo des prisonni&egrave;rs politiques 'taient gard&eacute; dans l'ch&acirc;t&eacute;. Ch'est en tchi la louai Anglia&icirc;che d&eacute; Habeas Corpus n'avait pon cours en J&egrave;rri et l'gouvern&eacute;ment Angliais pouvait garder des prisonni&egrave;rs hors d'la juridiction des cours Anglia&icirc;ches. John Lilburne, d'la dga&icirc;ngue connue coumme des Levellers (Niv'leurs), 'tait en prison ich&icirc;n coumme un notabl'ye prisonnyi politique.<br/>
<br/>
Pouor l&eacute; c'menchement du dgi&ecirc;x-huitchi&egrave;me si&egrave;cl'ye l&eacute; ch&acirc;t&eacute; 'tait qu&acirc;siment en r'nonchi&acirc;tion, et n'pouvait d'aut' &ecirc;t' fait s&egrave;rvi coumme prison. Tchiqu's'uns des b&acirc;tisses avaient 't&eacute; d&ecirc;molis. Mais auve la r'conna&icirc;ssance d'la m'niche militaithe d'la France &egrave;s ann&eacute;es 1780s y r'eut d'la fortific&acirc;tion du ch&acirc;t&eacute;.<br/>
<br/>
En 1793 la d'fense mathit&icirc;nme d&eacute; l'&Icirc;le fut confi&eacute;e &agrave; Ph'lippe d'Auv&egrave;rgne. Il &ecirc;tablyit eune organn&icirc;s&acirc;tion d'espionn'nie bas&eacute;e au Vi&egrave;r Ch&acirc;t&eacute;. Y'avait m&ecirc;me un compliot en 1800 d'kidnapper Napol&eacute;on et l'am'ner au Vi&egrave;r Ch&acirc;t&eacute; (chu compliot coumme d&eacute; raison n'marchit pon). &Eacute;tant un conna&icirc;sseux d'architectuthe (tchi b&acirc;tit la Tou du Pr&icirc;nce &agrave; La Hougue Bie) i' s'en d'mentait d'amendements cli&acirc;ssiques et n&eacute;o-gothiques pouor sa r&eacute;sdience dans l'ch&acirc;te. Qu&acirc;siment touos ches amendements ont 't&eacute; hal&eacute;s.<br/>
<br/>
En 1801 eune partie d'la falaise sous l'ch&acirc;t&eacute; s'&ecirc;crou&ocirc;lit, et v'l&agrave; tchi passecrivit eune batt'tie et les d'fenses du Sud d'la B&acirc;sse Garde.<br/>
<br/>
Quand d'Auv&egrave;rgne fut rempliaichi coumme qu&eacute;mandant, v'l&agrave; tchi fut la f&icirc;n d'la r&eacute;sidence d&egrave;rpr&eacute;sentatis d'la couronne Anglia&icirc;che dans l'donjon du Vi&egrave;r Ch&acirc;t&eacute;.<br/>
<br/>
Au dgi&ecirc;x-neuvi&egrave;me si&egrave;cl'ye, des troupes 'taient louogies tchiquefais au ch&acirc;t&eacute; mais en g&eacute;n&eacute;tha l'ch&acirc;t&eacute; 'tait la&icirc;ssi pa&icirc;tre &egrave;s coucous. Eune grand partie d'la Garde d&eacute; D'houors fut hal&eacute;e par des tch&ecirc;tes d&eacute; falaise. En 1821 l&eacute; t&egrave;rrain au pid du ch&acirc;t&eacute; fut vendu et l'd&ecirc;v'loppement nos a donn&eacute; la ca&ucirc;chie d'Gou&ocirc;rray &agrave; bein pr&egrave;s coumme j'la viyons au jour d'aniet.<br/>
<br/>
En 1834 Messire Hilgove Turner, ancien Lieut'nant-Gouv&egrave;rneux, d'mandit la p&egrave;rmission d'ouvri l'ch&acirc;t&eacute; au publyi (titchets: douze sou par p&egrave;rsonne) et pouor faithe s&egrave;rvi l'&egrave;rv&eacute;nu pouor cli&egrave;rgi des ruinnes et entr&eacute;prendre des r'ch&egrave;rches antitchaithes.<br/>
<br/>
La Reine Victoria, Duc d&eacute; Nouormandie, et l'Pr&icirc;nce Alb&egrave;rt v&icirc;sit&icirc;tent l&eacute; Ch&acirc;t&eacute; en 1846 (y'a eune pliaque sus la traisi&egrave;me porte pouor comm&eacute;mother la v&icirc;site).<br/>
<br/>
En 1872 Ph'lippe Langliais &ecirc;crivit eune po&eacute;sie en J&egrave;rriais pouor raconter l'histouaithe du Vi&egrave;r Ch&acirc;t&eacute;.<br/>
<br/>
En 1907 l&eacute; ch&acirc;t&eacute; fut transf&eacute;th&eacute; &agrave; l'&Icirc;le coumme monument historique. Tout coumme duthant la Preunmi&eacute; Dg&egrave;rre Mondiale l&eacute; ch&acirc;t&eacute; 'tait fait s&egrave;rvi coumme un dget auve des garde-c&ocirc;tes et des miliciens Rouoyaux post&eacute;s l&agrave;. La garde-c&ocirc;te otchupait l'ancienne grande halle du Mouoyen &Acirc;ge jusqu'en 1923.<br/>
<br/>
Eune restauration, un mio &agrave; la frouque, fut c'menchie en 1908. &Agrave; seule f&icirc;n d'd&ecirc;muchi et mouontrer chein qu'i' y'avait du ch&acirc;t&eacute; du Mouoyen &Acirc;ge et des Tudors, chein qu'nou criyait mod&egrave;rne fut hal&eacute;, et chenna auve les amendements du dgi&ecirc;x-huitchi&egrave;me si&egrave;cl'ye et la mont&eacute;e &egrave;s louogeais des Tudors dans la Garde du Mitan (nou criyait &agrave; tort qu'la mont&eacute;e 'tait pus mod&egrave;rne). V'l&agrave; tch'explyique hardi d's &ecirc;qu's&icirc;ns d'muth&acirc;les qu'les v&icirc;siteurs d'au jour d'aniet vaient ch&icirc;n' et l&agrave; dans l'ch&acirc;t&eacute;. Ch'n'est pon les r'&ecirc;ffets d'dg&egrave;rre ni d'attaques mais pus &agrave; co o&ugrave;'est des b&acirc;tisses et muth&acirc;les f&ucirc;tent hal&eacute;s pouor des ra&icirc;sons d'puthet&eacute; historique duthant la restaur&acirc;tion. En 1935 la restaur&acirc;tion des appart&egrave;nements avait 't&eacute; ag'v&eacute;e assez pouor allouer l'Pr&icirc;nce d&eacute; Galles d'&ecirc;t' attchilyi d'dans quand i' v&icirc;nt en v&icirc;site.<br/>
<br/>
Quand l'Otchup&acirc;tion c'menchit en 1940, les travaux d'restaur&acirc;tion f&ucirc;tent arr&ecirc;t&eacute;s. L's Allemands m&icirc;ntent des b&egrave;rrexes dans l'ch&acirc;t&eacute; et b&acirc;t&icirc;tent des tours d&eacute; dget.<br/>
<br/>
Aupr&egrave;s Lib&eacute;th&acirc;tion l'ch&acirc;t&eacute; fut d&ecirc;militath&icirc;s&eacute; et &egrave;rd&eacute;v&icirc;nt un monument historique (ouaithe qu'en 1979 des bombes f&ucirc;tent d&ecirc;muchies dans la batt'tie du Mont &eacute;pis so&ucirc;ffli&eacute;es en m&eacute;).<br/>
<br/>
En 1996 les dreins &icirc;nt&eacute;thets d'la Couronne dans l'ch&acirc;t&eacute; f&ucirc;tent d&ecirc;la&icirc;ssis &agrave; J&egrave;rri. Entre 1997 et 2005 des r'ch&egrave;rches et d&ecirc;fouithies f&ucirc;tent faites; des espaces &egrave;rcli&acirc;m&eacute;es; et d's oeuvres d'art pliaichis dans l'ch&acirc;t&eacute; pouor en faithe eune mouontr&eacute;thie d'la vie du ch&acirc;t&eacute; ava&ucirc; les si&egrave;cl'yes.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="orgueil.html">L&eacute; Vi&egrave;r Ch&acirc;t&eacute;</a><p>
<li><a href="assembliee/vierchate.html">Au Vi&egrave;r Ch&acirc;t&eacute;</a><p>

<li><a href="gouorray.html">Eune courte histouaithe du H&acirc;vre d'Gou&ocirc;rray et san va&icirc;sinnage</a><p>

<li><a href="chatelizabe.html">L&eacute; Ch&acirc;t&eacute; L&icirc;zab&eacute;</a><p>
<li><a href="elizabeth_castle.html">L&eacute; Ch&acirc;t&eacute; L&icirc;zab&eacute;</a><p>
<li><a href="assembliee/lizabe.html">Au Ch&acirc;t&eacute; L&icirc;zab&eacute;</a><p>
<li><a href="assembliee/lizabe2.html">Au Ch&acirc;t&eacute; Elizabeth</a><p>
<li><a href="hermitage.html">L'H&egrave;rmitage</a><p>
<li><a href="grosnez2.html">L&eacute; Ch&acirc;t&eacute; d&eacute; Grosnez</a><p>
<li><a href="grosnez4.html">L&eacute; Ch&acirc;t&eacute; d'Grosnez</a><p>
<li><a href="assembliee/grosnez.html">L'Vi&egrave;r Ch&acirc;t&eacute; d'Grosnez</a><p>
<li><a href="hamptonne2.html">Hamptonne </a><p>
<li><a href="fort_regent.html">L&eacute; Fort R&eacute;gent</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

