<HTML>

<!-- Mirrored from members.societe-jersiaise.org/geraint/jerriais/gardingni.html by HTTrack Website Copier/3.x [XR&CO'2014], Tue, 15 Jul 2025 13:51:26 GMT -->
<HEAD>
<TITLE>Le Gardingni</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Gardingni</h2></font></center><p>


Un gros moussieu qui d'meuthait pas bein liain d' l'&eacute;glyise, avait mint eune announce sus la g&acirc;zette pouor un gardingni, mais personne n'avait r&ecirc;ponnu.<br>

<br>

Ch'est pourtchi, i' fut bein surprint quand, eune semaine apr&egrave;s, la clioche d&eacute; la grand' porte sonnit et l&agrave;, sus l'pas d'porte, 'tait un janne homme qui li dit qui 'tait v'nu pouor applyitchi pouor la t&acirc;che.<br>

<br>

L&eacute; janne gas 'tait haut et maigre, il avait la t&ecirc;te r&acirc;s&eacute;e, mais il avait un p'tit quitton de g'veux sus l'haut d'la cr&acirc;ne amath&eacute;e avec un nier lachet. Ses blieus braies, et coton d&eacute; Nimes, 'taient trilyies et &ecirc;chim&eacute;es &egrave;s g'nouors, il avait eune p'tite c'minse en coton avec '<I>Je n'mange que des ledgeumes</I>' imprim&eacute;e d&eacute;ssus et sus ses pids il avait des grand' bottes &agrave; cliou.<br>

<br>

Le gros moussieu toussit deux-trais fais et i' d'mandit au janne s'il avait p't&ecirc;tre des c&egrave;rtificats pouor li montrer.<br>

<br>

Il en avait pliein sa pouchette mais la t&ecirc;te-ras&eacute;e se mint &agrave; l'explyitchi, avec eune vouaix bein &ecirc;col&eacute;e, qu'i' n'tait int&eacute;r&ecirc;ssi qu&eacute; dans l&eacute; gardinnage sans engrais chimique, comme n'ou l'faisait l&eacute; temps pass&eacute;.<br>

<br>

Chenna fit eune grande impression sus l&eacute; gros bouonhomme et i' l'enm'nit souos l'appentie pouor li montrer touos l'&ocirc;tis qu'il avait pouor l&eacute; gardinnage - des frouques, des b&ecirc;ques, des houettes, des ratchiaux, des faucil'yes, toutes sortes d&eacute; machin'nies &eacute;l&eacute;ctriques pouor coper l'herbe - enfin tout chein qui faillait pouor faithe du bouon gardinnage.<br>

<br>

Le janne pouvait st&egrave;rter achteu et i' fut embauchi sus l'coup.<br>

<br>

Chinq minnutes apr&egrave;s, l&eacute; gros moussieu viyait la chivi&egrave;the et l's &ocirc;tis dans l'gardin. l' ou&iuml;ait s&ucirc;fflier - ch'tait san gardingni!<br>
<br>
<I><a href="joantapley.html">J.T.</a></I><p>
<i>1995</i><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gardin.html">L&eacute; gardinnage</a><p>
<li><a href="mangardin.html">Man gard&icirc;n</a><p>
<li><a href="gzettes.html">G'zettes et Pipos!</a><p>
<li><a href="cahouain_flieurs.html">Des flieurs</a><p>
<li><a href="pmserclye.html">La serclye, le Chantgni et les courses</a><p>
<li><a href="dansmangardingj.html">Dans man gard&icirc;n</a><p>
<li><P><A HREF="fnetre.html">Ma F'n&ecirc;tre</A></P>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gardingni.html by HTTrack Website Copier/3.x [XR&CO'2014], Tue, 15 Jul 2025 13:51:26 GMT -->
</HTML>
