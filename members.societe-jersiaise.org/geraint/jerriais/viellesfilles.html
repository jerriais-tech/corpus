<HTML>
<HEAD>
<TITLE>Les Vielles Filles</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Vielles Filles</h2></font></center><p>

<CENTER><TABLE><TR><TD>

Eunne anneaie <a href="viergarcon3.html">je vos p&acirc;sli du vier gar&ccedil;on</a>.<br/>
Je s&ccedil;a pour les vielles filles tchanneaie,<br/>
Pour vos montr&eacute; si chest sans raison<br/>
Qui yian &agrave; tant qui s&ccedil;ais resteaies.<br/>
<br/>
Yian a vraiment que n'ou n'aime pas,<br/>
Car y font des teurs et ont tant d'ordgit;<br/>
Et y font eun tel potein et d'embarras,<br/>
Surtout quand y s'en vont sorti.<br/>
<br/>
Y sont d'theuthes a lus arrangi,<br/>
Et tout le long des jours a lus mithai;<br/>
Y mettes des p'tites bottes pour av&eacute; eun p'ti pi,<br/>
Et pis y n'font pas bein des pas san kipin&eacute;.<br/>
<br/>
Yian a qui venne vos vais avec lus travas,<br/>
Comme si n'ou n'en avait pas a lus donn&eacute;;<br/>
Et venne trejous d'vant l'heuthe du r'pas,<br/>
Ils aiment comme y disse eun bouan d&icirc;n&eacute;.<br/>
<br/>
Le sage Salomon ethait dit &agrave; chezt l&agrave;,<br/>
Seiz t'an vaizein ne met jamais le pi;<br/>
Car tu verras que y te f'tha laid et te m&eacute;priseza,<br/>
N'y va pon trop souvent, chest me qui te l'dit.<br/>
<br/>
Y n'est pas dit qui sont toutes de la sorte,<br/>
Car y yian a quand y venne vos vais<br/>
Y n'sont pas &agrave; peine sus le pas de la porte,<br/>
Qui d'mande as tu tchique chose a r'grais.<br/>
<br/>
Chets l'a jamais n'ou n'les ranvie,<br/>
Car y lus rende trejous bein utile;<br/>
N'ou zaime trejous bein lus compagnie,<br/>
Chest grand damage que chests la s&ccedil;ais vielle filles.<br/>
<br/>
Les vielles filles du temps p&acirc;sset,<br/>
Tes vielles et bein vielle a trente ans;<br/>
Y mangeais lus cr&ocirc;tein trempait,<br/>
Car souvent y n'avais pas de dents.<br/>
<br/>
Mais acheteu Mesdames les vielles filles,<br/>
En ont toute suite eun bieaux chipp&eacute;;<br/>
Avec lus belles robes et touos lus frilles,<br/>
Et lus fieurs et pieummes sus lus chap&eacute;.<br/>
<br/>
Je vos asseuthe qui faout de bouan sous<br/>
Pour maintn&eacute; ch&egrave;s sorte de drinettes la;<br/>
Les pouores hommes es&ccedil;ais souvent souos le fou,<br/>
Si'l avais &agrave; les gard&eacute; longtemps dans chu &quot;style&quot; la.<br/>
<br/>
Yian a etout qui lus faout des bicyclettes,<br/>
Car yne peuvent pas trop bein marchi;<br/>
Et pis d'aoutre qui lus faout des lunettes,<br/>
Y peuvent vais sans, mais ches par ordgi.<br/>
<br/>
Yian a qu'on pus de chinquante ans,<br/>
Et quand n'ou les vait dans les rues,<br/>
Avec touos lus teurs et lus farballans,<br/>
Nou lus en donnait que trente au pus.<br/>
<br/>
Mais yian a qui mettes des tas de farballas,<br/>
Chest seulement quand y sont a lus prom&eacute;n&eacute;;<br/>
Mais si&egrave;s yieuex chest comme des &ecirc;speuethas,<br/>
Et y passe lus jours a yiethe ou a brod&eacute;.<br/>
<br/>
Criyious que les hommes veulent &ecirc;tre emb&ecirc;tais<br/>
Dav&eacute; si&egrave;s yieueux des dames ornements;<br/>
Nannin, nannin, ils aiment mus lus libertaies,<br/>
Ou conv'nais avec me que ch'nest pas &ecirc;tonnant.<br/>
<br/>
Yian a yieunne qu'&agrave; doeux bieaux c&acirc;ts,<br/>
Mais y ne faout pas qui mange de soiethis;<br/>
Le nom de yieun est Simim, l'aoutre est Thomas,<br/>
Mais o&ugrave; les adore ses doeux chier petits.<br/>
<br/>
Mais y ne faout pas qui sorte au s&eacute;,<br/>
Car la rouzeaie lus dounait la roupie;<br/>
Comme ou lus dit y faout rest&eacute; avec m&eacute;,<br/>
Car ou z&ecirc;tes ma seule et bouanne compagnie.<br/>
<br/>
Si ou faisait pust&ocirc;t cheinque St. Jacques lis dit,<br/>
De prendre soin des veuves et des orphelins;<br/>
Ou s&ccedil;ait pus heutheuse et comme nou dit,<br/>
Ou daismouzithait doeux ou trais gros ch'lins.<br/>
<br/>
Car yia eun temps pour toutes choses,<br/>
Comme nos a dit le sage Salomon;<br/>
Et toute les fieurs ne sont pas des roses,<br/>
Si n'ia pas de bieautet y peu yiavait du bon.<br/>
<br/>
Y n'est pas a faithe d'etre belle pour mathi&eacute;.<br/>
Mais y faout de l'amour et de la charitet;<br/>
L'Angiaies dit: &quot;There's charms independent of beauty&quot;<br/>
Avec chest choses l&agrave; l'union est compi&egrave;t.<br/>
<br/>
Et bein je crai que je vos en ai dit asseaies,<br/>
Et il est temps pour me de m'arr&ecirc;t&eacute;;<br/>
Si yian a tchiqueunne que v'la qui pique le naies,<br/>
Et bein mes Dames ou pouvaies vos gratt&eacute;.<br/>
<br/>
<i><a href="livonia.html">Livonia</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfchance.html">Quand eune vielle fil'ye vait eune chance...</a><p>
<li><A HREF="reflexf.html">Reflexions d'une Vieille Fille</A><p>
<li><a href="lament2.html">Les lamentations d'eunne vieille fille</a><p>
<li><A HREF="consolf.html">Les Consolations d'une Vieille Fille</A><p>

<li><a href="vieillesfilles.html">Les Vieilles Filles</a><p>
<li><a href="lamentvf.html">Les Lamentations d'une Vieille Fille</a><p>
<li><a href="tante.html">Les piaintes d'une vielle tante a mai</a><p>
<li><a href="regrets.html">La Vie Est Remply&iuml;ei De Regrets</a><p>
<li><a href="ahnan.html">Ah, nan!</a><p>

<li><a href="vier_garcon.html">Le Vier Gar&ccedil;on</a><p>
<li><a href="vier_garcon2.html">L'&Egrave;rpenti d'un Vi&egrave;r Gar&ccedil;on</a><p>
<li><a href="viergarcon3.html">Le Vier Gar&ccedil;on</a><p>
<li><a href="souhaitproverbe.html">Le souhait du Vier G&agrave;r&ccedil;on</a><p>
<li><a href="mainsnage.html">Un mainsnage de vier gar&ccedil;ons</a><p>
<li><a href="viedvier.html">Vie d'Vier Gar&ccedil;on - Vie d'Vier Cuochon</a><p>
<li><a href="pensent.html">A tchesque les vieirs gar&ccedil;ons pensent?</a><p>
<li><A HREF="reflexg.html">Reflexions d'un Vi&egrave;r Gar&ccedil;on</A><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>
<li> <a href="vieirsgarcons.html">Eunne chance pour les vieirs gar&ccedil;ons</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

