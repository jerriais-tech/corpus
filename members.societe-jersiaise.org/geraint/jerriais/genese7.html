<HTML>

<!-- Mirrored from members.societe-jersiaise.org/geraint/jerriais/genese7.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
<HEAD>
<TITLE>G&eacute;n&ecirc;se, Chapitre 7</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>G&eacute;n&ecirc;se, Chapitre 7</h2></font></center><p>


<center><font color="#215e21"><h2>G&eacute;n&ecirc;se, Chapitre 7, v&egrave;rsets 1 &agrave; 19</h2></font></center><p>
<a href="verrinnesobaheur.jpg"><img src="verrinnesobaheur.jpg" height="700" alt="" title="" border="0" align="right" /></a>

Et l'Bou&ocirc;n Dgieu dit &agrave; Nou&eacute;, &quot;Prend toute ta fanmil'ye et allez dans l'baheur, car i' n'y'a ra&icirc;que t&eacute; d'chutte g&eacute;n&eacute;th&acirc;tion qu&eacute; j'vai tch'est honn&ecirc;te.<p>
Prend sept pathes d&eacute; ch&acirc;que b&ecirc;te puthe, l&eacute; m&acirc;le et la feunmelle, et eune pathe d&eacute; ch&acirc;que b&ecirc;te &icirc;mputhe, l&eacute; m&acirc;le et la feunmelle;<p>
et sept pathes du oua&icirc;thel&icirc;n, l&eacute; m&acirc;le et la feunmelle, &agrave; seule f&icirc;n qu'lus p'tchiots pi&ecirc;ssent vivre sus la t&egrave;rre.<p>
Car en sept jours j'm'en vais v&egrave;rser d'la plyie sus la t&egrave;rre pouor quarante jours et quarante nyits &agrave; seule f&icirc;n d'passecrithe tout chein tchi vit qu'j'ai gr&eacute;e sus la t&egrave;rre.<p>
Et Nou&eacute; fit tout chein qu'l&eacute; Bou&ocirc;n Dgieu l&icirc;'avait c'mand&eacute;.<p>
Nou&eacute; avait si&ecirc;x chents ans quand l's ieaux v&icirc;ntent couvri la t&egrave;rre.<p>
Et Nou&eacute;, acant&eacute; ses fis et sa bouonnefemme et les femmes &agrave; ses fis, il' all&icirc;tent dans l'baheur, viyant l's ieaux tchi montaient.<p>
Coumme l&eacute; Bou&ocirc;n Dgieu avait c'mand&eacute;, dans lus pathes, l&eacute; m&acirc;le et la feunmelle, les b&ecirc;tes puthes et &icirc;mputhes et l'oua&icirc;thel&icirc;n et tout ch'qu'i' y'a sus la t&egrave;rre all&icirc;tent dans l'baheur acant&eacute; Nou&eacute;.<p>
Et aupr&egrave;s sept jours, l's ieaux v&icirc;ntent couvri la t&egrave;rre.<p>
Quand Nou&eacute; avait si&ecirc;x chents ans, au deuxi&egrave;me mais et l'dgi&ecirc;x-septchi&egrave;me jour,  les r'ssources du f&ocirc;ss&eacute; &ecirc;cliatch&icirc;tent et l's &ecirc;cli&ucirc;ses du ciel ouvr&icirc;tent;<p>
et i' tchiyaient d'la plyie &agrave; v&egrave;rse pouor quarante jours et quarante nyits.<p>
Chu jour-l&agrave; Nou&eacute;, acant&eacute; Sem, Cham et Japhet, ses fis, et sa bouonnefemme et les femmes &agrave; ses fis, all&icirc;tent dans l'baheur;<p>
et acant&eacute; ieux, toutes les manni&eacute;thes d&eacute; b&ecirc;tes et bestchias, et tout chein tchi va sus la t&egrave;rre et toutes les manni&eacute;thes d&eacute; oua&icirc;thel&icirc;n.<p>
Il' all&icirc;tent acant&eacute; Nou&eacute; dans l'baheur, dans lus pathes d&eacute; tout chein tchi vivait et tch'avait l'so&ucirc;ffl'ye d'la vie.<p>
L&eacute; m&acirc;le et la feunmelle d&eacute; tout chein tchi vivait y'all&icirc;tent, coumme l&eacute; Bou&ocirc;n Dgieu avait c'mand&eacute;, et l'Seigneu freunmit l'baheur.<p>
Et pouor quarante jours l's ieaux couvraient toute la t&egrave;rre et l's ieaux montaient et &ecirc;l'vit l'baheur haut sus la t&egrave;rre<p>
Et l's ieaux n'y&icirc;tent tout et mont&icirc;tent bein hautes sus la t&egrave;rre, et l'baheur fliottaient sus l's ieaux<p>
Et l's ieaux n'y&icirc;tent tout sus la t&egrave;rre et touos les monts souos l'ciel f&ucirc;tent couv&egrave;rts.<br/>
<br/>
<br/>

<center><font color="#215e21"><h2>G&eacute;n&ecirc;se, Chapitre 7, v&egrave;rsets 20 &agrave; 24</h2></font></center><p>

Les ieaux mont&icirc;drent et couvr&icirc;drent les montangnes d'eune avanteu d'dans les sept m&egrave;tres. Ch&acirc;que criatuthe vivante tch'allait sus la t&egrave;rre p&eacute;thit: l'oua&icirc;th'l&icirc;n, l'bestchias, l's annimaux sauvages, toutes les criatuthes tchi lus affliotchaient partoute la t&egrave;rre, et touos les gens. Tout chein sus la t&egrave;rre secque tch'avait l'so&ucirc;ffl'ye d'la vie dans ses n&acirc;sil'yes mouothit. Tout chein tchi vivait sus la fache d'la t&egrave;rre fut passecrit; les gens et les b&ecirc;tes et les criatuthes tchi grappinnent dans l'aithe et l'oua&icirc;th'l&icirc;n f&ucirc;drent passecrits d'sus la t&egrave;rre. Ra&icirc;que Nou&eacute; restait, li et les cheins acant&eacute; li dans l'baheur.<p>

Les ieux &ecirc;cli&ucirc;thaient la t&egrave;rre pouor chent ch&icirc;nquante jours.<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</UL>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/genese7.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
</HTML>
