<HTML>

<!-- Mirrored from members.societe-jersiaise.org/geraint/jerriais/bazaar.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>Le Baz&acirc;ar</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Le Baz&acirc;ar</h2></font></center><p>
<CENTER><TABLE><TR><TD>
L'aut' jour, deux nice demouaiselles,<br/>
Des jeunnes &eacute;tout, et d&eacute; belles,<br/>
S'entr' rencontrirent d&eacute; tchiq' bord en ville,<br/>
Et s'lon l'habitude entre femme ou fille<br/>
Y'ie&ucirc;t ch&acirc;q'rie d&eacute; main, et d&eacute; l'embrassh'rie:<br/>
Des &quot;kiss&quot; d&eacute; perdus, et tchi firent grand' envie<br/>
A deusse trais d'lus galans<br/>
Tchi p&acirc;ssaient dans l'temps<br/>
Et a tchi y n'en faisaient jamais autant (?)<br/>
L&eacute; caqu&egrave;t don qu'menchit - chatchunne en fit sa sh&acirc;re,<br/>
Quand y'ieunne dit a l'autre: &quot;Dis-don, vot' Baz&acirc;ar<br/>
A-t'y reussi, en avous fait l&eacute; sou?&quot; -<br/>
- &quot;Au contraire,&quot; s&eacute; fit l'autre &quot;j'y soummes a r'tou.&quot; -<br/>
&quot;Dame, mais l&eacute; Recteur est don d&eacute;sappoint&eacute;?&quot;<br/>
&quot;Au contraire, ma chi&egrave;re, y'l'en est satisfait,<br/>
Ch&eacute; s'ra l'y, apr&egrave;s tout,<br/>
Tchi f'ra l&eacute; pus biau coup;<br/>
Car quand j&eacute; n&eacute; pouvions pus rein vendre &egrave;s messieux,<br/>
J&eacute; nos soummes toutes minses &agrave; lus faire les doux yieux<br/>
Et vra&icirc;ment, ma chi&egrave;re, j&eacute; n'y'avons pas perdu not' temps,<br/>
Dans deux jours j'avons y'ieu treize engagements!&quot;<br/>
&quot;Mais,&quot; s'f&icirc;t l'autre, &quot;pour l&eacute; Recteur, j&eacute; n'y comprends rein.<br/>
Coumm'est qu&eacute; chonna peut l'y faire du bein?&quot; -<br/>
&quot;Oh, ma chi&egrave;re amie, est tu niaise!<br/>
Tou&ocirc;s les couples engagis sont d&eacute; sa p&acirc;raisse,<br/>
Y les mari&egrave;ra... l&eacute; vais-tu bein ach'teu?<br/>
Y'ls empa&ucirc;tront les &quot;fees&quot; entre l'y et l'Lecteu!&quot; -<br/>
<br/>
<i><a href="picot.html">J.P.</a></i><br/>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="bezaar.html">Le Grand B&eacute;zaar</a><p>
<li><a href="bezaar2.html">Le Grand B&eacute;zaar de Saint Ouen</a><p>
<li><a href="cahouain_fete1920.html">L'Frainque de Vinchelez en fit des sous avec sa djingue de ch'vaux</a><p>
<li><a href="cahouain_carnaval.html">La bord&egrave;e du carnaval</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/bazaar.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>
