<HTML>

<!-- Mirrored from members.societe-jersiaise.org/geraint/jerriais/gdfrmiedes3.html by HTTrack Website Copier/3.x [XR&CO'2014], Tue, 15 Jul 2025 13:59:48 GMT -->
<HEAD>
<TITLE>R'mi&egrave;des d&eacute; nouos vielles gens</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>R'mi&egrave;des d&eacute; nouos vielles gens</h2></font></center><p>


<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<br/>
<i>L&eacute; 13 juin, 1970.</i><br/></font>
<br/>
Moussieu l'R&eacute;dacteu,<br/>
<br/>
Ch'est seux qu' un tas d'mes bouans anmins ichin en J&egrave;rri s&eacute; d'mandent pourtchi qu&eacute; j'n'ai pon 't&eacute; les vaie ouaithe qu&eacute; y'a d&ecirc;j&agrave; pus qu' tch&icirc;nze jours d&eacute;pis m'n arriv&eacute;e. Eh bein, bouannes gens, j'attrapis eune fichue c&acirc;saque d&eacute; fraid au Cannada quand j'y &eacute;tais y'a un mais, et j'n'en sis pon 'couo tchitte. J'n'ai fait qu&eacute; d'cr&eacute;he&ucirc;ler d'pis, et j'n'ai pon voulu aller siex les gens d&eacute; peux d'lus donner chu fraid-l&agrave;. J'vouos asse&ucirc;the qu&eacute; v'la tchi m'a fichi bas, car j'n'ai pon - Dgieu m&egrave;rci - l'habitude d'attraper fraid ou d'&ecirc;t' malade. J'pense bein qu'ch'est d'ma faute. J'm'en fus au Cannada aupr&egrave;s aver pass&eacute; l'hiver dans les pays cauds. Il y fa&icirc;sait eune fraid d'tchian, au Cannada, et j'n'eus pon l'avis d'prendre des pr&eacute;cautions et m'abrier quand j'sortais. &Agrave; c'menchi, j'avais la gorge r&acirc;p&eacute;e, et tchiques jours apr&egrave;s v'la tchi touannit en un mauvais fraid sus l'estonma. Nou cr&eacute;thait qu' j'&eacute;thais ieu pus d'avis &agrave; m'n &acirc;ge. Ch'est p't &ecirc;t' s&icirc;ngne qu&eacute; j'vieillis!<br/>
<br/>
V'la tchi m'fait penser &egrave;s r'mi&egrave;des du temps pass&eacute;. Ch'est seux qu&eacute; si Manman 'tait en vie ou m'&eacute;thait mins un empli&acirc;tre d'moutarde sus l'estonma, et m'&eacute;thait fait prendre un v&egrave;rre caud en m'couochant - ou eune boll&eacute;e d'chaud&eacute; bein &ecirc;pici. Ch'tait d'tchi bouan, fait atout du cidre caud, et du lait caud et d's oeufs battus auve l&eacute; cidre. Ch'n'est pon ravissant qu&eacute; v'la tchi fa&icirc;sait du bein!<br/>
<br/>
Comme j'l'ai mentionn&eacute; d'vant, il' avaient des r'mi&egrave;des pour touos les maux, les anciens. Y'avait, par exempl'ye, l&eacute; poussot. Il 'tait bouan pour plusieurs maux. Pour l'enflieunme &agrave; la gorge par du fraid, et pour les gormes - tch'affectent l'avalouaithe - ch'tait un poussot d'linnette, tch'i' fallait. Mais, pour un d&eacute; enfli&eacute;, un frou&euml;t, ou pour faithe sorti un pitchet, il en fallait iun d'pain et d'molle graisse. I' faut quand m&egrave;me dithe tch'i' y'avait eune manni&egrave;the d&eacute; s'emp&ecirc;chi d'aver des frou&euml;ts. Ch'tait bein simpl'ye : I' n'y avait qu'&agrave; enfiler eune muscade et la porter l'tou d'san co!<br/>
<br/>
Pour l&eacute; mal &egrave;s dents, ch'tait l'poussot d'bran. Et l's anciens bouoillaient eune touffe d&eacute; p&egrave;rsi pour poussoter sus l'enflieunme &eacute;tout.<br/>
<br/>
D&eacute; l'ieau-d'vie, sus des n&eacute;thes gradiles, ou sus des preunelles, 'tait l&eacute; r'mi&egrave;de pour coper l'ma dans l'corps. Et pour &ecirc;treindre l'corps, du pain r&ocirc;ti 'tait l'&egrave;rmi&egrave;de &egrave;rqu&eacute;mand&eacute;. Eune tisaine d&eacute; fielles d&eacute; louothi 'tait bouanne pour bangner l's i&egrave;rs affect&eacute;s par l'orian, et v'la tchi faisait du bein &egrave;s i&egrave;rs d&eacute; les bangner atout d'l'ieau d' L&agrave; Fontaine &egrave;s Yeux.<br/>
<br/>
D'l'aigre d'cidre sus du gris papi 'tait l&eacute; r'mi&egrave;de pour eune &ecirc;teurse. Pour des rhonmatisses, i' fallait s'frotter atout d'l'esprit d'v&icirc;n mais, acouo bein mus, i' n'y avait qu'&agrave; porter eune patate dans sa pouchette pour s'&ecirc;mp&eacute;chi d'en aver, des rhonmatisses, et y'en a m&egrave;me aujourd'aniet tchi mettent un br&acirc;celet en tchuivre sus l'pouangnet pour la m&egrave;me raison!<br/>
<br/>
Du flipe, fait atout du cidre doux, d'l'ieau-d'vie d'cidre et du chucre, 'tait fanmeux comme fortificat pour vouos r'l&eacute;ver l'tchoeu. Nou p&egrave;rchait l's ouothelles et nou-s-y m'ttait des p'tites melles pour renforchi la veue &egrave;s cheins tchi l'avaient soupl'ye. J'connaissais deux hommes tch'en avaient des melles dans l's ouothelles, quand j'tais mousse. I' d'meuthaient dans la rue tchi m&egrave;ne d&eacute; Portinfer &agrave; l'&eacute;glyise d&eacute; St. George - des gens du nom d'L&eacute; Bro, et il' 'taient connus comme Les Bros fins gras! I' n&eacute; m'ttaient pon d'leunettes, ch'est en tchi i' faut craithe tch'il avaient la veue renforchie par les melles!<br/>
<br/>
Y'avait des crianches, &eacute;tout, entouorre c&egrave;rtains malaises tchi n'taient pon des maladies. Par exempl'ye, quand l'nez vouos pitchait d'vant m&eacute;jeu, ch'tait singne d&eacute; rabat d'vant sol&eacute; couochant, mais y'en avait tchi criyaient qu&eacute; ch'tait s&icirc;ngne d&eacute; mort. Quand les gens avaient eune piqu'sie dans un pid, ch'tait pour un viage &agrave; l'&ecirc;trangi. Eune piqu'sie &agrave; la main drouaite voulait dithe qu&eacute; nou s'en allait r'ch&eacute;ver des sou, mais ch'tait l'contraithe si ch'tait la main gauche. Dans chu cas-l&agrave;, ch'tait qu' nou-s-allait en d&ecirc;bourser!<br/>
<br/>
Quand l's outhelles vouos c&ocirc;naient et tch'i' vouos pitchaient, si ch'tait l'ouothelle drouaite, ch'tait pour bouanne chance, mais si ch'tait l'ouothelle gauche ch'tait pour c&egrave;rtains ch'tait l'contraithe : Quand ch'tait la gauche ch'tait bouan s&icirc;ngne, et quand ch'tait la drouaite ch'tait des traitres. D'aut' disaient : L's ouothelles m&eacute; c&ocirc;nent - nou p&acirc;le d&eacute; m&eacute;! Et acouo d'aut' disaient qu&eacute; si l'ouothelle drouaite vouos pitchait, ch'tait s&icirc;ngne qu&eacute; tchitch'un 'taient &agrave; dithe du bein d'vous, mais pour l'ouothelle gauche ch'tait s&icirc;ngne tch'il' 'taient &agrave; vouos d&ecirc;chither. Et dans chu cas-l&agrave;, don, eune femme mordait la carre d&eacute; san d'vant&eacute; pour faithe ches'la lus mordre la langue!<br/>
<br/>
I' faut dithe qu&eacute; les maladies sont aussi r'mi&eacute;dgiabl'yes comme d'anciennet&eacute;, mais ch'est les docteurs tch'en profitent &agrave; ch't heu!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfpliantes2.html">Acouo des pliantes m&eacute;d'cinnales</a><p>
<li><a href="gdfrmiedes2.html">Acouo des r'mi&egrave;des du temps pass&eacute;</a><p>

<li><a href="gdfmalaurouai.html">George d'la Forge p&acirc;le du mal au rouai</a></p>
<li><a href="rmiedes.html">Les r'mi&egrave;des d&eacute; nouos vielles gens</a><p>
<li><a href="assembliee/rmiedes.html">Les r'mi&egrave;des</a><p>
<li><a href="medvoc.html">La m&eacute;d'cinne en J&egrave;rriais</a><p>
<li><a href="arthrite.html">Eune vielle &egrave;rmi&egrave;de pouor l'arthrite</a><p>
<li><a href="gravelle.html">Eune &egrave;rmi&egrave;de pouor la gravelle et la pi&egrave;rre</a><p>
<li><a href="colinmachon.html">Merrienne et les col&icirc;nmachons</a><p>
<li><a href="colinmachons.html">L&eacute; sitho d'col&icirc;nmachons</a><p>
<li><a href="pmremedy.html">Ph'lip and a remedy</a><p>
<li><a href="gdfcolinmachons2.html">Les d'vis du Bouan'homme George</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfrmiedes3.html by HTTrack Website Copier/3.x [XR&CO'2014], Tue, 15 Jul 2025 13:59:48 GMT -->
</HTML>

