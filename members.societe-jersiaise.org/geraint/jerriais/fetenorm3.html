<HTML>

<!-- Mirrored from members.societe-jersiaise.org/geraint/jerriais/fetenorm3.html by HTTrack Website Copier/3.x [XR&CO'2014], Tue, 15 Jul 2025 13:50:27 GMT -->
<HEAD>
<TITLE>La F&ecirc;te d'la Vielle Langue Normande en Dg&egrave;rn&eacute;sy</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La F&ecirc;te d'la Vielle Langue Normande en Dg&egrave;rn&eacute;sy</h2></font></center><p>
&nbsp;<p>

J'voudrais vos p&acirc;ler d'la F&ecirc;te d'la Vielle Langue Normande tchi eut lieu au Coll&egrave;ge de Blanchelands en Dgernesy l&eacute; chinq et six d'mai, &eacute;you qu&eacute; deux-trais &eacute;tudgiants f&ucirc;tent donner lus support et prendre part.<p>

J'arriv&icirc;mes &agrave; not' h&ocirc;tel - les Rocquettes (tchi 'tait bein confortabl'ye) - et apr&egrave;s tchique chose &agrave; mangi, j'e&ucirc;mes l&eacute; temps d&eacute; faithe eune tou&ocirc;nn&eacute;e dans la ville d&eacute; St Pierre Port.<p>

La s&eacute;th&eacute;e j'f&ucirc;mes invit&eacute;s &agrave; l'h&ocirc;tel d&eacute; St Margaret's Lodge pouor rencontrer les gens tchi s'en allaient prendre part dans la F&ecirc;te l&eacute; pr&eacute;chain jour. Ch'tait eune mangnifique opporteunit&eacute; d&eacute; vaie nos anm&icirc;ns de Dg&egrave;rn&eacute;sy et d&eacute; Normandie qu&eacute; j'av&ecirc;mes rencontr&eacute;s l'ann&eacute;e d&eacute; d'vant.<p>

L&eacute; san'mdi j'nos trouv&icirc;mes &agrave; Blanchelands pouor l&eacute; c'menchement d'la F&ecirc;te &agrave; eune heuthe - mais j't&ecirc;mes dans l'pays des &acirc;nes! - et l&eacute; c'menchement 'tait &agrave; un quart d&eacute; deux. N'y a pas d'soin! Chutte f&ecirc;te, ch'n'est pas eune comp&eacute;tition, ni un Eisteddfod, mais p&ucirc;t&ocirc;t eune r&eacute;union d'anm&icirc;ns d'la Normandie, d&eacute; Dg&egrave;rn&eacute;sy et d&eacute; J&egrave;rri pouor chianter, danser et &egrave;rciter.<p>

Les femmes d&eacute; Normandie 'taient si bein habilyies dans des robes d&eacute; toutes les couleurs, auve lus mangnifiques co&ecirc;ffes d&eacute; dentelle. Les danseurs d&eacute; l'Assambyais dg&egrave;rn&eacute;siaise 'taient habilyis en vi&egrave;rs costeunmes traditionels &eacute;tout - les hommes dans lus c&acirc;saques &agrave; pannieaux auve des boutonni&eacute;thes d'iliets, des blianches braies et des tappeurs! - des vrais messieurs valet!<p>

Pouortchi qu&eacute; j'n'avons pas des danseurs j&eacute;rriais? P't-&ecirc;tre eune bouonne id&eacute;e pouor eune autre fais !<p>

Les chanteurs d&eacute; Dg&egrave;rn&eacute;sy (la Jaine du Vouest) comme il' s'appellent, auve Hazel Tomlinson en ch&egrave;rge nos chant&icirc;tent eune s&eacute;lection d&eacute; chansons dg&egrave;rn&eacute;siaises et ch'tait un vrai plyaisi d&eacute; les ou&iuml;.<p>

 Nos pi&egrave;ches par Tony et Geraint et les autres &ecirc;tudgiants f&ucirc;tent si bein &eacute;rchues par l'audience !<p>

La salle du Coll&egrave;ge 'tait remplyie d'monde et duthant l'arl&eacute;v&eacute;e un autre groupe d&eacute; Nantes arrivit, j'crais qu&eacute; ch'tait la preunmi&eacute;the fais tchi 'taient v'nus a eune reunion - eune autre fais, p't-&ecirc;tre tch'i' prend'thont part.<p>

Des anmins d&eacute; J&egrave;rri et d'autres &ecirc;tudgiants v&icirc;ntent par bat&eacute; pouor l&eacute; jour &eacute;tout - l'y'en avait tchi n'taient pas si chanceux, car i'n'y avait pas assez d'pliaches sus l'bat&eacute; et i' 'taient d'sappoint&egrave;s. Tchi damage - i' manch&icirc;tent eune raide bouonne arl&eacute;v&eacute;e !<p>

L&eacute; san.mdi au s&eacute;, apr&egrave;s l'conc&egrave;rt, touos les groupes lus r&eacute;unitent pouor un d&icirc;ner &agrave; l'h&ocirc;tel Peninsular. Apr&egrave;s un bouon d&icirc;ner, les tabl'yes f&ucirc;tent cli&egrave;rgies et la chant'tie et la dans'sie c'menchitent - tous &agrave; prendre part - ch'fut eune vraie entente cordiale - absolument eune m&egrave;rveilleuse fin d'journ&eacute;e. <p>
&nbsp;<p>
<i>Simone Guegan<br>
2001<p></i>


&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="fete2000.html">La F&ecirc;te Nouormande en Dg&egrave;rn&eacute;sy 2000</a><p>
<li><a href="rouaisouns2002.html">La F&ecirc;te Nouormande 2002</a><p>
<li><a href="nouormandie2002.html">La Nouormandie</a><p>
<li><a href="fetenorm4.html">La F&ecirc;te Nouormande 2002</a><p>
<li><a href="fete2002annonce.html">La F&ecirc;te Nouormande 2002</a><p>
<li><a href="fetenorm.html">La F&ecirc;te</a><p>
<li><a href="fetenorm2.html">L'Arl&eacute;v&eacute;e en Dg&egrave;rn&eacute;sy</a><p>
<li><a href="gdfnouor.html">En Nouormandie</a><p>
<li><a href="normandie.html">Ma Normandie/Man Bieau P'tit J&egrave;rri</a><p>
<li><a href="gdfvikings.html">Le Souper des Vikings</a><p>
<li><a href="capitale_langue.html">La capitale d'la langue Nouormande</a><p>
<li><a href="sarkfolkfestival2012.html">Au Festival S&egrave;rtchais d&eacute; Folk 2012</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/fetenorm3.html by HTTrack Website Copier/3.x [XR&CO'2014], Tue, 15 Jul 2025 13:50:27 GMT -->
</HTML>
