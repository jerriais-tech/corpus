<HTML>

<!-- Mirrored from members.societe-jersiaise.org/geraint/jerriais/gdfhistorique.html by HTTrack Website Copier/3.x [XR&CO'2014], Tue, 15 Jul 2025 13:52:47 GMT -->
<HEAD>
<TITLE>Historique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Historique</h2></font></center><p>

<font size="-1"><i>Le M&eacute;nage &egrave;s Feuvres,<br/>
<a href="st_ouen.html">St. Ou&euml;n</a>.<br/>
L&eacute; 17 juilet, 1971.<br/></i></font>
<br/>
Moussieu l'R&eacute;dacteu,<br/>
<br/>
Jeanne Milne continnue &agrave; nous r&eacute;galer atout ses bouannes articl'yes au sujet des monuments d'J&egrave;rri, et en viyant l'portrait des restes d'la for&ecirc;t dans la <a href="pmbaie.html">Baie d'St. Ou&euml;n</a>, tch'&eacute;tait d'apr&egrave;s M. de la Croix dans l's &quot;Antiquit&eacute;s de Jersey&quot;, la For&ecirc;t de Sciscy, j'm'&egrave;rsouveins d'aver veu les raichinnes dans la baie y'a tchiques ann&eacute;es quand eune grand' math&eacute;e, atout l'a&icirc;gue d'un rude temps, d&eacute;gradit l'sablion. J'en ramissis un morc&eacute;, d'raichinne, tch'a 15 ou 18 pouces d&eacute; long, et j'l'ai pr&ecirc;s&egrave;rv&eacute; car ch'est r&ecirc;ellement un mio du tout vi&egrave;r J&egrave;rri.<br/>
<br/>
M. de la Croix nouos dit qu&eacute; d'vant l'ann&eacute;e 701 nouos &icirc;les 'taient partie d'la t&egrave;rre f&egrave;rme d&eacute; la Nouormandie, et qu'au temps d'la mort d&eacute; St. L&ocirc; l&eacute; 21 septembre, 565, J&egrave;rri n'&eacute;tait s'path&eacute; du territouaithe d&eacute; Coutances qu&eacute; par un p'tit cann&eacute;, et qu&eacute; l's habitants 'taient forchis d'fourni eune plianche &agrave; l'Archidiacre pour p&acirc;sser par dessus l'cann&eacute; &agrave; faithe ses v&icirc;sites pastorales.<br/>
<br/>
I' patha&icirc;t quch'tait dans l'ann&eacute;e 709 qu&eacute; la m&eacute;, dans eune t&egrave;rribl'ye temp&ecirc;te, englioutit la for&ecirc;t. Un formidabl'ye vent du seur-vou&ecirc;t so&ucirc;ffl'yit sans arr&ecirc;t pour tchiques mais et renv&egrave;rsit les bouais dans l'sens d's direction, et atchumulit l's ieaux d'la m&eacute; et telle quantit&eacute; sus nouos gr&egrave;ves qu&eacute; la mat&eacute;e du mais d'mar franchit les l&icirc;nmites ordinnaithes et englioutit eune grande &ecirc;tendue d'pays. Mais, patha&icirc;t-i' (d'apr&egrave;s M. de la Croix), ch'fut en l'ann&eacute;e 860 qu&eacute; la for&ecirc;t fut totalement couv&egrave;rte par l&eacute; sabl'ye et la m&eacute;. Y'a eune affiche &agrave; c&ocirc;t&eacute; du c'm&icirc;n tchi m&egrave;ne au Mont St. Mich&eacute;, en Nouormandie, tchi dit qu'la For&ecirc;t d'Sciscy 'tait l&agrave;, ch'est en tchi ou soulait couvri toute l'&ecirc;tendue entre l&eacute; Mont et la Baie d'St. Ou&euml;n, et ch'tait en 860 qu&eacute; Chausey d'v&icirc;nt eune &icirc;le, et L's &Ecirc;cr&eacute;hos &eacute;tout, mais i' patha&icirc;t tch'i' couvraient eune bein pus grande &ecirc;tendue qu'&agrave; ch't heu &agrave; ch't &eacute;poque-l&agrave;.<br/>
<br/>
La lettre su Sieur Gould dans la g&acirc;zette du 12 juilet, 1971, nouos raconte la l&eacute;gende au sujet des veues pliaichis par des mauvais sujets pour <a href="espangnos.html">faithe des navithes Espangnos</a> s'&ecirc;chouer sus la gr&egrave;ve dans eune temp&ecirc;te, et voler lus cartchaisons, et comment qu'un an pus tard, en accomplyissement d'un voeu fait par un bouanhomme &agrave; bord d&eacute; iun des navithes naufragis, la m&eacute; englioutit la for&ecirc;t et ches mauvais sujets-l&agrave; en m&ecirc;me temps. Eh bein, la l&eacute;gende est assez bein connue, mais Moussieu J. H. L'Amy, dans san livre &quot;Jersey Folk Lore&quot;, nouos dit qu&eacute; ch'tait en 1495 qu&eacute; ch'la s'arrivit, et il est raisonnabl'ye d&eacute; craithe qu&eacute; ch'tait p&ucirc;t&ocirc;t en 709 et 860 qu&eacute; la m&eacute; envahit la baie et d&ecirc;tru&icirc;sit la for&ecirc;t.<br/>
<br/>
Mais i s'arrivit un &ecirc;v&eacute;nement en 1495, racont&eacute; dans les pages 100 et 101 des &quot;Tableaux Historiques&quot; par John Patriarche Ahier, tch'est p't &ecirc;t' la raison qu'Moussieu L'Amy avait l'an&eacute;e 1495 dans l'id&eacute;e quand i' racontit la l&eacute;gende dans san livre. Les mannuscrits en lat&icirc;n du <a href="gdfdecarteret.html">seigneur Philipe de Carteret</a> p&acirc;lent d'eune grande &icirc;le d&eacute; sablion dans la Baie d&eacute; St. Ou&euml;n, &agrave; l'ouest dans la m&eacute; endrait Les Tchennevais. Ou fut enlev&eacute;e par les vents et couvrit <a href="gdfmielles.html">Les Mielles</a> et les campangnes &agrave; l'entou d'sablion. ch'tait l'jour d&eacute; la Saint Catherine en l'ann&eacute;e 1495. Des t&egrave;rres tch'avaient 't&eacute; f&egrave;rtiles et labouothabl'yes f&ucirc;drent touann&eacute;es en un d&eacute;s&egrave;rt sablionneux par l&eacute; vent d'ouest en forche d'ouragan d'eune violence extraordinnaithe. Quand j'tais mousse, l's anciens p&acirc;laient d&eacute; ch't &icirc;le-l&agrave; d'sablion comme &quot;L&eacute; Banc du Port d&eacute; la Baie d'St. Ou&euml;n&quot;, et quand i' p&acirc;laient d'la catastrophe tch'i' l'so&ucirc;ffl'yit sus la t&egrave;rre, i' d&icirc;saient qu&eacute; ch'tait &quot;Quand l&eacute; Banc du Port rompit&quot;. Ou pouvez en vais l'all&ucirc;sion, souos l'mot &quot;rompre&quot;, dans l'<a href="dictionnaithe.html">Dictionnaithe J&egrave;rriais-Fran&ccedil;ais</a> d&eacute; l'<a href="lemaistre.html">Acad&eacute;micien L'Maistre</a>.<br/>
<br/>
John Patriarche Ahier nouos dit, &eacute;tout, qu&eacute; d'apr&egrave;s touos l's auteurs des div&egrave;rses histouaithes entouorre St. Magloire, i' b&acirc;tit, en 560, san couvent au bord d'eune grande for&ecirc;t (tch'&eacute;tait sans doute la For&ecirc;t d'Sciscy), sus la hauteu io&ugrave; qu'l'Abbaye d'St. H&eacute;lyi fut b&acirc;tie pus tard, au mitan des belles prairies o&ugrave;'est tch'est l'<a href="lizabeth.html">Ch&acirc;t&eacute; &Ecirc;lizabeth</a> &agrave; ch't heu. Ch'est acouo eune aut' preuve qu&eacute; la for&ecirc;t v'nait jusqu'&egrave;s c&ocirc;tes d&eacute; l'&Icirc;le et qu'ou s'&ecirc;tendait au sud d'la Baie d'St. Aub&icirc;n et d'la Baie d'St. Ou&euml;n. Les prairies, patha&icirc;t-i', 'taient entre l&eacute; couvent d'St. Magloire et la ville d&eacute; <a href="st_helyi.html">St. H&eacute;lyi</a>, et l'&icirc;let t'nait &agrave; la t&egrave;rre f&egrave;rme.<br/>
<br/>
L'Abbaye d'St. H&eacute;lyi, b&acirc;tie sus l'empliaichement du vi&egrave;r couvent, et encliav&eacute;e dans les conf&icirc;ns du Ch&acirc;t&eacute; &Ecirc;lizabeth, dispathut en 1651 quand les troupes du gouv&egrave;rn&eacute;ment Parl&eacute;mentaithe d&eacute; Cromwell m&ecirc;nag&icirc;drent &agrave; mett' pid &agrave; t&egrave;rre et pliaichi des canons sus l'Mont d'La Ville. En bombardant l'Ch&acirc;t&eacute; (tch'tait souos l'c'mandement d'Messire George de Carteret, louoya au Rouai Charles II), ieune des balles d&eacute; canon eut l'malheur d&eacute; tchaie sus chein tchi restait d'l'abbaye et la f&icirc;t sauter.<br/>
<br/>
<i><a href="lefeuvre.html">George d'La Forge</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfhist.html">Historique...</a><p>
<li><a href="gdfmielles.html">Les Mielles</a><p>
<li><a href="pmcampangne.html">Merrienne et la campagne</a><p>
<li><a href="pmbaie.html">La Baie d'Saint-Ou</a><p>
<li><a href="histvoc.html">L'Histouaithe</a><p>
<li><A HREF="dates.html">Tchiques dates &icirc;nmportantes dans l'histouaithe d'J&egrave;rri</A><p>
<li><A HREF="datesqz.html">Un mio d'histouaithe</A> - un quiz<p>
<li><A HREF="datesqz2.html">Tchiques dates 2</A> - un quiz<p>
<li><A HREF="datesqz3.html">Acouo tchiques dates</A> - un quiz<p>
<li><A HREF="valeur.html">La Belle &egrave;t Brave P'tite Ile</A><p>

<li><a href="europa.html">La Bastaude a l'&ecirc;cole de Maitresse Europa</a><p>

<li><A HREF="phlippe_dauvergne.html">Ph'lippe D'Auvergne</A><p>
<li><a href="guerrier.html">Exploits Guerriers des Habitants de Jersey, apr&egrave;s la Conqu&ecirc;te, jusqu'&agrave; 1781</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gdfhistorique.html by HTTrack Website Copier/3.x [XR&CO'2014], Tue, 15 Jul 2025 13:52:47 GMT -->
</HTML>
