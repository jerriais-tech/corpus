<HTML>
<HEAD>
<TITLE>Jean Dorey - " J.D." ou "J.D.R."</TITLE>
<META  name="keywords" content="Jèrriais, poetry, literature, langue normande, Channel Islands, îles anglo-normandes, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><P><font color="#215e21"><h2>Jean Dorey - <i>"J.D." ou "J.D.R."</i></h2></font></P>
<P>1831-1872</P></CENTER>
&nbsp;<p>
<img src="dorey.jpg" width="283" height="400" align="right" title="Jean Dorey" />
<P>Jean Dorey, tchi s&icirc;ngnait "J.D." ou "Jean Dorey fils" ou "J.D.R.", et &eacute;tout appathemment (en J&egrave;rriais) "Jean des Ruettes", 'tait &icirc;nmpr&icirc;nmeux d'voc&acirc;tion en ville.</P>

<P>Jean Dorey, fis Jean, fis Nicolas, fis Nicolas, fut n&eacute; l'27 d&eacute; janvyi, 1831, a La Ville &egrave;s Nouaux, <a href="st_helyi.html">St. H&eacute;lyi</a>. Mais la fanmil'ye 'tait d'originne d&eacute; La Blianche Pi&egrave;rre, <a href="st_louothains.html">St. Louothains</a>, d&eacute; vi&egrave;r temps. Et s&egrave;n arbre g&eacute;n&eacute;alogique (tch'il avait r&eacute;digi li-m&ecirc;me) montre qu&eacute; san p&egrave;the en'tait &eacute;tout. Sa m&eacute;the 'tait Anne Mart&icirc;n, seule fil'ye d&eacute; Nicolas Mart&icirc;n, jr., d&eacute; La Rou&ocirc;l'lie, &agrave; <a href="la_trinnete.html">La Trinnet&eacute;</a>.</P>

<P>I' mathyit Jane &Eacute;l&eacute;onore Amy, seule fil'ye d&eacute; Jean Amy, fis Ph'lippe, d'La Plianque, La Trinnet&eacute;, et d&eacute; Jeanne L&eacute; Sueux, fil'ye Jean, fis Cli&eacute;ment, d'La Crouaix d'Bouais. Comme fanmil'ye il' avait des fil'yes mais pas d'gar&ccedil;ons.</P>

<P>Il &ecirc;crivait et composait dans les trais langues - l&eacute; J&egrave;rriais, l&eacute; Fran&ccedil;ais et l'Angliais. I' fit des p'tites po&ecirc;sies d&eacute; bein des sortes tchi s'f&ucirc;drent janmais publi&eacute;es. Deux'trais d'ses pi&egrave;ches f&ucirc;drent quand m&ecirc;me &icirc;mpr&icirc;nm&eacute;es dans <I>"La Nouvelle Ann&eacute;e"</I> - p&eacute;tite publyic&acirc;tion annuelle pour tchique temps d'vant 1870 et aupr&egrave;s - et autr&eacute;ment. Li-m&eacute;me, par exempl'ye, i' fit pathaitre un p'tit livre (en 1868) appel&eacute; <I>"Un Touffet d'Flieurs &agrave; Pitchets d'la Vie"</I>. Il &eacute;crivait en J&egrave;rriais d'l'&Ecirc;st, fais p&ucirc;t&ocirc;t phon&eacute;tiquement. Y'a &eacute;tout un mannuscrit: <I>"Les &Ecirc;chos du Temps Jadis ou Comp&ocirc;sitions Jerriaises en Pr&ocirc;se &egrave;t en R&eacute;mes"</I> - comme i' dit, <I>"Gliann&egrave;s par J.D.R."</I> - en date d&eacute; 1870. Y'a un tas d'tchi l&agrave;-d'dans tch'il avait pr&icirc;ns bein d'la peine &agrave; r'tchilyi - "des ditons, d's ar&icirc;nm&eacute;es, des d'vinn&acirc;les, ou&iuml;-dithes", etc. En Fran&ccedil;ais il &eacute;crivit, par exempl'ye, eune <I>"Notice Biographique sur le R&eacute;v. Thomas Sivret"</I>, d's articl'yes historiques entouor diff&eacute;thents sujets, etc., et d'aut' choses historiques, en Angliais. I' fit &eacute;tout hardi d'&egrave;rch&egrave;rches entouor la fanmil'ye Dorey et plusieurs autres.</P>

<P>I' mouothit en 1872 &agrave; l'&acirc;ge d'eune quarantaine d'ann&eacute;es, ayant souff&egrave;rt d'eune longue maladie (la conseunmtion) pouor eune affaithe d&eacute; dgiex ans. Nou pense tch'i' d'meuthit &agrave; <a href="st_helyi.html">St. H&eacute;lyi</a> eune bouonne partie d'sa vie.</P>

<P>Ouaithe tch'i' mouothisse tout janne, i' dut &ecirc;crithe gentiment les dreines ann&eacute;es d'sa vie, en s'p&acirc;ssant l'temps sans doute.</P>

&nbsp;<p>
<FONT SIZE=2>
<ul>
<li><a href="anacreon.html">&Agrave; l'Anacr&eacute;on en Braies</a><p>
<li><a href="abc.html">ABC</a><p>
<li><A HREF="doremi.html">Acrostiche Sans-par&egrave;</A><p>
<li><a href="airnouve.html">L'Air-Nouv&eacute;</a><p>
<li><a href="belle.html">La Belle de la campagne versus la Belle de la Ville</a><p>
<li><A HREF="valeur.html">La Belle &egrave;t Brave P'tite Ile</A><p>
<li><a href="pusrain.html">Chain qu'ch'est qu&eacute; d'n'av&eacute; pus rain</a><p>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><a href="chretchain.html">L&eacute; Chr&eacute;tchain Mouorant &agrave; S'n-&Acirc;me</a><p>
<li><A HREF="courcheu.html">La Courcheu d'la Vie</A><p>
<li><a href="coursvie.html">L&eacute; Cours d&eacute; la vie</a><p>
<li><A HREF="crotin.html">Un Cr&ocirc;tin &agrave; servi d'Cullyi</A><p>
<li><a href="jeanne.html">Dans man jeanne temps</a><p>
<li><A HREF="dergny_diton.html">L&eacute; Dergny d&eacute; nos Ditons</A><p>
<li><A HREF="19siecle.html">L&eacute; XIXme Si&egrave;cle</A><p>
<li><a href="epile.html">Dispute entre oeune Ep&icirc;le &egrave;t oeune Adgiule</a><p>
<li><A HREF="manon.html">Epitaphe sus Manon</A><p>
<li><A HREF="raintchivale.html">Un Farceux Raintchiv&acirc;le &egrave;t Ap&egrave;rt</A><p>
<li><A HREF="legalant.html">L&eacute; Galant &agrave; s'n-Amouoreuse</A><p>
<li><a href="hinpro.html">Eune Hinprovisation</a><p>
<li><A HREF="jeanlnioleux.html">Jean l'Nioleux &agrave; l'Anmin Flip</A><p>
<li><A HREF="rformateu.html">John, l&eacute; 'Rformateu</A><p>
<li><a href="lecture.html">Eune lecture sus l'monde</a><p>
<li><a href="vrai.html">Mais Est-che Vrai?</a><p>
<li><A HREF="jeancabot2.html">Ma&icirc;t' Jean Cabot, l'Anmin du Peuple</A><p>
<li><a href="meis.html">Les Meis et les Saisons</a><p>
<li><A HREF="dgielament.html">Monsieu &egrave;t Madame d&eacute; Dgi&eacute;lament du temps jadis</A><p>
<li><A HREF="wace_monument.html">L&eacute; Mon&ucirc;ment-Wace</A><p>
<li><a href="pangram.html">Pangrams J&egrave;rriais</a><p>
<li><a href="amlan.html">La P&ecirc;que, ou l'Amour et pis l'Lanchon</a><p>
<li><a href="fat.html">Un Portr&egrave;t du Fat</a><p>
<li><a href="poupo.html">Le Poupo Nouvieau-N&eacute;</a><p>
<li><A HREF="3graces.html">Eune P'tite Arim&egrave;e</A><p>
<li><A HREF="mayarive.html">A Qui Ma Veux Ma Y-Arive</A><p>
<li><A HREF="quolibet.html">Un "Quolibet" sus deux Margu&eacute;rites</A><p>
<li><A HREF="rusesire.html">L&eacute; Rus&egrave; Sire</A><p>
<li><A HREF="patriote.html">Sonn&egrave;t au Chant'gni Patriote</A><p>
<li><A HREF="sonnonslapele.html">Sonnons la P&ecirc;le &egrave;t les Bachins</A><p>
<li><A HREF="tchestionjdr.html">Eune Tchestion &egrave;t sa R&ecirc;ponse</A><p>
<li><A HREF="bainrain.html">Tchique chose ou bain rain</A><p>
<li><A HREF="vaincre.html">Vaincre ou Mouori</A><p>
<li><A HREF="jeancabot.html">Vive &egrave;t Bravo Jean Cabot!</A><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
