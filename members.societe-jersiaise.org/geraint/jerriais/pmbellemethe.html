<HTML>

<!-- Mirrored from members.societe-jersiaise.org/geraint/jerriais/pmbellemethe.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip et sa bellem&egrave;the</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip et sa bellem&egrave;the</h2></font></center><p>

<font size="-1"><i>Au Portinf&eacute;,</i><br/>
<i>Jeudi au s&eacute;.</i><br/></font>
<br/>
Moussieu l'Editeu,<br/>
<br/>
Hier au s&eacute;, la Merrienne n'y'ayant pas dit grandchose d&eacute;pis l'tais, j'&eacute;spethais qu'ou s'en allait m'laissi trantchille pour le restant d'la s&eacute;th&eacute;e, mais je m'trompais, car justement comme je m'pr&eacute;pathais pour un p'tit somme s&ucirc;s l'sofa, ou qu'menchit.<br/>
<br/>
&quot;Ph'lip,&quot; ou dit, &quot;j'ai pens&eacute; hardi &agrave; chutte p&eacute;tition dans la Post, au sujet d'Huch&eacute;t, tch'y fut condamn&eacute; &agrave; mort l'autre jour et je n'sais vraiement pas tchi en craithe. Pou&ocirc;rrais-tu m'aidgi? Sans doute tu'as veu qu'ou fut sign&eacute;e par trais jeunes J&ecirc;rriais?&quot;<br/>
<br/>
&quot;V&egrave;the, Merrienne,&quot; j'l'y dit, &quot;et chais tous d'bouons noms. Un Bro, un Falle et un Hamon; Tu n'pou&ocirc;rrais pas trouv&eacute; miyeu. Chein qu'tu veur sav&eacute; sans doute, ch'est si j'en approuve.&quot;<br/>
<br/>
&quot;Ch'est chein que j'te d'mande,&quot; ou dit, &quot;mais j'pense bein que tu'&egrave;s comme m&eacute;, tu n'sais pas tchi craithe. Pour mettre l'affaithe en deux mots, &egrave;s-tu pr&ecirc;t &agrave; sign&eacute; la p&eacute;tition?&quot;<br/>
<br/>
Moussieu, je ch&acirc;tchit la t&ecirc;te. &quot;Nanin, Merrienne,&quot; j'l'y dit, &quot;je n'la sign'gnait pas, car je n'sy pas d'l'id&eacute;e de chais trais jeunes gar&ccedil;ons, que nou n'a pas l'drouait de mettre fin &agrave; la vie, m&ecirc;me du pi&egrave;the des criminels. Et je n'peux pas vais autchune raison pour changi la sentence dans chu cas ichin. Nou n'peut pas oubli&eacute; que les vingt-quatre membres du Jury 'taient unanimes et tch'y savaient qu'en trouvant l'malheutheux atch&ucirc;s&eacute; coupablye, y l'cond&acirc;mnais &agrave; mort.&quot;<br/>
<br/>
&quot;Et y'avait trais femmes s&ucirc;s l'Jury,&quot; ou s'fit. &quot;Si j'en avais 'tait yunne, j'crais que j'&eacute;thais fait la m&ecirc;me chose, mais nou n'aime pas &agrave; y pens&eacute;. Te r'souveins-tu Ph'lip, d'la bord&eacute;e que, sinon pour m&eacute; tu'&eacute;thais probablyement commint l'crime de meurtre, et t&eacute; un Officyi d'Conn&ecirc;tablye?&quot;<br/>
<br/>
&quot;J'n'ai jamais r'oubli&eacute; chutte s&eacute;th&eacute;e-l&agrave;, Merrienne,&quot; j'l'y dit. &quot;J'en fut bein pr&egrave;s, mais apr&egrave;s tout, ch'tait hardi la faute &agrave; ta m&egrave;the.&quot;<br/>
<br/>
Pour explitchi, Moussieu, quand j'mathyit ma Merrienne, j'nos en f&ucirc;mes d'meuth&eacute; pour une p&ocirc;se avec ses pathens, et du tout qu'mench'ment y'avait du brit entre m&eacute; et ma bellem&egrave;the. Une s&eacute;th&eacute;e, j'avais 'tait &agrave; une Assembli&eacute;e d'P&acirc;raisse, et apr&egrave;s j'avais p&acirc;ss&eacute; une heuthe ou d'm&ecirc;me avec une douzaine de bouons <a href="st_ouen.html">Saint-Ouennais</a> dans l'auberge, et y n'y'a pas d'doute que j'tais un mio &ecirc;cauff&eacute;, quand j'print la route pour la maison. J'appr&eacute;chais d'la porte, quand soudainement oulle ouvrit et ne v'l&agrave; la vieille &agrave; m'dithe que j'tais plien, que ch'tait une honte et qu'oulle avait tr&eacute;jous 'tait seuze que sa fille avait mathi&eacute; un ivrogne. Dans chu moment-l&agrave; Moussieu, le sang me montit &agrave; la t&ecirc;te, et si ma Merrienne n'avait pas appathu, seux et certain que j'&eacute;thais &ecirc;trangl&eacute; sa m&egrave;the, et sans doute j'&eacute;thais 'tait pendu si n'y avait pas yeu s&ucirc;s l'Jury assez d'hommes tch'avaient des bellem&egrave;thes &eacute;tout. Ma Merrienne gaffit la bouonnefemme par les &ecirc;paules, l'y fliantchit une paffe et l'y dit de s'm&ecirc;l&eacute; d'ses affaithes. Avec un mio d'aide j'put ramont&eacute; les d'gr&egrave;s et l'pr&eacute;chain jour j'nos en f&ucirc;mes d'meuth&eacute; ailleurs.<br/>
<br/>
Ach'teu, Moussieu, j'peux vais qu'la Merrienne, tch'y veint d'm&eacute;dit&eacute; tout chu temps, a un autre suj&eacute;t s&ucirc;s l'but d'sa langue et je f'thai m&ucirc;s d'l'y d'mand&eacute; s'ou veur all&eacute; s'couochi, car pour vos dithe vrais, j'tais un mio l&acirc;ss&eacute;.<br/>
<br/>
&quot;Pas ocquo,&quot; ou s'fit. &quot;Y'a ocquo l's'Etats et les sous tch'ils ont vot&eacute;. As-tu veu l'&ecirc;norme somme que chutte nouv&eacute;lle &ecirc;cole &agrave; <a href="st_sauveux.html">Saint-Sauveux</a> s'en va cou&ocirc;t&eacute;?&quot;<br/>
<br/>
&quot;Oui,&quot; j'l'y dit, &quot;et j'ai veu bein d'autres d&ecirc;penses tchi m'font craithe que l'coffre-fort des Etats est comme le bathi d'flieu &agrave; la veuve dans l'Ancien Testament, ch'est-&agrave;-dithe tchi n'a pas d'fond. Ch'est dommage s&ucirc;s un sens que l'S&eacute;nateur Krichefski n'tait pas l&agrave;, car sans doute il &eacute;thait d'mand&eacute; tchiques mille louis d'p&ucirc;s pour le tourisme.&quot;<br/>
<br/>
&quot;Ne t'g&egrave;ne pas,&quot; ou s'fit, &quot;le ma tch'il a attrap&eacute; n's'en va pas l'gard&eacute; au liet longtemps. Ch'est une course entre l'y et l'John Le M&eacute;rquand pour vais tch&egrave;squ'y pou&ocirc;rra d&ecirc;pens&eacute; p&ucirc;s d'sous, et ch'n'est pas un g'ville du pid p&ucirc;s ou moins tchi s'en va faithe le gros bouonhomme abandonn&eacute; l'affaithe. Mais y'a ocquo une chose, Ph'lip, que j'n'avons pas pour bein longtemps &agrave; distchut&eacute;, et ch'est le triste &ecirc;tat de chais pou&ocirc;res h&ocirc;t&eacute;liers tch'y n'peuvent pas fourni tout chein tch'ils avaient promint &agrave; l&ucirc;s v&icirc;siteurs, parsqu'y n'ont pas assez d'iau. Ch'est bein du, tu sais, Ph'lip, d'av&eacute; &agrave; prendre des sous qu'nou n'a pas g&acirc;gni.&quot;<br/>
<br/>
&quot;Damme v&egrave;the,&quot; j'l'y dit. &quot;J'les pliains bein, chais pou&ocirc;res h&ocirc;t&eacute;liers. Ch'est assez pour vos faithe plieuth&eacute;.&quot;<br/>
<br/>
La Merrienne dit que j'avais print l'ahabitude d&eacute;rni&egrave;thement d'en fichi du monde.<br/>
<br/>
&quot;Pas du tout,&quot; j'l'y dit, &quot;mais je n's'y pas si b&ecirc;te que je n'peux pas vais que l's'h&ocirc;t&eacute;liers n'sont pas si g&egrave;n&eacute;s comme tout chonna. Y n'p&acirc;slent pas, par &eacute;xemplye de r&eacute;duithe l&ucirc;s comptes. Et apr&egrave;s tout ne v'l&agrave; la saison b&eacute;t&ocirc;t finie, et y'&eacute;tha d'l'iau l'ann&eacute;e tchi veint. Dans l'entretemps, Merrienne, y faut f&eacute;licit&eacute; l'Comit&eacute; d'la Sant&eacute; Publique.&quot;<br/>
<br/>
&quot;Et pourtchi?&quot;<br/>
<br/>
&quot;Pour av&eacute; fait chein tch'ils &eacute;thaient deu faithe y'a longtemps,&quot; j'l'y dit.<br/>
<br/>
&quot;Man pou&ocirc;re homme,&quot; ou s'fit, &quot;peux-tu m'nomm&eacute; un comit&eacute; de tch'y qu'nou n'peut pas dithe la m&ecirc;me chose?&quot;<br/>
<br/>
Et Moussieu, avec toute la bouonne volont&eacute; du monde, je n'pouvais pas.<br/>
<br/>
<i><a href="lebrocq.html">Ph'lip</a></i><br/>
<i>Les Chroniques de Jersey 19/9/1959</i><br/>
<br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="crinme.html">L&eacute; cr&icirc;nme et la louai</a><p>
<li><a href="pmjury.html">Des femmes sus l'jury</a><p>
<li><a href="gdfmefaits.html">M&ecirc;faits et finnances</a><p>
<li><a href="pendards.html">Vive &agrave; jamais le parti des Pendards</a><p>
<li><a href="gibet.html">Gibet</a><p>
<li><a href="gdftroublye.html">L'troubl'ye en g&acirc;ngne!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmbellemethe.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>

