<HTML>
<HEAD>
<TITLE>Au p&eacute;thi d'la m&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Au p&eacute;thi d'la m&eacute;</h2></font></center><p><br>
<br>
<br>
&#147;Ouaou!&#148; j'dis en r'gardant un programme entouor la natuthe &agrave; la t&eacute;l&eacute;v&icirc;sion siez Papa. &#147;Y'a-t-i' des tchuthieuses criatuthes dans la m&eacute;! &Egrave;rgarde coumme tchi chutte manni&eacute;the d&eacute; pieuvre-l&agrave; happe chu pa&icirc;sson! Nou dithait un monstre!&#148;<br>
<br>
&#147;Ah, man fistaud,&#148; m'dit Papa. &#147;Quand j'tais navidgant j'viyais d'bein &ecirc;tranges choses en m&eacute;. N&eacute; v'l&agrave; pouortchi les mat'lots sont tr&eacute;jous sup&egrave;rstitieurs coumme l&eacute; dgi&acirc;bl'ye - nou n'sait janmais tch'est qu'i' s'en va arriver quand nou-s'est &agrave; bord d'un bat&eacute;.&#148;<br>
<br>
&#147;Tch'est qu'i' sont, les sup&egrave;rstitions en m&eacute;, Papa?&#148;<br>
<br>
&#147;Bein, temps p&acirc;ss&eacute; nou n'p&egrave;rmettait pon &egrave;s femmes d&eacute; v'n&icirc;n &agrave; bord - mais ach'teu y'a m&ecirc;me des mat'lottes dans la Mathinne Rouoyale. Chenna n'sembl'ye pon faithe trop d&eacute; ma, mais j'esp&eacute;the qu&eacute; ches danmes n&eacute; s&ucirc;ffl'yent pon car chenna est s'pos&eacute; d'app'ler les dg&ecirc;les et les temp&ecirc;tes.&#148;<br>
<br>
&#147;Y'avait-i' d'aut's sup&egrave;rstitions?&#148;<br>
<br>
&#147;Oh v&eacute;the, y'en avait un tas. Nou n'fa&icirc;thait pon s&egrave;rvi l'mot &#147;pain&#148; - nou dithait &agrave; la pliaiche &#147;la g&acirc;ngne d&eacute; Dgi&#148; - et un moul&icirc;n 'tait &#147;un m&egrave;rtcheux&#148;. Et nou criyait qu'les s&eacute;raines chantaient sus des rotchi&egrave;rs en s'd&ecirc;m&ecirc;lant &agrave; seule f&icirc;n d'attriotchi des navithes pouor les na&ucirc;fragi.&#148;<br>
<br>
&#147;As-tu ou&iuml; des s&eacute;raines, Papa?&#148;<br>
<br>
&#147;Nou dit qu'les cheins tchi ouaient la chanson des s&eacute;raines n&eacute; vivent janmais &agrave; raconter l'exp&eacute;thience,&#148; dit Papa. &#147;Mais j'ai ieu &agrave; aver eune bastaude auve un s&egrave;rpent d'm&eacute;.&#148;<br>
<br>
&#147;Un s&egrave;rpent d'm&eacute;!&#148;<br>
<br>
&#147;V&eacute;the-dgia, man p'tchiot. Il arrivit coumme chennech&icirc;n: un jour j'avais &agrave; transporter des bathis dans un p'tit bat&eacute; &agrave; man tout seu. Y'avait eune p'tite brise et la niet c'menchait &agrave; tchaie. D'un co, i' m'sembliait qu&eacute; j'avais veu tchiquechose bouogi dans ieau &agrave; tribord pas bein liain du bat&eacute;. J'criyais qu&eacute; ch'tait un dauph&icirc;n, ou un pourpais, ou p't-&ecirc;t' bein un cheurque. Et pis j'vis eune longue, longue coue tchi sortit d&eacute; l'ieau et coulit souos l'bat&eacute;.&#148;<br>
<br>
&#147;Comme tchi qu'ou 'tait, chutte coue?&#148;<br>
<br>
&#147;R&icirc;lyie en bliu et gris auve des v&egrave;rtes r&acirc;l&icirc;ngues et des manni&eacute;thes d&eacute; rouoges pitchets,&#148; r&ecirc;ponnit Papa. &#147;Et j'gaffis l'bou&ecirc;te-hook et m'lanchis &agrave; l'aut' bord du bat&eacute; - &agrave; babord - quand eune t&egrave;rribl'ye t&ecirc;te s&eacute; l'vit d&eacute; l'ieau et m&eacute; r'gardit drait dans la fache. Oulle avait des i&egrave;rs grands coumme des sou&ocirc;t&acirc;sses, deux c&ocirc;nes, eune longue dgeule, des dents longues coumme des c&acirc;rottes et ou 'tait couv&egrave;rte d'&ecirc;cales tchi r'lithaient dans la dreine lueu du couochant... Aupr&egrave;s deux-trais s'gondes, chu s&egrave;rpent ouvrit la bouoche et m'attatchit, mais j&eacute; l'ouappit auve la bou&ecirc;te-hook. La coue v&icirc;nt d&eacute; souos les lou&ecirc;mes et l's&egrave;rpent m&icirc;nt san long corps l'tou du bat&eacute; &agrave; seule f&icirc;n d&eacute; squou&icirc;zi l'bat&eacute; en m&icirc;nchettes.&#148;<br>
<br>
&#147;Tch'est qu'tu fis don. Papa?&#148;<br>
<br>
&#147;&Agrave; chu temps-l&agrave;, touos les navidgands snotchaient, et coumme d&eacute; ra&icirc;son j'avais eune bo&ecirc;te &agrave; sno dans ma pouchette. J'halis la bo&ecirc;te et fliantchis toute la bo&ecirc;t&eacute;e d&eacute; sno drait dans l's i&egrave;rs du monstre. Chenna l&icirc; fit du ma, ma f&eacute;, et il &egrave;rdispathut en hue&ucirc;lant et &ecirc;t&egrave;rnuant.&#148;<br>
<br>
&#147;Bein fait, Papa! Mais o&ugrave;'est qu&eacute; chenna pr&icirc;nt pliaiche? &Agrave; la C&ocirc;te? &Egrave;s Cara&iuml;bes? Dans la M&eacute; du Sud?&#148;<br>
<br>
&#147;N&acirc;nn&icirc;n,&#148; dit Papa. &#147;Ch'fut sus la Mathe au Seigneu!&#148;<br>
<br>
M&eacute;, j'n'ai janmais rencontr&eacute; un s&egrave;rpent d'm&eacute;, mais j'connais bein un fichu vi&egrave;r menteux.<p>
&nbsp;<p>

<i><a href="jerpoem.html">Geraint Jennings</a><br>
Janvyi 2003</i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="crapauddnoue.html">L&eacute; Crapaud d'Nou&eacute;</a><p>
<li><a href="bananes2.html">Oui-dgia, j'n'avons pon d'bananes</a><p>
<li><a href="papaleune.html">Papa, est-i' leun&eacute;?</a><p>
<li><a href="papaieau.html">Nou n'a rein sans peine, pas m&ecirc;me ieau d'la fontaine</a><p>
<li><a href="papagalettes.html">Papa et ses galettes</a><p>
<li><a href="papacotte.html">L'&Acirc;ge d&eacute; Pi&egrave;rre et d'Menneties</a><p>
<li><a href="papabliase.html">Dans la bli&acirc;se siez Papa</a><p>
<li><a href="papamervelles.html">Papa et les pus grandes m&egrave;rvelles du monde</a><p>
<li><a href="papacolinmachons.html">Ch'n'est pon par les c&ocirc;nes qu'nou dit la v&eacute;thit&eacute;</a><p>
<li><a href="papaprison.html">L&eacute; cr&icirc;nme n'apliatit pon</a><p>
<li><a href="papasicreche.html">Papa et la grand' sicr&egrave;che</a><p>
<li><a href="papaouaithelin.html">L'Oua&icirc;thel&icirc;n et les Mo&ucirc;ques &agrave; Myi</a><p>
<li><a href="papafawkes.html">La S&eacute;th&eacute;e d'Papa Fawkes</a><p>
<li><a href="papa_howzat.html">Koum&eacute;k&eacute;ch'na? - Howzat?</a><p>
<li><a href="papa_halloween.html">Papa m'a explyitchi tout entouor Halloween!</a><p>
&nbsp;<p>
<li><A HREF="mers.html">Les mers et les rivi&eacute;thes</A><p>
<li><a href="mevoc.html">La m&eacute; en J&egrave;rriais</a><p>
<li><a href="pinchie.html">Une bouanne Pinchie de S'no</a><p>
<li><a href="astrologie.html">L'astrologie et les crianches</a><p>

<li><a href="pmfish.html">Merrienne and the big fish</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
<li><a href="pourprepaisson.html">L&eacute; pou&ocirc;rre p&ecirc;tcheux et l&eacute; p'tit pourpre pa&icirc;sson</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
