<HTML>

<!-- Mirrored from members.societe-jersiaise.org/geraint/jerriais/genese11.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
<HEAD>
<TITLE>Gen&ecirc;se Chapitre 11, V&egrave;rsets 1-9</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Gen&ecirc;se</h2> Chapitre 11, V&egrave;rsets 1-9</font></center><p><br/>
<br/>
Et l'tou d'la t&egrave;rre nou d'visait eune langue et les m&ecirc;mes patholes. I' s'adonnit qu'en viageant d'l'&Ecirc;st il' arriv&icirc;drent &agrave; du pliat t&egrave;rrain dans l'pays d'Chinnar, et l&agrave; i' settl&icirc;drent. Et i' lus entr&eacute;-d&icirc;drent, &quot;Griyons don des briques et fou&ocirc;nnons-les bein.&quot; Et i' f&icirc;drent s&egrave;rvi des briques coumme des pi&egrave;rres et d'la tathe coumme du mortchi. Et i' d&icirc;drent, &quot;Griyons eune ville, et eune tou tchi mont'ta jusqu'&agrave; la hauteu du ciel, et fa&icirc;thons un grand nom pouor nous-m&ecirc;mes, &agrave; seule f&icirc;n d'n'&ecirc;t' d'aut' &agrave; banon l'trav&egrave;rs d'la t&egrave;rre.&quot; Et l'Seigneu d'valit pouor vaie la ville et la tou qu'les &ecirc;fants d'l'houmme b&acirc;tissaient, et l'Seigneu dit, &quot;Viy'-ous, ensembl'ye i' sont un peupl'ye et il' ont touos ra&icirc;que eune langue, et v'l&agrave; tch'est ra&icirc;que l&eacute; c'menchement d&eacute; chein qu'i' pou&ocirc;rraient ag'ver, et achteu nou n'pou&ocirc;rra pon l's emp&ecirc;chi dans lus d&ecirc;m'n&icirc;n. D'valons don morfondre lus d'vis &agrave; seule f&icirc;n qu'i' n'pi&ecirc;ssent d'aut' lus entr&eacute;-comprendre.&quot; L&eacute; Bou&ocirc;n Dgieu don les parf&eacute;nit &agrave; touos les bords d'la t&egrave;rre et i' r'nonch&icirc;drent la b&acirc;tithie d'lus ville. Et nou l'app'lit Babylonne car ch'fut l&agrave; qu'l&eacute; Seigneu morfondit les langues et l's env'yit d'ilo partout l'monde.<br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="genese7.html">G&eacute;n&ecirc;se, Chapitre 7</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/genese11.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
</HTML>
