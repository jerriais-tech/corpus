<HTML>

<!-- Mirrored from members.societe-jersiaise.org/geraint/jerriais/pretoria.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Ne v'la comme Pretoria fut prins</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ne v'la comme Pretoria fut prins</h2></font></center><p>

<CENTER><TABLE><TR><TD>
Yiavet eunne fais eunne jenne fille qu'&eacute;tait &agrave; viagit;<br/>
Oul' tet dans eun train &agrave; Londres; ou s'en allait s'r&ecirc;jouit<br/>
Avec ses ammeins pour deuex-str&egrave;s s'maines,<br/>
Jusqu'&agrave; ce qu'o&ugrave; qu'ermenchisse ses &eacute;coles de s'maines.<br/>
<br/>
Dans l'm&ecirc;me compartiment yiavet eunne femme et san Baby<br/>
A la premi&egrave;the station la femme, ayant faim, d'scendit<br/>
Pour des rafra&icirc;chissements et tchique chose &agrave; mangit<br/>
En s'nallant ou l'y d'mande de soignit san Baby.<br/>
<br/>
La pouore jenne fille, &agrave; la bouanne fo&euml;,<br/>
Prend soin d'chut pouor petit av&eacute;.<br/>
Ne v'la l'train qui s'en va et la m&egrave;the n'ervain pas<br/>
Chute fille toute &ecirc;peueth&eacute;ai le garde dans ses bras.<br/>
<br/>
Ne v'la eunne sc&egrave;ne s'arrive &agrave; la pr&eacute;chaine station<br/>
La m&egrave;the &ecirc;ponvanteai demande pour san gar&ccedil;on <br/>
- A yieun des Policemen qu'est l&agrave; &agrave; strictmarchi<br/>
Et de suite y cherche  &agrave; la fin y l'trouvit. <br/>
<br/>
- Dans les bras d'la jenne fille il tet bein endormi<br/>
Et la fille bein contente toute suite ou l'y donnit<br/>
Mais jugis d'sa surpreinse : le Policeman l'arr&ecirc;te<br/>
L'y disant qu'oul avait volet chu pouore p'tit &ecirc;tre.<br/>
<br/>
La fille toute &ecirc;nerveai ne savait pas t'chi faithe<br/>
Ou l'y d&icirc;t qu'oul en avet preins soin pour la m&egrave;the,<br/>
Tandis qu'oul tet horte &agrave; cherchit du fricot<br/>
Ou'l tet bein obligie d'prendre soin du marmot.<br/>
<br/>
Ou'l eut bein d'la peine &agrave; le persuad&eacute;<br/>
Qu'ou n'avait jamais yieu id&eacute;e de l'vol&eacute;<br/>
Mais que ch'tait seulement pour faithe piaisi;<br/>
Et vraiment &agrave; la fin y l'a r'l&acirc;chi.<br/>
<br/>
Dans l'couothant d'la conversation<br/>
La fille demandit &agrave; la m&egrave;the le nom<br/>
De chu pouor petit &ecirc;tre l&agrave;<br/>
Ou l'y dit j'lavons nomm&eacute; Pretoria.<br/>
<br/>
Mes chieirs ammeins quand ou viagis<br/>
Je vos en prie, preneais m'navis,<br/>
Ne jamais preneais dans vos bras<br/>
Des &ecirc;fants qui n'vos appartiennent pas.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Love your neighbour as yourself<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;But paddle your own canoe.<br/>
<br/>
<i><a href="georgie.html">Georgie</a>.</i><br/>
</TD></TR></TABLE></CENTER><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="aviers.html">Les Aviers</a><p>
<li><a href="shugarc.html">Shu Nouviau Gar&ccedil;on</a><p>
<li><a href="pmgrandgrandson.html">Merrienne Names Her Grand-Grandson</a><p>
<li><A HREF="efant.html">L'&eacute;fant d'sa M&egrave;re</A><p>
<li><a href="expomousses.html">Une exposition d'mousses</a><p>
<li><a href="poupo.html">Le Poupo Nouvieau-N&eacute;</a><p>
<li><a href="petitemousse.html">Les r&eacute;flexions d'eune p&eacute;tite mousse</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pretoria.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>

