<HTML>

<!-- Mirrored from members.societe-jersiaise.org/geraint/jerriais/trinnetais1863.html by HTTrack Website Copier/3.x [XR&CO'2014], Tue, 15 Jul 2025 13:49:19 GMT -->
<HEAD>
<TITLE>&Egrave;s Trinnetais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A l'&Ecirc;diteu de l'Ind&eacute;pendant</h2></font></center><p>
<br/>
<br/>
Mousieu, - Vos plierait-i trouv&eacute; une pliaiche dans votre gazette pour la lettre qu&eacute; j'voudrais adress&eacute; &egrave;s Trinnetais, et j'vos l&eacute; d'mande d'autant pus qu'nou m'a dit qu&eacute; notre ammin Jean n'en voulait pas, qu'est une mennetie bain faite si jammais y ien avait iune.<br/>
<br/>
<center><font color="#215e21"><h2>&Egrave;s Trinnetais.</h2></font></center><p>
<br/>
<br/>
Mes Gar&ccedil;ons, - Ou z&ecirc;tes des gaillards qui n'&ecirc;tes pas b&ecirc;tes &agrave; la maintyi, ou zavais m&ocirc;tr&eacute; qu'ou pouvais bain vos d&ecirc;tuollyi d'affaire quand o&ugrave; vos y mettez, chest pourqui j'ai confiance quou s&eacute;rez bain qui faire Mardi qui vaint. Ou z'avez deux hommes d&eacute;vant vous: iun un jeune homme et l'autre qui qu'menche d&ecirc;j&agrave; &agrave; s'grizi. Ch'est &agrave; vous &agrave; dire l&eacute;quet des deuz qu'ou z&eacute;rais. Quand &agrave; m&eacute; ou savez d&ecirc;j&agrave; bain qu&eacute; l'sien qui m'passe l&eacute; pus pr&egrave;s du tcheu est notre ammin Jean Danni&eacute;, qui soulait &ecirc;tre Sergent dans notre compagnie, et qui vos a fait l'honneu d'&ecirc;tre votre Chantegni yia d&ecirc;j&agrave; une pose; ainssa d'vant qu'ou votais pour li ou pour l'aoutre d'mandais lu deux-trais questions et qui l'y r&eacute;pondent comme des hommes. Ont-y id&egrave;e d'vot&eacute; pour une taxe sus l&eacute; p'tun, car ou savais que l'jeane digot qu'est <a href="connetable.html">Conn&ecirc;table</a> en ville a dit qu'il en proposera iune. Si autchun d'lus deux votent pour, j&eacute; m'tchains siez nous ou bain j'irai vot&eacute; pour m&eacute; m&ecirc;me car chest une chose abominable qu&eacute; d'voul&eacute; tax&eacute; iune des millieures consolations d'la vie; aviez d'la peine un miot qu'est qu'ou frez, ou z'irais p't&ecirc;tre &agrave; votre bouanne femme pour vos consoler, et bain, offuche ou vos cliutte une cliamuse, et p't&ecirc;tre ou zen porterais les merques, ou bain ou z'&ecirc;prouverais p't&ecirc;tre un bouan verre de vier <a href="cidre.html">cidre</a> qu'a 'tet dans un barrique &agrave; romme pour trais ou quatre ans, ou un bouan verre de cuognac; mais j'vos dit, et j'ai &ecirc;prouv&egrave; tuos les r'mi&egrave;des, &ecirc;prouves la pipe, hallez un miot dut au qu'menchement, et p&icirc;s duochement, ou z'oublierez votre paine, et ou cr&eacute;rez qu'ou s'rais dans l'paradis des Turques, ouest qu'les femmes vos griment les yiers. Une taxe sus le p'tun vraiment! I faut que ch'tomme la ait la br&eacute;lue; i n'est pas bain dans sa t&ecirc;te.<br/>
<br/>
Une autre chose; j&eacute; voudrais et tout sav&eacute; pour le h&acirc;vre d'R&ocirc;z&eacute;, sont y pr&eacute;s tous les deux &agrave; l'support&eacute; dans l'<a href="etats.html">Z&ecirc;tats</a>, sont y pr&ecirc;ts a d'v&icirc;s&eacute; pour si bain comme d&eacute; voter pour. J'avons d&ecirc;j&agrave; une belle emb&acirc;cle dans l'Z&ecirc;tats pour Conn&ecirc;table, ch'est assez pour auqieune paraisse, m&ecirc;me pour la n&ocirc;tre, car ou savez bain qui n'yien a pas une autre itelle en Jerri, ni hors de Jerri, St. Martin dans ses pi&eacute;res jours n'&eacute;tait pas diez fais si pi&eacute;re, car oquo yieux y s'entre capuchaient comme des sictins, mais y n's'entre volaient pon.<br/>
<br/>
Et bain pour en fini, comme j'vos ai dit, ou z'avais deux hommes d&eacute;vant vous: iun a promins d&eacute; vot&eacute; pour un h&acirc;vre &agrave; R&ocirc;z&eacute;, et j'sis bain seux qu'il est trop l'ammin des pauvres pour voter pour une taxe sus l&eacute; p'tun; ou l'connaissiz bain, san nom chest <a href="jeancabot2.html">Jean Cabot</a>; et pis ergardez tuos les bouans p'tits fricots qui nos donne. L'autre n'a pas prom&icirc;ns grand chose, &agrave; chain qu'nou m'a dit; chest un aussi brave homme comme y iait dans aucune p&acirc;raisse, il est jenne, et m&eacute; j&eacute; n'm&eacute; soucis pon trop des jennes, y nos passent nous, mins&eacute;rables viers sus la grand route de la vie, et nos prennent tuos les prix, un coin au chumeti&egrave;re et une b&ecirc;quie d'terre est tou chain qui nos reste.<br/>
<br/>
J'crai qu'jen ai dit assez pour vos m&ocirc;tr&eacute; d'qui bord vot&eacute;; quand a m&eacute;, y n'ia qu'un homme pour qui j'voterai, et s'ou r'gardez bain, Trinnetais, ou m'verrez iun des premiers a vot&eacute;, mont&egrave; dans ma bouanne blieue &agrave; jaunes boutons, et ma voix essa donn&egrave;e pour Jean Danni&eacute; Cabot, des Canreaux. Esp&eacute;rant, mes gar&ccedil;ons, qu'ou z&ecirc;tes d&eacute; charme,<br/>
<br/>
Je reste, vot' serviteu,<br/>
<i>Mouise du Buol&eacute;</i>.<br/>
<br/>
J'allais oubli&eacute; quique chose, chest qu&eacute; si ou mettez Jean D&eacute;put&egrave;, ou votetez pour m&eacute; pour Chantegni.<br/>
<br/>
Vive Jean Cabot! Bravo Jean Cabot!!<br/>
<br/>
<i>Jersey Independent and Daily Telegraph 10/1/1863<br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="jeancabot2.html">Ma&icirc;t' Jean Cabot, l'Anmin du Peuple</A><p>
<li><A HREF="jeancabot.html">Vive &egrave;t Bravo Jean Cabot!</A><p>
<li><A HREF="la_trinnete.html">La Trinnet&eacute;</A><p>
<li><a href="vraitrin.html">Adraisse &egrave;s vrais Trin'tais</a><p>
<li><a href="estrinntais.html">Conseil d'Anmin &egrave;s Trinntais</a><p>
<li><a href="counnetablye.html">L&eacute; Counn&eacute;tablye d'la Trinit&eacute;</a><p>
<li><a href="trintez.html">Dialogue ente doeux Trintez</a><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="trinntait.html">La Trinntait</a><p>
<li><a href="lettre_trinntais.html">Lettre d'un Trinntais</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/trinnetais1863.html by HTTrack Website Copier/3.x [XR&CO'2014], Tue, 15 Jul 2025 13:49:19 GMT -->
</HTML>
