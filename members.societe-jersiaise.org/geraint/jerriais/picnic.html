<HTML>

<!-- Mirrored from members.societe-jersiaise.org/geraint/jerriais/picnic.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Not' Pic-nic</TITLE>
<META  name="keywords" content="JÃ¨rriais, poetry">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Not' Pic-nic</h2></font></center><p>
<CENTER><TABLE><TR><TD>

D&eacute;pis longtemps nos gens avaient p&acirc;sl&egrave;<br>
D'aver un pic-nic - entre s&eacute;, -<br>
Pas en h&ocirc;tel ou dans un Chal&egrave;t<br>
Mais tchiq' bord sus la c&ocirc;te - s'i faisait b&eacute; ;<br>
Et i' fut d&eacute;cid&egrave;, opr&egrave;s bein du d'vis,<br>
D&eacute; l'aver quand l'trav&acirc;s s'rait avanchi,<br>
Les patates hortes, la terre ens'menchie,<br>
Et l&eacute; fain bein serr&egrave; au sollyi -<br>
Pour nous, gar&ccedil;ons, i' nos semb'yiait<br>
Qu&eacute; chu jour l&agrave; jamais r'veindrait!<br>
<p>
<p>
Enfin, un Mescr&egrave;di matin, j'v&icirc;mes not' m&egrave;re<br>
En train d&eacute; faire d&eacute; grands appr&ecirc;ts,<br>
Et j'compt&icirc;mes sus un' ais dans l'armo&icirc;re<br>
Quatre belles g&acirc;ches et trais p&acirc;t&eacute;s -<br>
Y'i'avait des boett&egrave;es d'sardinne, et d&eacute; sa&ucirc;mon,<br>
D&eacute; gros patch&ecirc;ts d&eacute; j&eacute; n'sai' tchi,<br>
Ov un gobin d'viande fraide et un jambon<br>
Bein arrangis dans un pannyi -<br>
Et ou nos d&icirc;t quand j'en &egrave;scall&icirc;mes les yiers :--<br>
"Ch&eacute; s'ra pour d&eacute;main la f&ecirc;te, avers!" -<br>
<p>
<p>
J&eacute; d&icirc;nimes d&eacute; bouanne heure, chu Jeudi l&agrave;,<br>
Mais j&eacute; n'mang&icirc;mes pon fort entr&eacute; nous, pourtant,<br>
Criy'ious que j'allions nos chergi l'estoumma<br>
Opr&egrave;s aver veu les panniers et chein qu'&eacute;tait d'dans?<br>
<p>
<p>
La van &eacute;tait pr&ecirc;te, les deux ch'vaux att'l&egrave;s,<br>
Et il 'tait temps d&eacute; s'emb&egrave;rtchi,<br>
Mais d&eacute;vant qu&eacute; tout l'monde furent settl&egrave;s,<br>
Y'i&ecirc;n eut du fun, et y'i&ecirc;n eut du git!<br>
M&eacute;, j'avais peux qu'i' tchulbut'raient<br>
La grand' pann&egrave;e d'g&acirc;ches et d&eacute; p&acirc;t&eacute;s!<br>
<p>
<p>
Parmi les cheins d&eacute; ta compagnie,<br>
Assis c&ocirc;te &agrave; c&ocirc;te sus l'banc d'dri&egrave;re,<br>
- Et i' n'y'i&agrave; pas longtemps qu'i' sont engagis -<br>
J'avions l&eacute; cou&ocirc;sin Tom et sa berg&egrave;re,<br>
Et pis l&eacute; jeunne Sam - un grand babeinne -<br>
Qu&eacute; j'soummes tout l'temps &agrave; &egrave;stibotchi,<br>
Qu'i' voudrait faire la c&acirc;rre &agrave; la Mary Ann,<br>
Unn' a&ucirc;t' cou&ocirc;sinne tchi s'moque d&eacute; l'i -<br>
Les va&icirc;sins Ph'lip et George, et deux jeunnes Villaises<br>
Qu'&eacute;taient v'nues siez nous, s'rigaler d'frambo&euml;ses.<br>
<p>
<p>
Not' p&egrave;re cachait rondement, et d&eacute;vant longtemps<br>
J'f&ucirc;mes &agrave; la falaise - ch'tait du bord d&eacute; Crabb&eacute; -<br>
Et l's hoummes pour s&eacute; montrer polis et galants<br>
A&icirc;djirent &egrave;s femmes et &egrave;s filles &agrave; d'valler :<br>
Et pis ch'tait : "Va dou&ocirc;chement, pour qu'i' n'y'iait rein d&eacute; trillyi,<br>
L&agrave;, v'l&agrave; qu'est bein - m&egrave;t tan p'tit pid ichin,<br>
N'ai pon d'peux... saute, ma chi&ecirc;re, j'm'en vais t'empoigni!" -<br>
<p>
<p>
Et Tom, Ph'lip et' Ceorge, en r'parirent &agrave; la fin -<br>
Pour Sam, i'mantchi Mary Ann, et fut presqu'achou&euml;mmi,<br>
Quand i'r'chut dans ses cannibottes d&eacute; bras la grosse tante Fanny!<br>
<p>
<p>
Nous, j&eacute; vi&egrave;dj&icirc;mes la van d&eacute; san pus pr&eacute;cieux fard&eacute; :<br>
Car j&eacute; p&acirc;sle des provisions - g&acirc;ches et p&acirc;t&egrave;s, ou sav&egrave;z -<br>
Et les femmes tchi restaient, ch&acirc;tchunne ov un d'vant&eacute;,<br>
S'mindrent &agrave; copper les g&acirc;ches, &agrave; faire des beurr&egrave;es<br>
Ov trais pierres pour trepid, l&eacute; tick'ye fut mins d'sus,<br>
Et j'allum&icirc;mes bouan feu pour faire bouoillyi l'iaue,<br>
Opr&egrave;s chounna j'laiss&icirc;mes nos gens &agrave; faire d&eacute; lus mus,<br>
Et j'fil&icirc;mes, ov des hourrahs, coumme un t&acirc;s d&eacute; ravauds,<br>
Sans oubliyier pourtant qu&eacute; not' m&egrave;re nos avait cri&ecirc; :<br>
"Gar&ccedil;ons, so&icirc;gnis qu&eacute; tous ramontent au coup du s&ucirc;ffli&egrave;t! "<br>
<p>
<p>
Ch'tait l&agrave; l&eacute; signa' pour dire quand tout s'rait pr&ecirc;t :<br>
I' valait mus &egrave;s femmes qu&eacute; trompette ou cornet,<br>
Et vra&icirc;ment i'n'e&ucirc;rent pon &agrave; s&ucirc;fflier deux fais,<br>
Car ch&acirc;que coupl'ye ramontait la c&ocirc;te un mio essouffli&egrave; -<br>
La ha&ucirc;t, sus la bli&egrave;te, un bia&ucirc; grand doubliyi<br>
Ov l&eacute; fricot dessus &eacute;tait bein &egrave;stendu,<br>
Et sus les " rug " et cou&ocirc;ssins d'van ch&acirc;tchun s'assi&egrave;vit,<br>
Les femmw et filles sus l'mo, les hoummes sus l'du.<br>
J&eacute; crai qu&eacute; ch'tait d'ma&icirc;me;- nous, j&eacute; n'pr&icirc;mes pon d'avis,<br>
Unn' fais &agrave; mangi, coumm'est qu'il's 'taient assis!<br>
<p>
<p>
J&eacute; n'tions pas &agrave; mi&egrave; rass&acirc;si&egrave;s, quand j&eacute; ou&iuml;mesun grand cra'<br>
Yieun coumme les " firework " font &agrave; la <a href="batale2007.html">Bataille d&eacute; Flieurs</a><br>
Et j'vimes les deux Villaises sa&ucirc;ter, yieunne ichin, l'autre l&agrave;,<br>
Et la Mary Ann, tchi paraissait &ecirc;tre d&eacute; ma&ucirc;vaise humeur.<br>
<p>
<p>
Ch'tait l&eacute; Sam tchi v'nait d'aver un terribl'ye accident :-<br>
Pour faire d&eacute; s'n'houmme, i' s&eacute; l'vait tr&eacute;jous pour p&acirc;sser<br>
Les tass&egrave;es d'th&eacute;e &egrave;s filles, quand, j&eacute; n'sai' coumment,<br>
L&eacute; pid y'i'avait mantchi, et sans pouver s'rachater<br>
L&eacute; babeinne avait chopp&ecirc;, et s'&eacute;tait assis tout drait<br>
Dans unn' grande pliattl&egrave;e de "custard" pour l&eacute; p&acirc;t&egrave;!<br>
<p>
<p>
Et l'affaire avait &egrave;sclyichi... bouannes gens, tchi pit&eacute;!<br>
La blouse &agrave; Mary Ann en 'tait cou&ecirc;rte, ses qu'veux en r't&eacute;naient,<br>
Sus l&eacute; bouan veste &agrave; Tom, l&eacute; ja&ucirc;ne d'oeu s'y cliuttait,<br>
Et tr&eacute;butchait &agrave; sa berg&ecirc;re unn' neuve robe d&eacute; souaie -<br>
Pour netti et cli&egrave;rgi tout ch'la d&egrave; d'sus les habits,<br>
- Car presqu&eacute; tous en eurent ch&agrave;tchun sen escliat -<br>
Y'i'e&ucirc;t - j&eacute; les compt&icirc;mes opr&egrave;s - dji&eacute;s serviettes d&eacute; salies,<br>
Sans seul'ment en faire unn' bouanne job coumme chounna!<br>
Mais ov tout l'&egrave;scalifi&acirc;s persounne n&eacute; s&eacute; g&ecirc;naient<br>
Du pou&ocirc;re tristre Sam - ou d&eacute; l'&ecirc;stat d'ses braies! -<br>
<p>
<p>
Not' pic-nic fut fini - d'peux d'autres accidents -<br>
J&eacute; r'vimmes siez nous pus marris qu&eacute; contents.<br>
Et quand j'voulons vengi l&eacute; grand babeine d&eacute; Sam,<br>
J'n'avons qu'&agrave; l'y pasler d&eacute; "custard" ou d'cr&ecirc;me! -<p>

&nbsp;<p>

<i><a href="picot.html">J.P.</a></i><p>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="picnique.html">Un Pic-Nique</a><p>
 <li><a href="picnec.html">Not' Picnec</a></li><p>
<li><a href="painpicnic.html">How the Picnic Came Off</a><p>
<li><a href="fricot2.html">Tchi bouan fricot!</a><p>
<li><a href="fricot1.html">Tchi bouan fricot</a><p>
<li><a href="dinednoue.html">San Din&eacute; d'Nou&eacute;</a><p>
<li><a href="avis.html">Deustr&egrave;s Brins d'Avis</a><p>
<li><a href="paincars.html">Lonore sur les Cars</a><p>
<li><a href="troupe.html">Le Troup&eacute; du Va&icirc;zin&eacute;</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/picnic.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
