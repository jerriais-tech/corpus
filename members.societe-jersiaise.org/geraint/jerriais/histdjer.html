<HTML>

<!-- Mirrored from members.societe-jersiaise.org/geraint/jerriais/histdjer.html by HTTrack Website Copier/3.x [XR&CO'2014], Tue, 15 Jul 2025 13:52:52 GMT -->
<HEAD>
<TITLE>Une histou&egrave;the de dj&egrave;rre</TITLE>
<META  name="keywords" content="JÃ¨rriais, language, langue, constitution, government, politics">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P> <center><font color="#215e21"><h2>Une histou&egrave;the de dj&egrave;rre.</h2></font></center></P>

<P> P&ucirc;s d'&agrave; trente-trais chents milles d'Australie s'trouve un p'tit pays &agrave; ben pr&egrave;s grand comme Jerri. Comme j'ai d'mes gens tch'y font partie d's'habitants j'me sis tr&eacute;jous gard&eacute; au couothant des principaux &ecirc;venements en prenant le p&ucirc;t grand papi du pays. Les siens tch'y n'en ont jamais sorti disent que ch'est l'p&ucirc;s biau pays du monde, et les siens tch'ont viagi n'peuvent pas les d&eacute;menti.</P>

<P> L'pays est divis&eacute; en douze tribus, onze petites et une grande. Chaque tribu a san chef, mais y'a deux grands principaux chefs. Y'un soigne pour si v'nait tchique enn'min attachi l'ile; y soigne des canons. L'autre grand chef, un homme ben intelligent, soigne des affaithes civiles et politiques.</P>

<P> Dans la tribu principale y'a un esp&egrave;ce d'amphith&eacute;atre ou&ecirc;sque le grand chef civil a une longue tablye ou &ecirc;tablyie. Y s'assiet au mitan, et y'a six des principaux chefs &agrave; sa gauche et six &agrave; sa drouaite touos habillyies avec des rouoges robes. La robe du grand chef est diff&eacute;thente des autres, car oulle a un large collet en esp&egrave;ce de cr&eacute;mmou&euml;si, de tchi qui cou&ocirc;te ben chi. Si yun d's'habitants d'l'ile a commint un fort d'lit y faut tch'y s'pr&eacute;sente d'vant l'y et les douze chefs pour &ecirc;tre jugi innocent ou coupablye. L'attchus&eacute; a l'drouait d'chou&ecirc;si yun des principaux du peuplye, homme ben instruit et vers&eacute;,darts les lou&acirc;ix du pays, pour d'fendre sa cause. L'moussieu chou&ecirc;si chippe tout-d'suite un nier bianchet et d'fend la cause d'san client. Nous en ramasse tr&eacute;jous yun tch'a la langue ben pendue et tch'y p&acirc;sle jusqu'&agrave; tch'il en veint hors d'halleine, disant qu'san client est tout-&agrave;-fait innocent chein tch'il est attchus&eacute; comme un &ecirc;fant tch'y veint d'n&acirc;itre, et qu'si par chance il est trouv&eacute; coupablye les juges peuvent &ecirc;tre asse&ucirc;th&eacute;s tch'il a commint la faute innocemment.</P>

<P> Y'a &eacute;tout des Seigneurs dans l'&icirc;le. Quand un homme ou une femme meurt sans &ecirc;fants le Seigneur veint et dit tch'y prend la propri&eacute;t&eacute; pour trais chents sou&euml;sante-chinq jours, mais tchiquefais, en l'payant, nou peut r&eacute;ussi &agrave; l'cachi.</P>

<P> Quand yun des chefs tch'y si&egrave;gent &agrave; la tablye veint &agrave; mouothi nou l'enterre, et apr&egrave;s y'a d's'annonces partout l'pays disant tchi faut tch'y s'sait rempli&eacute;chi. Et un jour les onze grands chefs mettent lus rouoges robes et s'assievent &agrave; la tablye avec le chef supr&ecirc;me assis dans l'mitan dans un grand fauteuil, et d&eacute;cident et chou&ecirc;ssisent le jour que l'combat &eacute;tha yeu. Si y'a deux candidats y faut qu'la djerre finisse dans un jour.</P>

<P> Si y' a deux contchuthants y pr&eacute;pathent lu&ucirc;s arm&eacute;es pour le grand jour. Y faut que l'sien tch'&ecirc;prouve s'sait natif de l'ile, tch'y n'ait pas commint autchun crime et n'ait pas tait en prison ni subit autchune condamnation. Etou y fau tch'y s'sait propri&ecirc;thaithe, et tch'il ait d'la vou&acirc;ix.</P>

<P> Dans chu pays-l&agrave; y'a tchique temps yun des douze chefs mouothit et y fallut l'rempli&eacute;chi. Un grand Seigneur tch'y tait chef d'une tribu et tch'avait un grand ch&acirc;t&eacute; situ&eacute; au mitan d'une grande for&ecirc;t et entour&eacute; d'la m&eacute;, dit: "J'veur la rouoge robe!" Et un autre tch'y tait chef d'une tribu dit: "J'la veur &eacute;tou, m&eacute;. J'ai d&eacute;ja &ecirc;prouv&eacute; une fais et j'sis ben d&ecirc;termin&eacute; d'l'av&eacute; chu coup!"</P>

<P> Le tchinze de Janvi avait tait chou&ecirc;si pour la bataille. Le jour arriv&eacute;, les deux chefs r&eacute;unithent l&ucirc;s arm&eacute;es, et l'conflyit duthit d'pis le l'vant du sol&eacute; jusqu'&agrave; ben tard dans la s&eacute;th&eacute;e. Y portaient l's'invalides et l's'estropi&eacute;s dans des v&eacute;tuthes, et y'en avait qu'si l'docteu l's'avait veus il &eacute;thait did tch'ils 'taient "mouothant." Y'avait un va et veint terriblye. La bataille finissait tr&eacute;jous dans l'centre d'la grande tribu, et l'peuplye des onze autres tribus v'naient vais les deux derni&egrave;thes arm&eacute;es fini la djerre. Le chef de la tribu de <a href="st_jean.html">Saint Jean</a>, tch'y combattait contre le grand Seigneur, d'meuthait dans une grand'maison tchi s'app'lait "Neu Ch&acirc;t&eacute;," et l'entr&eacute;e tait gard&eacute;e par des lions. D'vier deux heuthes l'arlev&eacute;e l'arm&eacute;e du grand Seigneur 'tait &agrave; chent chinquante-deux marches du "Neu Ch&acirc;t&eacute;." Les lions s'mintes &agrave; grinchi des dents et l's'enn'mins qu'mench&icirc;tes &agrave; av&eacute; peux. Plusieurs des tribus avaient d&eacute;j&agrave; envi&eacute; du s'cours au chef d'la tribu d'Saint Jean, yunne trente-sept combattants, une autre vingt-huit, une autre septante-six, une autre nonante-neuf, une autre chent-cinquante-six, et sa tribu l'y fournit trais chents sou&euml;sante soudards. L'arm&eacute;e du Grand Seigneur battit en r'traite et s'n'allit au s'cour d'une autre de l&ucirc;s arm&eacute;es tchi 'tait en diffichult&eacute; dans la principale tribu, et tch'avait combattu toute la journ&eacute;e contre un enn'min acharn&eacute; tch'y touotes les heuthes gagnait s&ucirc;s yeux.</P>

<P> Entre six et sept heuthes du s&eacute; l'combat s'renforchit, et les siens tch'avaient d'la propri&ecirc;t&eacute; mais pas d'&ecirc;fants s'mintes &agrave; dithe: "Faut deshall&eacute;, car si l'Seigneur gagne, quand j'mou&ocirc;rrons y ve&icirc;ndra gaff&eacute; not' propri&ecirc;t&eacute; et tou&ocirc;n&eacute; les sens &agrave; nos gens."</P>

<P> Dans les sept heuthes le combat finit. L'arm&eacute;e du grand Seigneur n'en pouvait p&ucirc;s. Y 'taient battu&eacute;! Y contites l&ucirc;s soudards et trouvites que l'chef d'la tribu d'Saint Jean avait chinq chents huiptante-neuf combattants vivants d'p&ucirc;s que l'grand Seigneur. Et un grand du peuplye d&ecirc;cliathit qu'la victou&euml;the 'tait au chef de Saint Jean. Le grand Seigneur montit s&ucirc;s un balcon et dit "J's&icirc;s battu! Trais hourras pour le vaintcheur! Et l'chef d'la tribu d'Saint Jean montit &eacute;tout, r'merciyit les siens tch'y y' avaient aidji et dit: "Trais hourras pour le perdant!" Et s&ucirc;s chonna la grande foule du peulye s'en fut ch&acirc;tchun dans sa tribu.</P>

<P> Trais jours apr&egrave;s l'vaintcheur se pr&eacute;sentit d'vant l'grand chef et les onze &agrave; la tablye pour &ecirc;tre r'v&ecirc;tu d'la rouoge robe et d&ecirc;cliath&eacute; yun des douze principaux chefs de l'&icirc;le. L'amphith&eacute;atre 'tait remplyi d'une foule de monde et touotes les tribus. Les uns y'&eacute;taient par tchuthi&ocirc;sit&eacute; d'autres par sympathie. Y'en avait tch'avaient mal au tchoeu et d'autres tch'y 'taient contents. Le grand chef d'mandit pour les rapports d'la grand' bataille, et apr&egrave;s chonna un ancien des principaux du peuplye tch'y 'tait g&eacute;n&eacute;ral du Rou&euml;, se l'vit, et d'une forte vou&acirc;ix ordonnit qu'nou minse la robe au chef de Saint Jean. L'grand chef l'y dit de l'v&eacute; sa main drouaite, et l'fit juth&eacute; tch'y gardethait l'serment tch'y s'n'allait prononc&eacute;, un serment magnifique et solennel tch'ils ont dans chu p'tit pays-l&agrave;.</P>

<P> Apr&egrave;s chonna y s'n'allit ch&acirc;tchi d'main avec le grand chef et ses onze coll&egrave;gues et s'en fut prendre sa pli&egrave;che &agrave; la tablye. Le grand chef le f&eacute;licitit d'sa victou&euml;the, pour ses services rendu &agrave; sa tribu, et &agrave; l'&icirc;le, et l'y &agrave; san tou r'merciyit l'chef pour ses r'merques et promint tch'y f'thait d'san m&ucirc;s pour accomplyi l'serment tch'y v'nait d'prendre. San discours fini, il invitit tout l'monde &agrave; d'scendre &agrave;-bas dans la salle &agrave; mangi, prendre des rafr&acirc;ichissements, et pas une &acirc;me ne dit n&acirc;nin.</P>

<P> Et ch'est d'm&ecirc;me que finit ch't'incident si int&ecirc;r&ecirc;ssant pour les siens tch'ont d'l&ucirc;s gens faisant partie d's'habitants de chutte p'tite &icirc;le. Y faut ajou&ocirc;t&eacute; qu'y'a quatre g&acirc;zettes ou papiers dans l'&icirc;le, yun du matin, l'autre du s&eacute;, yun tch'est publyi&eacute; l'm&ecirc;rcredi et l'samedi. Dans ch't'&icirc;chin y'a souvent du jerriais, viyant qu'y'a plusieurs Jerriais dans l'&icirc;le. Le quatri&egrave;me papi est publyi&eacute; l'vendredi, et tchique fais y'a &eacute;tou du jerriais d'dans. Y pathait qu'l'&eacute;diteu peu p&acirc;sl&eacute; et &ecirc;crithe le jerriais aussi ben qu'autchun natif de l'&icirc;le, et les siens tch'ont fou&ocirc;illyi dans l'antitchit&eacute; veulent dithe tch'il est d'scendant d'Saint Pierre.</P>

<P> Tch'q'jousr apr&egrave;s yeun qu'avait tait Capitaine dans l'arm&eacute;e du grand Seigneur, rencontri eun homme desja &acirc;gi dans yeune des p'tites tribus, et l'y paslit d'la bord&eacute;e du 15 de Janvi, et lis dit: la bord&eacute;e, &egrave;s passais j'sai bein q'vous et vote fis taites dans l'armais des gangnants. Allons! voyons! dites m&eacute; votre opinion, comment q'je vimmes aver une telle desfaite? Notre Seigneur est eun homme intelligent, instrui, et qu'a viagi, et qui peu pasl&eacute;. L'bouen q'emchon h&acirc;lit un long soupir, et dis: Escoutais q'emchon par bein pasl&eacute;. Quand j'tais mousse j' avais un' viel tante qui vendai des <a href="pithots.html">pirots</a> dans l'marchi, y'avait acc&ocirc;tait d'yi un'femme qui vendait des perrots. Un mousieu passi et dis &agrave; ma tante, ergardais missis com chez perrots la palle bein, vos pirots n'disent mo. La boen femme responni: Y n'en pense pas mains. Faites en lapliycation. "Au sujet des m&eacute;rites." Notre homme &agrave; q'menchi au bas d'lestchel, et &agrave; pour pus d'vingt ans bi&eacute;tchinait les souyais du public et fourni s'en bi&eacute;tchin et mont&eacute; d'broc en broc, y n'avait pas qu'eune broc ou deux pour ariv&eacute; au haut d'lestchel, j'crai q'chtait note d'v&eacute; d'ly pouss&eacute;. En 'homme raisonnable' dit'm&eacute;: Prins tous d'avis quant t'y fut eslu, quand l'grand chef l'ermercyi pous ses services rendus &agrave; sa tribu, et &agrave; l'ille, et l'f&eacute;liciti pour sa grande victhore, l'grand chef dits;, yen &agrave; qui voudrais dithe q'notre administration est surann&eacute;e; chonchin n'y sent pas fort, apr&egrave;s une telle escrasante majoritait, v'la qui m&ocirc;tre q'l'peuple &agrave; paslait. Mai tr&eacute;sieme ermmerque: Ermerchis et prennais bein avis q'les siens qui sont l'pus pour la despense, sont souvent les siens q'ont q'menchit par l'haut d'lestchel, et l'peuple q'manche &agrave; l'vais; ya pas d'esconomie, les sou sont gaspiyie par nos hommes d'estat. Ya tchi'q'temps &agrave; eune s&eacute;ance yi fut tchestion d'b&acirc;ti eune estable &agrave; v&acirc;que et des cottes &agrave; quochons &agrave; yun d'nos grands establi&eacute;sements. L'P&eacute;pais lus dits m'esfants si j'continuons dans chute voie ichin, j'nos iront tous &agrave; Grouville. Heuthereusement q'la chose neut pas lieu car les siens qui dormais en lus r&eacute;eviyans pour dithe m&ecirc;me opinion. Tchi surprinse! d's'trouv&eacute; dans eun parreil home. Y'dithais nos gens s'en vous &ecirc;tre gennais pour nous.</P>

<P> J'vos garantis q'si nou pouvait faithe ervenin Jer&eacute;mie la premi&ecirc; chose q'f'rait y prendrai eune pieume et d'la rouge encre et escrirai sus la porte d'la tr&eacute;sorrie: Icabod "Ta gloire es pass&eacute;e" et b&eacute;tot y faudra q'tu prenne le sang des habitants pour t&eacute; gard&eacute; en vie. Apr&egrave;s chonna y crirai par toutes les tribus. Prenez, prenez vite la route d'lesconomie, ou bein vous, ou vos esfant&eacute; verronts vos propri&eacute;tais r&eacute;duite &agrave; la voirie. Et es jeune gens y dirait reduizais vos dances d'nonante du chant, et votre breuillie d'cigarette ou bein ou tomberais dans l'abime d'mins&egrave;re; on d'vaindrais hidjoes et i'rais mendiant votre pain d'maison en maison. Et &egrave;s commer&ccedil;ants y dithai s'ou n'chitais pas vos cr&eacute;dits ou marcherais b&eacute;t&ocirc;t nus pis.</P>

<P> Et Jer&eacute;mie s'mettrai &agrave; pieur&eacute; et diraith: Es siens qu'ont bein &eacute;conomisait: j'vos piens m's'enfants l'temps vint q'toutes vos esconomie yront &agrave; main't'nait tout chu monde l&acirc;, et vos jours es'sont abr&eacute;gis d'vais toutes ces choses-la. L'estrangi dit au bouen homme n'en vla assez, p't&ecirc;tre q'la pr&eacute;chaine bordais j'sont dans l&agrave; m&ecirc;me arm&eacute;e.</P>

<P><i><a href="maugi.html">J.M.</a></i></P>

<P>&nbsp;</P>


<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="connetable.html">La Meunicipalit&eacute; en J&egrave;rri</a><p>
<li><a href="etats.html">Les &Ecirc;tats d' J&egrave;rri</a><p>

<li><a href="elections_29.html">Madame L'Election</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="painjuratship.html">Peter and the Juratship</a><p>
<li><a href="pmjuratship.html">No contest for the Juratship</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>

<li><a href="allaischerchi.html">Allais cherchi des voies!</a><p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/histdjer.html by HTTrack Website Copier/3.x [XR&CO'2014], Tue, 15 Jul 2025 13:52:52 GMT -->
</HTML>
