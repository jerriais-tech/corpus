<HTML>
<HEAD>
<TITLE>Un Pais Pour Une F&egrave;ve</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Un Pais Pour Une F&egrave;ve</h2></font></center><p><br>
<CENTER><TABLE><TR><TD>
Ch'tait d'vi&egrave;rs la f&icirc;n d'Novembre,<br>
I faisait mauvais temps, <br>
D&eacute; d'pis b&eacute;t&ocirc;t treis s'maines<br>
Ch'tait d'la pl'yie &agrave; torrents.<br>
<br>
Les rues 'taient fondri&egrave;thes,<br>
Ch'tait comme d&eacute; la buoillie, <br>
Nou z'avait du pit&eacute;<br>
Jusqu'&agrave; la gu'ville des pis.<br>
<br>
Les trotto&egrave;rs 'taient muchis<br>
Souos uns &ecirc;paisseul d'b&ocirc;!<br>
Pour sorti d'chu temps-l&agrave;<br>
Fallait qu&acirc;si &ecirc;tre fos.<br>
<br>
Mais yen avait quand-m&ecirc;me<br>
Qui n'pouvaient pas sinon,<br>
Faut qu&eacute; l'z'affaithes se faichent,<br>
Que l'sol&egrave;t lize ou non!<br>
<br>
Eh bein, don! chu jour l&agrave;,<br>
'Tait oquo l'pi&eacute;the de tous;<br>
Ch'tait pit&eacute;, crotte et mathes,<br>
Y'en avait d'touos les go&ucirc;ts.<br>
<br>
L'long d'la sale Esplanade,<br>
Un gros vi&egrave;r navigant,<br>
En hautes bottes et huil&eacute;,<br>
V'nait pativathonnant.<br>
<br>
I's'fichait bain du temps<br>
Et des routes en bourbi,<br>
I' n'n'avaient veu bain d'autres,<br>
San Sao&ugrave;-Ouesteur et li!<br>
<br>
Mais ch'est qu'ch&eacute; n'tait pon d'm&ecirc;me<br>
Ov une p'tite d&eacute;mou&ecirc;selle<br>
Tchi voulait traverser<br>
Avec ses soupl'yes s'melles.<br>
<br>
Ou'l 'tait l'long d'la station,<br>
Ses cotillons r'l&eacute;v&egrave;s;<br>
A r'garder toute chute vase<br>
D'vant faithe la travers&egrave;e.<br>
<br>
Not' vi&egrave;rs mat'lot s'appr&egrave;che,<br>
Il est vite prins d'pitchi ;<br>
- Comme touos les navigants<br>
Il a l'tcheu bain pli&egrave;chi...<br>
<br>
Il est &agrave; ses c&ocirc;t&eacute;s<br>
Dans deux-treis engamb&egrave;es.<br>
Et dans ses deux forts bras<br>
Ou'l est vite catin&egrave;e.<br>
<br>
I' traverse l'pit&eacute;<br>
La t'nant &agrave; sa brachie,<br>
Et d'lautr' c&ocirc;t&eacute; d'la route<br>
I' la r'met sus ses pis.<br>
<br>
Mais tout l&eacute; r'merc&icirc;ment<br>
Qu'il a pour sa bont&eacute; <br>
Ch'est une affreuse cliamuse<br>
Ov le mot: &quot;Affront&eacute;!&#148;<br>
<br>
Un bouant vi&egrave;r navigant<br>
N's&eacute; tcheint pas pour battu <br>
D&egrave;s qu'i r'ch&eacute; des talmouses<br>
M&ecirc;me quand i' tchaient si du.<br>
<br>
Et pour l'y'apprendre &agrave; &ecirc;tre<br>
Un p'tit mio pus polie <br>
I' vos r'attrape derch&eacute;<br>
La garce &agrave; sa brachie.<br>
<br>
I' traverse une autre fais<br>
La rue, pleine de pit&eacute;...<br>
Et pis vos la r'cliutte bas,<br>
Ov: &#147;Chutte fais d&ecirc;pliaque t&eacute;!&#148;<br>
<br>
<I><a href="ejluce.html">Elie</a><br>
</I><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="recomp.html">Tchi R&ecirc;compense!!!</a><p>
<li><a href="2viers.html">Deux Viers!</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
