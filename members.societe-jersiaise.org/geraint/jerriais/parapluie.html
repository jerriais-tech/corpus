<HTML>

<!-- Mirrored from members.societe-jersiaise.org/geraint/jerriais/parapluie.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
<HEAD>
<TITLE>L&eacute; Parapluie du Temps pass&eacute;</TITLE>
<META  name="keywords" content="Jèrriais, poetry, weather, parapluies, umbrellas">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>L&eacute; Parapluie du Temps pass&eacute;</h2></font></center><br>
<CENTER><TABLE><TR><TD>
J&eacute; voudrais vos p&acirc;sler entou&ocirc;re pus d'unn' anch&ecirc;tre<br>
Fort et robuste qu&eacute; n'ou s'a veu dispara&icirc;tre<br>
A c&acirc;use d&eacute;s modes d&eacute; not' temps -<br>
Il' tait grand et solide - et n'ou pouvait souvent l'vais<br>
Garder bein &agrave; l'abri - en s'y s&egrave;rrant d&eacute; pr&egrave;s -<br>
Deux hardelles et lus galants -<br>
<p>
Un manche bein fait, coumme unn' moyienne rava&ucirc;le,<br>
Qu&eacute; n'ou 's'app'yiait raide contre s'enn' &egrave;spa&ucirc;le<br>
Du bord ou&egrave;qu' l&eacute; vent poussait la plyie,<br>
Et i n'en changeait pon - i n'y'iavait pon d'dangi<br>
Qu&eacute; squ&acirc;lle ou d'luge s'en 'allaient l'saccagi<br>
Sa monte&ucirc;re en' 'tait sa garantie -<br>
<p>
Sa cou'erture &eacute;tait l&eacute; pus souvent b'yieue.<br>
Et en d'dans d'la baleinne, ch&acirc;que br&egrave;delle cou&ocirc;sue,<br>
Et bein prinse dans la f&eacute;raille du manche.<br>
La pl'yie n'avait qu&acirc;'tchais, car unn' fais ou'ert<br>
N'ou 's'tait &agrave; s'enn'a&icirc;se dessous l&eacute; corps tout couvert<br>
Ov san d'sus bein &egrave;stanche.<br>
<p>
M&eacute; n'anch&ecirc;tre - i fa&ucirc;t l'dire - durait qu&acirc;si chent ans,<br>
L&eacute; p&egrave;re s'en servait - &ocirc;pr&egrave;s l'i, ses &ecirc;sfants,<br>
Sans aver b&eacute;soin d&eacute; grand racc'modage,<br>
L&eacute; parapluie d'famille bein serr&egrave; dans san coin<br>
Tout pr&ecirc;t &agrave; s'en servi' en c&acirc;s d&eacute; b&eacute;soin<br>
Etait l'ordgi du ma&icirc;nage -<br>
<p>
Unn' fais bein patchi, il 'tait gros et ventru,<br>
I servait d&eacute; b&acirc;ton &egrave;s vieux tant l&eacute; manche &eacute;tait du<br>
Et bein assa&icirc;sounn&egrave;,<br>
La poignie en bec d&eacute; corbin ov des yiers en verre,<br>
Pli&egrave;chie p't&eacute;tre un p'tit mio hors d'&egrave;squierre<br>
T&eacute;nait raide au poignet.<br>
<p>
En ville, n'ou m'a dit, qu&eacute; plusieurs Messieux<br>
Ont fait un "Mus&eacute;e" ou&egrave;qu' tout chein qu'est vieux<br>
Est bein merqui et cli&acirc;ss&egrave; -<br>
J&eacute; n'sait si y'iont mint parmi paissons stoff&egrave;s<br>
Et squellettes d&eacute; b&ecirc;tes d&eacute; ma&ucirc;vaise erno&ucirc;mm&egrave;e<br>
Yieun d&eacute; m's'anch&ecirc;tres: l&eacute; parapluie du Temps Pass&egrave;???<br>
<p>
&nbsp;<p>
<i><a href="picot.html">J. P.</a><br>
Oct.,1911.<br></i>
<p>
</TD></TR></TABLE></CENTER>


&nbsp;<p>

<FONT SIZE=2>
<i>Viyiz &eacute;tout:</i>
<ul>

<li><a href="parapuie.html">Man vieir Parapu&iuml;e</a><p>
<li><a href="juste.html">L&eacute; Juste et l'Injuste</a><p>
<li><a href="manparapuie.html">Man Parapuie</a><p>
<li> <a href="jeanfieuri.html">Le parapuie &agrave; Jean Fieuri</a><p>
<li><a href="pllie.html">Une achie d'pllie</a><p>
<li> <a href="paraplyie.html">N'oublyie pon vot' paraplyie!</a><p>
<li><a href="fidelle.html">L'Ammin Fidelle</a><p>
<li><a href="flipmaougi.html">Histou&eacute;'the de Flip M&acirc;ougi, et d's&acirc;n parap'y&iuml;e</a><p>
<li><a href="gdfieau.html"> L'Ieau du Ciel</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/parapluie.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
</HTML>
