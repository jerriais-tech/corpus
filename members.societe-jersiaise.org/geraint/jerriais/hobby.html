<HTML>

<!-- Mirrored from members.societe-jersiaise.org/geraint/jerriais/hobby.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>Le "Hobby" du Prince</TITLE>
<META  name="keywords" content="JÃ¨rriais, language, langue, chapeaux, hats, headwear, costume">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Le "Hobby" du Prince</h2></font></center><p>
<CENTER><TABLE><TR><TD>
 Les hommes ont tous eun certain "Hobby,"<br>
 Les euns chest p'tre eunne pipe, les aoutre eun habit ;<br>
 Mais le Prince que je m'en vais vos p&acirc;sl&eacute;,<br>
 Chest trejous de mettre un tout neu chap&eacute;.<p>

 Il en a eun assortiment helas! en a ty,<br>
 Mais ilen veux trejous eun neu, jamais eun vi ;<br>
 Je m'en vais vos dithe tchiqueuns que je connais,<br>
 Et ou verrais s'il en a eun bouan choiex.<p>

 Il en a de gris, de bians, de bruns et de nier,<br>
 Il en a yieun qui met trejous de travers,<br>
 Il en a eun bian de paille, chest la san favori,<br>
 Il touone et le ratouone, y n'est jamais cosi.<p>

 Il en a eun aoutre de paille, t'china est gris,<br>
 La premiethe fais qu'il mins, sa missis tet si m&acirc;srie<br>
 Qui l'serri et l'enfremni dans eunne tithette.<br>
 Avec sa bouane petite "cheese cutter" tunette.<p>

 Chute tunette la tchet s'en couosin le roie qui yiavait donnais,<br>
 Yia d&eacute;ja longtemps, j'dirth&eacute; tchique anneais ;<br>
 Mais du terme sa missis ne l'aimait pas,<br>
 Y la serri et juthi qui n'la r'mettrai pas.<p>

 Il en a eun aoutre, mais tchina est de drap,<br>
 N'ou ne l'erconnais pon quand il a t'china :<br>
 Quand il est dans san quer avec san long fouet,<br>
 Il a l'air d' un prince, chaque il est en effet.<p>

 Le sien qui met au matein n'est ni alpine ni tapeur<br>
 Et pis il a eun telle dr&ocirc;le de couleur,<br>
 Sa "shape" est comme eun p'tit brun pia.<br>
 Sa couleur comme eun m&ecirc;le quand il est bia.<p>

 Il a &eacute;tout eun Bill Tapeur qu'est bein enfreumait,<br>
 Dans eune bu&iuml;e "ban box" quest comme eun boutchet;<br>
 Tch&icirc;na est deishalait que tres rarement,<br>
 Seulement pour bat&ecirc;me ou pour enterrement.<p>

 Il en eut yieun pour la <a href="batfli.html">bataille des fieurs</a>.<br>
 Tch&icirc;na est comme eun arc en ciel en couleur ;<br>
 Y n'est ni bian, ni brun, ni gris ni n&eacute;,<br>
 Je vos dithai que chest eun dr&ocirc;le de chap&eacute;.<p>

 Il eut sans doute raide de fleurs enviais d'sus,<br>
 Des rouages, des vertes et sans doute des bu&iuml;eus ;<br>
 I l'eut justement pour chu jour la,<br>
 Et peut &ecirc;tre que jamais il ne l'ermettra.<p>

 Il en eut yieun tout neu pour le Show de Saint Cl&eacute;ment,<br>
 Tchet eun bian de paille avec eun vert riban,<br>
 Tchina etait eun chi et pis eun raide bon,<br>
Mais il est fini &eacute;tout pour chute saison.<p>

 Je crai que je vos en ai dit assaies,<br>
 Pour vos montr&eacute; ou&egrave;que les hommes ont lidaies ;<br>
 N'importe chein qu'chest, si chest lus "Hobby,"<br>
 Y l'&eacute;thons, n'ia pas d'soin s'il est un mio chi.<p>

Helas! le temps p&acirc;set les hommes avais eun chap&eacute;,<br>
 Un mio bon, quand t'chet pour lus mathi&eacute; :<br>
 Y lus duthait tout l'reste de tue vie,<br>
 Et pis tchet eun hethitage pour lus fis.<p>

 Mais le Prince netait pas la.<p>

<i><a href="livonia.html">Livonia</a></i><p>
</TD></TR></TABLE></CENTER>

&nbsp;<p>
 
<font size="2">

<I>Viyiz &eacute;tout:</I><p>

<ul>
<li><a href="habvoc.html">L'habilement en J&egrave;rriais</a><p>
<li><a href="neuchape.html">L&eacute; neu chap&eacute;</a><p>
<li><a href="chapealp.html">L&eacute; Chap&eacute;</a><p>
<li><a href="belltopp.html">Men Bell-Topper</a><p>
<li><a href="mantoppeur.html">Man Toppeur</a><p>
<li><a href="1toppeur.html">Le Prumi Toppeur</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="davi.html">Mait' D&acirc;vi et san chap&eacute;</a><p>
<li><a href="painhatclub.html">The Ladies are now members of a Hat Club</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/hobby.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
