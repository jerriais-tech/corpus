<HTML>

<!-- Mirrored from members.societe-jersiaise.org/geraint/jerriais/painpicnic.html by HTTrack Website Copier/3.x [XR&CO'2014], Tue, 15 Jul 2025 13:53:47 GMT -->
<HEAD>
<TITLE>How the Picnic Came Off</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How the Picnic Came Off</h2></font></center><p>

&quot;J'soummes d'un picnic demain,&quot; que n'dit Laiz&eacute; quand j'rentri soup&eacute;. &quot;Ta couosinne est v'nue ch't'arlev&eacute;e, dans san pus bieau chap&eacute;, nos invit&eacute; a un picnic qu'ou dounne a <a href="lacorbiethe.html">la Corbi&eacute;the</a>. Y'&eacute;tha du houmard et d'la creme; des gaches et d'la salade, et un d'mi&eacute; cabot d'frazes ov du chucre.<br/>
<br/>
J'soummes pour prendre le train a Millbrook, et ch'est Lonore qui port&eacute;tha l'ponnyi dans tchi qu'est la bolle de creme.&quot;<br/>
<br/>
Quand j'vinmes &agrave; Millbrook, tout l'monde 'tait l&agrave; a nos attendre.<br/>
<br/>
Coumme de couotume, y'avait mains d'hoummes que d'femmes; et j'm&eacute; dit en me m&egrave;me: &quot;l'autre ou&eacute;dre (car je n'taimes que deux hoummes de tout bin) a eunne djob d&eacute;vant li!&quot; Car, pour de m&eacute;, coumme ou savez, Laiz&eacute; a tr&eacute;jous pr&eacute;tendu que j'sis pour lyi selment - et ou ville la d'sus! Et ou v&eacute; si cli&eacute;!<br/>
<br/>
Nos v'la don a busotchi parmi les falaises. Y'en a qui s'assievites sus les rotchers; d'autres a cherchi des b&eacute;nis; Laiz&eacute; et deus-tr&egrave;s autres s'accliutchites contre un rotchi et s'mints en l'heu a ouvr&eacute; pour lus bazar; j'm'en fut &egrave;sprouv&eacute; a happ&eacute; des crevettes ov eunne &egrave;spile a ch'veux; touos l's autres s'en futes du bord du Phare souos la garde de l'autre houmme - Lonore 'tait d'chutte djingue l&agrave;.<br/>
<br/>
B&eacute;tot - j'en 'tais a ma septieme crevette - n&eacute; v'la des cris de mz&eacute;sp&eacute; d'l'aut bord de man rotchi! J'tcheurs vaie! Ch'tait eunne femme qu'avait driss&eacute; sus d'la plise; oul 'tait a varvot&eacute; dans l'ieau jusqu'&agrave; sa deuxieme balleine de cor, et l'couothant l'entra&icirc;nait d&eacute;ja au large! J'avais deja c'menchi a ot&eacute; ma djenne pour saut&eacute; a san s'cours, quand j'm'apperchu que ch'n'en 'tait pas yeunne de not' djingue! Ch'tait eunne moni&egrave;the d'Angliaiche! Ch'est-tan-tchi, je r'mint ma djenne; et j'm'en allais ramont&eacute; lus dithe a l'hotel de t&eacute;l&eacute;phon&eacute; en ville pour un bat&eacute;, quand par bounheu eunne lou&egrave;me la renvyi sus l'rotchi. J'lis happi la main, et en faisant, yeunne, deux, tr&egrave;s, halle! j'la ramni en pliache secque. Coumme oul avait l'ait pas mal essoufli&eacute;e et qu'ses dents sactaient d'fr&eacute;t, j'm'offri d'rest&eacute; y'aidji a juz&eacute; ses cotillons, mais ou m'dit mercie, qu'ou n'avait presque pon, et que l'sollet s'n'allait la sitchi dans tchiq minutes.<br/>
<br/>
Ch'entre temps, la djingue du phare ramonti; et nos v'la tous nos n'all&eacute; du bord de l'hotel vaie tch&egrave;s qu'en 'tait des houmards.<br/>
<br/>
Ch'fut un divers bouan t&eacute;e; et, coumme de couotume, ma p'tite couosinne n'avait pas h&eacute;rtchinnyi sus les fais. I' resti du houmard! ch'est vos dithe si y'en avait en veur tu en v'la. Lonore s'porti sustout sus la g&acirc;che, et les frazes, et la creme - oul a tr&eacute;jous 't&eacute; port&eacute;e du bord des chucr&eacute;thies. J'ne sais pas ravi qu'oul en s'ait malade ch&egrave;s jours!<br/>
<br/>
Nou buzardi oquo tchiq' mio dans l's alentours, apr&egrave;s l't&eacute;e, en attendant l'heuthe du train. Laiz&eacute; en profiti pour faithe tchiq' tours de pus a sa cauche en d'visant d'lus jeunne temps ov eunne veuve; not' p'tite couozinne payi l'compte, et j'les dimes tous tchi charmant picnic j'avaimes yeu et que j'la r'merci&egrave;mes bin des fais.<br/>
<br/>
Et pis! ne v'la l'train. &quot;All aboard&quot; que j'criyi, en poussant poules et pouochins devant m&eacute; dans la carosse. Estes-ou toutes l&agrave;! Ma fe! Il en mantchait deux! et j'm'en allais dithe a la Station d'arr&ecirc;t&eacute; l'train tandi qu'j'ithais vaie tch&egrave;s qu'en 'tait d&eacute;v'nu quand tchiq un dit qu'ils 'taient hortes lavant.<br/>
<br/>
Eh bin! ma fille, que j'dit a Lonore quand j'fumes rentr&eacute;s siez nous &quot;As tu yeu bin du pliaisi?&quot;<br/>
<br/>
&quot;Oh oui, p&eacute;p&eacute;e,&quot; qu'ou m'r&egrave;spounni. &quot;Ch'est m&eacute; qu'ai mangi quazi toutes les frazes! et j'ai oquo d'la cr&egrave;me dans ma pouchette!&quot;<br/>
<br/>
<i><a href="brambilo.html">Piteur Pain</a></i><br/>
<i>Morning News 26/6/1913</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="picnique.html">Un Pic-Nique</a><p>
<li><a href="picnic.html">Not' Pic-nic</a><p>
 <li><a href="picnec.html">Not' Picnec</a></li><p>
<li><a href="paincars.html">Lonore sur les Cars</a><p>
<li><a href="troupe.html">Le Troup&eacute; du Va&icirc;zin&eacute;</a><p>
<li><a href="esmanchots.html">&Egrave;s Manchots</a><p>

<li><a href="painhaybox.html">Hay box cookery no success</a><p>

<li><a href="corbiethe1937.html">L&eacute; C'm&icirc;n pour la Corbi&eacute;the</a><p>
<li><A HREF="corbiethe.html">Ervenu d'la Corbi&egrave;the</A><P>

<li><a href="lacorbiethe.html">La Corbi&eacute;the</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painpicnic.html by HTTrack Website Copier/3.x [XR&CO'2014], Tue, 15 Jul 2025 13:53:47 GMT -->
</HTML>

