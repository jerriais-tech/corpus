<HTML>

<!-- Mirrored from members.societe-jersiaise.org/geraint/jerriais/matchi21.html by HTTrack Website Copier/3.x [XR&CO'2014], Tue, 15 Jul 2025 14:01:24 GMT -->
<HEAD>
<TITLE>La Bouonne Nouvelle s'lon Matchi, Chapitre 21</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi, Chapitre 21</h2></font></center><p>

<center><font color="#215e21"><h3>V&egrave;rsets 1-11 </h3></font></center>

<img src="ane.jpg" WIDTH=100 HEIGHT=131 align="right" border=0 alt="un &acirc;ne" >
Et quand i' 'taient en appr&eacute;chant d'J&eacute;rusalem, il arriv&icirc;drent &agrave; Bethphag&eacute; au Mont &egrave;s Olivi&egrave;rs, et J&eacute;s&ucirc; env'yit deux discipl'yes, en lus d&icirc;thant, &quot;Allez &agrave; la p'tite ville endrait vous, et d'siette ou v&egrave;rrez eune &acirc;ne auve eune corde l&eacute; tou du co, et un &acirc;nichon auve lyi. L&acirc;tchiz-les &eacute;pis r'v&eacute;nez acant&eacute; ieux &agrave; m&eacute;. Et si tchitch'un vos dit autcheune chose, ou dithez: 'L&eacute; Seigneu en a b&eacute;souain,' et d&ecirc;li&ecirc;ment i' l's env'y&ecirc;tha. Et chennech&icirc;n s'adonnit &agrave; seule f&icirc;n qu'ches patholes du proph&egrave;te p&ucirc;ssent lus accomplyi: 'Dites &agrave; la fil'ye d&eacute; Sion: &quot;&Ecirc;v'ch&icirc;n, tan Rouai veint &agrave; t&eacute;, paisibl'ye et assis sus eune &acirc;ne, et sus un &acirc;nichon.&quot;' Et les discipl'yes lus en f&ucirc;drent et f&icirc;drent coumme J&eacute;s&ucirc; lus avait c'mand&eacute;. I' pr&icirc;ndrent l'&acirc;ne et l'&acirc;nichon, les couvr&icirc;drent d'lus habits, et il y &ecirc;tch&egrave;rfroutchit. Et tout l'fliotchet d'monde, i' m&icirc;ndrent bas lus habits sus l&eacute; c'm&icirc;n, et y'en avait d'aut's tchi pr&icirc;ndrent des branques &egrave;s bouais, et les m&icirc;ndrent bas sus l&eacute; c'm&icirc;n. Et les cheins tch'allaient &agrave; l'avant d'li, et les cheins en dri&eacute;the, lus &ecirc;briyaient, &quot;H&egrave;que l&eacute; Fis d'D&acirc;vi! Qu'l&eacute; chein tchi veint au nom du Seigneu sait b&eacute;ni! Glouaithe &egrave;s pus hauts lieux!&quot; Et quand il entrit dans J&eacute;rusalem, tout la ville fut &ecirc;mo&ucirc;tchie, et nou dit, &quot;Tchi qu'est ch't&icirc;-ch&icirc;n?&quot; Et l'monde r&ecirc;ponn&icirc;drent, &quot;Ch't&icirc;-ch&icirc;n est l'proph&egrave;te J&eacute;s&ucirc;, d'Nazareth en Galil&eacute;e.&quot;<br/>
&nbsp;<p>


<center><font color="#215e21"><h3>V&egrave;rsets 1-19 </h3></font></center>
<img src="chapelleespetcheurs1.jpg" width="244" height="250" alt="La Chapelle &egrave;s P&ecirc;tcheurs" title="" border="0" align="right" />
Coumme i' lus appr&eacute;chaient d'J&eacute;thusalem, et qu'i' f&ucirc;drent v&eacute;nus &agrave; Bethphag&eacute; aupr&egrave;s du Mont &egrave;s Olivi&egrave;rs, J&eacute;su envyit deux d'ses discipl'yes et lus dit, &quot;Allez &agrave; chu village-l&agrave; tch'est l'avant &agrave; vous, et quand ous y s'sez v'nus, ous y trouv'thez eune &acirc;ne amath&eacute;e et s'n &acirc;non aupr&egrave;s d'lyi. D'samathez-les et am'nez-m'les. Si tchitch'un vos dit tchiquechose, dites-l&icirc; qu&eacute; l'Seigneu en a b&eacute;souain, et d'siette i' les la&icirc;ss'sa emm'ner.&quot;<p>

 &Ecirc;v'ch&icirc;n tout chenna s'est fait &agrave; seule f&icirc;n qu'chutte pathole-ch&icirc;n du proph&egrave;te f&ucirc;sse accomplyie: &quot;Dites &agrave; la fil'ye d&eacute; Sion: n&eacute; v'ch&icirc;n tan rouai tchi veint &agrave; vous pa&icirc;sibl'ye et mont&eacute; sus eune &acirc;ne et sus l'&acirc;non d'la cheinne tch'est souos l'joug.&quot;<p>

Les discipl'yes lus en f&ucirc;drent don, et f&icirc;drent chein qu'J&eacute;s&ucirc; lus avait c'mand&eacute;. Et quand il' e&ucirc;drent am'n&eacute; l'&acirc;ne et l'&acirc;non, i' les couvr&icirc;drent d'lus hardes et l'f&icirc;drent monter d'ssus. Un fi&egrave;r fliotchet d'monde &ecirc;talvach&icirc;drent &eacute;tout lus hardes l&eacute; long du c'm&icirc;n; d'aut's cop&icirc;drent des branques d&eacute; bouais et en f&icirc;drent eune &ecirc;travel&eacute;e par iou qu'i' p&acirc;ssait. Et touos ensembl'ye, les cheins tch'allaient l'avant &agrave; li, coumme les cheins tchi l'si&eacute;vaient, briyaient, &quot;Dgieu sauve l&eacute; Fis d'D&acirc;vi! B&eacute;ni sait l'chein tchi veint au nom du Seigneu! Dgieu des pus hauts lieux l'sauve!&quot;<p>

Quand il eut entr&eacute; dans J&eacute;thusalem, toute la ville fut &ecirc;mou&eacute;e et ch&acirc;tchun d'mandait, &quot;Tchi qu'est ch't&icirc;-ch&icirc;n?&quot;<p>

Mais toute la dga&icirc;ngue tchi 'taient acant&eacute; li, d&icirc;thaient, &quot;Ch'est l'proph&egrave;te J&eacute;s&ucirc;, l&eacute; Nazar&eacute;tchien d'Galil&eacute;e!&quot;<p>

J&eacute;s&ucirc; entrit dans l'templ'ye du Bou&ocirc;n Dgieu et cachit touos les cheins tchi vendaient et tch'acataient dans l'templ'ye. I' renv&egrave;rtchit les tabl'yes &egrave;s bantchi&egrave;rs, et les sict&icirc;ns &egrave;s cheins tchi vendaient des teurt&eacute;thelles. Et i' lus dit, &quot;Il est &ecirc;crit: 'Ma ma&icirc;son s'sa app'l&eacute;e la ma&icirc;son d'la pri&eacute;the'; et ous en avez fait eune cotte &agrave; voleurs!&quot; Et d'siette des vait-gouttes et d&ecirc;pi&ecirc;t&eacute;s v&icirc;ndrent &agrave; li dans l'templ'ye et i' les r'dg&eacute;thit. Mais les grands pr&ecirc;tres et l's &ecirc;crivains quand i' v&icirc;drent les m&egrave;rvelles qu'il avait fait et l's &ecirc;fants tchi briyaient dans l'templ'ye et tchi d&icirc;thaient, &quot;Dgieu sauve l&eacute; Fis d'D&acirc;vi!&quot;, il' en f&ucirc;drent enouorfant&eacute;s et l&icirc; d&icirc;drent, &quot;Ouai-tu bein chein qu'i' dithent?&quot;<p>

&quot;Oui,&quot; qu'J&eacute;s&ucirc; lus dit, &quot;mais n'av'-ous janmais liu chutte pathole-ch&icirc;n: 'Ous avez ieu les miyeu louanges d'la bouoche des p'tits &ecirc;fants et des cheins tchi t&egrave;tent'?&quot;<p>

Et quand i' l's eut la&icirc;ssi l&agrave;, i' sortit d'la ville et s'en fut &agrave; B&eacute;thannie o&ugrave;'est qu'i' restit toute la niet. Au mat&icirc;n, quand i' r'v&eacute;nait en ville, il eut faim, et quand i' vit un fidgi par l&eacute; c'm&icirc;n, il en appr&eacute;chit, mais coumme il y trouvit ra&icirc;que des fielles, i' l&icirc; dit, &quot;Qu'&agrave; janmais i' n'veinge d&eacute; t&eacute; autchun frit!&quot; Et d'siette l&eacute; fidgi s'tchit.<p>
&nbsp;<p>

<center><font color="#215e21"><h3>V&egrave;rsets 18-22</h3></font></center>
<ul>
<li><a href="matchixxi.html">L&eacute; mithacl'ye du fidgi s'lon Matchi</a><p>
</ul>
&nbsp;<p>

<center><font color="#215e21"><h3>V&egrave;rsets 23-27</h3></font></center>
Quand i' v&icirc;nt dans l'Templ'ye, l'grand pr&ecirc;tre et les vi&egrave;rs du peupl'ye Juis v&icirc;ndrent l&eacute; trouver coumme i't 'tait &agrave; ens&icirc;ngni et l&icirc; d&icirc;drent, &quot;Par tchille autorit&eacute; qu'tu fai ches choses-ch&icirc;n et tchi qui t'as bailli chu pouv&eacute;-ch&icirc;n?&quot;<br/>
<br/>
J&eacute;s&ucirc; lus r&ecirc;ponnit, &quot;J'ai &eacute;tout eune tchestchion &agrave; vos d'mander, et s'ou m'en bailliz la r&ecirc;ponse, j'vos dithai par tchil autorit&eacute; qu&eacute; j'fai ches choses-ch&icirc;n. D&eacute; iou qu'l&eacute; b&acirc;pt&ecirc;me d&eacute; Jean v&icirc;nt: du ciel ou d's hoummes?&quot;<br/>
<br/>
Mais ieux, n&eacute; v'ch&icirc;n chein qu'il' en criyaient en ieux-m&ecirc;mes: &quot;Si j'r&ecirc;ponnons qu'i' v&icirc;nt du ciel, i' nos ditha, 'Pouortchi don qu'ou n'y'avez pon creu?' et si j'r&ecirc;ponnons qu'i' v&icirc;nt d's hoummes, j'&eacute;thons &agrave; &ecirc;t' &ecirc;ffrit&eacute;s du monde, car Jean 'tait r'nomm&eacute; coumme un proph&egrave;te s'lon l'avis du monde.&quot;<br/>
<br/>
I'r&ecirc;ponn&icirc;drent don &agrave; J&eacute;s&ucirc;, &quot;J&eacute; n'savons pon.&quot;<br/>
<br/>
Et J&eacute;s&ucirc; lus r&ecirc;ponnit &eacute;tout, &quot;J&eacute; n'vos dithai nitout par tchil autorit&eacute; qu&eacute; j'fai ches choses-ch&icirc;n.&quot;<br/>
<br/>
&nbsp;<p>

<center><font color="#215e21"><h3>V&egrave;rsets 28-46</h3></font></center>
&quot;Mais tch'est qu'ou pensez d'chein qu&eacute; j'm'en vais vos dithe? Un houmme avait deux fis, et s'adr&eacute;chant au preunmyi, i' l&icirc; dit, 'Man fis, va-t-en aniet travailli &agrave; ma v&icirc;ngne!' San fis l&icirc; r&ecirc;ponnit, &quot;J&eacute; n'veurs pon y'aller!' Mais au but d'eune pause i' s'&egrave;rpentit et s'y'en fut. I' v&icirc;nt aupr&egrave;s chenna trouver l'aut', et l&icirc; fit la m&ecirc;me qu&eacute;mande. Ch't&icirc;-ch&icirc;n r&ecirc;ponnit, 'J'm'en vais y'aller, Seigneu.' Mais i n'y fut pon. L&eacute;tch&eacute; des deux tch'a fait la volant&eacute; d'san p&eacute;the?&quot;<p>

&quot;L'preunmyi,&quot; qu'i' lus f&icirc;drent.<p>

Et J&eacute;s&ucirc; ajou&ocirc;tit, &quot;V&eacute;the j'vos l'dis qu'les tche&ucirc;teurs d'taxe et les souiches p&acirc;ss'sont d'vant vous au rouoyaume d&eacute; Dgieu. Car Jean est v'nu &agrave; vous dans la vouaie d'la justice et ou n'l'avez pon creu. Les tche&ucirc;teurs d'taxe tout coumme et les souiches l'ont bein creu, ieux. Et vous, m&ecirc;me aupr&egrave;s qu'ous e&ucirc;ssyiz veu lus exempl'ye, ou n'avez 't&eacute; ni touchi d'&egrave;rpenti ni port&eacute;s &agrave; craithe. &Ecirc;coutez avouo eune pathabole: y'avait un p&eacute;the d&eacute; fanmil'ye tchi pliantit un gard&icirc;n &egrave;s v&icirc;ngnes et l'entouothit d'un foss&eacute;, et i' fit un creux dans la t&egrave;rre et y griyit un preinseu, et y b&acirc;tit eune tou. &Eacute;pis i' l'louit &agrave; des tchultivateurs d'v&icirc;ngnes et s'en fut dans un pays bein au liain. Assa quand l'avo&ucirc;t des frits 'tait qu&acirc;siment v'nu, il env'yit ses s&egrave;rveurs &egrave;s tchultivateurs d&eacute; v&icirc;ngnes pouor tchilyi l'frit d'sa v&icirc;ngne. Mais les tchultivateurs gaff&icirc;drent ses s&egrave;rveurs, en camaill&icirc;drent l'iun, tu&icirc;drent l'aut', et achou&ecirc;m&icirc;drent acouo un aut' d&eacute; rotchi&egrave;rs. I' lus env'yit acouo d'aut' s&egrave;rveurs en pus grand nombre qu'les preunmi&egrave;rs et i' les trait&icirc;drent d&eacute; m&ecirc;me. &Agrave; la f&icirc;n i' lus env'yit san propre fis, car i' s'dit &agrave; l&icirc;-m&ecirc;me, 'Il' &eacute;thont du resp&eacute; pouor man fis!' Mais les tchultivateurs, quand i' v&icirc;drent l&eacute; fis, lus entr&eacute;-d&icirc;drent, 'N&eacute; v'ch&icirc;n l'h&eacute;thitchi! V'nez, machacrons-l&eacute; et j&eacute; s'sons en ch&egrave;rge d&eacute; s'n h&eacute;thitage.' Ainch&icirc;n, i' m&icirc;ndrent lus mains sus li, l'pitch&icirc;drent hors du gard&icirc;n et l'machacr&icirc;drent. Quand don l'Seigneu du gard&icirc;n &egrave;s v&icirc;ngnes veindra, tch'est qu'i' f'tha &agrave; ches tchultivateurs-l&agrave;?&quot;<p>

Nou l&icirc; r&ecirc;ponnit, &quot;I' tu&eacute;tha raide mort ches malfa&icirc;teurs-l&agrave;, et i' louetha san gard&icirc;n &egrave;s v&icirc;ngnes &agrave; d'aut' tchultivateurs tchi li'en rendront les frits d'l'avo&ucirc;t.&quot;<p>

J&eacute;s&ucirc; ajou&ocirc;tit, &quot;N'av'-ous janmais ou&iuml; chutte pathole-ch&icirc;n dans l's &Ecirc;crituthes: 'La pi&egrave;rre tch'a 't&eacute; r'j't&eacute;e par les cheins tchi b&acirc;tissaient est d&eacute;v'nue la cli&eacute; d'la votte. N&eacute; v'l&agrave; chein qu'l&eacute; Seigneu a accomplyi et nos i&egrave;rs l'vaient et en sont ravis'? V'l&agrave; pouortchi qu&eacute; j'vos d&ecirc;cliathe qu&eacute; l'rouoyaume d&eacute; Dgieu vos s'sa hal&eacute; et qu'i' s'sa bailli &egrave;s cheins tch'en produithont les frits. L&eacute; chein tchi s'droqu'tha sus chutte pi&egrave;rre-la s'y m&icirc;nch'cha, et oulle &ecirc;glianm'tha l'chein sus tchi qu'ou tch&egrave;rra.&quot;<p>

Les grands pr&ecirc;tres et le Pharisiens ou&icirc;drent ches pathaboles-ch&icirc;n d'J&eacute;s&ucirc; et r'conn&ucirc;drent qu&eacute; ch'tait dg'ieux qu'i' p&acirc;lait. Mais ouaithe qu'i' voul&icirc;ssent l&eacute; gaffer, i' 'taient pr&eacute;ca&ucirc;cieurs d&eacute; d&ecirc;pliaithe au monde, viyant qu'nou l'&egrave;rgardait coumme un proph&egrave;te.<p>

&nbsp;<p>
<FONT SIZE=2>
<i>Viyiz &eacute;tout:</i><p>
<ul>
<li><a href="biblye.html">La Bibl'ye</a><p>
<li><a href="gdfgvetres.html">G'v&ecirc;tres et Licos</a><p>

<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 25</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - des v&egrave;rsions<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - des v&egrave;rsions<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>
<li><a href="matchi3_biblye.html">La Bouonne Nouvelle s'lon Matchi: 3</a><p>
<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="matchi9_biblye.html">La Bouonne Nouvelle s'lon Matchi: 9</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>
<li><a href="matchi13.html">La Bouonne Nouvelle s'lon Matchi, Chapitre 13</a><p>
<li><a href="matchi14.html">La Bouonne Nouvelle s'lon Matchi, Chapitre 14</a><p>
<li><a href="matchi15_biblye.html">La Bouonne Nouvelle s'lon Matchi: 15</a><p>
<li><a href="matchixvi.html">La Bouonne Nouvelle s'lon Matchi: 16</a><p>
<li><a href="matchi17_biblye.html">La Bouonne Nouvelle s'lon Matchi: 17</a><p>
<li><a href="matchi18_biblye.html">La Bouonne Nouvelle s'lon Matchi: 18</a><p>
<li><a href="matchxix.html">La Bouonne Nouvelle s'lon Matchi - chapitre 19</a><p>
<li><a href="matchixx.html">La Bouonne Nouvelle s'lon Matchi, Chapitre 20</a><p>

<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Pathabole des dgi&ecirc;x vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 29-46</a><p>
<li><a href="matchixxvi.html">La Bouonne Nouvelle s'lon Matchi: 26</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/matchi21.html by HTTrack Website Copier/3.x [XR&CO'2014], Tue, 15 Jul 2025 14:01:24 GMT -->
</HTML>
