<HTML>
<HEAD>
<TITLE>L'oeu' d'Pigeon!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>L'oeu' d'Pigeon!</P></h2></font></CENTER>
<CENTER><TABLE><TR><TD>
<P>Mess Bisson, un jour, du parapet<BR>
Qu'est tout au haut de la Chronique,<BR>
Vit un pigeon, pouorre &ecirc;dg&eacute;th&egrave;,<BR>
Volant ov' un air fam&eacute;lique</P>

<P>Dans l's'envithons du <a href="viermarchi.html">Vi&egrave;r Marchi</a>.</P>

<P>Houmme paisibl'ye et plien d'compassion,<BR>
Vite, i' lis pitchi deux-trais miettes...<BR>
L'pigeon, avec un compagnon,<BR>
Ervint l&agrave; deux-trais jours de si&egrave;tte,</P>

<P>Dans l's'envithons du Vi&egrave;r Marchi.</P>

<P>Deux pigeons nouorris coumme chounna<BR>
N'montrethaient pon d'ingratitude...<BR>
Mess Bisson s'abusait &agrave; ch'la;<BR>
I' les soignait par habitude,</P>

<P>Dans l's'envithons du Vi&egrave;r Marchi.</P>

<P>Oui, mais b&eacute;t&ocirc;t, quand vint l'&ecirc;t&eacute;,<BR>
Les pigeons s'mindrent a faithe famille...<BR>
Et Mess Bisson, d'san parapet,<BR>
Lus env'yait des miettes 'nu coumme grille</P>

<P>Dans l's'envithons du Vi&egrave;r Marchi.</P>

<P>Un an s'passi. L'&ecirc;t&eacute; suivant,<BR>
L'tou' d'la Cour, y'avait d'la vol'lie,<BR>
Car les p'tits pigeons dev'nus grands<BR>
Nichaient dans l'haut d'la machon'nie</P>

<P>Dans l's'envithons du Vi&egrave;r Marchi.</P>

<P>Et, hier matin, le deux d'Juillet,<BR>
Deux Moussieux... dignes fonctionnaithes,<BR>
(Faut cachi lus identit&egrave;)<BR>
Le long d'la Cour p&acirc;laient d'affaithes,<BR>
Quand y'un des pigeons d'Mess Bisson,<BR>
- Une "pigeonne" pust&ocirc;t, faut-i' craithe -<BR>
Qu'&eacute;tait en &eacute;tat d'pounison,<BR>
Mantchi san nid sus la c&ocirc;ti&eacute;the,<BR>
Et l'oeu, tout d'un coup, s'&ecirc;cr&acirc;si,<BR>
La cruque en mille morcieaux minchie,<BR>
L'jaune et l'bianc (au go&ucirc;t "de-r'vas-y")<BR>
Ecliatchant partout en achie...<BR>
Ah! fallait vaie, dans un clyin d'yi,<BR>
Combein vite qu'un bouan fonctionnaithe<BR>
Peut prendre un chap&eacute; et l'torchi<BR>
Tandis qu'un pigeon r'garde faithe...</P>

<P>Dans l's'envithons du Vi&egrave;r Marchi.</P>

<P>&nbsp;<BR>
<I><a href="ejluce.html">Elie</a></I><BR>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="oeufs.html">L's Oeufs</a><p>
<li><a href="ouaise.html">L's ouaisieaux en J&egrave;rriais</a><p>
<li><a href="glinnes.html">Une tchestchon d'Glinnes et d'Cocos</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
