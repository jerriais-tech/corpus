<HTML>

<!-- Mirrored from members.societe-jersiaise.org/geraint/jerriais/rvenant.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
<HEAD>
<TITLE>UN R'VENANT.</TITLE>
<META  name="keywords" content="JÃ¨rriais, ghosts, haunting, haunted, langue normande, supernatural, superstition, folklore, poetry, Channel Islands">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>Un R'venant</h2></font></CENTER><p>

&nbsp;<p>
<CENTER>
<a href="rvenants.html"><IMG SRC="rvenant.jpg" alt="un r'v&eacute;nant" border=0 WIDTH=100 HEIGHT=176></a><p>
</CENTER>
&nbsp;<p>

<CENTER><TABLE><TR><TD>
<P>Le temps pass&egrave; nouz entendait<BR>
Souvent p&acirc;ler d&eacute; r'venants;<BR>
Dans tuos les coins il y-en avait<BR>
Pour &ecirc;ffriter les passants.<p>
<p>
Mais pour &agrave;-cht-heu nou n' en vait pon,<BR>
I' lus gardent tuos muchis;<BR>
Je cr&eacute; vrainment qu'ils ont raison,<BR>
I s'trouvraient bein tr&eacute;buquis.<p>
<P>Jamais d'ma vie je n'oubllirai<BR>
Une histouaire que j'ai ouie<BR>
A m'n onclle, mais il est vrai<BR>
Jamais n'ai tant ri d'ma vie.<p>
<P>Quand il 'tait jeane et d&ecirc;gourdi<BR>
I n'avait pas d'fraid es yiers<BR>
De jour ou d'niet il tait hardi,<BR>
Ch'en 'tait ocuo iun des viers.<p>
<P>Un' ser&egrave;e i' s' &ecirc;mancipit<BR>
D'aller &agrave; une maison<BR>
A la veille, mais i' pensi<BR>
Qu'i' prendrait un buan b&acirc;ton.<p>
<P>Devant que d'entrer i' l'muchit<BR>
Dans l'sombre coin de l'all&egrave;e,<BR>
Et pis en sortant s'en armit<BR>
A la fin de la ser&egrave;e.<p>
<P>Chut' ser&egrave;e l&agrave; i' s'y trouvit<BR>
Un flloquet d'gar&ccedil;ons et d'garces.<BR>
Nouz y chantit, nouz y dansit<BR>
Et nou fit tout' sorte d'farces.<p>
<P>M'n onclle &eacute;tait bein fi d'sa bord&egrave;e,<BR>
Mais i' s'y trouvit un farceux,<BR>
Qui sus la fin de la ser&egrave;e<BR>
S'immagini d'li faire peux.<p>
<P>I' s'&eacute;tait muni d'un lincheu<BR>
Et dedans i' s'envlopit,<BR>
S'frottit la fache atou d'la flleu<BR>
Et dans la rue attendit.<p>
<P>I' broussait et nou n'viyait guere<BR>
Quand m'n onclle vint &agrave; sortir;<BR>
La niet &eacute;tait des pus nere<BR>
Quand i se mint a marchir.<p>
<P>B&eacute;t&ocirc;t apr&egrave;s qu'est qu'i' rencontre?<BR>
Dans le bas du mont qu'est qu'i' vit?<BR>
Un' Bllanche femme &agrave; sa rencontre<BR>
Ouvrant les bras s'apprechit.<p>
<P>Mais li qui-avait un buan tricot<BR>
N'la manquit pas, je peux vuos dire;<BR>
Ch'&eacute;tait l'autre qui d'meurit sot,<BR>
Quand de m'n onclle i' pensait rire.<p>
<P>N'tapp' pas, n'tap' pas; ch'est me m'n anmin,<BR>
S'fit l'autre quand i' fut bas,<BR>
Mais li continue un ptit brin<BR>
Et tape et tape &agrave; tour de bras.<p>
<P>L'autre heurlait et dmandait gr&acirc;ce,<BR>
A la fin m'n onclle li dit,<BR>
Quand tu voudras jouer un tell' farce<BR>
Ergarde &agrave; qui t'adrechir.<p>
<P>L'autre s'en r'touannit tout peineux;<BR>
En s'en allant i' juri<BR>
Qu'jamais n'eprouvrait &agrave; faire peux<BR>
Car il 'tait trop mal servi.<p>

&nbsp;<p>
<I>J. L</I><P>
</TD></TR></TABLE></CENTER>


<P>&nbsp;</P>


<FONT SIZE=2>
<I>Viyiz &eacute;tout</I>:

<ul>
<li><a href="rvenants.html">Les R'v&eacute;nants d'Aut'fais</a><p>
<li><a href="rvenants2.html">D's histouaithes d&eacute; r'v&eacute;nants</a><p>
<li><a href="rvenants3.html">Les R'venants</a><p>
<li><a href="rvenantjlm.html">Le R'v&eacute;nant</a><p>
<li><a href="gdf60ans.html">En J&egrave;rri y'a souoxante ans</a><p>
<li><a href="gdf80ans.html">Y'a huiptante ans</a><p>
<li><a href="mardijt.html">Mardi, comme d'habitude</a><p>
<li><a href="cacheuxdtaxi.html">Not' cacheux d&eacute; taxi vit un r'v&eacute;nant</a><p>
<li><a href="fantome.html">L&eacute; Fant&ocirc;me </a><p>
<li><a href="gdfblianche.html">La Blianche Femme</a><p>
<li><a href="blianchefemme.html">La Blianche Femme</a><p>
<li><a href="vioge.html">La vioge</a><p>
<li><a href="danmevivi.html">La Danme du Vivi</a><p>
<li><a href="crismannier.html">Les Cris des Vi&egrave;r' Manni&egrave;r'</a><p>
<li><A HREF="halloween4.html">La Tche&ucirc;t'tie d&eacute; Halloween</A><P>
<li><a href="astrologie.html">L'astrologie et les crianches</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/rvenant.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
</HTML>
