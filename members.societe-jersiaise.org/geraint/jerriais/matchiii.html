<HTML>
<HEAD>
<TITLE>La Bouonne Nouvelle s'lon Matchi: 2</TITLE>
<META  name="keywords" content="JÃ¨rriais, bible, evangile, gospel, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi: Chapitre 2</h2></font></center>
<img src="verrinnegnativite.jpg" width="253" height="700" alt="i' f&ucirc;drent div&egrave;rs&eacute;ment r&ecirc;jouis et entr&icirc;drent dans la ma&icirc;son o&ugrave;'est qu'i' trouv&icirc;drent l&eacute; p'tchiot auve Mathie sa m&eacute;the, et i' lus agenouoill&icirc;drent et l'adouoth&icirc;drent" title="" border="0" align="right" />
Du temps du Rouai H&eacute;rode, un co qu'J&eacute;s&ucirc; fut n&eacute; &agrave; B&eacute;thl&eacute;hem, ville d'la tribu d'J&ucirc;da, d's hoummes avis&eacute;s arriv&icirc;drent &agrave; J&eacute;thusalem  d&eacute; l'&Ecirc;st et d'mand&icirc;drent, &quot;O&ugrave;'est qu'est l&eacute; p'tchiot tch'a 't&eacute; n&eacute; Rouai des Juis? Ch'est en tchi j'avons veu l&eacute; l'vant d&eacute; s'n &ecirc;taile, et j'sommes v'nues pouor l'adouother.&quot;<p>

L'Rouai H&eacute;rode quand i' ou&iuml;t chenna en fut d&ecirc;tourb&eacute;, et toute la ville d&eacute; J&eacute;thusalem auve li. Et quand il e&ucirc;t assembli&eacute; touos les grands pr&ecirc;tres et l's &ecirc;crivains du peupl'ye i' s'entch&ecirc;tit dg'ieux o&ugrave;'est qu'l&eacute; Christ d&eacute;vthait na&icirc;tre.<p>

I' l&icirc; d&icirc;drent, &quot;&Agrave; B&eacute;thl&eacute;hem dans l'pays d'J&ucirc;da, v'l&agrave; tch'a 't&eacute; &ecirc;crit par l'proph&egrave;te: &quot;Mais t&eacute;, oh B&eacute;thl&eacute;hem dans l'pays d'J&ucirc;da tch'est p'tit parmi les fanmil'yes d&eacute; J&ucirc;da v'l&agrave; tchi s'd&ecirc;hal'la d't&eacute; iun tchi m&egrave;n'na man peupl'ye Isra&euml;l coumme lus gardeux d'br&eacute;bis et en s'sa l'gouv&egrave;rneux.&quot;<p>

L&agrave;-d'ssus H&eacute;rode env'yit qu'si l's avis&eacute;s en muche-tan-pot et s'entch&ecirc;tit d'auve ieux auve grand souain pouor l'heuthe quand l'&ecirc;taile avait g&eacute;thi. &Eacute;pis i' l's env'yit &agrave; B&eacute;thl&eacute;hem en lus dithant, &quot;Allez et ch&egrave;rchiz vaillamment ch't &ecirc;fant-l&agrave;, et quand ou l'&eacute;thez trouv&eacute;, faite-m&eacute; assaver &agrave; seule f&icirc;n qu&eacute; j'&acirc;ge l'adouother &eacute;tout.&quot;<p>

Quand il' e&ucirc;drent ou&iuml; l'rouai, i' lus en f&ucirc;drent et n&eacute; v'l&agrave; l'avant &agrave; ieux allait l'&ecirc;taile d&eacute; tchi il' avait veu l&eacute; l'vant entr&eacute;-ch&icirc;n qu'ou s'arr&ecirc;t&icirc;sse l&agrave; o&ugrave;'est qu'l&eacute; p'tchiot 'tait. Quand i' v&icirc;drent l'&ecirc;taile, i' f&ucirc;drent div&egrave;rs&eacute;ment r&ecirc;jouis et entr&icirc;drent dans la ma&icirc;son o&ugrave;'est qu'i' trouv&icirc;drent l&eacute; p'tchiot auve Mathie sa m&eacute;the, et i' lus agenouoill&icirc;drent et l'adouoth&icirc;drent. &Eacute;pis i' d&ecirc;patch&icirc;drent lus tr&eacute;sors et li'offr&icirc;drent des pr&eacute;sents: d'l'or, d'l'enchens et d'la myrrhe.<p>

Viyant qu'il' avaient r'chu un av&egrave;rti coumme i' dormaient d'n'aver pon &agrave; r'v&eacute;n&icirc;n siez H&eacute;rode, i' lus r'tou&ocirc;nn&icirc;drent dans lus pays par un aut' qu&eacute;m&icirc;n.<p>

Quand i' 'taient hors, un m'sagi du Seigneu appathut &agrave; Joseph coumme i' dormait et l&icirc; dit, &quot;L&egrave;ve-t&eacute;, prans l&eacute; p'tchiot et sa m&eacute;the et happe la pathe en &Ecirc;gypte et d'meuthe l&agrave;-bas entr&eacute;-ch&icirc;n qu&eacute; j't&eacute; diche d'en r'v&eacute;n&icirc;n, car H&eacute;rode d&ecirc;much'cha l&eacute; p'tchiot pouor l&eacute; tuer.&quot;<p>

Josepth s&eacute; l'vit, pr&icirc;nt l&eacute; p'tchiot et sa m&eacute;the d&eacute; niet, et s'en fut en &Ecirc;gypte o&ugrave;'est qu'i' d'meuthit entr&eacute;-ch&icirc;n la mort d'H&eacute;rode. V'l&agrave; tchi s'adonnit pouor accomplyi la pathole qu'l&eacute; Seigneu avait dit par l'proph&egrave;te: &quot;J'app'lis man fis hors &Ecirc;gypte.&quot;<p>

Quand H&eacute;rode r&ecirc;al&icirc;sit qu'ches avis&eacute;s l'avaient embli&ucirc;tr&eacute;, i' fut div&egrave;rs&eacute;ment m&acirc;rri et il env'yit machacrer &agrave; B&eacute;thl&eacute;h&eacute;m et dans tout l'va&icirc;thinn&eacute; d'alentou touos les p'tchiots d'l'&acirc;ge d&eacute; deux ans et au-d'ssous, s'lon l'heuthe t&egrave;rm&eacute;e d&eacute; tchi i' s'tait entch&ecirc;t&eacute; auve grand souain d'auve les avis&eacute;s. Ch'est d'm&ecirc;me qu&eacute; chein tch'avait 't&eacute; dit par l'proph&egrave;te J&eacute;r&eacute;mie fut accomplyi: &quot;&Agrave; Rama nou ou&iuml;yait des brais, d'la plieuth'thie et d'la v&egrave;rs&eacute;thie d'fraides l&egrave;rmes; R&acirc;ch&eacute; lamentait ses mousses; nou n'pou&ocirc;rra pon sou&ocirc;lagi sa p&egrave;rte car i' sont hors.&quot;<p>

Quand H&eacute;rode mouothit, un m'sagi du Seigneu appathut &agrave; Joseph en &Ecirc;gypte coumme i' dormait et l&icirc; dit, &quot;L&egrave;ve-t&eacute;, prans l&eacute; p'tchiot et sa m&eacute;the, et rentre dans l'pays d'Isra&euml;l! Ch'est en tchi les cheins tchi ch&egrave;rchaient l&eacute; p'tchiot pouor l&icirc; haler la vie sont morts.&quot;<p>

Joseph s&eacute; l'vit don, pr&icirc;nt l&eacute; p'tchiot et sa m&eacute;the et s'arroutit pouor rentrer dans l'pays d'Isra&euml;l. Mais quand i' ou&iuml;t qu'Arch&eacute;la&uuml;s r&eacute;gnait en J&ucirc;da &agrave; la pliaiche d&eacute; H&eacute;rode san p&eacute;the, i' 'tait &ecirc;ffrit&eacute; d'y'aller. Quand i' r'chut coumme i' dormait un av&egrave;rti du ciel, i' s'&egrave;rtithit en Galil&eacute;e et v&icirc;nt d'meuther dans eune ville tch'avait nom Nazareth &agrave; seule f&icirc;n qu'chein tch'avait 't&eacute; pr&eacute;dit par les proph&egrave;tes f&ucirc;sse accomplyi: &quot;Nou s'en va l'app'ler Nazar&eacute;tchien.&quot;<p>
<p>&nbsp;</p>
<p>&nbsp;</p>

<center><font color="#215e21"><h3>Chapitre 2, v&egrave;rsets 1-5 , v&egrave;rsets 7-15 </h3></font></center>
<img src="verrinnesmeetaile.jpg" width="253" alt="j'avons veu l'etaile, et j'sommes v'nus pour l'adother" title="" align="right" />
J&eacute;sus fut n&eacute; a Bethlehem dans-la ville de Jud&eacute;e d&ucirc;thant le r&eacute;gne du Rouai H&eacute;rode. Pr&eacute;sentement des Mag&eacute;s de L'Orient arrivites a J&eacute;rusalem et d'mandites:<p>

&quot;Ouaiqu est le Rouai des Juifs tcha 'tait ne, car j'avons veu l'etaile, et j'sommes v'nus pour l'adother&quot;.<p>

Le Rouai H&eacute;rode n'&eacute;tait pas trop enchant&eacute; d'entendre chais nouvelles, et ayant assembli&eacute; tuous les principaux et scribes du peuplye, i s'informi d'ieux ouaiqu le Christ avait 'tait n&eacute;, et ils li reponnites: &quot;Ch'est a Bethlehem dans la ville de Jud&eacute;e. Et d'm&ecirc;me H&eacute;rode ayant app'l&eacute; en s&eacute;cret les Mag&eacute;s, i s'informi d'ieux exactement du temps quand ils avaits aperchu l'&eacute;taile.<p>

Et d'meme H&eacute;rode en'vyi les Mag&eacute;s a Bethlehem en lus disant: &quot;Allez et informous exactement d'l'empliachement du p'tit efant, et quand ou l'authaits trouv&eacute;, faites m&eacute; a saver, puis'que j'peut aller etout l'ad&ocirc;ther&quot;.<p>

Ayant print lus instructions du rouai, les Mag&eacute;s s'en allites, et l'&eacute;taile tch'ils avaits ap&eacute;rchu en l'Orient s'appathit devant y'ieux, jusqu'a temps qu'on s'arrivit au d'ssus d'la pliaiche ouaiqu etait le p'tit efant. Et quand i vites l'&eacute;taile s'arr&eacute;t&eacute;, i futes remplyis d'jouaie. Ayant entrer les batiments d'la maison, i trouvites le p'tit efant auve Marie sa m&eacute;the. Ayant offert lus salutations d'adorement,ils ouv'rites lus tr&eacute;sors en presentons le nouvieau n&eacute; lus dons D'OR, de l'ENCENS et de la MYRRH.<p>

Aupres qu'l&eacute;s Mag&eacute;s avaits dispathu, une ange du Seigneur s'appathit a Joseph dans un r&ecirc;ve, li disant: &quot;L&ecirc;ve-t&eacute;,  Joseph, prends le p'tit efant et sa m&eacute;the et sauve t&eacute; en Egypte, et reste-la j'usqu'a que j't'av&eacute;rtis, car Herode cherchera le p'tit efant pour le m&eacute;faithe.<p>

Joseph etant donc reveillyi, print Marie et le p'tit Jesus et s'sauvi en Egypte, et i d'meuthit la jusqu'a la mort de H&eacute;rode.<p>
<i>Clifford Laisney</i><p>

<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 25</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - des v&egrave;rsions<p>

<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - des v&egrave;rsions<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>
<li><a href="matchi3_biblye.html">La Bouonne Nouvelle s'lon Matchi: 3</a><p>

<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="matchi9_biblye.html">La Bouonne Nouvelle s'lon Matchi: 9</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>
<li><a href="matchi13.html">La Bouonne Nouvelle s'lon Matchi, Chapitre 13</a><p>
<li><a href="matchi14.html">La Bouonne Nouvelle s'lon Matchi, Chapitre 14</a><p>
<li><a href="matchixvi.html">St. Matchi, Chapitre 16</a><p>
<li><a href="matchi17_biblye.html">La Bouonne Nouvelle s'lon Matchi: 17</a><p>
<li><a href="matchxix.html">La Bouonne Nouvelle s'lon Matchi - chapitre 19</a><p>
<li><a href="matchixx.html">La Bouonne Nouvelle s'lon Matchi, Chapitre 20</a><p>
<li><a href="matchi21.html">La Bouonne Nouvelle s'lon Matchi, Chapitre 21</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Parabole des dgiez Vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 31-46</a><p>
<li><a href="matchixxvi.html">La Bouonne Nouvelle s'lon Matchi: 26</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</ul>
</FONT>





&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
