<HTML>

<!-- Mirrored from members.societe-jersiaise.org/geraint/jerriais/pmbirthday.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne has a birthday</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne has a birthday</h2>
And Ph'lip recalls another</font></center><p>


Moussieu l'Editeu,<br/>
<br/>
M&ecirc;cr&eacute;di ch'tait l'jour de na&icirc;ssance &agrave; la Merrienne, et, dans l'arlev&eacute;e et m&ecirc;me la s&eacute;th&eacute;e y v&icirc;nt un fliantchet d'monde pour la felicit&eacute;. De nos &ecirc;fants et nos p'tits &ecirc;fants n'y'en eut pas yun tch'y mantchit sinon les jumiaux a la Elsie tch'ont la coq'luche et le grand des gar&ccedil;ons au Bram tch'est au liet avec les maux d'gorge.<br/>
<br/>
Dans les quatre heuthes j'entrit pour &ecirc;pi&eacute; chen tchi s'passait, mais j'm'en r'fut d'hors ben vite car toutes les vieilles filles du vaisin&eacute; 'taient assembli&eacute;es dans l'grand parleux &agrave; b&eacute;the des t&acirc;sses de tais sans nombre, et y m'f&icirc;tes peux. Toute ma vie j'ai tait d'm&ecirc;me. Une dgaingue de vieilles filles me font tremblyi&eacute;. Je n'sais pas pourtchi, mais ch'est d'm&ecirc;me.<br/>
<br/>
Quand tout l'monde avaient dispathu et que j'nos r'trouv&icirc;mes trantchilles la Merrienne me dit comme chonna.<br/>
<br/>
&quot;Eh ben, man Ph'lip, ne v'la une autre pierre de mille de p&acirc;ss&eacute;e. Y m'sembl'ye tchi n'passaient pas si vite quand j'tais jeune. Tch&egrave;sque y fait chonna?&quot;<br/>
<br/>
&quot;Je n'sais pas,&quot; j'l'y dit, &quot;mais ch'est la m&ecirc;me chose avec m&eacute;. Quand nou tait mousse les jours taient si longs tchiquefais qu'nou v'nait &agrave; s'en engni&eacute;, mais ach'teu nous est &agrave; peine hors du liet tch'il est temps d'se r'couochi. Et quant &egrave;s saisons, un jour de Nou&eacute; est &agrave; peine hors tch'il est temps de s'prepath&eacute; pour le pr&eacute;chain.&quot;<br/>
<br/>
&quot;Tu'as raison,&quot; ou dit. &quot;Quand j'pense &agrave; yun d'mes jours de naissance, y'a ben d's'ann&eacute;es, j'ai bein d'la peine &agrave; craithe que y'a si longtemps.&quot;<br/>
<br/>
&quot;Ah, j'm'en r'souvains de ch'ty-l&agrave;,&quot; j'l'y dit. &quot;Ch'tait un dimanche, et tu'avais djais-huit ans.&quot;<br/>
<br/>
&quot;V&eacute;the,&quot; ou dit, &quot;et tu vint me r'condithe de l'eglyise.&quot;<br/>
<br/>
&quot;J'l'avais fait plusieurs fais,&quot; j'l'y dit, &quot;mais tr&eacute;jous quand j'arriva&icirc;mes au h&eacute;chot ch'est &agrave; b&eacute;t&ocirc;t. Je n'pouvais pas m&ecirc;me t'embr&eacute;chi. Mais chutte seth&eacute;e-l&agrave;, tu me d'mandit si j'voulais entr&eacute;.&quot;<br/>
<br/>
&quot;Et tu dis oui tout-d'suite.&quot;<br/>
<br/>
&quot;Ben seux. Et quand je m'trouvit dans l'parleux y'avait tan p&eacute;p&eacute;e et ta m&eacute;m&egrave;e assis aupi du feu et j'eut l'id&eacute;e tch'y n'me faisaient pas trop bouonne mine.&quot;<br/>
<br/>
&quot;Oh j'viyais ben qu'tu tais nerveux,&quot; ou dit, &quot;mais ch'tait sans cause. Tu'&eacute;thais deu sav&eacute; que j'l&ucirc;s en avais p&acirc;sl&eacute; d'vant. Sans chonna tu'&eacute;thais rest&eacute; d'hors.&quot;<br/>
<br/>
&quot;Tan p&egrave;the et m&eacute; j'nos m&icirc;mes &agrave; p&acirc;sl&eacute;,&quot; j'l'y dit. &quot;Y voulit sav&eacute;, sans faithe la mine, si l'bouonhomme de siez nous avait tchiques quartchiers de rente de restant, et si ses vaques taient du Herd Book. Quand j'l'y dit qu'oui et qu'man p&egrave;the avait d&ecirc;j&agrave; p&acirc;sl&eacute; de m'metre en ferme, y pathut tout r'asse&ucirc;th&eacute;, et y dit &agrave; ta m&egrave;the en s'eb&acirc;illant tch'il tait temps d'all&eacute; s'couochi.&quot;<br/>
<br/>
&quot;Et tu happit tan chap&eacute; et tu t'en fut.&quot;<br/>
<br/>
&quot;Ah, &ecirc;coute, Merrienne,&quot; j'l'y dit, &quot;tu sais ben que ch'la n'est pas vrai. Quand les veilles gens avaient ramont&eacute;, j'nos ass&icirc;mes s&ucirc;s l'sofa.&quot;<br/>
<br/>
&quot;V&eacute;the. M&eacute; d'un but et t&eacute; d'l'autre.&quot;<br/>
<br/>
&quot;Ch'tait d'm&ecirc;me &agrave; qu'menchi,&quot; j'm'accordit, &quot;mais b&eacute;t&ocirc;t tu tais assise s&ucirc;s mes g'nors et man bras tait l'tout d'ta taille.&quot;<br/>
<br/>
&quot;Oh, tchi mensonge,&quot; s'fit Merrienne. &quot;Tu'oublie que j'avais tait ben &ecirc;le'v&eacute;e et que je n'tions pas m&ecirc;me engagis. Jamais j'n'&eacute;thais fait ditet.&quot;<br/>
<br/>
&quot;Eh ben, faut craithe que je l'r&ecirc;vit,&quot; j'l'y dit. &quot;Mais, avec chonna, je crai qu'ma memouaithe vaut m&ucirc;s qu'la tchenne.&quot;<br/>
<br/>
<i><a href="lebrocq.html">Ph'lip</a></i><br/>
<i>Morning News 29/1/1949</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="anniv.html">Bou&ocirc;n anniv&egrave;rsaithe</a><p>
<li><a href="naissance.html">Man Jour d&eacute; Naissance</a><p>


<li><a href="pmmathiages.html">Les mathiages d'agniet et d'aut'fais</a><p>
<li><a href="pmcourting.html">Courting Days</a><p>
<li><a href="paincourting.html">How the Courting Abruptly Ended</a><p>
<li><a href="gdfchouaix.html">Y'a du chouaix!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmbirthday.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

