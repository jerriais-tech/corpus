<HTML>
<HEAD>
<TITLE>Dans sept heuthes!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dans sept heuthes!</h2></font></center><p>

<font size="-1"><i>Trenton, Michigan,<br/>
U.S.A.<br/>
L&eacute; 22 d'octobre, 1966.<br/></i></font>
<br/>
Moussieu l'R&eacute;dacteu,<br/>
<br/>
M'&egrave;rv&eacute;l&agrave; en Am&eacute;thique! Nou-s a d'la peine &agrave; r&ecirc;aliser la vitesse du viage d&eacute; nouos jours. Lundi pass&eacute; j'tais &agrave; d&icirc;ner en J&egrave;rri et &agrave; baithe du th&eacute;e &agrave; Stoke Poges pas bein liain d'Londres en Angli&eacute;t&egrave;rre. Mardi j'tais &agrave; visiter la neuve Cath&eacute;drale d&eacute; Coventry. Un dr&ocirc;le d&eacute; b&acirc;tisse, chutte cath&eacute;drale - une vraie exempl'ye d'architectuthe eccl&eacute;siastique mod&egrave;rne comme nou-s en vait un tas au <a href="cannada.html">Canada</a> et dans l's &Ecirc;tats-Unis d'nouos jours. &Eacute;tant vyi et cons&egrave;rvateur d&eacute; natuthe, j'aime mus les vielles cath&eacute;drales gothiques, mais ches jours nou-s est oblyigis d'accepter tout ch'tch'est dr&ocirc;le et &ecirc;trange au nom du progr&eacute;s!<br/>
<br/>
Jeudi mat&icirc;n j'd&ecirc;jeunis &agrave; Stoke Poges, j'mangis man d&icirc;ner dans un avion &agrave; r&ecirc;action trente-trais mille pids dans l'air en d'ssus d'l'Atlantique, et j'bus du th&eacute;e en Am&eacute;thique aupr&egrave;s aver viagi un mio pus qu'trais mille milles dans sept heuthes!<br/>
<br/>
<img src="dictionnaithe.jpg" width="300" height="325" alt=" I' n'pouvait pon en r'v&eacute;n&icirc;n! J'pass&icirc;nmes d's heuthes &agrave; r'garder pour des mots J&egrave;rriais tchi l&icirc; v'naient &agrave; l'id&eacute;e, et il 'tait &ecirc;m&egrave;rvilyi d'vaie qu'nou les trouvait san peine." title="" border="0" align="right" />
Ch'est r'm&egrave;rquabl'ye comme nou s'accou&ocirc;teunme si vite &agrave; tout. Man fr&eacute;the Frainque 'tait &agrave; ma rencontre &agrave; l'a&eacute;rodrome d&eacute; Detroit, au Michigan. En nouos en allant siez li dans san moto, j'avais d'la peine &agrave; r&ecirc;aliser qu&eacute; j'tions dans l'nouvieau monde &agrave; la pliaiche d'&ecirc;t' en J&egrave;rri, car nouot' conv&egrave;rsation 'tait en J&egrave;rriais. Assis &agrave; bailli d'nouot bec siez-li hi&egrave;r ch'tait la m&egrave;me chose, et i' voulait saver toutes les nouvelles d&eacute; J&egrave;rri. La preunmi&eacute; chose qu&eacute; j'l&icirc; montris en arrivant 'tait l'fanmeux <a href="gdfdictionnaithe.html">dictionnaithe J&egrave;rriais-Fran&ccedil;ais</a> - l&eacute; chef-d'oeuvre d&eacute; <a href="lemaistre.html">Fra&icirc;nque Le Maistre</a>. I' n'pouvait pon en r'v&eacute;n&icirc;n! J'pass&icirc;nmes d's heuthes &agrave; r'garder pour des mots J&egrave;rriais tchi l&icirc; v'naient &agrave; l'id&eacute;e, et il 'tait &ecirc;m&egrave;rvilyi d'vaie qu'nou les trouvait san peine. Et pis, quand i' m'dit, &quot;J'avais tr&eacute;jous ou&iuml; tch'i' n'y avait pon d'grammaithe d&eacute; la langue J&egrave;rriaise, m&eacute;,&quot; et qu&eacute; j'l&icirc; montris la &quot;Conjugaison des Verbes&quot; &agrave; la page xxx au c'menchement du dictionnaithe, ou-s &eacute;thiez deu l'vaie ouvri l's i&egrave;rs! J'feunmes la grand' partie d'la matinn&eacute;e &agrave; r'garder chu chef-d'oeuvre tchi s'en va faithe l&eacute; nom d&eacute; Fra&icirc;nque Le Maistre immortel!<br/>
<br/>
L'arl&eacute;v&eacute;e s'passit en p&acirc;lant des J&egrave;rriais connus d'pis nouot' jann&egrave;che &agrave; St. Ou&euml;n. &quot;As-tu 't&eacute; vaie Edmund Vibert?&quot;, s'faisait l'Fra&icirc;nque. &quot;Et Stanley Alexandre, est-i' acouo dans l'chant &agrave; <a href="gdfstgeorges.html">St. George</a>? Et est-che acouo Moussieu Fra&icirc;nque H&acirc;cou tch'est iun des pili&egrave;rs d&eacute; ch't &eacute;glyise-l&agrave;? J'm'&egrave;rsouveins d'aver veu san p'p&egrave;e et sa m'm&egrave;e, et Moussieu George et des deux soeurs y v'n&icirc;n, tchiquesfais en c&acirc;rrosse, quand j'tais &agrave; L'&Ecirc;cole du D&icirc;nmanche et qu'Moussieu P&eacute;p&icirc;n et Moussieu Barascud pr&ecirc;chaient des longs s&egrave;rmons! Et la Danme Boutilyi, y va-t-alle acouo touos les D&icirc;nmanches? Et la bouannefemme Missis George J'valyi, y marche-t-alle acouo comme d'amors? Et Jean Burlot, peut-i' acouo couorre aussi vite comme m&eacute;? Et tch'il &acirc;ge qu&eacute; l'bouanhomme Ma&icirc;t' Ph'lippe Gallienne a &agrave; ch't heu? Et la Tante V&icirc;ne, va-t-alle acouo en ville deux-s'trais fais la s'maine par la beusse? As-tu veu Jean P&egrave;rr&eacute;e?&quot;<br/>
<br/>
I' n'en finnissait pon, d&eacute; m&eacute; d'mander des tchestchions. &Agrave; ma honte, j'eus &agrave; l&icirc; dithe qu&eacute; j'n'avais  pon ieu l'temps d'aller vaie Jean P&egrave;rr&eacute;e, ni un tas d'aut' anm&icirc;ns qu'j'&eacute;thais voulu v&icirc;siter, viyant qu'j'avais pass&eacute; trop d'temps houors J&egrave;rri et &agrave; travailyi - jusqu'&agrave; la dreine munute - au vi&egrave;r M&eacute;nage &egrave;s Feuvres. Mais j'pouvais l&icirc; dithe qu&eacute; j'avais 't&eacute; r'chu et r&eacute;gal&eacute; comme un rouai par Edmund Vibert et sa danme; qu&eacute; Moussieu et Madanme Fra&icirc;nque H&acirc;cou, la Danme Boutilyi et Stanley Alexandre et sa danme sont tr&eacute;jous fid&egrave;les &agrave; St. George; qu&eacute; ch'est un plia&icirc;si d'vaie Missis J'valyi, tch'a n&eacute;nante ans, &agrave; l'&eacute;glyise touos les D&icirc;nmanches et qu'oulle y marche acouo toute seule en allant douochement; qu&eacute; nouot' vi&egrave;r anm&icirc;n Ph'lippe Gallienne a n&eacute;nante-iun an et qu'nou l'vait par les c'm&icirc;ns touos les jours; qu'la Tante V&icirc;ne est acouo plienne d&eacute; vie et d'bouanne heunmeu ouaithe qu'ou' n'va pon en ville aussi souvent comme ou soulait, et qu'Jean Burlot a surv&ecirc;tchut toutes ses maladies, mais qu'j&eacute; n'sai pon s'i' pou&ocirc;rrait acouo gangni eune course &agrave; couorre mais tch'il est acouo comme un p'tit co d'gamme quand i' s'm&acirc;rrit!<br/>
<br/>
&quot;Et as-tu 't&eacute; &egrave;s pihangnes?&quot;, Fra&icirc;nque m&eacute; d'mandait. <br/>
<br/>
&quot;Nann&icirc;n dgia!&quot;, j'eus &agrave; l&icirc; dithe, &quot;I' n'y en a pon au rotchi. Faut 'sp&eacute;ther tch'i' y'en &eacute;tha quand tu veindras en J&egrave;rri auve m&eacute; l'ann&eacute;e tchi veint. N&eacute; v'la trais ans tch'il' ont dispathu, et nou n'en trouve pus &agrave; b&acirc;sse-ieau.&quot;<br/>
<br/>
&quot;Et l's orm&egrave;rs?&quot;<br/>
<br/>
&quot;Eh bein,&quot; j'l&icirc; dis. &quot;J'n'eus pon l'temps d'y aller, mais Missis Fra&icirc;nque Le Maistre m'en bailli un bouan fricot d&eacute;vant m'en v'n&icirc;n en Am&eacute;thique.&quot;<br/>
<br/>
Nou s'accou&ocirc;teunme si vite &agrave; tout changement tch'i' n'm&eacute; pathais pon fort dr&ocirc;le d'&ecirc;t' dans un aut' monde. Tout d'm&egrave;me, quand j'tais &agrave; boutitchi auve l&eacute; Fra&icirc;nque &agrave; mat&icirc;n, j'viyais d'la diff&eacute;thence entre J&egrave;rri et l'Am&eacute;thique dans les faches des gens dans la boutique. En J&egrave;rri nou n'vait pon grand' diff&eacute;thence entre J&egrave;rriais et Angliais. Ich&icirc;n, nou-s en vait d'toutes sortes, et ch'est &icirc;nt&eacute;r&ecirc;ssant d&eacute; d'viner tch'est tch'est les d'scendants des diff&eacute;thentes races blianches, rouoges, jaunes et n&eacute;thes tchi sont l's Am&eacute;tchitchains d'aujour-d'aniet!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfpatuthe5.html">Changement d'p&acirc;tuthe</a><p>
<li><a href="gdfpatuthe6.html">Changement d'p&acirc;tuthe!</a><p>
<li><a href="gdferrant.html">L&eacute; J&egrave;rriais &egrave;rrant!</a><p>

<li><a href="gdfamethique1977.html">D'&egrave;rtou en Am&eacute;thique</a><p>

<li><a href="gdfcaud.html">I' fait caud, ich&icirc;n!</a><p>

<li><a href="gdfavion.html">En Avion!</a><p>
<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>
<li><a href="gdftou1.html">En fa&icirc;thant l'tou du monde...</a><p>
<li><a href="gdftou2.html">En fa&icirc;thant l'tou du monde...</a><p>
<li><a href="gdfthee.html">L&eacute; Th&eacute;e d&eacute; l'&Eacute;glyise</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

