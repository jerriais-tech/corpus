<HTML>
<HEAD>
<TITLE>L&eacute; Deuxi&egrave;me Livre des Chroniques</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Deuxi&egrave;me Livre des Chroniques</h2></font></center><p>

<center><font color="#215e21"><h3>Chapitre 7, v&egrave;rsets 1-4</h3></font></center>
Quand Salomon avait finni sa pri&eacute;the, v'l&agrave; tch'&ecirc;cliatchit du feu des cieux et br&ucirc;lit les sacrifices &agrave; br&ucirc;ler et l's aut's sacrifices; et la glouaithe du Seigneu &ecirc;galuit toute la ma&icirc;sonn&eacute;e. Et les pr&ecirc;tres n&eacute; pouvaient pon entrer dans la ma&icirc;son du Seigneu viyant qu'la glouaithe du Seigneu &ecirc;galuait la ma&icirc;son du Seigneu. Et touos l's &ecirc;fants d'Isra&euml;l 'taient l&agrave; &agrave; r'garder quand l'feu en &ecirc;cliatchit et la glouaithe du Seigneu &ecirc;galuit la ma&icirc;son, i' lus agenouoill&icirc;drent adens dans l'aithe en louangeant et r'm&egrave;rciant l'Seigneu en dithant, &quot;Il est bou&ocirc;n; s'n amour enduthant reste tr&eacute;jous d'm&ecirc;me.&quot; &Eacute;pis l'rouai et tout l'monde f&icirc;drent lus sacrifices l'avant au Seigneu.<br/>
&nbsp;<p>

<center><font color="#215e21"><h3>Chapitre 8, v&egrave;rsets 11-13</h3></font></center>
&Eacute;pis Salomon fit v'n&icirc;n la fil'ye au Pharaon d'la ville d&eacute; D&acirc;vi &agrave; la ma&icirc;son qu'il avait gr&eacute;e pouor lyi; car i' dit, &quot;Ch'n'est pon qu'ma femme &eacute;tha &agrave; d'meuther dans la ma&icirc;son du Rouai D&acirc;vi d'Isra&euml;l, viyant qu'ches endraits o&ugrave;'est qu'l&eacute; baheur du Seigneu a 't&eacute; sont saints.&quot; &Ecirc;pis Salomon fit des sacrifices br&ucirc;l&eacute;es au Seigneu sus l'aut&eacute; du Seigneu qu'il avait gr&eacute;e l'avant &agrave; l'all&eacute;e, d'la manni&eacute;the d&eacute; ch&acirc;que jour coumme Mo&iuml;se avait c'mand&eacute;, &egrave;s sabbats, &egrave;s nouvelles leunes, et trais fais par an &egrave;s grandes f&ecirc;tes: &agrave; la f&ecirc;te du pain sans l'vain, &agrave; la f&ecirc;te des s'maines, et &agrave; la f&ecirc;te des tentes. <br/>
&nbsp;<p>
<center><font color="#215e21"><h3>Chapitre 17, v&egrave;rset 12</h3></font></center>
Josaphat s'&ecirc;l'vit &agrave; la grandeu des pus hauts jutchis. I' b&acirc;tit en Jud&acirc; des ch&acirc;tchieaux et des villes pouor l&icirc; s&egrave;rvi d'st&ocirc;rres.<p>

&nbsp;<p>
<center><font color="#215e21"><h3>Chapitre 23, v&egrave;rsets 11-13</h3></font></center>
&Eacute;pis i' d&ecirc;halit l'fis du rouai, l'att&icirc;ntit atout la couronne et l&icirc; baillit l'scrit des louais. I' l'procli&acirc;m&icirc;drent rouai, et J&eacute;hoiada et ses fis l'oguenn&icirc;drent et briy&icirc;drent, &quot;H&egrave;que l&eacute; rouai!&quot;<p>

Quand Athalie ou&iuml;t l'brit des gens tchi couothaient et louangeaient l'rouai, ou s'en fut au peupl'ye dans la ma&icirc;son du Seigneu. Et quand oulle y r'gardit, n&eacute; v'l&agrave; l'rouai m&acirc;t&eacute; aupi du pilyi &agrave; l'entr&eacute;e, et les cap'taines et les sounneurs d'trompette aupi du rouai, et tout l'peupl'ye du pays bein r&ecirc;jouis &agrave; sounner des trompettes, et les chanteurs &agrave; m'ner l'r&ecirc;villon atout lus &icirc;nstruments. Athalie s'&ecirc;trilyit les habits et briyit, &quot;Trison! Trison!&quot;<p>

&nbsp;<p>

<center><font color="#215e21"><h3>Chapitre 27, v&egrave;rset 4</h3></font></center>
I' b&acirc;tit des villes dans la montangne d&eacute; Jud&acirc; et des ch&acirc;tchieaux et des tours dans les boua&icirc;s'sies.<p>

&nbsp;<p>


<center><font color="#215e21"><h3>Chapitre 29, v&egrave;rset 3</h3></font></center>
Dans l'preunmi&eacute; mais d'la preunmi&eacute;the ann&eacute;e d'san r&egrave;gne, il ouvrit l's us d'la ma&icirc;son du Seigneu et les renforchit.<br/>
<br/>

&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="2chron9.html">2 Chroniques: 9</a><p>
<li><a href="1chroniques_biblye.html">L&eacute; Preunmi&eacute; Livre des Chroniques</a><p>
<li><a href="1chron10.html">1 Chroniques: 10</a><p>
<li><a href="1chron29.html">1 Chroniques: 29</a><p>
</ul>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
