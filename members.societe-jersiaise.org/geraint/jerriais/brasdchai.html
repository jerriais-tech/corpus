<HTML>

<!-- Mirrored from members.societe-jersiaise.org/geraint/jerriais/brasdchai.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>J'ai tendu mes bras d'chai</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'ai tendu mes bras d'chai</h2></font></center><p>

<CENTER><TABLE><TR><TD>
<div align="center">J'ai<br/>
tendu<br/>
mes bras d'chai<br/>
&agrave; t&eacute;, m'n adgu.<br/>
Les minnutes landrinnent;<br/>
les s'gondes t&icirc;nf&eacute;es en heuthes<br/>
dro&ucirc;lent &agrave; mes pids et topinnent<br/>
pouor faithe &egrave;s h&ocirc;louoges, des sl&icirc;ndge&ucirc;thes.<br/>
J'esp&eacute;the ta tenvre r&ecirc;ponse, tes tendres bras<br/>
allouongnis pouor m&egrave;rtchi l'p&acirc;ssage du temps.<br/>
N'sai pon t&ecirc;touongne, les br&icirc;ns d'sablion tchaient ava,<br/>
lus amouoch&egrave;lent en syllabes en y moulinnant.<br/>
Les minnutes d'gouttent, l&eacute; ponsi du d'si fliottant dans l'air,<br/>
et j'restons pendus &egrave;s cros, da&ucirc;ss&eacute;s dans ch&acirc;que achie d'mots.<br/>
J'y sommes croua&icirc;sis d'c&acirc;rillons, cou&ocirc;sus d'pliaies du sablion dans l'v&egrave;rre,<br/>
et j'ai tendu m'n amas d'chai &agrave; t&eacute;, m'n adgu, man nia&ucirc;m&icirc;n, m'n &icirc;ngnot.<br/>
</div>
<br/>
<p>
<i><a href="jerpoem.html">Geraint Jennings</a></i><p>
</TD></TR></TABLE></CENTER><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="holouogegj.html">D&ecirc;-ou&ocirc;lez l'h&ocirc;louoge et d&ecirc;comptez l's heuthes</a><p>
<li><a href="pythamide.html">Eune Pythamide</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/brasdchai.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>

