<HTML>

<!-- Mirrored from members.societe-jersiaise.org/geraint/jerriais/tanteopera.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
<HEAD>
<TITLE>Ma tante &agrave; l'Op&eacute;ra</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma tante &agrave; l'Op&eacute;ra</h2></font></center><p>


<i>Ma ch&egrave;re tante s'&eacute;tant mis dans l'id&eacute;e qu'il serait avantageux de conduire sa fille, ma cousine - laquelle 'l&egrave;ve le chant' dans une petite Chapelle non loin de sa demeure - entendre de bonne musique; je fus consult&eacute; quand aux voies et mesures a prendre pour faire aboutir le projet. Voil&agrave; comment il se fit que Mardi le sept du mois dernier, la cariole de l'oncle s'arr&ecirc;ta en face du Th&eacute;&acirc;tre, et qu'en dessendirent avec mille pr&eacute;cautions pour ne pas accrocher leurs belles jupes dans le marchepied, Madame ma tante et sa fille Ad&eacute;lina. J'&eacute;tais l&agrave; les attendant, pour les conduire a leurs places, procur&eacute;es &agrave; l'avance. Puis, ayant affaire au bureau, je les laissi bien assises, et munies d'une livre de chataignes grilles pour croquer aux entractes. L'oncle devait les rejoindre aussit&ocirc;t la cariole serr&eacute;e chez le carrossier voisin.</i><br/>
<br/>
<i>Ou jouait Le Bohemienne de Balfe, cette matin&eacute;e l&agrave;: voici ce que m'en dit ma tante, quinze jours, apr&egrave;s, alors que je d&icirc;nais chez elle d'une tranche de lard frais, entour&eacute;e de brocoli embeurr&eacute;, de pommes de terre, de plusieurs carrottes et d'une forte tranche de pain rassis.</i><br/>
<br/>
Pour t&eacute; dithe, y'avait hardi d'm&ucirc;sique tout l'temps, et tout l'monde sus l'Stage p&acirc;slait en chantant; jusqu'es servantes d'Auberge chantaient en disant au monde: tch&egrave;s qui vos pietha b&eacute;the! tch&egrave;s qui vos - tch&egrave;s qui vos plietha b&egrave;the! Pietha b&eacute;the - b&eacute;the - b&eacute;the! tch&egrave;s qui vos-os-os-os; pl&eacute;tha b&eacute;-&eacute;-&eacute;-the!!! N&eacute; v'chin l'histouethe autant qu&eacute; j'put en d&egrave;schiffr&eacute; parmi la chant'tie.<br/>
<br/>
Un moni&egrave;the d'Offici avait r'fus&eacute; d'b&eacute;the a la sent&eacute; du Rou&eacute; d'chu pays l&agrave;, et, pour n&eacute; pon &ecirc;tr tithe s'ensauvit dan eunne for&ecirc;t, et s'muchi parmi eunne bande de Boh&eacute;miens voleux d'poules. N&eacute; v'chin v'nin un r&eacute;giment a fouollyi partout pour lus soudard &egrave;scapp&eacute;, mais les Bohemiens juth&icirc;tes qu'y n'avaient ni veu ni oui pasl&eacute;. Mais l'Offici du regiment r'counnu y'un des Bohemiens pour y'av&eacute; voll&eacute; sa bou&euml;tte-a-s'no eunne bord&eacute;e et l'fit flyiantchi au violon. Pour s&eacute; r'vengi, un aut Bohemien s'ensauvit ov la p'tite fille d&eacute; l'Offici, et quand l'Offici s'en app&eacute;rchu y fut au m's&eacute;sp&eacute;, et s'en vint chant&eacute; san malheu aussi haut coumme y pouait sus la piece publique. Tout l'monde s'met a j'nors du corp dans la rue et les v'la tous, hoummes, femmes et soudards, tchi s'mettent a chant&eacute; eune longne priethe au bouan-d'jeu. Quand y's eudrent fini lus pri&egrave;the, n&eacute; v'la man volleux d'fille tchi s'met a rithe sus un pont dri&egrave;the yieux, et lus montr&eacute; la p'tite hardelle sus s'n'&egrave;spaule. Les v'lo a couorre souontre, l'Offici plieuthe en chantant, mais l'Bohemien d'piche l&eacute; pont ov tr&egrave;s coups d'un p'tit mart&eacute; qu'il avait dan sa pouchette - et pas moyen d'l'attrap&eacute;.<br/>
<br/>
Nos v'chin a eunne f&eacute;the. Y'a du monde a bardjinnyi, a d'v&icirc;s&eacute;, a b&eacute;the, a jou&eacute; &egrave;s cartes; et n&eacute; v'la quat'-hardelles en rouoge, bein court v&ecirc;tues - j't&eacute; gage qu'j'ethais peut met' dans ma pouchette tout ch'qu&eacute; ch&eacute;s filles l&agrave; avaient sus l'corps - qui s'mettent a dans&eacute; et faithe des morgaches endr&egrave;t tout l'monde - j'en rouogis oquo au jour d'anniet! Sans perdre d'temps, j'mins vite man mouochet sus l's'yieux d'Adelina, et je qu'mandi a t'n'onclye d&eacute; m'liethe le Post en haut, n'ya pas d'soin yiou, tandi qu'ch&egrave;s &egrave;shont&eacute;es 'taient a l'v&eacute; lus gambes - r&eacute;sp&eacute; d'l'hounneu - pus haut qu'lus t&ecirc;tes.<br/>
<br/>
Nos v'chin achteu dans eunne for&ecirc;t. L'Offici qu'avait r'fus&eacute; d'bethe a la sante du Rou&eacute; est l&agrave; tout seu, quand tout d'un coup, n&eacute; v'la eunne Gypsy en vert cotillou a franges tchi s'en vint sauticottant coumme eunne &egrave;sfront&eacute;e, s'm&acirc;t&eacute; endr&eacute;t li et lis chant&eacute; dans l's'i&egrave;rs. Voudrais tu ben sav&eacute; man nom? Ch'n'est pon d'&eacute;rfus! qui dit, en chantant; et les v'la qui s'assievent sus eunne mad&eacute;lle d&eacute; h&eacute;che, et dans mains d'tr&egrave;s minutes, a s'cadlinn&eacute;, a s'entr' pousslin&eacute;, et a s'embr&egrave;chi! J'fus oblyigie d'mettr' man mouoch&eacute;t oquo sus l's'ieux d'ta couosinne; ch'nest pon la veue d'it&eacute;t qui y'apprendra a l'v&eacute; eunne belle grand Chapelle. Tout d'un coup, n&eacute; v'la eunne belle grand femme, la Reine des Bohemiens, qui r'sourd d&eacute; dri&eacute;the un poummi et qui dit a la fille d'av&eacute; a d&egrave;scamp&eacute;, car chu gar&ccedil;on l&agrave;, ou pr&eacute;tendait a d'sus yi m&ecirc;me; ch'tait s'nid&eacute;e d&eacute; l'mathi&eacute; yi m&ecirc;me au pus t&ocirc;t. Y'eut du bri! et ch&egrave;s deux fommes la s'en cont&icirc;tes ferme tandi qu'la Band jouait haut pour qu&eacute; l'publyi n'en ouissent pon trop long sus lus vie d'm&ecirc;nage. L'amouotheux n'bouogi pon d&eacute; d'sus sa madelle d&eacute; h&egrave;che, et chantounnait tout seu en attendant qu'les fommes fussent d'accord.<br/>
<br/>
Nos v'chin a eunne aut' faithe; et n&eacute; v'la ti pon nos quatr' rouoges &egrave;svass&eacute;es tchi s&eacute; r'mettent a gambad&eacute;, a s'teurtre, et a s'entre dounn&eacute; des coups d'pi dans l'nez - Vite j&eacute; r'couvre l's ieux d'ta couosinne ov l&eacute; mouoch&eacute;t et je qu'mande a t'n'onclye de m'liethe les d&egrave;staills d'la vendue des b&eacute;stias a Mess S&eacute;t&eacute;rd, d'St. Martin. L'vier Offici a tchi qu'nou avait vol&eacute; la fille, passe ov eunne squad de soudards et met deux sous dans l'ridd&eacute; d'eunne Bohemienne - la sienne d'la madelle d&eacute; h&egrave;che. L'ridjeau s'baisse la d'sus, et t'n'oncyle s'en fut d'hors vaie si plieuvait; mais ch&eacute; n'tait pon eunne odeur de plyie qu&eacute; j'senti quand y r'vint. Enfin!<br/>
<br/>
Nos v'chin dans un bieau Ch&acirc;t&eacute; (sus l'Stage) et tch&egrave;s qu'arrive dans l'bouan parleux s&eacute;non la fille qui s'&eacute;tait laissie cadlinn&eacute; sus eunne mad&eacute;lle, habiyie en blianche sou&eacute;e et des slippeurs de satin. Y pathait qu&eacute; ch'tait yi la fille qu'avait 'tait vol&eacute;e y'a ben d's'ann&eacute;es, et qu'sen bouonhomme d&eacute; p&egrave;the l'avait r'counnue par eunne m&eacute;rque d'v&eacute;thue qu'oul avait sus l'poign&eacute;t! Un couosin a yi, Offici &eacute;tout, voulait la mathi&eacute;, mais ou lis montri un cotillon vert ov d'la frange tch'&eacute;tait sus l'dos d'eunne tchaise, et y s'en fut tout p&ecirc;ineux en chantant - plieuve ou vente, ben portant ou malade, tout l'monde chantait tr&eacute;jous: y'en eut m&ecirc;me y'un qui s'mouothait d'un sabre a travers du rignon; y chantait quand m&ecirc;me, en disant: J&eacute; sis path&eacute;! J'men vais mouothi, mou-o-thi, mou-o-thi-i-i-i!!<br/>
<br/>
N&eacute; v'la du monde tout plien qu'entrent dans l'parleux, et - j&eacute; n'cr&eacute; pon qu&eacute; v'ls tchi s'ait p&eacute;rmins achteu - nos quat' sauticoteuses rouoges tchi s'en r'vennent oquo &egrave;scou&eacute; lus gambes parmi la visite! Tchins vite le mouch&egrave;t, Adelina! qu&eacute; j'crie a ma fille; et t&eacute;, m'n'houmme, ten lach&eacute;t d'botte tra&icirc;ne; ramathe l&eacute; tout d'un coup! Et pourtchi qu'tu n'veux pon mathi&eacute; tan couosin l'Offici? s'fait l'vier General a sa fille. Pa'c qu&eacute; j'aime un jeunne houmme qu&eacute; j'rencontri eunne bord&eacute;e qu&eacute; j'avais man bieau cotillon qu&eacute; v'lo sut la tchaise, qu'ou r&egrave;spond. Et just&eacute;man! l&eacute; v'chin qu'entre dans l'parleux! Jommais d'la vie! s'fait l'G&eacute;n&eacute;ral, ch'n'est qu'un r'grieux d'castrolles, chu ou&egrave;dre l&agrave;! Et y s'met a y'en cont&eacute; - au Bohemien - en chantant aussi haut coumme y pouait! et l'autre d&eacute; lis r&egrave;spondre d'la m&ecirc;me monni&ecirc;the! Tchi sabat!<br/>
<br/>
Enfin! y pathait qu&eacute; ch'tait tout d'm&ecirc;me un gar&ccedil;on d'bouonne fomille - ch'tait li qu'avait r'fus&eacute; d'bethe a la sant&eacute; du Rou&eacute; - y d&egrave;shalli de sa falle un contrat d&eacute; bail et vente de terre pour prouv&eacute; qu'il avait un m&egrave;nage tchiq'bord, et quand l'G&eacute;n&eacute;ral l'eut veu y chanti et tout l'monde s'mint a chant&eacute;, ch&acirc;tchun d'seu bord, et dithe qu&eacute; y'avait du b&eacute;n des deux c&ocirc;t&eacute;s. Crac! tandi qu'tout l'monde s'&egrave;sgozillait a dite qu&eacute; j&eacute; s'ait eunne belle neuche, n&eacute; v'la Reine des Bohemiens tchi r'sourd en coup d'vent et veut &egrave;srachi l'jeunne houmme pour l&eacute; mathi&eacute; yi m&ecirc;me!! Y'eut d'la calfait'tie! Mais l'jeunne houmme aimit mus mathi&eacute; eunne jeunne fille en blianc ov un Ch&acirc;t&eacute; qu'eunne vielle Reine en jaune tchi d'meuthait dan' eunne tente; et y s'mint a y'en cont&eacute; tant qu'ou s'nalli en plieuthant!<br/>
<br/>
J&eacute; n'sis m&acirc;rrie, Sam, d'av&eacute; 'tait vaie cheunna pour eunne faie; mais ch'est fini. Dit&eacute;ts spectaclyes n'sont pon bons pour des gens coumme nous. V'la ta cou&ocirc;sinne! Ou passe san temps a &egrave;sprouv&eacute; a jou&eacute; sus san accord&eacute;on ch'qu&eacute; ch&egrave;s gens l&agrave; s'entr'chantaient au cli&eacute; d'la leunne; et j'trouvi ti pon t'n onclye l'aut' s&eacute;, dans l&eacute; chlyi, a voul&eacute; apprendre a not' servante en chab&ocirc;ts &agrave; dans&eacute; &agrave; la mode des quat' &egrave;svass&eacute;es en rouoge! J'ai fliantchi chutte bretounne la a la porte, tu peux m'cr&eacute;the!!<br/>
<br/>
</div><div align="center">*  *   *  *  *  *<br/></div>
<br/>
<i>Ma tante m'a tr&egrave;s bien rembours&eacute; le prix des places que j'avais retenues pour eux. Mais &ccedil;a n'a pas &eacute;t&eacute; sans murmures. Elle craint que la na&iuml;ve innocence de son Adelina n'aie &eacute;t&eacute; plus qu'effeur&eacute;e par ce qu'elle vit a l'Op&eacute;ra - malgr&eacute; le mouchoir! Quand &agrave; l'oncle, depuis cet apr&egrave;s-midi m&eacute;morable, il ne fait que siffloter des airs de danse en s'esseyant a lancer des entre-chats.</i> Hein! Sam, man fiston, me dit-il, j'y r'&icirc;thons ensembye tchiq' arlev&eacute;e! Mais n'en suffye mot a ta tante, tu comprends! A l'age qu'oul a, et ov les principyes que tu lis counnait, v'la tchi l'&egrave;snerve trop; et pis, djiantre, j'n'aime pon chutte li&eacute;thie d'gazette quand y'a tchiq chose d'instructif a r'gard&eacute;! J'vindrai en ville coumme si ch'tait pour eunne assembli&eacute;e d'coumit&eacute; d'Heur'-Book, et j'&icirc;thons t&eacute; et m&eacute; a l'Opera! Ch'est m&eacute; qui paie! Dis m&eacute;, ch'es quat' filles rouoges! sont y oquo en Jerri? J'avais quasi pens&eacute; lus port&eacute; eunne ponn&eacute;e d'p&eacute;thes d&eacute; p&egrave;vre, ou offuche eunne hampeur&eacute;e d'choux-flieurs!<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="musvoc.html">La musique</a><p>
<li><a href="occie.html">Si unn' flieur s&eacute; trouve par herbage occie</a><p>
<li><a href="lettre1888.html">Eune lettre d&eacute; 1888</a><p>
<li><a href="musique.html">La Musique</a><p>
<li><a href="pmmusique.html">Ph'lip et la M&ucirc;sique</a><p>
<li><A HREF="musique2.html">Musique! Musique!! Musique!!!</A><P>

<li><a href="adlmnus.html">L&eacute; Bailli et les nus</a><p>
<li><a href="painconcert.html">How they fared at the concert</a><p>
<li><a href="piegardedorey.html">Une Cause Civile d'La Garde contre Dorey</a><p>
<li><a href="cahouain_betsey1927.html">Chein que vos raconti le Sieur Caouain dans la gazette de Samedi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tanteopera.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
</HTML>

