<HTML>

<!-- Mirrored from members.societe-jersiaise.org/geraint/jerriais/cahouain_strike.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
<HEAD>
<TITLE>Ma&icirc;t'e Cli&eacute;ment d'Caen &eacute;tait &agrave; s'r&ecirc;joui l'aut'e jour que la &quot;strike&quot; &eacute;tait finie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma&icirc;t'e Cli&eacute;ment d'Caen &eacute;tait &agrave; s'r&ecirc;joui l'aut'e jour que la &quot;strike&quot; &eacute;tait finie</h2></font></center><p>

Ma&icirc;t'e Cli&eacute;ment d'Caen &eacute;tait &agrave; s'r&ecirc;joui l'aut'e jour que la &quot;strike&quot; &eacute;tait finie et i' s'en fut tout dret siez san t&acirc;cheron li dithe qu'i' pouvait c'menchi &agrave; d&ecirc;foui dans son c&ocirc;ti d&egrave;s Mardi matin.<br/>
 <br/>
 Il 'tait &agrave; d&ecirc;haller ses paniers &agrave; hagne et ses bathis Lundi au s&eacute; pour aver tout pr&ecirc;t pour le lendemain quand La&iuml;esse Ernon passi dans la route. I' r'venait justement d'la ville et quand i' vit tch'est que le bouonhomme &eacute;tait &agrave; faithe, i' li dit comme chenna, &quot;ou n'allez pas d&ecirc;foui d'main, allous ?&quot;<br/>
 <br/>
 &quot;Si fait,&quot; s'fit Ma&icirc;t'e Cli&eacute;m,&quot; i'y a tchinze jours que j'&eacute;thais starret&eacute; sinon pour la maudite &quot;strike&quot; !<br/>
 <br/>
 &quot;Mais tch'est qu'ous allez en faithe ?&quot; La&iuml;esse li d'mandi.<br/>
 <br/>
 &quot;J' m'en vais les vendre sus l'Weighbridge, sans doute, comme d'habitude.&quot;<br/>
 <br/>
 Et i' r'gardi La&iuml;esse de travers, car i' criyait qu'il avait bu quand i' l'ou&iuml; li d'mander une patheille tchestion. Mais l'autre li dit, &quot;Ou n'gagniz pas rain de y &ecirc;prouver car les marchands ont d&eacute;cid&eacute; qu'i' n's'en vont pas en acater d'vant la s'maine tchi vaint, ch'est-&agrave;-dithe pas d'vant Lundi le treis d'Mai.&quot;<br/>
 <br/>
 Le bouonhomme criyait qu'il 'tait &agrave; s'fichi d'li et qu'il '&eacute;tait jaloux car i' n'en avait pas oquo d'bouannes &agrave; d&ecirc;foui. &quot;En r'v&eacute;la oquo des blagues !&quot; i'li dit, &quot;et sus tchille acconte qu'i' n'en veulent pas chutte semaine ?&quot;, <br/>
 <br/>
 &quot;Ah dame, nou m'a dit que tout lus bisnesse a 't&eacute; boulevers&eacute; par la &quot;strike&quot; et qu'i' lus faut au mains une semaine &agrave; r'mettre tout en ordre devant que de c'menchi &agrave; s'otchuper des patates. Et oquothe au but d'tout ch'est bain a&icirc;si &agrave; comprendre.&quot;<br/>
 <br/>
 &quot;Peut-&ecirc;tre bain,&quot; s'fit l'vier de Caen, &quot;mais tout chenna ne m'arrange pas, m&eacute;. J'ai des tomates qui devthaient &ecirc;tre pliant&eacute;es et j'n'ai pas de terre &agrave; les mettre dedans devant qu'man c&ocirc;ti sait d&ecirc;foui.&quot; <br/>
 <br/>
 &quot;Oh ! Mess de Caen,&quot; s'fit La&iuml;esse, &quot;j'ai d'bouannes nouvelles pour vous. L'Union des fermiers et les marchands ont decid&eacute;, &agrave; ch'que j'ai ou&iuml;, qu'i' n's'en va pas y aver de &quot;<i>Box Money&quot; </i>ch'tte ann&eacute;e. Ch'est une cou&ocirc;tume chenna, qui n'aithait jamais deu av&eacute; exist&eacute;. Oulle a souvent 't&eacute; la cause de bain des vols dans les stores, i' n'se passe pas qu&acirc;siment d'saison que ches boua&icirc;tes-l&agrave; n'aient 't&eacute; rompues dans la ni&egrave;t et touos les sous vol&eacute;s. Et pis i' y'a bain des fermiers qu'ont souvent donn&eacute; un p'tit mio d'extra pour n'aver qu'un bathi d'moyennes de mertchi sus l'billet, quand ils avaient r&eacute;element trais ou quatre.&quot;<br/>
 <br/>
 Quand l'bouonhomme le ou&iuml; dithe ch'la, i'changi d'couleur car i' prins chenna pour li, sa conscienche li disant qu'il 'tait bain liain d'&ecirc;tre sans p&eacute;ch&eacute; dans chutte direction-l&agrave;.<br/>
 <br/>
 &quot;Et pis,&quot;continui La&iuml;esse, &quot;ches ouaisiaux-l&agrave; s'en vainnent avec la main tendue comme si ch'est qu'nou lus d'vait chenna l&eacute;galement, mais sans doute, acheteu qu'i' s'en vont aver de si bouans gages i' n'aithaient absolument pas le toupet de s'attendre &agrave; des &quot;tips&quot; par sus l'marchi. Et pis d'ailleurs ch'est tout-&agrave;-fait contre les principes des &quot;Dockers&quot; d'accepter d'la charit&eacute;. Selon ieux, un ouvriyi est suppos&eacute; de donner &quot;<i>a fair day's work for a fair day's pay,&quot;</i> et pis v'l&agrave;.&quot;<br/>
 <br/>
</div><div align="center"> ***<br/>
 <br/>
</div><div align="left"> V'l&agrave; Marie Hibou m&acirc;rrie avec le Doyen acheteu !<br/>
 <br/>
 Ou vit l'aut'e jour sus la g&acirc;zette que ce moussieu l&agrave; &eacute;tait &agrave; pr&eacute;sider par sus un Comit&eacute; qui decidi qu'y n's'en avait pas y aver l'Eistedfodd chette ann&eacute;e.<br/>
 <br/>
 Et lyi qui s'&eacute;tait fi&eacute;e l&agrave;-dessus !<br/>
 <br/>
 Entre lyi et une ma&icirc;tresse d'&ecirc;cole i' v'naient de trainer deux d'nos p'tits Caouains pour y prendre part, iun pour donner des recitations et l'autre pour chanter.<br/>
 <br/>
 Ch'est toute la peine perdue et Marie Hibou en est comme un vrai satan. <br/>
 <br/>
 Mais j'en f&eacute;licite le public, m&eacute; !<br/>
 <br/>
 Je l's ai ou&iuml;s pratichi et j'en ai ieu assez. Le sien qui recite a une assez bouanne m&eacute;mouaithe, mais i'vos barbelotte chenna d'une mani&egrave;the qui vos fait penser &agrave; un bourdon dans une canne.<br/>
 <br/>
 L'autre, qui soi-disant a une belle vouaix, si oulle 'tait d&ecirc;velop&eacute;e, si nou peut craithe tch'est qu'un ma&icirc;tre d'musique a deu dithe &agrave; Marie Hibou, passe des heuthes dans la mansarde &agrave; pratitchi des &quot;<i>scales&quot;</i> et je vos assenthe que ch'n'est pas bain agr&eacute;able &agrave; entendre. Dans des temps i' fait des br&egrave;ts comme si nous &eacute;tait &agrave; li airaichi une dent et v'l&agrave; plusieurs feis qu'les vaisins veinnent vaie si ch'est qu'chest m&eacute; qu'est &agrave; &ecirc;tranglyi Marie Hibou !<br/>
 Dieu merci, la d&eacute;cision du Comit&eacute; l'aut'e s&eacute; a mins un &quot;stop&quot; a tout chenna, mais j'ai grand peux que ch'est pour erqu&eacute;menchi l'ann&eacute;e tchi veint.<br/>
 <br/>
<i> <a href="gwdec.html">Caouain</a></i><br/>
<i> 1/5/1920</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
  
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>

<li><a href="cahouain_cliemenragi1927.html">Sou voulez faithe Ma&icirc;t'e Cli&eacute;ment d'Caen enragi</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p><b></b>
<li><a href="cahouain_wireless.html">Ma&icirc;t'e Cli&eacute;ment d'Caen et l'wireless</a><p>
<li><a href="amuser1926b.html">Pour vos amuser</a><p>
<li><a href="amuser1926a.html">Pour vos amuser</a><p>
<li><a href="bestman.html">L&eacute; &#147;best man&#148; &egrave;s neuches</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaenlanchon.html">Cli&eacute;ment d'Caen va au lanchon</a><p>



<li><a href="pmbridge.html">Sus l'Bridge</a><p>
<li><a href="cahouain_bridge1920.html">Le sujet d'conversation ches jours ichin a 't&eacute; la frumethie du &quot;Bridge&quot;</a><p>
<li><a href="cahouain_bridge1920b.html">Je pense bain, gar&ccedil;ons qu'ous &ecirc;tes tous bain tchuthieux</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_strike.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
</HTML>

