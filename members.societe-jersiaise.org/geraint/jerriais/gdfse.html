<HTML>
<HEAD>
<TITLE>Faut tr&eacute;jous garder eune pomme pour la s&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Faut tr&eacute;jous garder eune pomme pour la s&eacute;</h2></font></center><p>


<font size="-1"><i>San Antonio, Texas, U.S.A.</i><br/>
<i>L&eacute; 3 d'f&eacute;vri, 1968</i><br/></font>
<br/>
Moussieu l'R&eacute;dacteu,<br/>
<br/>
Comme j'l'ai probabli&eacute;ment mentionn&eacute; d'vant, les g&acirc;zettes d&eacute; J&egrave;rri prannent longtemps &agrave; v'n&icirc;n 'ch&icirc;n, mais i' n'en sont pon mains les beinv'nues. N'&icirc;mporte tch'est qu&eacute; j'sis &agrave; faithe, j'arr&ecirc;te tout et j'm&eacute; mets &agrave; la li&eacute;the d'un but &agrave; l'autre quand ieune arrive! Ch'est naturel. Un J&egrave;rriais &agrave; l'&ecirc;trangi est souvent dans l'&Icirc;le en pens&eacute;e, et i' s&eacute; d'mande tch'est tchi s'y p&acirc;sse d&eacute;pis sa dreine visite. Ch'est dans l'sang! Quant &agrave; m&eacute;, j'pense en J&egrave;rriais &#8211; et j'm&eacute; sis veu tchiquefais adr&eacute;chi la pathole en J&egrave;rrias &agrave; tchitchun ich&icirc;n en Am&eacute;thique viyant qu&eacute; ch'tait dans chutte langue-l&agrave; qu&eacute; j'tais &agrave; penser dans l'moment!<br/>
<br/>
J'pense bein qu&eacute; ch'n'est qu'des vi&egrave;rs comme m&eacute; tchi sont d'm&egrave;me. J'&egrave;rchus eune carte d'Nou&eacute; d'eune vielle anmie l'aut' jour &#8211; Mlle Eva M. Luce &#8211; soeu des d&eacute;funts <a href="ejluce.html">Edwin John (&#8220;Jock&#8221;) Luce</a> et d'<a href="pwluce.html">Ph'lippe (d' &#8220;La Golarde&#8221;) Luce</a>, d&eacute; Vancouver, et &#8211; en bouan vi&egrave;r J&egrave;rriais &#8211; ou' m'dit : &#8220;J'sis assez bein pour m&eacute;n &acirc;ge d&eacute; 83 ans et 6 mais. J'fais tout man m&ecirc;nage! Tu sautes d'un but du monde &agrave; l'autre touos l's ans!&quot; Ou' dait aver envie d'&egrave;rvaie J&egrave;rri, car i' m'sembl'ye tch'i' y'a pus d'ch&icirc;nquante ans qu'ou' s'en fut &agrave; Vancouver en Colombie Britannique auve san fr&eacute;the, et oulle a vou&eacute; sa vie &agrave; l'souangni dans ses vi&egrave;rs jours.<br/>
<br/>
J'veins d'&egrave;rch&eacute;ver la g&acirc;zette du 14 d&eacute;zembre. La cheinne du 7 n'est pon 'couo v'nue, mais ch'est tchiquesfais d'm&egrave;me. Il' arrivent &agrave; dgi l'ad&egrave;rt affaithe d&eacute; dates. Dans des temps y'en a d'p&egrave;rdues en c'm&icirc;n, et dans un cas d'm&egrave;me j'&ecirc;cris &egrave;s anm&icirc;ns en exil comme m&eacute; pour vaie s'i' y'a mouoyen d'en trouver ieune d'&ecirc;pa&icirc;ngne.<br/>
<br/>
Comme tr&eacute;jous, la g&acirc;zette est int&eacute;r&ecirc;ssante. Ou' grandit, &eacute;tout, et iun d'ches jours ou' s'en va &ecirc;t' aussi grande comme les n&ocirc;tres ich&icirc;n. Ch'est r'm&egrave;rquabl'ye quand nou pense qu&eacute; J&egrave;rri est si p'tit! Y'a des tristes nouvelles aussi bein comme des jouaiyeuses : La preunmi&eacute; chose tchi m'a frapp&eacute; en touanant la preunmi&eacute; page est l&eacute; r'cit d'l'ent&egrave;rrement du d&eacute;funt Conn&eacute;tabl'ye et S&eacute;nateu &#8220;Tom&#8221; L&eacute; Mathinn&eacute;. Dans ieune d&eacute; ses lettres &#8211; &ecirc;crite en J&egrave;rriais &#8211; m&eacute;n anm&icirc;n Stanley Anm&icirc;n du Mont Mado m'avait dit tchi'i' n'tait pus du rang des vivants. Un aut' bouan vi&egrave;r J&egrave;rriais au r'pos &ecirc;t&egrave;rnel! Un vraie moussieu campangnard, l&eacute; Sieur L&eacute; Mathinn&eacute; &#8211; charmant, &icirc;ntelligent, et vou&eacute; au service d&eacute; san p'tit pays natal. Quand nou-s-allait siez-li nou 'tait seux d'&ecirc;t' &egrave;rchus auve l'hospitalit&eacute; prov&egrave;rbiale du temps jadis. H&eacute;las! I' s'en vont &agrave; grands pas, les vi&egrave;rs J&egrave;rriais. Y'en a tr&eacute;jous tchitchuns d'mains &agrave; visiter ch&acirc;que fais qu&eacute; j'vais r'vaie J&egrave;rri!<br/>
<br/>
Ch'est tr&eacute;jous &icirc;nt&eacute;r&ecirc;ssant d'li&eacute;the les d&eacute;lib&eacute;th&acirc;tions des membres d's &Ecirc;tats en s&eacute;ance. J'criyais d'vaie tch'est tch'a 't&eacute; d&eacute;cid&eacute; au sujet du d&ecirc;veloppement du Fort R&eacute;gent sus L'Mont d'La Ville, mais j'pense bein qu'ch&eacute; s'sa dans la pr&eacute;chaine g&acirc;zette. Dans la cheinne du 30 novembre pass&eacute;, j'lius la lettre d&eacute; Moussieu E. J. B&eacute;tchet. Eune mangnifique lettre tchi montre l&eacute; caract&eacute;the solide et cons&egrave;rvateur J&egrave;rriais! N'est-i' pon raisonnabl'ye d&eacute; craithe qu'eune d&ecirc;pense d&eacute; deux millions et d'mi d'livres st&egrave;rling &#8211; tchi finnithait par &ecirc;t' bein pus, p't &ecirc;t' l&eacute; doubl'ye &#8211; &agrave; la f&icirc;n du compte, es'sait un fard&eacute; acc&acirc;bliant pour tchiques g&eacute;n&eacute;th&acirc;tions d'J&egrave;rriais &agrave; v'n&icirc;n?<br/>
<br/>
Jusqu'au moment qu'j'ai liu l'articl'ye d'fond dans la g&acirc;zette du 14 d&eacute;zembre, j'avais pens&eacute; qu'touos les J&egrave;rriais s'saient d'la m&egrave;me opinnion comme Moussieu B&eacute;tchet, mais j'vai qu&eacute; j'm&eacute; trompais! Enf&icirc;n, j&eacute; n'pr&eacute;tends pon d'm'y conna&icirc;tre assez pour donner d's opinnions au sujet, &eacute;tant trop liain des lieux pour saver l'pour et l'contre &agrave; fond, ch'est en tchi j'attends f&ecirc;te d&eacute; vaie tch'est qu'en est dans l's &Ecirc;tats, mais j&eacute; n'peux pon m'emp&ecirc;chi d'admither l'couothage du Sieur B&eacute;tchet, car ch'est seux qu'un tas d'ses anm&icirc;ns-m&egrave;me n&eacute; sont pon d&eacute; s'n id&eacute;e!<br/>
<br/>
Sans doute, l&eacute; profit des lot'ties, l&eacute; don par testament et l'fait qu&eacute; les grand' d&ecirc;penses sont pour &ecirc;t' divis&eacute;es en trais grosses sommes annuelles font l'fard&eacute; patha&icirc;tre mains lourd, et v'la tchi s'en va adouchi l'affaithe dans l's id&eacute;es des membres d's &Ecirc;tats. I' patha&icirc;t qu'ch'est d&ucirc; pour un tas d'p&egrave;rsonnes d&eacute; vaie eune atchumulation d'sou sans vouler les d&ecirc;penser, tandis qu'pour des vi&egrave;rs cons&egrave;rvateurs comme m&eacute;, sa possession est eune raide bouanne garantie pour l'av'n&icirc;n! J'avais un anm&icirc;n ich&icirc;n &#8211; tchi n'est pus &#8211; tch'&eacute;tait d'm&egrave;me. Il 'tait au-fait en toutes choses. Janmais j'n'ai veu un homme pus au-fait! I' n'y avait pon d'soin tch'est tch'il entr&eacute;prannait ch'tait un succ&egrave;s &#8211; mais un succ&egrave;s d'courte duth&eacute;e, car eune fais tch'il avait atchumul&eacute; tchiques sou i' fallait les d&ecirc;penser &agrave; &ecirc;prouver eune nouvelle entr&eacute;pr&icirc;nse tchi finnissait tr&eacute;jous par l'appauvri acouo eune fais, et i' finnit par mouothi pauvre! I' m'd&icirc;sait tr&eacute;jous qu&eacute; si j'n'avais pon ieu peux d&eacute; sp&eacute;tchuler et d'pliaichi mes sou &ograve;u'est tch'i' y'avait la chance d&eacute; succ&egrave;s et d'richesse &#8211; aussi bein comme l&eacute; risque d'les p&egrave;rdre &#8211; j&eacute; s'sais p't &ecirc;t' d&eacute;v'nu millionnaithe!<br/>
<br/>
Quant &agrave; m&eacute;, j'n'ai janmais ieu l'envie d'&ecirc;t' millionnaithe! Dgieu m&egrave;rci, j'en ai assez pour vivre confortabli&eacute;ment et aller en J&egrave;rri d'temps en temps! Tch'est tchi peut y'aver d'mus qu'chen'na?<br/>
<br/>
<i><a href="lefeuvre.html">George d'La Forge</a></i><br/>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfoeuvre.html">Ch'est la f&icirc;n tchi couronne l'oeuvre</a><p>


<li><a href="gdfdepenses.html">Tchi d&ecirc;penses!</a><p>
<li><a href="gdftempetes.html">Temp&ecirc;tes, d&ecirc;pens, cons&egrave;rv&acirc;tion</a><p>
<li><a href="gdfprix.html">Des prix fos!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

