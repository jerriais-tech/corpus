<HTML>
<HEAD>
<TITLE>Des courses &eacute;d moto</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Des courses &eacute;d moto</h2></font></center><p>
<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>

Eunne belle s&eacute;th&eacute;e la s'maine pass&eacute;e j'tais assis dans mon gard&icirc;n &agrave; &ecirc;caler des f&egrave;ves quand l' Ph'lip Desclios arrivit siez nous, et j'm'ap&egrave;rchu tout d'suite qu&eacute; tchique chose l'avait m&icirc;nt en mauvaise humeur. <br>
<br>
'As tu veu dans la g&acirc;zette,'i's'fit, 'qu'i s'en vount emp&ecirc;chi les gens pour toute eunne journ&eacute;e d'aller &agrave; la gr&egrave;ve au Bou&acirc;l&eacute;? Et ch'est pour p&eacute;rmett' &agrave; eun tas d'pe&ucirc;les d'aver des courses &eacute;d moto ava et amount les carri&egrave;thes, &agrave; faithe eun pot&icirc;n d'enf&eacute; et &agrave; empoua&icirc;sounner l'air avec la salet&eacute; d'lus eng&icirc;ns. J'en ai p&acirc;l&eacute; au Counn&eacute;tablye mais i'parait qu&eacute; n'y'a pas grand'chose qu'i peut y faithe, car ch'n'est pas la P&acirc;raisse qu'a l'd&egrave;rnyi mot l&agrave;-d'sus, ch'est l's'Etates'.<br>
<br>
'Mais poutchi, crai-tu,' j'lis d'mandi, 'qu&eacute; l's'Etats p&eacute;remettent d'it&eacute;? I'n'm&eacute; semblye pas qu'il' aient grand &eacute;rgard pour les J&egrave;rriais, car, &agrave; chein qu'j'ai entendu eun tas des siens qui participent &agrave; ches courses ch'est d's' &egrave;trangi&egrave;rs qui veinnent ichein d'en Angli&eacute;terre et d'dgi&acirc;bl'ye sait d'iou.'<br>
<br>
'En &ecirc;ffet,' s'fit l'Ph'lip, 'v&eacute;-tu, i' disent qu&eacute; ches courses sount &eacute;rconnues partout l'mounde et qu&eacute; v'l&agrave; tchi fait du bein &agrave; la r'noumm&eacute;e d'J&egrave;rri et attire les touristes.'<br>
<br>
'Mais, mon Ph'lip,' j'lis dis, 'ch'est l&agrave; l'extch&ucirc;se qu'i dounnent &eacute;tout pour chutte salop'rie d'Bergerac. V'l&agrave; tchi s'n'allait ha&ucirc;chi la r'noumm&eacute;e d'J&egrave;rri et attirer les touristes, mais l&eacute; vrai en est qu&eacute; Bergerac a tra&icirc;n&eacute; l'noum d'J&egrave;rri dans la baue. La dreinne fais qu&eacute; j'tais &agrave; Loundres j'rencountri des gens d'Singapore qu&eacute; j'avais counnu quand j'tais l&agrave;-bas, et i'n'en r'v&eacute;naient pas quand j'lus dis qu&eacute; j'd'meurais en J&egrave;rri. 'Mais,' i'm'd&icirc;tent avec horreu, 'poutchi aller d'meurer l&agrave;? J'avouns veu Bergerac, et j'savouns bein qu'J&egrave;rri ch'est eunne pliaiche d&ecirc;gou&acirc;tante, infest&eacute;e d'fripouns, d'voleurs, d&eacute; voyous, d&eacute; meurtriyi&egrave;rs et d'racaille d&eacute; toutes les m&egrave;thes, ch'n'est pas l&agrave; qu'les gens respectablyes d&eacute;vent rester!'<br>
<br>
'L&eacute; v'l&agrave;, mon Ph'lip, la r'noumm&eacute;e qu'Bergerac a dounn&eacute; &agrave; J&egrave;rri. Et n'en est-i poun d'm&ecirc;me d&eacute; ches courses &eacute;d moto au Bou&acirc;l&eacute;? V'l&agrave; t'ch'attire p't&ecirc;t' des touristes, mais d'tchi sorte? Crai tu qu'des gens coumme i'faut s'en vount &ecirc;tre attir&eacute;s par d'it&eacute; pot&icirc;n?'<br>
<br>
'T'as raisoun,' Ph'lip m&eacute; r&ecirc;pounnit, 'mais ch'n'est pas l&agrave; l'tout. Les carri&egrave;thes du Bou&acirc;l&eacute; sount freum&eacute;es pusieurs fais par an, et les Trin'tais et touas les gens paisiblyes &eacute;d J&egrave;rri sount int&egrave;rdits d&eacute; s'en servi, coumme nos anch&ecirc;tres ount tr&eacute;jous ieu l'drouait d'faithe. Et pis, les gens d'par ichein s'en vount aver &agrave; souffri, toute la journ&eacute;e, l&eacute; tracas et l'sabbat d'ches maudites macheinnes. Mais chein qu'j&eacute; m'd'mande surtout, ch'est coumment qu&eacute; l's'Etats peuvent dithe qu'i' sount en faveur d&eacute; prot&eacute;gi I's' envirouns et d'diminuer la pollutioun quand i' p&eacute;rmettent, et m&ecirc;me enco&ucirc;ragent ches courses-l&agrave; avec touas les d&eacute;g&acirc;ts qu'i' fount aux alentours et &agrave; la paix du va&icirc;sinn&eacute;?'<br>
<br>
'Tu peux bein t&eacute; l'd'mander,' j'lis r&eacute;pounni, 'mais tu sai aussi bein qu'm&eacute; qu'ichein en J&egrave;rri au jour d'agniet si y'a moyen d'faithe des sou, qu&egrave; ch's'sait avec Bergerac ou avec des courses &eacute;d moto, la tchestioun d'sauvegarder et d'prot&eacute;gi l's'envirouns et l'bein&ecirc;tre des J&egrave;rriais n&eacute; coumpte pas pour chi. V&eacute;ttan, prends eunne tchaise et dounne m&eacute; eun coup d'main &agrave; &ecirc;caler ches f&egrave;ves. Au mains, &agrave; &ecirc;caler des f&egrave;ves nou'n'fait d'ma &agrave; persounne, et j't'en doun'nai eun fricot pour emporter &agrave; ta bouonn'femme.'<p>
&nbsp;<p>

<i><a href="delamare.html">Le Vi&egrave;r Trin'tais</a></i><p>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="transport.html">L&eacute; transport</a><p>


<li><a href="cahouain_florio.html">La Coupe Florio 1927</a><p>
<li><a href="pmgrandprix.html">Merrienne is going to the Grand Prix</a><p>
<li><a href="motor.html">Ma Motor-Bike</a><p>
<li><a href="avarie.html">L'Av&acirc;rie</a><p>
<li><a href="cachmoto.html">Quand J'fus pour Apprendre &agrave; Cachi un Moto</a><p>
<li><a href="amuser1926b.html">Pour vos amuser</a><p>
<li><a href="lecouteur1925.html">Bill Le Couteur</a><p>
<li><a href="invasion.html">L'&Icirc;nv&acirc;sion</a><p>
<li><a href="pmvisitor.html">A Visitor Calls at Portinfer</a><p>
<li><a href="pmcar.html">Ph'lip wants to buy a car</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
