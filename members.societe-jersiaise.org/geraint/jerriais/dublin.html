<HTML>
<HEAD>
<TITLE>Eune Tou&ocirc;nn&eacute;e &agrave; Dublin</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Eune Tou&ocirc;nn&eacute;e &agrave; Dublin</h2></font></center><p>
&nbsp;<p>

<img src="https://members.societe-jersiaise.org/sdllj/irlandais/irlandais18.jpg" width=279 height=122 align="right" alt="Eune Tou&ocirc;nn&eacute;e &agrave; Dublin">

Y'a-t-i' du trafi &agrave; Dublin! Les vaituthes sont cachies bein qu&eacute;daine par les rues et y'a du monde sus les trottouaithes &agrave; &ecirc;prouver d'croua&icirc;si les rues.<p>

Les grand' rues d'la ville sont bein affaith&eacute;es, et viyant l'&icirc;nmage traditionnelle d&eacute; l'Irlande, ch'est eune surpr&icirc;nse d&eacute; vaie des faches d&eacute; toutes les couleurs et d'ou&iuml; toutes les langues &eacute;tout. Ch'est qu'la ville d&eacute; Dublin est div&egrave;rs&eacute;ment cosmopolitaine au jour d'aniet et les dgaingues d&eacute; touristes sont &agrave; caqu'ter et &agrave; r'garder les b&acirc;tisses et les boutiques. La boutiqu'sie est hardi populaithe ich&icirc;n &eacute;tout - m&ecirc;me si les boutiques sont les m&ecirc;mes boutiques qu&eacute; nou trouve dans toutes les grandes villes des &Icirc;les Britanniques - y'a les Marks et Spencer, les Boots l'apotitchi, les Body Shop, les Thornton's, les River Island, les Racing Green et tout chenna. En &ecirc;ffet, ch'est l's &ecirc;critcheaux dans les deux langues tchi nos ram&eacute;mouaithe qu&eacute; j'sommes en Irlande.<p>
&nbsp;<p>
<center><img src="https://members.societe-jersiaise.org/sdllj/irlandais/irlandais100.jpg" width=492 height=95 alt="Eune Tou&ocirc;nn&eacute;e &agrave; Dublin"><p></center>
&nbsp;<p>
Les noms des rues sont &ecirc;crits en Irlandais et &agrave; bas en Angliais. I' sembl'ye qu'les noms Irlandais sont l'pus souvent eune v&egrave;rsion du nom en Angliais - mais quand la rue est nomm&eacute;e pouor un fanmeux Irlandais, bein seu, l&eacute; nom est donn&eacute; dans les deux formes d&eacute; tchi l'nom Irlandais est l'originna.<p>

Nou vait les noms des villes et les directions en Irlandais et en Angliais &eacute;tout, et sus les rues les c'm&icirc;ns &agrave; beusse sont m&egrave;rtchis auve &#147;l&aacute;na bus&#148; (<i>c'm&icirc;n &agrave; beusse</i>).<p>
<img src="https://members.societe-jersiaise.org/sdllj/irlandais/irlandais33.jpg" width=274height=157 align="right" alt="Eune Tou&ocirc;nn&eacute;e &agrave; Dublin">
Les grand' rues d'la ville sont bein larges - &agrave; l'&eacute;poque nou d&ecirc;cidit d'&ecirc;largi les rues coumme les boulevards du Continent, et Dublin est fanmeux pouor s'n architectuthe Georgienne. Les ma&icirc;sons Georgiennes sont en briques auve des belles f&eacute;n&ecirc;t's et des belles portes &eacute;tout.<p>

Les grands b&acirc;tisses auve les colonnes sont &icirc;nmpressionants, mais y'a des b&acirc;tisses mod&egrave;rnes &agrave; touos les bords &eacute;tout en concr&egrave;te et v&egrave;rre tchi n'sont pon hardi bieaux. Ch'est en tchi dans l'p&acirc;ss&eacute; nou n'soulait pon pr&ecirc;s&egrave;rver les vi&egrave;rs b&acirc;tisses coumme au jour d'aniet, et qu'les Dublinnais ont p&egrave;rdu un tas d'tr&eacute;sor d'architectuthe.<p>

Mais y'a d'tchi &icirc;nt&eacute;r&ecirc;ssant &eacute;tout &agrave; Dublin. L&eacute; vi&egrave;r Livre d&eacute; Kells est gard&eacute; dans l'Coll&egrave;ge d'la Trinnet&eacute;. Y'a eune exhibition tch'explyique coumme tchi qu'ches vi&egrave;rs mannuscrits 'taient faits et pis nou-s'entre dans eune salle o&ugrave;'est qu'nou peut vaie deux pages du Livre d&eacute; Kells et des pages d'aut's vi&egrave;rs livres &eacute;tout. Ch'est mangnifique d&eacute; pouver vaie d'pr&egrave;s les couleurs et les portraits - m&ecirc;me si nou les vait mus en &egrave;rproduction.<p>

Ch'est &icirc;nt&eacute;r&ecirc;ssant d'&egrave;rm&egrave;rtchi qu&eacute; ch'fut les Nouormands tchi contch&eacute;th&icirc;tent l'Irlande - ou Dublin au mains - chent ans aupr&egrave;s la Contch&ecirc;te d&eacute; l'Angli&eacute;t&egrave;rre. Les Vikings avaient envahi Dublin duthant l'neuvi&egrave;me si&egrave;cl'ye.<p>
<img src="https://members.societe-jersiaise.org/sdllj/irlandais/irlandais58.jpg" width=403 height=194 align="left" alt="Eune Tou&ocirc;nn&eacute;e &agrave; Dublin">
L's Irlandais d'achteu sembl'yent craithe qu'les Nouormands p&acirc;laient l'Fran&ccedil;ais, mais nou vait des noms d'originne Nouormande coumme, par exempl'ye FitzGilbert (<i>fis Dgilb&egrave;rt</i>).<p>

L&eacute; nom d'Dublin veint d'la ville fond&eacute;e par les Vikings aupr&egrave;s d'la n&eacute;the mathe (dubh linn = <i>n&eacute;the mathe</i> en Irlandais) mais l'nom d'achteu d'la ville en Irlandais est Baile &Aacute;tha Cliath (tchi veurt dithe pus ou mains &#147;la ville o&ugrave;'est qu'nou croua&icirc;se la rivi&eacute;the sus des fagots&#148;)<p>

Les m&ucirc;s&eacute;es sont bouans &agrave; Dublin, mais la v&icirc;site la pus &icirc;nt&eacute;r&ecirc;ssante &agrave; m'n avis est eune tou&ocirc;nn&eacute;e hors Dublin &agrave; Br&uacute; na B&oacute;inne o&ugrave;'est qu'i' y'a des dolmens coumme siez nous &agrave; La Hougue Bie.<p>

I' faut prendre l&eacute; train jusqu'&agrave; Drogheda et pis prendre la beusse jusqu'au centre &egrave;s v&icirc;siteurs d&eacute; Br&uacute; na B&oacute;inne sus la rivi&eacute;the Boyne. Dans l'centre y'a eune exhibition et nou peut choua&icirc;si des v&icirc;sites dgid&eacute;es &egrave;s dolmens. Achteu y'a deux dolmens ouv&egrave;rts: Newgrange et Knowth, mais y'en a acouo un tas tchi sont &agrave; &ecirc;t' d&ecirc;fouis.<p>

Y'a des minibeusses tchi cachent les v&icirc;siteurs &egrave;s dolmens par les ruettes d&eacute; la campangne. Newgrange est l'mus connu des dolmens - &agrave; l'&ecirc;tchinnoxe l&eacute; sol&eacute; entre dans l'tchoeu du mon&ucirc;ment pr&eacute;historique, tout coumme &agrave; La Hougue Bie, mais par eune bo&ecirc;te &agrave; leunmi&eacute;the au d'ssus d'l'entr&eacute;e &agrave; la pliaiche d&eacute; par la porte m&ecirc;me. Les muth&acirc;les d&eacute; d'hors ont 't&eacute; r'b&acirc;ties s'lon les th&eacute;ories d's arch&eacute;ologistes.<p>
<img src="https://members.societe-jersiaise.org/sdllj/irlandais/irlandais81.jpg" width=401 height=199 align="right" alt="Eune Tou&ocirc;nn&eacute;e &agrave; Dublin">
L'aut', site tch'a nom Knowth (prononc&eacute; <i>naouth </i>pas <i>n&ocirc;th</i>), est mains connu mais pouor d&eacute; m&eacute; est m&ecirc;me pus &icirc;nt&eacute;r&ecirc;ssant viyant l'grand nombre d&eacute; stchulptuthes pr&eacute;historiques sus les pi&egrave;rres - des lou&ecirc;mes, des touoth&acirc;les, des c&egrave;rcl'yes, et des cra&icirc;ssants.<p>

Auve toute chutte march&eacute;thie, ch'est bou&ocirc;n d'saver qu'&agrave; l'h&ocirc;tel y'a tr&eacute;jous un bou&ocirc;n d&ecirc;jeuner Irlandais - oeufs, pais, sa&ucirc;ciches, tonmates et lard!<p>
&nbsp;<p>

<i><a href="jerpoem.html">Geraint Jennings</a><br>
2002<p></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="antrim.html">&Agrave; p&eacute;daler par la c&ocirc;te du Comt&eacute; Antrim</a><p>
<li><a href="irlande15001599.html">L'Histouaithe d'Irlande 1500-1599</a><p>

<li><a href="belfast.html">&Agrave; Belfast</a><p>
<li><a href="belfast2006.html">En appr&eacute;chant d'Belfast</a><p>

<li><a href="pontesgiants.html">L&eacute; Pont &egrave;s Giants</a></li><p>
<li><a href="molly.html">Vos plia&icirc;t-i' du pa&icirc;sson?</a><p>
<li><a href="elephant.html">L'Irlandais et l'&Ecirc;l&eacute;phant</a><p>
<li><a href="jouaie.html">Jouaie et D&ecirc;tresse</a><p>
<li><a href="bridgette.html">Bridgette et la Fontaine</a><p>
<li><a href="saintpatrice.html">La Crouaix d'St. Patrice</a><p>
<li><a href="dannyboy.html">Daniel, man fis</a><p>
<li><a href="irlandais.html">L'Irlandais et l'avare</a><p>
<li><a href="patricegj.html">&Agrave; la sant&eacute; d&eacute; Saint Patrice</a><p>
<li><a href="saintpatrice4.html">La Saint Patrice</a><p>
<li><a href="pmirlande.html">La Visite en Irlande</a><p>

<li><a href="sougj.html">J'avons compt&eacute; des sou d'l'Irlande du Nord</a><p>


<li><a href="vannin.html">L'&Icirc;le d&eacute; Man</a><p>
<li><a href="grece.html">Eune tou&ocirc;nn&eacute;e en Gr&ecirc;ce</a><p>
<li><a href="nouormandie1955.html">Un viage en Nouormandie</a><p>
<li><a href="paysgallo2.html">Au Pays Gallo</a><p>
<li><a href="picardie.html">Eune Tou&ocirc;nn&eacute;e en Picardie et Ouallonnie</a><p>
<li><a href="bastchais.html">Au Pays Bastchais</a><p>
<li><a href="assembliee/bretagne.html">Excursion en Br&eacute;tagne</a><p>
<li><a href="france.html">Tchiq' jours a viagi en France</a><p>

<li><a href="galles15001599.html">L'Histouaithe d&eacute; Galles 1500-1600</a><p>
<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><A HREF="gdf_enrussie3.html">George d'la Forge en Russie 3</A><p>
<li><A HREF="gdf_enrussie4.html">George d'la Forge en Russie 4</A><p>
<li><A HREF="gdf_enrussie5.html">George d'la Forge en Russie 5</A><p>
<li><a href="russflm.html">Un viage en Russie</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
