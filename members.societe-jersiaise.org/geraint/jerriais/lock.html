<HTML>

<!-- Mirrored from members.societe-jersiaise.org/geraint/jerriais/lock.html by HTTrack Website Copier/3.x [XR&CO'2014], Tue, 15 Jul 2025 14:04:35 GMT -->
<HEAD>
<TITLE>John Lock - Ch'la S'peut</TITLE>
<META name="keywords" content="JÃ¨rriais, poetry, literature">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><P><font color="#215e21"><h2>John Lock - <i>"Ch'la S'peut"</i></h2></font></P>
<P>(1842 - 1926)</P></CENTER>
&nbsp;<p>
<P>Comme r&icirc;nmeux, "Ch'la S'peut" (John Lock) 'tait raide bouon, mais il est &ecirc;vident qu'i' voulait &agrave; toute forche &ecirc;crithe san J&egrave;rriais autant qu'p&ocirc;ssibl'ye comme i' l&eacute; d'visait. Nou peut dithe qu&eacute; s'n orthographe est p&ucirc;t&ocirc;t tchuthieuse, par exempl'ye "p&egrave;rrsonne", "bo&iuml;es", "peithent", "b'z&ecirc;hs", "biyeau ", "n&egrave;rrhs " etc. Ch'est tout du fanmeux J&egrave;rriais moua&icirc;t&icirc;n (d&eacute; La Mouaie, <a href="st_brelade.html">St. Br&eacute;lade</a>), comme nou vait tout partitchuli&eacute;thement par les mots " hanlouogi&eacute; ", "balanchi&eacute;", "qu'yin d'gh&eacute; ", "quartch&eacute;", "yi&eacute;" etc.</P>

<P>John Lock fut n&eacute; &agrave; Saint Br&eacute;lade en 1842, fis d'Andrew Lock (tch'&eacute;tait d'la Marinne Rouoyale, et Ecossais) et d&eacute; Susanne Benest -  eune St. Br&eacute;ladaise et v'l&agrave; tch'explyique la raison d'san d'vis moua&icirc;t&icirc;n. Dans l'chinm'tchi&eacute;the d&eacute; St. Br&eacute;lade y'a un tomb&eacute; au nord d&eacute; l'&eacute;glyise (&agrave; sept ou huit v&egrave;rges au nord-vou&eacute;t d&eacute; l'ob&eacute;lisque &agrave; la m&eacute;mouaithe d&eacute; Marie Mauger, veuve Bartlett, fondatrice d&eacute; l'H&ocirc;pita d'J&egrave;rri) &agrave; la m&eacute;mouaithe du p&eacute;the et d'la m&eacute;the &agrave; John Lock - Andrew Lock, RN., d&eacute;c&eacute;d&eacute; en 1848, et Susanne Benest, d&eacute;dg&egrave;rpie, tchi mouothit en 1899 dans sa 90e. A c&ocirc;t&eacute; un aut' tomb&eacute; porte les noms d'Edouard Benest et Susanne Fiott, tout probabli&eacute;ment les pathents d&eacute; Susanne Benest, veuve Lock.</P>

<P>John Lock 'tait marchand d'peintuthes et d'v&egrave;rr'ries &agrave; Londres et v'nait touos les quat' mais en J&egrave;rri par affaithes. Trais g&eacute;n&eacute;th&acirc;tions d'la boutique Anderson, d&eacute; La Rue Waterloo, &agrave; <a href="st_helyi.html">St. H&eacute;lyi</a>, l'ont connu en comm&egrave;rce. I 'tait d'eune hauteur mouoyenne, homme bein pliaisant et d'bouonne heunmeu. Nou disaient tch'il avait eune longue grise barbe, tch'i 'tait bein m&icirc;ns et pathaissait tout f&icirc;n en c&acirc;saque &agrave; coues d'h&eacute;thondes et bill-tappeur. San fis, Walter John, continnuit l'comm&egrave;rce souotre li pouor tchiques ann&eacute;es seulement. <P>Ch'tait Andrew Lock tchi b&acirc;tit la propri&eacute;t&eacute;, Rocozanne, &agrave; la Baie d'St. Br&eacute;lade, et ich&icirc;n pouor un temps la soeu d&eacute; John Lock y gardait &eacute;cole.</P>

<P> Roger Jean Lebarbenchon &ecirc;crit dans san livre <I>La Gr&egrave;ve de Lecq</I> qu&eacute; "<I>John Lock est l'un des nombreux petits po&egrave;tes du XlXe si&egrave;cle qui ont choisi leur langue natale pour int&eacute;resser leurs contemporains. Enfin, dans ses textes versifi&eacute;s, il semble prendre pour sujet des objets familiers. Il affirme ainsi son originalit&eacute;.</I>"</P>

&nbsp;<p>
&nbsp;<p>

<FONT SIZE=2>
<ul>
<li><a href="chlaspeut.html">Ch'la S'peut?</a><p>
<li><a href="docteumalgrehme.html">Docteu malgr&ecirc;h m&eacute;</a><p>
<li><a href="exerrhcice.html">Ex&egrave;rrhcice</a><p>
<li><a href="lapin.html">Un Fameux Lapin</a><p>
<li><P><A HREF="quejsis.html">L'Homme qu&eacute; J'Sis</A></P>
<li><a href="craquot.html">Jaune comme un Craquot</a><p>
<li><a href="pipe.html">Ma Court-&eacute; Pipe</a><p>
<li><a href="castrole.html">Ma Vieille Cas'trole</a><p>
<li><a href="hanlouoge.html">Ma Vieille Hanlouoge</a><p>
<li><a href="maislock.html">Mais!</a><p>
<li><a href="manparapuie.html">Man Parapuie</a><p>
<li><P><A HREF="belltopp.html">Men Bell-Topper</A></P>
<li><a href="crabes.html">Nos crabes gr&eacute;geaises</a><p>
<li><P><A HREF="ptitpays.html">Not'e P'tit Pays</A></P>
<li><a href="noue/menpodin.html">Men podin d'Nou&eacute;</a><p>
<li><a href="poesie_prose.html">La po&eacute;sie &egrave;t la prose</a><p>
<li><a href="pllumes.html">Une Poule sans Pllumes.</a><p>
<li><P><A HREF="pouorre.html">La Pou&ocirc;rre Statue</A></P>
<li><a href="qmindfe_electrique.html">L&eacute; Q'min d'F&eacute; &Eacute;lectrique</a><p>
<li><a href="steamers.html">Les Steamers</a><p>
<li><a href="chandelle.html">Une Vieille Chandelle</a><p>

</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lock.html by HTTrack Website Copier/3.x [XR&CO'2014], Tue, 15 Jul 2025 14:04:35 GMT -->
</HTML>
