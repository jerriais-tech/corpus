<HTML>

<!-- Mirrored from members.societe-jersiaise.org/geraint/jerriais/pmcourses.html by HTTrack Website Copier/3.x [XR&CO'2014], Tue, 15 Jul 2025 13:44:08 GMT -->
<HEAD>
<TITLE>Les Courses</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Courses</h2>
Ph'lip n'a pas d'chance</font></center><p>

Moussieu l'Editeu,<br/>
<br/>
Nous en ouait de toutes les sortes entou&ocirc;re la <a href="batfli.html">Bataille de Flieurs</a>. Y'en a tch'y disent que l'sp&eacute;ctaclye tait miyeu qu'l'ann&eacute;e pass&eacute;e, et d'autres tch'y disent le contraithe. Mais tous sont d'accord que l'Comit&eacute; a fait tchique bardgin avec la Providence, tch'y l&ucirc;s donnit un si biau jour, comme de cou&ocirc;tume.<br/>
<br/>
La Merrienne est d'id&eacute;e que les membres du Comit&eacute; sont d'hommes avec des caract&egrave;thes si irr&eacute;prochablyes que l'g&eacute;nie tch'y r&egrave;glye le temps n'voudrait pas l&ucirc;s faithe du ma, mais m&eacute;, tch'en connait yun ou deux, j'n'en crai rain, car de chein qu'j'ai veu d'l&ucirc;s actions y n'valent pas m&ucirc;s qu'tout l'restant, et y'en a m&ecirc;me un couplye tch'ont tait veus dans d'aub&eacute;rges quant ils &eacute;thaient deu &ecirc;tre siez yeux &agrave; gard&eacute; compagnie &agrave; l&ucirc;s femmes. quand j'dis chonna &agrave; la Merrienne, ou raipond que n'y'a pas d'ma &agrave; b&eacute;the un v&egrave;rre de limonade, et qu'les femmes sont probablyement &agrave; tchique meeting de chu Women's Institute. Pour dithe vrai, y'a d's'occ&acirc;sions quand oulle est b&ecirc;te comme ses pids, la bouonnefemme.<br/>
<br/>
Ach'teu hier au s&eacute;, ayant distchut&eacute; la Bataille, j'obs&eacute;rvit que j'espethais qu'nous &eacute;thait biau temps &eacute;tout Lundi, et ou voulut sav&eacute; pourtchi.<br/>
<br/>
&quot;Ch'est l'preumi&eacute; Lundi du mais d'Ao&ucirc;t,&quot; j'l'y dit, &quot;et chu jour-l&agrave; est tr&eacute;jous un Bank Holiday. Chen tchi nos faut ch'est du biau sol&eacute; pour les courses &egrave;s Rouoges Maisons, car, seux et c&eacute;rtain qu'y'&eacute;tha une foule de monde l&agrave;, pourvu que l'temps s'comporte.&quot;<br/>
<br/>
&quot;Oh, sans doute,&quot; ou s'fit, &quot;y'a tr&eacute;jous du monde qu'ont du temps et des sous &agrave; perdre. quant &agrave; m&eacute;, si tchiyait d'la plyie du matin au s&eacute;, j'n'en plieuth'thais pas.&quot;<br/>
<br/>
En l'entendant dithe chonna, Moussieu, je qu'menchit &agrave; m'm&acirc;rri, et j'l'y dit qu'ou d&eacute;v'thait av&eacute; grand' honte de p&acirc;sl&eacute; d'm&ecirc;me.<br/>
<br/>
&quot;Parsque tu n'aime pas les courses,&quot; j'l'y dit s&eacute;v&egrave;thement, tu voudrais d&eacute;priv&eacute; des milles p&eacute;rsonnes d'un jour de pliaisi. Vraiement, Merrienne, je n'te comprends pas. tchi ma qu't'y vais, apr&egrave;s tout?&quot;<br/>
<br/>
&quot;J'y'en vait hardi,&quot; ou raiponnit: &quot;A qu'menchi, crai-tu qu'ch'est juste de faithe chais pou&ocirc;res chevaux gallop&eacute; et gallop&eacute; quand y voudraient &ecirc;tre &agrave; l'&ecirc;tablye &agrave; mangi du foin ou &agrave;-banon dans les clios &agrave; mangi d'herbe?&quot;<br/>
<br/>
&quot;V'la tchi n'fait autchun tort &egrave;s bidets,&quot; j'l'y dit, &quot;et tu m'p&eacute;rmett'ra de t'ram'n&eacute; &agrave; la memouaithe les chents faits qu'j'ai yeu &agrave; att'l&eacute; notre vier Bob, tch'&eacute;thait voulu se r'p&ocirc;s&eacute;, pour all&eacute; t'tchithi&eacute; ichin et l&agrave;, m&ecirc;me des milles au lien.&quot;<br/>
<br/>
&quot;Ch'n'est pas du tout la m&ecirc;me chose,&quot; ou dit, &quot;viyant qu'ou n'pouvait pas raipondre &agrave; m'n' ardg&ucirc;ment. Quand j'avons tait nos prom'n&eacute; ch'tait tout &agrave; la douoche et souvent au p'tit pas. et au mains je n'd&ecirc;pensaimes pas des sous follement &agrave; gagi avec des fripons comme nou m'a dit qu'y'en a tr&egrave;jous une dgaingue &agrave; chais courses.&quot;<br/>
<br/>
&quot;Nou n'est pas forchi d'gagi si nou n'veur pas,&quot; j'l'y dit. &quot;Et y'a tr&eacute;jous une chance de gagni tchiques h&eacute;rpins. J'me r'souveins qu'&egrave;s courses de <a href="st_ouen.html">Saint-Ou</a>, une bord&egrave;e, j'&eacute;thais tait chinq ch'lins en pouch&eacute;tte si l'voleux avec tch'y qu'j'avais gagi n'avait pas fichi sans camp sans dithe mot &agrave; p&egrave;rsonne.&quot;<br/>
<br/>
&quot;Et y'a trais ans,&quot; ou dit, &quot;quand j'fut b&ecirc;te assez de t'dithe que tu pouvais y'all&eacute;, et ocquo p&ucirc;s b&ecirc;te de t'donn&eacute; djais ch'lins tu r'vint sans l'sou. As-tu r'oubli&eacute; chonna?&quot;<br/>
<br/>
&quot;Ch'tait la faute de tan n'veu, le Joe,&quot; j'l'y dit. &quot;Y m'asse&ucirc;thit qu'chu ch'va-l&agrave; pouvait arr&ecirc;t&eacute; dans l'mitan d'la course pour mangi un brin d'herbe, et ocquo gagni pas trais ou quatre p&eacute;rques, mais je s&eacute;thai m&ucirc;s chutte fais?&quot;<br/>
<br/>
La Merrienne me r'gardit en fache. &quot;Et tch&egrave;sque tu veur dithe par chonna?&quot; ou d'mandit. &quot;As-tu par chance l'id&eacute;e dans ta vieille t&ecirc;te que tu t'en vas &egrave;s Tch&eacute;nnevais Lundi?&quot;<br/>
<br/>
&quot;Eh bein, oui, Merrienne,&quot; j'l'y dit. &quot;Ch'est un jour de vacance, et l'air des Tch&eacute;nnevais me f'tha du bein. Je m'trouve un mio faillyi chais jours. J'ne s'sait pas tard &agrave; r'venin.&quot;<br/>
<br/>
&quot;Bein seux qu'tu ne s'sas pas tard &agrave; r'venin,&quot; ou dit, &quot;car tu n'&icirc;thas pas. Si tu t'trouve faillyi, fais un mio d'travas pour un change. Y'a longtemps qu'tu n'as pas fait un jour de hou&eacute;ttage, sans pasl&eacute; d'frouque ou b&ecirc;que, et il est grand temps qu'tu t'y r'm&eacute;tte. Allons, n'en v'la assez, met l'ticlye s&ucirc;s l'feu, car j'veur une t&acirc;sse de tais.&quot;<br/>
<br/>
<a href="lebrocq.html">Ph'lip</a><br/>
Les Chroniques de Jersey 1/8/1953<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="courses.html">&Egrave;s courses</a><p>
<li><a href="coursespliemont.html">Les Courses &agrave; Pli&eacute;mont</a><p>
<li><a href="pmhorse.html">Ph'lip backs a horse</a><p>
<li><a href="coursesjt.html">Les Courses</a><p>
<li><a href="pmcourses2.html">Ph'lip va &egrave;s courses</a><p>
<li><a href="pmcourses3.html">Pas d'chance &egrave;s courses</a><p>
<li><a href="pmserclye.html">La serclye, le Chantgni et les courses</a><p>
<li><a href="pmpoint.html">Ph'lip Wants to go to the Point to Point</a><p>
<li><a href="irishsweep.html">L&eacute; Caouain et l'Irish Sweep</a><p>
<li><a href="cashbox.html">L&eacute; Caouain et la &#147;cash-box&#148;</a><p>
<li><a href="dreg_honts.html">Les &#147;Dreg Honts&#148;</a><p>
<li><a href="hunt.html">Le Caouain va au Hunt</a><p>
<li><a href="pmvoleurs2.html">Merrienne et les voleurs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmcourses.html by HTTrack Website Copier/3.x [XR&CO'2014], Tue, 15 Jul 2025 13:44:08 GMT -->
</HTML>

