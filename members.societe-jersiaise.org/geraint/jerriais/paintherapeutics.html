<HTML>

<!-- Mirrored from members.societe-jersiaise.org/geraint/jerriais/paintherapeutics.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
<HEAD>
<TITLE>Modern Therapeutics and Mrs. Pain</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Modern Therapeutics and Mrs. Pain</h2></font></center><p>

<br/>
J'n'en peux presque pus! Ma pouore memm&eacute;e est dans un estat pitchabye: ses gambes sont n&eacute;thes; san dos est bliu; sa fache est pourpre ses cotes cont verts; et ou s'plient d'av&eacute; coumme eunne poutchie d'cliou dans les boyaux. P&eacute;p&eacute;e a 't&eacute; oblyiji d'tchitt&eacute; sa djob de fouithe pour v'n&eacute; m'aidji a la neuss&eacute;; et j'passons les niets chatchun not' tou. Le lend'main de s'n'accident - ou savez qu'ou fut souol'v&eacute;e par un poffe de vent et fliantchie souos les branques quand l'bouais fut abattu - le lend'main de s'n'avarie, j'eumes le docteu, un jeune docteu angliais.<br/>
<br/>
L'docteu c'menchi par demand&eacute; de ou-&egrave;s que j'taimes, combin qu'p&eacute;p&eacute;e gagnait, si j'avaiemes d'la terre a nous appartenant, tch&egrave;s qu'&eacute;tait not' houmme d'affaithe, si j'avaimes des sous a la Banque, et tch&egrave;s qu'y'avait d'sous a la maison. Quand j'y'eumes dit qu'p&eacute;p&eacute;e gagnait deux chents chinquante Louis par an, que j'y'eumes montr&eacute; nos Contrats, not' livre de Banque, fait souos-pz&eacute; la bourse dans tchi y'avait siez louis et des sh'lings, et dounn&eacute; un inventaithe de not' meub6ye - apr&egrave;s cheunna, y pathut raddeuth&eacute;rasseuth&eacute;, et ramonti vaie memm&eacute;e. Il l'examini sus toutes les couotuthes; lis mint un thermom&egrave;tre dans l's'ou&iuml;es et un baroum&egrave;tre sus l'estouma. J'lis I' lis donni des talmouzes dans l'dos, et des cliamuses pus bas. I' lis soufflyi dans l's'ieux, lis mint du papi dans l'nez et tappi sus ses dents ov le manche de sa brioche. Et pis i' s'assit dans eunne tchaise et s'mint a chuchi un crayon d'pliomb en pensant.<br/>
<br/>
Quant il eut pens&eacute; eunne bouonne pose, i' dit: &quot;Chutte femme l&agrave; est dans un terrib'ye estat! Oul a la diabete, les morouittes, la ponseresse, l'mal au rou&eacute;, eunne barre en travers des boyaux et yeunne en long dans l'dos: oul a l'ch&eacute;rv&eacute; &egrave;slouessi la h&eacute;th&eacute;que vertchie, les poumons pliens d'vent, l'tcheu plien d'sang, deux dents d'gat&eacute;es, et eune r'fr&eacute;deuthe a l'ouothelle. Ch'est un terribye cas!&quot;<br/>
<br/>
Mais docteu, r&eacute;sp&eacute; d'vou que j'lis dis: ch'est d'un poffe de vent et d'un vert bouais qu'm&eacute;mm&eacute;e souffres: Et j'explyitchi l'affaithe.<br/>
<br/>
&quot;Mais fallait don l'dithe devant!&quot; qui dit la d'sus; et i' s'mint a la r'touon&eacute; chin-d'sus-d'sous oquo eunne fais. &quot;Justement, qui dit: ne v'chin eune triyache ichin, eunne coppe l&agrave;, oul a yeu un coup d'c&acirc;sse-bouais sus chutte pli&eacute;che ichin, et ch'est du jus d'fielle qui y'ont mins les gambes si verts!&quot; et y s'rassit pour pens&eacute; oquo eunne fais.<br/>
<br/>
Enfin! Apr&egrave;s av&eacute; pens&eacute; eunne pose et consult&eacute; un livre de m&eacute;d'cine, i' d&egrave;shalli d's'otis d'sa pouchette, et r'cousi toutes les triyaches a m&eacute;m&eacute;e, et fit eunne coppe &egrave;s pli&eacute;ches qu'&eacute;taient &egrave;scouochis - pour faithe sorti l'sang envlim&eacute;. &quot;Gardez la bin fredde, qui dit: un lincheu seulment: n'lis dounnez rin a manji ni a bethe, et laissis la toute seule: faut pas pa laiss&eacute; dormi sus autchun compte. Je r'vindrai d'main, et s'oul est oquo en vie, j'lis mettrons des sangsues dri&eacute;the le co.&quot;<br/>
<br/>
Et coumme je l'viyais qui ne s'n'allait pon d'bouan tcheu, mais ettait ses fants, les r'otait, et toussottait en r'gardant l'fond d'san chap&eacute; - j'comprins! Combin qu'nou vos d&eacute;t pour chutte visite ichin, docteu? que j'dis en allant prendre la bourse dans l'titheux. <br/>
<br/>
Tout d'un coup sa fache s'&egrave;scli&eacute;thi, et y m'dit en souoriant: &quot;Combin qu'ou disaites qu'y'avait dans la bourse?&quot;<br/>
<br/>
Y'a siex louis et tchiq' sh'lings, docteu, qu&eacute; j'r&egrave;spounni.<br/>
<br/>
&quot;Ah! Good! qui s'fit: j'prendrai quat' louis anni&eacute;t, Miss Pain, s'ou pliez! les deux autres attendront jusqu'a d'main&quot; - et y s'n'allit en m'embr&eacute;chant. &quot;Et souognis tr&eacute;jous d'la gard&eacute; bin fr&eacute;dde et rin a mangi&quot; qui dit la derni&eacute; chose en freummant la porte.<br/>
<br/>
<i><a href="brambilo.html">Lon&ocirc;re Pain</a></i><br/>
<i>Morning News 29/1/1913</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="paindoctor.html">First Doctor Being an Ass - Another is Called in</a><p>
<li><a href="painselfish.html">Most Heartlessly Selfish Man in Jersey</a><p>
<li><a href="painhealth.html">The Old Lady's Health Improves too Rapidly</a><p>

<li><a href="eracheux.html">Siez l'&ecirc;racheux d'dents</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/paintherapeutics.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
</HTML>

