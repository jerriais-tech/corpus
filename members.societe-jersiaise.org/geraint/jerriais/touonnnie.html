<HTML>

<!-- Mirrored from members.societe-jersiaise.org/geraint/jerriais/touonnnie.html by HTTrack Website Copier/3.x [XR&CO'2014], Tue, 15 Jul 2025 14:00:30 GMT -->
<HEAD>
<TITLE>La Tou&ocirc;nn'nie du temps p&acirc;ss&eacute;</TITLE>
<META  name="keywords" content="Jèrriais, ploughing, agriculture, farming, charrue, language, langue, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Tou&ocirc;nn'nie du temps p&acirc;ss&eacute;</h2></font></center>


<A HREF="patate.html"><IMG SRC="patates.jpg" WIDTH=117 HEIGHT=100 border=0 align="right" alt="des patates"></A>

J&eacute; crai qu'nou peut vaie eune telle tch&eacute;thue au mus&eacute;e &agrave; la Hougue Bie.<p>

 La tch&eacute;thue 'tait fabritchie en bouais, probabli&eacute;ment d'l'orme. La haie qui p&ocirc;sait sus l'esselet, l&eacute; choutchet, l&eacute; talon et les manchots - tout en bouais.<p>

 Les fi&egrave;rs, l'aile, l&eacute; coutre, la pliataine sous l'talon, et d'autre p&egrave;tites affaithes, sans doute, en f&eacute; ou en acyi. L'&ecirc;sselet, sus tchi qu'la baie p&ocirc;sait, avait deux rouelles - jointes par un &ecirc;sseu - eune grande pour dans la raie et eune pus p'tite pour sus l'haut. Y'avait deux f&eacute;thailles sus but sus l'&ecirc;sselet, avec des creux pour r&eacute;glier l'avanteu, sus tchi y'avait l'plioumet, &eacute;tout auve des creux et deux pitchelles pour t'n&icirc;n la baie en plianche, ou la mettre hors p&acirc;raisse et l&eacute; ca&icirc;llon pour crocheter &agrave; la tch&eacute;thue.<p>

 I'fallait siex j'vaux pour haller chutte grand'tch&eacute;thue qu'ouvrait eune raie d&eacute; tch&icirc;nze ou seize pouces d'avanteu.<p>

 L'avant la grande'tch&eacute;thue pour br&icirc;si l&eacute; haut dans l'fond d&eacute; chutte profonde raie - et j'garantis qu&eacute; janmais i'n'&egrave;rvillaient la s&egrave;rcl'ye sus l'haut.<p>

<IMG SRC="tchethues.jpg" WIDTH=200 HEIGHT=261 align="left" ALT="Des tch&eacute;thues" ><p>
<i> Tou&ocirc;nner un clios</i>:<p>

 J'n'ai janmais veu personne a tou&ocirc;nner auve ches grand's tch&eacute;thues mais j'm'&icirc;nmaginne qu'ayant b&eacute;soin d&eacute; huit j'vaux pour tou&ocirc;nner un clios, qu&eacute; trais au quatre f&egrave;rmiers travaillaient ensembl'ye prannant ch&acirc;tchun lus tou. A part des j'vaux, i'fallait d'la main d'oeuvre; iun pour cachi les j'vaux et l'autre pour t'n&icirc;n la p'tite tch&eacute;thue, et pour la grande &agrave; siex j'vaux, i' n'taient qu'deux &eacute;tout.<p>

 I' y'ava&icirc;t etout deux hommes d&eacute; chaque but du clios pour foui les carres, et quand les j'vaux arrivaient au haut du clios, iun d's hommes prannait l&eacute; j'va d'l'avant qui 'tait dans la raie et i' l&eacute; t'nait pour trouver l'autre raie pour s'en r'aller ava l'clios.<p>

 Ch'tait normal, l&eacute; temps p&acirc;ss&eacute;, d&eacute; garder eune fouoy&eacute;the en h&egrave;rbe d&eacute; ch&icirc;nq ou siex marches d&eacute; laize, et nou-s-y mettait des geniches ou les vaques &agrave; s&eacute; &agrave; pa&icirc;tre - i'n'y'ava&icirc;t rein d'p&egrave;rdu dans chu temps-l&agrave;.<p>

 Les hommes qui 'taient au but du clios, iun fouissait l'pitchage - un creux quatre ou ch&icirc;n pids d'long, et avant et large assez pour que la tch&egrave;thue pi&ecirc;sse prendre s'n avanteu tout d' suite - et l'autre, l&eacute; d&ecirc;pitchage; i'fouissait la t&egrave;rre qu&eacute; la tch&eacute;thue n'avait pas tou&ocirc;nne. Et pis maleur s'i'y'avait d'la t&egrave;rre sus la fouoy&eacute;the.<p>


&nbsp;<p>

<center><img src="grand_tchethue1.jpg" width="512" height="350" alt="la Grand' Tch&eacute;thue"></center><p>

&nbsp;<p>


<i> Sus san tracteu</i>:<p>

 A part d&eacute; chenna, y'avait p't-&ecirc;tre quatre hommes d&eacute; ch&acirc;que c&ocirc;t&eacute; du clios &agrave; rabilyi, qui voulait dithe dr&eacute;chi la raie et d'pichi les mottes avec lus b&ecirc;ques.<p>


 Y'avait seize hommes dans l'clios en m&ecirc;me temps pour tou&ocirc;nner ch&icirc;nq ou siex vr&eacute;gies d't&egrave;rre dans lus jour, et au d'ssus d'chenna, l&eacute; temps d&eacute; souongni et br&icirc;ngi les j'vaux mat&icirc;n et s&eacute;. Pouv' vos &icirc;nmaginner, au jour d'aniet, d'aver &agrave; payi seize hommes pour tou&ocirc;nner siex vr&eacute;gies d't&egrave;rre - et j&eacute; n'crai pas qu'i' payaient d's heuthes suppl&eacute;m&eacute;ntaithes dans chu bou&ocirc;n vi&egrave;r temps?<p>

 L'autre jour un f&eacute;rmyi p&acirc;ssit par siez m&eacute; sus san tracteu avec un brabant &agrave; ch&icirc;n' raies; p't-&ecirc;tre qu'il &eacute;thait tou&ocirc;nn&eacute; ses siex vr&eacute;gies dans mains d&eacute; trais heuthes, tout seu, mais y'&eacute;tha&icirc;t p't-&ecirc;tre eune p&egrave;rque d't&egrave;rre dans ch&acirc;que carre qui n'&eacute;thait pas 't&eacute; touchie.<p>

 J'avons p&acirc;l&eacute; d'la tou&ocirc;nn'nie du temps p&acirc;ss&eacute; et du temps d'aniet, mais voudr&ecirc;te-ous r'aller au temps p&acirc;ss&eacute; - oui ou non?<p>

<i>John Germain </i><p>

&nbsp;<p>



&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="grand_tchethue.html">&Agrave; la Grand' Tch&eacute;thue aut'fais, et c&eacute;t&eacute;ra</a><p>
<li><a href="grand_tchethue2.html">La Grand' Tch&eacute;thue</a><p>
<li><a href="tcherrue.html">La Grand' T'cherrue</a><p>
<li><a href="tchesus.html">Chanson des Grands Tch&eacute;sus</a><p>
<li><a href="painplough.html">How Mister Pain Goes to Plough</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="tractor.html">L&eacute; Tractor</a><p>
<li><a href="campangne.html">La camp&acirc;ngne</a><p>
<li><a href="pmgoodold.html">The Good Old Days</a><p>

<li><a href="potatoeradicator.html">Snatcher and Peelem's Potato Eradicator</a><p>
<li><a href="pmroyale.html">Merrienne et la Royale</a><p>
<li><a href="defouithie.html">La D&ecirc;fouithie</a><p>
<li><a href="stheliergarages.html">St. Helier Garages</a><p>
<li><a href="lamotte.html">La Motte Garages</a><p>
<li><a href="weploughthefields.html">Atout tracteu et tch&eacute;thue</a><p>
</ul>
</FONT>
&nbsp;<p>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/touonnnie.html by HTTrack Website Copier/3.x [XR&CO'2014], Tue, 15 Jul 2025 14:00:30 GMT -->
</HTML>
