<HTML>
<HEAD>
<TITLE>Portraits du Cannada</TITLE>
<META  name="keywords" content="Jèrriais, language, langue normande, Canada, Canadian, Canadien, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Portraits du Cannada</h2></font></center><p>
&nbsp;<p>

Eune souoxantaine d&eacute; membres lus r&ecirc;un&icirc;tent vendr&eacute;di, l&eacute; 25 d&eacute; f&eacute;vri, dans la Salle P&acirc;roua&icirc;ssiale d&eacute; St. Jean pour eune s&eacute;th&eacute;e d'portraits.<p>

Moussieu et Mde. F. Gu&eacute;nier s'n allaient montrer lus portraits sus l'Cannada.<p>

&Agrave; c'menchi, les membres v&icirc;tent l&eacute; d'dans d&eacute; la vouaituthe qu&eacute; Moussieu et Mde. Gu&eacute;nier f&icirc;tent lus viage auvec. I' f&ucirc;tent trais s'maines et d'mie et viag&icirc;tent deux mille milles.<p>

Moussieu Gu&eacute;nier explyitchit les portraits &agrave; m'suthe et ch'tait d&eacute; tchi sup&egrave;rbe - les couleurs, et tout 'tait si propre et si trantchille, les rivi&eacute;thes et lacs, auvec les montangnes qu'avaient la n&eacute; d&eacute; l'ann&eacute;e d&eacute; d'vant acouo sus l'haut.<p>

&Agrave; des pliaiches y'a des tabl'yes d&eacute;hors pour l&eacute; monde &agrave; aver un pique-nique. Nou viyait les couleurs changi, qu'am'nait l&eacute; r'tchiyant d'la saison. Y'avait des bouais qui pathaissaient &agrave; d'l'or. L&eacute; long des "Rockies" y'avait l'irrig&acirc;tion et la diff&eacute;thence d&eacute; couleurs d&eacute; vert qu&eacute; v'l&agrave; tchi fait. Y'a deux rivi&eacute;thes, l&eacute; Thompson et l&eacute; Frazer, qui joingnent et vont ensembl'ye &agrave; Vancouver. &Agrave; la frontchi&eacute;the d&eacute; l'Am&eacute;thique et l'Cannada y'avait hardi d'motos, &eacute;tant que l'monde font des acats en Am&eacute;thique.<p>

En r'v&eacute;nant &agrave; Calgary, nou viyait les cascades et montagnes et en la Colombie Britannique lus fameux sap&icirc;ns, et acouo eune fais les couleurs des bouais 'taient sup&egrave;rbes. Y'avait des portraits d'eune f&egrave;rme d&eacute; seize mille carr&eacute;es, ferm&eacute;e par l&eacute; p&eacute;the et ses fis, qu'ont quatre mille carr&eacute;es chaque, auvec mille b&ecirc;tes et des "silos" tchi tcheinnent 600 tonnieaux. &Agrave; Toronto y'a des liefs en cappeur et un b&acirc;tisse d&eacute; 74 &ecirc;tages, l&eacute; b&acirc;tisse Dominion. La veue d&eacute; la ville d&eacute; Toronto est sup&egrave;rbe du haut d'chu b&acirc;tisse. Les membres v&icirc;tent les cascades d&eacute; Niagara des deux bords, l'Am&eacute;thique et l'Cannada, et l'arc-en-ciel en d'ssus d'l'ieau. Y'a &eacute;tout les cascades qui sont en forme d'un f&eacute; d&eacute; j'va et iou qu'l'ieau qui tombe est profond d'seize pids.<p>

&nbsp;<p>

<I>JEP 4/4/1977<BR>
(auve un mio d'r&eacute;daction)
</I><p>


&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="cannada.html">Les Prov&icirc;nces du Cannada</a><p>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfcote2.html">Les J&egrave;rriais &agrave; La C&ocirc;te</a><p>
<li><a href="gdfcote3.html">Les J&egrave;rriais &agrave; La C&ocirc;te</a><p>
<li><a href="cannada1911.html">Nuous Jersiais au Canada</a><p>
<li><a href="painnone.html">How Laiz&eacute; Would Have None Of It</a><p>
<li><a href="gdfrobins.html">Les runs des Rob&icirc;ns</a><p>
<li><a href="gdfdispose.html">L'homme propose, mais Dgieu dispose</a><p>

<li><a href="ocannada.html">Oh Cannada</a><p>
<li><a href="gdfottawa.html">Ottawa - la belle capitale du Cannada!</a><p>
<li><a href="gdfottawa2.html">Ottawa</a><p>
<li><a href="gdfottawa3.html">Ottawa</a><p>
<li><a href="gdfottawa4.html">Ottawa</a><p>
<li><a href="gdfcannada.html">Au Cannada</a><p>
<li><a href="gdftchipays.html">Tchi pays!</a><p>

<li><a href="gdfheutheuse.html">He&ucirc;theuse rencontre</a><p>
<li><a href="gdforth.html">Orthographique</a><p>
<li><a href="abetot2.html">A b&eacute;t&ocirc;t, Jerriais</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li><a href="totemes.html">Les M&acirc;ts d'T&ocirc;t&egrave;mes</a><p>
<li><a href="cannada1937.html">L&eacute; J&egrave;rriais au Cannada</a><p>
<li><a href="groundhogday.html">D'la marmott'tie et du mic-mac</a><p>

<li><a href="gaspe1896.html">A M. l'Editeu d'la &quot;Nouvelle Chronique&quot;</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="pequethies.html">Les P&ecirc;quethies d'la C&ocirc;te</a><p>
<li><a href="noue/cannada.html">The Jersey Society in Canada</a><p>
</ul>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
