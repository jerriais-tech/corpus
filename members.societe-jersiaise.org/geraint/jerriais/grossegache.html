<HTML>

<!-- Mirrored from members.societe-jersiaise.org/geraint/jerriais/grossegache.html by HTTrack Website Copier/3.x [XR&CO'2014], Tue, 15 Jul 2025 14:01:01 GMT -->
<HEAD>
<TITLE>D'la Grosse G&acirc;che</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>D'la Grosse G&acirc;che</h2>
ou G&acirc;che &agrave; P&acirc;te L&eacute;v&eacute;e</font></center><p>

&nbsp;<p>

<I>L's &icirc;ngr&eacute;dgiens :<br></I>
<br>
<ul>
	<li> deux livres d'flieu ordinnaithe<br>
	<li> eune pinchie d's&eacute;<br>
	<li> gros comme deux bouonnes nouaix d'l&egrave;veton<br>
	<li> du chucre comme i' vouos pliait (mais pas trop car vl'&agrave; tchi f'sait la g&acirc;che trop b'sante, ou alit&eacute;e) <br>
	<li> eune d'mi&eacute;-livre d'beurre <br>
	<li> un oeu ou deux <br>
	<li> eune d'mi&eacute;-livre d'gros raisins <br>
	<li> du lait caud<br>
</ul>

<br>
<I>L'&egrave;rchette :<br>
</I><br>
Mettez la flieu et l's&eacute; dans eune t&egrave;rrinne et faites un creux au mitan. Frinnez bein vouot' l&egrave;veton et mettez-l&eacute; dans l'creux. Cauffez du bouon lait frais et v&egrave;rsez-l&eacute; sus l'l&egrave;veton et pis faites vouot' p&acirc;te en m&ecirc;lant bein la flieu. Pas trop d'lait &agrave; la fais car y'a acouo les oeufs et l'beurre tchi mouoillent, et i' n'faut pon qu'la p&acirc;te sait trop molle. S'ou cliute ous &eacute;thez eune g&acirc;che b'sante tchi vouos donn'na la pons'r&ecirc;sse!<br>
<br>
A ch't heu, cratchiz l's oeufs et fliantchiz-les d'dans et l'chucre et les raisins, et battez qu&eacute;daine. Couvrez la t&egrave;rrinne auve un fliann&eacute; et mettez-la dans la chaleu, mais pas dans un couothant d'air. Quand la p&acirc;te &eacute;tha mont&eacute;, battez, mais hardi, eune deuxi&egrave;me fais. I' faut qu'la p&acirc;te sait longue et qu'ou n'cliute pas &agrave; la t&egrave;rrinne. Sans ch'la, malheur! <br>
<br>
Mettez ch'la aupr&egrave;s dans un vaiss&eacute; bein graissi, seulement &agrave; la ma&icirc;ntchi du vaiss&eacute; car i' faut qu' vl&agrave; tchi monte jusqu'&agrave; haut. (S'i' vouos pliait ou pouvez faithe la g&acirc;che sans raisins. Ma grand'm&eacute;the faisait les deux sortes pour Nou&eacute;.) <br>
<br>
A ch't heu couvrez vouot' vaiss&eacute; et laissiz la p&acirc;te monter jusqu'au haut. <br>
<br>

<IMG SRC="fou.jpg" WIDTH=200 HEIGHT=182 border=0 align="right" alt="l'fou">

Nou mettait ch'la au grand fou &agrave; la sortie d'la fou&ocirc;nn&eacute;e d'pain. Nou cauffe l&eacute; fou auve du geon bein s&eacute;, tch'a 't&eacute; cop&eacute; of&ucirc;che dans les falaises, pour la fou&ocirc;nn&eacute;e d'pain. <br>
<br>

La cauff'sie du grand fou prend dans les eune heuthe et d'mie. Ch'est eune t&acirc;che tout &agrave; fait d'licate et bein importante. Quand nou crait tch'il est caud assez nou l'&ecirc;prouve en parf&eacute;nant eune pouongnie d'flieu sus la brique. La manni&eacute;the qu&eacute; la flieu breunit nouos dit s'il est bein - sait trop caud ou pas assez.<br>
<br>
Et pis &agrave; la sortie du pain nou r'cauffe atout eune dg&egrave;rbe d&eacute;vant enfou&ocirc;nner la g&acirc;che. D'autres tchuisent la g&acirc;che acant&eacute; l'pain. I' fallait &agrave; bein pr&egrave;s eune heuthe et d'mie &agrave; tchuithe, mais sus les grais d'&agrave; ch't heu ch'est diff&eacute;thent, selon l'grais. Pour &ecirc;prouver la tchuituthe nou pique eune adgulle &agrave; ouvrer cauff&eacute;e dans la g&acirc;che et s'ou sort d&eacute; d'dans cliaithe, ch'est bein; la g&acirc;che est tchuite. Autr&eacute;ment nou tchuit acouo un quart d'heuthe ou pus.<br>
<br>
<br>
<I>(N&eacute; v'ch&icirc;n eune bouonne &egrave;rchette d&ecirc;taillie tchi fut env'y&eacute;e du Bas Rh&icirc;n par Mde. Ritzentaler, n&eacute;e Sarre, d&eacute; St. Jean.)<br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="boulanguthie.html">En d'vant d'l'&acirc;tre</a><p>
<li><A HREF="pain.html">L&eacute; pain</A><p>
<li><a href="tchuisinne.html">La tchu&icirc;sinne en J&egrave;rriais</a><p>
<li><a href="gaches_fouee.html">Des G&acirc;ches &agrave; Fou&eacute;e</a><p>

<li><a href="gache_tchoeurs.html">D'la G&acirc;che d&eacute; Tchoeurs</a><p>
<li><a href="gacheromathin.html">Eune g&acirc;che &agrave; romath&icirc;n et rhonme</a><p>
<li><a href="gachethymbre.html">Eune g&acirc;che &agrave; th&#375;mbre</a><p>


</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/grossegache.html by HTTrack Website Copier/3.x [XR&CO'2014], Tue, 15 Jul 2025 14:01:01 GMT -->
</HTML>
