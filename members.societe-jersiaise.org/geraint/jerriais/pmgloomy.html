<HTML>

<!-- Mirrored from members.societe-jersiaise.org/geraint/jerriais/pmgloomy.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne's gloomy predictions</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne's gloomy predictions</h2>
Ph'lip threatens to send for the police</font></center><p>

Moussieu l'Editeu,<br>
<br>
J'tiomes &agrave; p&acirc;sl&eacute; d'chonne-chin et d'chonna, la Merrienne et m&eacute;, hier au s&eacute;, quand ou r'mertchit qu'oulle avait dans l'id&eacute;e tchi s'arrivthai de dr&ocirc;les de choses duthant l'ann&eacute;e.<br>
<br>
&#147;Oh, je n'sait pas,&#148; j'l'y dit. &#147;Pourtchi qu'tu crai chenna? To n'vas pas t'mettre dans la t&ecirc;te par chance que y'&eacute;tha eune autre dj&egrave;rre?&#148;<br>
<br>
&#147;P't'&ecirc;tre ben qu'nan,&#148; ou raiponnit 'mais je s'sais p&ucirc;s &agrave; m'n'aise sus chu point-l&agrave; si j'avions la vieille Milice &agrave; nos prot&eacute;gi. Si, par exemplye, ches Russes savaient qu'la Compagnie d'Saint Ou tait pr&ecirc;te d'un jour &agrave; l'autre &agrave; s'rangi contre yeux, ben se&ucirc;x tch'y r&eacute;stethaient trantchilles. Mais enfin, y n'faut pon y pens&eacute; &agrave; la dj&ecirc;rre. J'en avons yeu assez.&#148;<br>
<br>
&#147;Eh ben, mais, tch&ecirc;sque-y t'troublye don?&#148;<br>
<br>
&#147;J'ai yeu des r&ecirc;ves derni&eacute;thement tchi m'ont fait pens&eacute;,&#148; ou dit. 'L'autre niet, par exemplye, j'r&ecirc;vit qu'les Recteurs s'&eacute;taient mint en strike et les entrepreneurs d'ent&ecirc;rrements &eacute;tout et qu'les docteurs m'nichaient d'faithe la m&ecirc;me-chose.&#148;<br>
<br>
&#147;V'la tchi ne f'thait p't'&ecirc;tre pas grand ma,&#148; j'l'y dit. 'Nou pou&ocirc;rrait s'en pass&eacute; pour eune p&ocirc;se de tous ches m&ecirc;ssieux-l&agrave;.&#148;<br>
<br>
&#147;Tu d&eacute;v'thais av&eacute; honte de pasl&eacute; d'm&ecirc;me,&#148; ou m'dit s&eacute;v&eacute;thement. 'Mais ch'n'est pas l&agrave; tout. J'r&ecirc;vit qu'toutes les vaques de l'ile avaient d&eacute;cid&eacute; tch'y n'donn'naient pas eune goute de lait pour ches villais-l&agrave;.&#148;<br>
<br>
&#147;Bon!,&#148; je m'fit 'n'en v'la du gniolin. Tchesque tu'avais  mangi pour tan soup&eacute;, bouonnefemme?&#148;<br>
<br>
&#147;Presque rein du tout. Simplyement eune br&eacute;dache de lard et un gobin d'<a href="gachedenoue.html">g&acirc;che de Nou&euml;</a>.&#148;<br>
<br>
&#147;Et du thais, sans doute?&#148;<br>
<br>
&#147;Trais ou quatre t&acirc;sses, pas p&ucirc;s. Oh, v&egrave;the et deux d'gouts d'<a href="cidre2.html">cidre</a> d'vant ramont&eacute;. Tu verras ben que ch'n'tait pas man soup&eacute;.&#148;<br>
<br>
J'l'y dit que j'en n'tais pas trop seux, mais y'avait-t'y ocquo tchiquechose?<br>
<br>
&#147;Le pi&egrave;the de tout,&#148; ou dit. &#147;J'r&ecirc;vit qu'eune dj&acirc;ingue de femmes avaient entr&eacute; dans la chambre d's Etats, avaient fichi touos l's'hommes &agrave; la porte et s'&eacute;taient minses &agrave; pass&eacute; des lou&acirc;ix.&#148;<br>
<br>
&#147;Chonna,&#148; j'l'y dit, 'ch'tait la br&eacute;dache de lard, sans doute. As-tu autchune m&eacute;mouaithe de chais lou&acirc;ix?&#148;<br>
<br>
&#147;Pas hardi,&#148; ou raiponnit, 'mais j'me r'souvains qu y'en avait yunne tchi donnait l'pouv&eacute; &egrave;s femmes de s'd&ecirc;faithe de l&ucirc;s hommes s'y viyaient tchitchun tch'y l&ucirc;s pli&acirc;sait m&ucirc;s.&#148;<br>
<br>
&#147;Ecoute, Merrienne,&#148; j'l'y dit. 'N'en v'la assez. La pr&eacute;chaine fais que j'te v&ecirc;rrai cop&eacute; eune tranchie d'lard pour man soup&eacute;, j'&icirc;thai tout drait pour le Chantgni.&#148;<br>
<br>

<I><a href="lebrocq.html">PH'LIP</a><br>
10/1/1948</I><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmwar.html">Merrienne is Afraid of War</a><p>
<li><a href="militia.html">Ph'lip on the Old Militia</a><p>


</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmgloomy.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>
