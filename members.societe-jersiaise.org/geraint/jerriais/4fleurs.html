<HTML>

<!-- Mirrored from members.societe-jersiaise.org/geraint/jerriais/4fleurs.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
<HEAD>
<TITLE>Po&eacute;sie sur quatre fleurs</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Po&eacute;sie sur quatre fleurs<br>
Lily, snowdrop, Forget-me-not et Violette</h2></font><br></CENTER>
<CENTER><TABLE><TR><TD>
<p>Avous entendu et ou&iuml;-pasl&eacute;<br>
De chein qui vein de s'pass&eacute;<br>
Au k'menchement de l'aoutre s'maine<br>
Qu'&agrave; fait &agrave; tchic&ucirc;n bein d'la peine.<br>
I' patha&icirc;t qui y-a un certain Pappy,<br>
Qui n'est pas tout chu temps bein fi<br>
Et qui faout pas prendre &agrave; r'bour p&eacute;,<br>
Ou i' s'cherg&eacute;tha de vous settl&eacute;<br>
Et bein! sa fille a b&eacute;t&ocirc;t un galant,<br>
Chouna l'i fait d'la peine tout chu temps,<br>
Ou l'est extr&eacute;mement d&egrave;shall&eacute;e<br>
Pour ses'djix et tchiques ann&eacute;es,<br>
Et, pour yi et san galant,<br>
Il' lus trouve bein charmant,<br>
Car ou sav&egrave;z ches daeux belles flieurs<br>
Qui lus entre'touche pr&egrave;s du tchoeu(r)!<br>
Unne Lily et un Snow...drop<br>
Aiment hardi la Forget-me-Not.<br>

<p>I' sont jeunes touos les deux,<br>
Et i' peuvent faithe, bein saeux,<br>
A la musique, i' sont capabbles,<br>
Mais Pappy n'est pas agr&eacute;abble,<br>
D'pis qu'il allit, l'a&ocirc;utre Mardi au s&eacute;,<br>
Dans du temps comme i' vent&eacute;,<br>
V&egrave;the, Pappy &agrave; la pratique fut,<br>
Et y'en eut iun qui fut d&egrave;chut,<br>
Parceque Pappy &ecirc;prouvi &agrave; mettre arr&ecirc;t<br>
A touos lus beaux appr&ecirc;ts;<br>
En &egrave;sprouvant &agrave; d'&ecirc;teindre les lampes,<br>
Qui &ecirc;cli&eacute;thaient touos les chantres!<br>

<p>Nou l'i dit qui t&eacute; ma&icirc;tre si&egrave;z li,<br>
Et qui pouvait pas les emp&ecirc;chi,<br>
D'pis qu'il' avaient d'amand&eacute; au Secr&eacute;taithe et Tr&eacute;sori<br>
D'lus donner permission &agrave; pratitchi,<br>
I' faisaient tous d'lus mus,<br>
N'pouvant pas en faithe pus.<br>
J'vos garantis que nos jeunes gens,<br>
Peuvent bein nous chant&eacute; de biaux chants,<br>
Quand il' ont fait touos lus d'v&eacute;,<br>
Il' lus en r'veinnent ch&acirc;tchun si&egrave;z s&eacute;,<br>
Mais i' faout vos dithe la v&eacute;thit&eacute;,<br>
Que Pappy en est bein g&ecirc;n&eacute;,<br>
Car i' pensehardi &egrave;s jeunes gens<br>
Qu'aime &ecirc;tre bras d'sus bras d'sous en r'venant.<br>

<p>L&eacute; lend'main il allit en ville,<br>
Parcequ'il avait hardi &agrave; dithe<br>
A un grand mousieu wesleyain,<br>
Qui fait chein qui peut pour le bein.<br>
H&eacute;las! tch'est qu'Auntie s'en va dithe<br>
D'vais chein que j'vein d'&ecirc;crithe.<br>
Nou la verra avec san pagni &agrave; nouvelles<br>
A pasl&eacute; &egrave;s gens de toutes les affaithes,<br>
Cat i' patha&icirc;t qu'ou la dit,<br>
Man n'veu et ma ni&egrave;che &eacute;thont tout plien d'chi.<br>
I' pouorront lus proum'n&eacute; touos les jours<br>
En motor-car par les belles routes,<br>
Mais un cou&ocirc;sin &agrave; sa ni&egrave;che<br>
Le mettra bein vite &agrave; sa pi&egrave;che.<br>

<p>Pappy, Mammy et Auntie<br>
Peuvent all&eacute; lus couochi,<br>
En pensant ch'est inutile,<br>
Car quand nou z-a unne jeune fille,<br>
Ch'est tout la mode des jeunes gens,<br>
D'les vais lus prom'n&eacute; avec un galant.<br>
Ne vla qui fait des changements,<br>
Pour unne fille et pour ses gens,<br>
Quand veint l'biau printemps<br>
I' n'faout pon perdre de temps;<br>
Ch'est la saison &agrave; pliant&eacute;<br>
Quand les z-oua&icirc;siaux sont &agrave; lus l'v&eacute;,<br>
Dans l'gardin une Violette,<br>
Au biau p'tit chant de l'allouette,<br>
Car ch'est tout &agrave; fait bein pens&eacute;<br>
Pour faithe un biau p'tit touff&eacute;!<br>

<p>Je crai que les daeux belles flieurs<br>
N'en chageront pas de couleur,<br>
Lus d&eacute;cision est bein arr&ecirc;t&egrave;e;<br>
I' n'en chang'ront pas d'id&egrave;e.<br>
Je d'mande &agrave; Pappy de s'content&eacute;<br>
Pour l'honneur d'av&eacute; unne fille &agrave; mathi&eacute;.<br>
En lus souhaitant &agrave; tous une bouanne sant&eacute;<br>
Et d'oubli&eacute; tout chein qui s'est p&acirc;ss&eacute;,<br>
Car m'n'id&egrave;e pour l'entente cordiale,<br>
Et que les siens qui lus ent'e veulent lus ent'e vallent.<br>

<p>Il est grand temps que j'finisse,<br>
Car j'k'menche av&eacute; fraid es pis.<br>
J'm'en vais b&eacute;t&ocirc;t m'couochi<br>
Dans la niche de man vi&egrave;r cliochi.<br>
Si Pappy s'en ithait &agrave; la chasse<br>
Et qui verrait ma vieille carcasse,<br>
I' s'rait pas longtemps &agrave; m'mith&eacute;<br>
Pour t&acirc;chi de m'faithe trembiai.<br>
I' y a longtemps qui n'a pas tith&eacute; un trai,<br>
D'ma&icirc;me, j'ai unne chance de n'&ecirc;tre pas plieum&eacute;,<br>
Car quand nou z-est solide et bein saeux,<br>
Nou n'est pas longtemps &agrave; faithe un <I>Bull Eye</I>.<br>

<p>A B&eacute;t&ocirc;t.<br>

<p><I><a href="gwdec.html">Cahouain</a><p></I>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="drainerose.html">La Draine Rose d&eacute; l'&Ecirc;t&eacute;</a><p>
<li><A HREF="rose2.html">La Prumier Rose du R'nouv&eacute;</A><p>
<li><a href="bellerose.html">Belle rose</a><p>
<li><a href="roseatchian.html">Gentile rose &agrave; tchian</a><p>
<li><a href="redredrose.html">Eune raide rouoge rose</a><p>
<li><a href="rosesdepicardie.html">Les Roses d&eacute; Picardie</a><p>

<li><a href="cahouain_flieurs.html">Des flieurs</a><p>
<li><a href="pliantes.html">Les pliantes</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/4fleurs.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
</HTML>
