<HTML>

<!-- Mirrored from members.societe-jersiaise.org/geraint/jerriais/pmsenators.html by HTTrack Website Copier/3.x [XR&CO'2014], Tue, 15 Jul 2025 13:47:39 GMT -->
<HEAD>
<TITLE>The Election For Senators</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The Election For Senators</h2>
Ph'lip and Merrienne not in agreement<br></font></center><p><br>
<br>
Moussieu l'Editeu,<br>
<br>
Je n'sommes pas d'accord, la Merrienne et m&eacute;, au sujet des candidats pour S&eacute;nateur tch'ont tait annonc&eacute;s dans votre g&acirc;zette.<br>
<br>
Quand en ouvrant l'papi Jeudi matin oulle ap&eacute;rchut la liste, ou dit comme chenna. 'Eh ben, n'en v'la eune belle dg&acirc;ingue. Man bouonnehomme de p&egrave;the, ou&ecirc;sque j'allons?' Et ou m'p&acirc;sse la g&acirc;zette.<br>
<br>
J'examinit les noms yun &agrave; yun, &eacute;pis j'dis. 'Il est vrai qu'y'en &agrave; tchitchuns tch'y n'me pli&acirc;isent pas p&ucirc;s qu'chonna, mais &agrave; les prendre tout ensemble, nou pou&ocirc;rrait av&eacute; pi&egrave;the. Apr&egrave;s tout, ch'est touos d's'hommes r&eacute;spectablyes.'<br>
<br>
'Oh, tu crai chenna?' ou s'fit. 'Et ben je n's'y pas de ch't'opinion-l&agrave;, m&eacute;. Et y m'sem-que t'oublie que n'y'a pas un seul <a href="st_ouen.html">Saint-Ouennais</a> dans chutte liste. A man point d'veux ch'est eune insulte.'<br>
<br>
'P't'&ecirc;tre ben' j'l'y dit 'mais iou en trouv&eacute; un Saint-Ouennais tch'y veur &ecirc;tre S&eacute;nateur? Ch'n'est pas comme aut'fais quand j'avions d's'hommes dans la p&acirc;raisse. Y'a chinquante ans j'en &eacute;thions yeu eune do&ucirc;zaine, mais achteu n'y'a personne.'<br>
<br>
'Nan' ou dit 'et ch'est n&acirc;vrant d'pens&eacute; qu'&agrave; <a href="ste_mathie.html">Sainte-Mathie</a>, la p&ucirc;s p'tite de toutes les p&acirc;raisses y peuvent trouv&eacute; un candidat tandis qu'nous j'restons dri&egrave;the la porte. Sans doute le Ph'lip Le Feuvre y veindra.'<br>
<br>
'S'y prend' j'l'y dit. 'Y pathait tch'y n'est pas ocquo d&eacute;cid&eacute;.' <br>
<br>
'Quant &agrave; ch'l&agrave;' dit Merrienne 'ch'est un homme tch'y n'se romp'tha jamais l'co par all&eacute; trop vite. J'n'en avons pas assez d'chutte sorte-l&agrave;. Mais ch'n'est pas l&agrave; l'affaithe. Chen que j'veur sav&eacute; ch'est si Saint-Ou s'en va s'content&eacute; d'n'av&eacute; pas un seul r'pr&eacute;sentant parmi les S&eacute;nateurs. Si ch'est d'm&ecirc;me j'm'en ithai d'meuth&eacute; ailleurs. Jamais je n'pou&ocirc;rrais enduth&eacute; ditet. Si man pou&ocirc;re p&egrave;the vivait, il en &eacute;thait l'tchoeu rompu.<br>
<br>
'Et y'a eune chose, Ph'lip' ou continuit. 'Si tu'avais print m'n avis, tu'&eacute;thais joint chu parti d'progr&egrave;s y'a longtemps et agniet tu pou&ocirc;rrais t'mettre sus les rangs pour S&eacute;nateur. Mais toute ta vie tu'as tais trop tard. Tu n'g&acirc;gne rein d'all&eacute; l&ucirc;s d'mand&eacute; achteu car y n'te voudraient pas.'<br>
<br>
'Ch'n'est pas d'm&ecirc;me du tout' j'l'y dit. 'Ch'est m&eacute; tch'y n'les veur pon. Peux-tu m'dithe que j'avons b&eacute;soin de touos chais partis-l&agrave;? Si chonna continue un membre d's Etats au temps &agrave; v'nin, s'sa forchi d'vot&eacute; comme nou l'y ditha. J'v&egrave;rrais touos les partis j'sais ben iou d'vant m'laissi humili&eacute; d'la sorte.'<br>
<br>
'Ah, damme, pour eune fais tu'as raison' dit Merrienne. 'Les vieilles gens &eacute;thaient envi&eacute; tout chonna &agrave; s'couochi. Mais achteu, y'en a douze de chou&acirc;sis - crai-tu tch'ils y veindront tous?'<br>
<br>
'Ah, mais, ma f&eacute;, nanin' j'l'y raiponnit. 'Y'en a p&ucirc;s d'yun dans la liste tch'y fich'cha san camp siez-l'y le s&eacute; d'l'&ecirc;lection comme un tchian fou&ocirc;t&eacute;. Y n'y'en a pas p&ucirc;s d'six tch'y sont seux.'<br>
<br>
'Et tch&ecirc;sque y sont, chais'-l&agrave;?' ou d'mandit.<br>
<br>
'M&ecirc;le-t&eacute; d'tes affaithes' j'l'y dit. 'Tu s&eacute;thas p&ucirc;s tard.'<br>
<br>
<br>
<I><a href="lebrocq.html">PH'LIP</a><br>
18/9/1948 <br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmsos.html">Ph'lip Sends an S.O.S.</a><p>
<li><a href="pmsendep.html">Senator Or Deputy?</a><p>
<li><a href="pmsenateur.html">Des S&eacute;nateurs Batilleux</a><p>
<li><a href="pmshows.html">L's Elections et les 'Shows'</a><p>
<li><a href="pouaison.html">La Pouaison et les S&eacute;nateurs</a><p>
<li><a href="pmsenbetes.html">Les S&eacute;nateurs et les B&ecirc;tes</a><p>
<li><a href="senateur1954.html">Un candidat pour S&eacute;nateur</a><p>
<li><a href="pmdivorce.html">Merrienne pasle d'une divorce</a><p>
<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="pmconnetablyes.html">Ph'lip p&acirc;sle des Conn&ecirc;tablyes</a><p>
<li><a href="pmangry.html">Merrienne Angry With The Deputy</a><p>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="senateurs1948.html">Aux Electeurs de l'ile de Jerri</a><p>
<li><a href="gdfsenateurs.html">Les D'vis du Bouan'homme George</a><p>
<li><a href="gdfelect.html">Eune bouanne &ecirc;lection!</a><p>
<li><a href="partijerriais.html">Un Parti J&egrave;rriais?</a><p>
<li><a href="pmetats.html">Un Jour &egrave;s &Ecirc;tats</a><p>

<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmsenators.html by HTTrack Website Copier/3.x [XR&CO'2014], Tue, 15 Jul 2025 13:47:39 GMT -->
</HTML>
