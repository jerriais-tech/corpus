<HTML>

<!-- Mirrored from members.societe-jersiaise.org/geraint/jerriais/gdfleprossie.html by HTTrack Website Copier/3.x [XR&CO'2014], Tue, 15 Jul 2025 13:56:59 GMT -->
<HEAD>
<TITLE>La Lepros'sie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>

<br/>
"P'p&egrave;t," m'dit Frankie l'aut' s&eacute;: "Tu m'avais prom&icirc;ns de m'raconter ta visite parmi les l&ecirc;preux dans l'pays d'V&eacute;n&eacute;zuela!"<br/>
<br/>
"Eh bein, man gar&ccedil;on," j'li dit: "Comme j't&eacute; l'disais l'aut' s'maine, not navithe arr&ecirc;tit dans l'port tch'&agrave; nom La Guayra en r'v&eacute;nant de Cura&ccedil;ao (tch'est dans l's'Indes Occidentales Hollandaises). De bouan mat&icirc;n j'allis trouver l'chauffeux Espagno' tchi 'tait auve m&eacute; quand j'ramontis amont les Montagnes Andes pour aller &agrave; Caracas, la capitale du V&eacute;n&eacute;zuela."<br/>
<br/>
"J'l&icirc; d'mandis s'i' voulait m'cachi &agrave; la Lepros'sie dans san moto, et j'l&icirc; dis qu'eune fais l&agrave; d'dans i' fallait garder san moto en allant pour &ecirc;t' pr&ecirc;ts &agrave; cachi pus liain sis les l&eacute;preux appr&eacute;chaient trop pr&egrave;s d'nous. I' faut prend' des pr&eacute;cautions dans ches pays-l&agrave;, car touos les n&eacute;gres (tchi sont trop pi&eacute;rcheurs pour travailli) sont tr&eacute;jous &agrave; vouos emb&ecirc;ter et tche&ucirc;ter pour des sou, et j'savais bein qu'les l&eacute;preux es'saient la m&ecirc;me chose, bieau tch'i' n'ont pon grand' chance de d&ecirc;penser d'sou dans la lepros'sie."<br/>
<br/>
"En arrivant &agrave; la porte dans la grand' muth&acirc;lle, j'bailli deux-s-trais "Bolivars" (l&eacute; "dollar" du V&eacute;n&eacute;zuela) au Gardgein pour nouos laissi entrer, - et nouos v'l&agrave; parmi les pouorres mins&eacute;thablyes d'l&eacute;preux. La Lepros'sie est divis&eacute;e en trais parties, - ieune a des maisons pour les cheins tch'ont des sou et tchi peuvent vivre &agrave; lus frais et aver d'aut' l&eacute;preux comme domestiques, - l'aut' est &agrave; san tout-seu pour les cheins tchi sont suppos&eacute;es &ecirc;t' erdg&eacute;this (ch'est douteux si jamais il' ont 't&eacute; l&eacute;preux, ches'l&agrave;, mais il' avaient t&eacute; m&icirc;ns l&agrave;-d'dans), - et pis un &icirc;mmense hopita."<br/>
<br/>
"Les cheins tchi peuvent travailli sont &agrave; potinner dans les gard&icirc;ns, et &agrave; s&egrave;rclier et br&icirc;ngi et r&acirc;t'ler les c'm&icirc;ns ich&icirc;n et l&agrave;, et &agrave; garder tout propre. Nou les vait auve lus chuvi&eacute;thes et lus &ocirc;tis &agrave; faithe lus trav&acirc;s comme nou verrait un gard&icirc;n'yi au Man'yi d'St. Ou, ou dans la Parade en ville."<br/>
<br/>
"J'cach&icirc;mes le moto douochement, et quand l'y'en avait deux-s-trais ensemblye a tchiques pas d'nous, j'arr&ecirc;tions &agrave; les r'garder. V'la tch'i' n'l&ucirc; faithait pas chose viyant tch'il' 'taient bein contents d'vaie d's' &ecirc;trangi&egrave;rs, - car i' n'sont jamais perm&icirc;ns d'sorti eune fais enfreunm&eacute;s l&agrave;-d'dans. I' n'en r'sortent jamais s&eacute;non les pids d'vant, - pour &ecirc;t' port&eacute;s &agrave; l&ucirc; dreine d&eacute;meuthe!"<br/>
<br/>
"I' nouos p&acirc;laient et nouos d'mandaient tch'est qu'l'y'avait d'nouv&eacute; dans l'monde, mais s'il' &ecirc;prouvaient &agrave; appr&eacute;chi trop pr&eacute;s, j'cachions un p'tit pus liain. D'm&ecirc;me, j'vis les ravages de chutte t&egrave;rriblye maladie-l&agrave;. L'y'en avait tch'avaient des daigts hors &agrave; la preunmyi&eacute; jointe, l's' aut' l's'avaient perdus &egrave;s deuxi&egrave;mes jointes. Ch'tait la m&ecirc;me chose auve les cheins tch'&eacute;taient nueux pids. I' fait tr&eacute;jous caud dans ches pays-l&agrave;, et l'y'a hardi d'gens tchi' n'mettent ni cauches ni souliers. Les cheins tch'avaient perdu d's'ort&eacute;s avaient des chiques le tou des pids. La maladie attaque l's'extr&egrave;mit&eacute;s. Dans les temps ch'est l'nez ou l's'ouothelles. J'en vis tch'avaient les n&acirc;thilles attatchies. Quant eune partie d'un daigt a tchaie, la ch&eacute; s'erfait qu&acirc;si, mais i' reste tr&eacute;jous un mio, grand comme la t&ecirc;te d'eune &ecirc;pile tchi n's'erdg&eacute;this pas, et v'l&agrave; tch'erqu&eacute;menche &agrave; grandi, et au but du temps eune aut' jointe dispathait."<br/>
<br/>
"Quant j'e&ucirc;mes fait l'tou, j'arr&ecirc;t&icirc;mes &agrave; c&ocirc;t&eacute; d'ieune des f'n&ecirc;tres de l'Hopita, tch'&eacute;tait ouv&egrave;rte. Dans les lyits nou viyait les cheins tch'&eacute;taient trop estropi&eacute;s pour marchi, et l'Docteu 'tait &agrave; met' un bandage au but du bras d'eune personne tch'avait perdu eune main au pouongnet."<br/>
<br/>
"Mais, p'p&egrave;e," m'dit Frankie: "Est-che que les Docteurs n'ont pas trouv&eacute; d'la med'cine pour erdg&eacute;thi ches pouorres tristes-l&agrave;?"<br/>
<br/>
"Nannin, man gar&ccedil;on," j'li dis: "Mais i' peuvent arr&ecirc;ter la maladie, et i' l'font bein souvent. Il' ont d&ecirc;couv&egrave;rt que d'huile faite auve la s&eacute;ve d'un certain bouais des pays cauds est bouanne pour l'arr&ecirc;ter, et l'y'a des l&eacute;preux tchi vivent jusqu'&agrave; eune souoxantaine d'ann&eacute;es et tchi meuthent de tchiqu' aut' maladie!"<br/>
<br/>
"J'avais tant d'pitchi d'vaie ches pouorres cr&eacute;atuthes-l&agrave; que j'tais bein content d'm'en r'v&eacute;n&icirc;n &agrave; bord de not' navithe. La chose tchi vouos frappe le pus quand nou les vait est la pens&eacute;e qu'eune fait dans la L&eacute;ppros'sie i' n'en r'sortent jamais envie: Nou peut dithe que ch'est la maison des morts-vivants!"<br/>
<br/>
<i><a href="lefeuvre.html">George d'la Forge</a><br/>
Les Chroniques de Jersey 12/3/1949<br/></i>
&nbsp;<p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdftatonnnie.html">Tchi t&acirc;tonn'nie!</a><p>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="gdfdoctrinnnie.html">La doctrin'nie du temps pass&eacute;</a><p>
<li><a href="pmnurses.html">Merrienne on Nurses and Operations</a><p>
<li><a href="gdffraid.html">Av'-ous du fraid?</a><p>
<li><a href="gdfnosses.html">Les nosses</a><p>
<li><a href="gdfiliets.html">Iliets, iliettes et ili&eacute;thes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gdfleprossie.html by HTTrack Website Copier/3.x [XR&CO'2014], Tue, 15 Jul 2025 13:56:59 GMT -->
</HTML>
