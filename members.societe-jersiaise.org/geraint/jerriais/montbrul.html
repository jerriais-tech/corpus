<HTML>
<HEAD>
<TITLE>Les Montangnes Br&ucirc;lantes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Montangnes Br&ucirc;lantes</h2></font></center><p>
<br/>

Dreinement, les garages et les tchincailli&egrave;rs pr&egrave;s d'Anchorage ont g&acirc;ngni des sou inattendus viyant qu'les Alastchiens avaient 't&eacute; &agrave; acater des leunettes sou&ocirc;s-mathinnes et des v&icirc;sagi&eacute;thes. Tout chenna est viyant qu'il' avaient ieu du brit d'eune &ecirc;ruption volcannique du Mont R&eacute;doubt, et i' lus en fallait pour lus prot&eacute;gi contre la poussi&eacute;the. La dreine fais qu'un volcan Alastchien expl&ocirc;sit, les boutiques vend&icirc;tent tout lus stock &agrave; la dreine minnute, mais chutte fais nou-s'-a ieu des dg&egrave;rnissements d&eacute; bouonne heuthe. <p/>
Quand les volcans Alastchiens ont d's &ecirc;ruptions, l'pus souvent i'y'a des nouages d'chendre et d'chendrile jusqu'&agrave; ch&icirc;nquante mille pids d'haut - et v'l&agrave; un grand dangi pour les vols conm&egrave;rciaux dans la r&eacute;gion. Chutte chendre volcannique est faite s&egrave;rvi pour poli du m&eacute;ta, et ou peut &ecirc;gr&icirc;nflier les &ocirc;saines des vaituthes. S'oulle est aval&eacute;e par l'eng&icirc;n d'un avion, ch'est hardi dang&eacute;theux - en 1989 i'y avait un avion tchi tchiyait pus qu'deux milles d'vant qu'les pilotes pou&ocirc;rraient r'st&egrave;rter les eng&icirc;ns. <p/>
I'y a des volcans partout; en Italie, nou peut m&ecirc;me monter &agrave; pid jusqu'au crat&eacute;the d'V&eacute;suve, eyo&ugrave; qu'nou vaie du st&icirc;nme des creux entre les rotchi&egrave;rs et nou sent du souffre. Les passagi&egrave;rs sus les batchieaux tchi p&acirc;ssent par l'D&ecirc;trait d'Massine, entre l'Italie et l'&icirc;le d'Sicile, peuvent vaie l'orange lueu d'Etna la niet. <p/>
L'&icirc;le d&eacute; Santorini, dans la m&eacute; &Eacute;g&eacute;enne, est ieune des pus int&eacute;r&ecirc;ssants du monde du point d'veue g&eacute;ologique. I' y'a des hautes falaises tchi sont m&acirc;t&eacute;es dans la m&eacute; bliue fonc&eacute;e tch'est hardi profonde. Les rouoges, ni&egrave;rs et bruns rotchi&egrave;rs montrent l'&eacute;vidence d&eacute; l'histouaithe volcannique d&eacute; l'&icirc;le. La forme d'mi&eacute;-c&egrave;rcl'ye est form&eacute; du crat&eacute;the, et au mitan i' y'a eune p&eacute;tite &icirc;le rotcheuse io&ugrave; qu'i' y'a acouo d'activit&eacute; volcannique. <p/>
Les pus proches d'siez-nous sont les volcans &ecirc;teints du Massif Central en France, io&ugrave; qu'nou vait des crat&eacute;thes remplyis dg'ieau formant des mathes parfaitement rondes. I'n' faut pon oublier qu'J&egrave;rri 'tait form&eacute; en partie y'a ch&icirc;n chent millions d'ann&eacute;es par des montangnes br&ucirc;lantes tchi nos donn&icirc;tent l&eacute; rose granit et des couoches d&eacute; pi&egrave;rre volcannique, mais l's &ecirc;ruptions aniet sont l'pus souvent &egrave;s &Ecirc;tats. <p/>
<br/>
<i>Tony Scott Warren <p/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="geovoc.html">La g&eacute;ographie en J&egrave;rriais</a><p>
<li><a href="gdfnaplyes.html">George d'La Forge et Napl'yes</a><p>

<li><a href="saintehelene.html">La Sainte H&eacute;l&egrave;ne</a><p>
<li><a href="feu.html">L&eacute; feu</a><p>

</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
