<HTML>

<!-- Mirrored from members.societe-jersiaise.org/geraint/jerriais/chanmalg.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
<HEAD>
<TITLE>CHANTGNI MALGR&Eacute; LUI</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>CHANTGNI MALGR&Eacute; LUI</h2></font></center><p>
<CENTER><TABLE><TR><TD>
<P>Ch'tait ma buonne femme qui m'talb&acirc;tait<BR>
Ou'l tait tr&eacute;jous &agrave; m'embet&eacute;.<BR>
J'navais pas une minute d&eacute; r'pos,<BR>
Ou criyait d'pus en pus haut<BR>
"I faut qu'tu s'sais Chantgni."</P>
<P>"Jean'ton, Jean'ton, ma chi&egrave;the j'veurs pas;<BR>
Tu s&eacute; bein qu'y'a bein d'l'embarras."<BR>
Mais jamais ou' n'changeait d'ton,<BR>
Ch'tait tr&eacute;jous la m&ecirc;me chanson<BR>
"I faut qu'tu s'sais Chantgni."</P>
<P>Tuos les jours a' la porte ou s'mettait,<BR>
Et tuos les siens qu'ou viyait pass&eacute;<BR>
Ch'tait "Entrez, buonnes gens et b&eacute;vez<BR>
A la sant&eacute; d&eacute; m'n'homme car ou savez<BR>
I faut qu'i s'sait Chantgni."</P>
<P>Et m&eacute; tout l'monde que j'viyais,<BR>
Pour m&eacute; d'vot&eacute; j'lus d'fendais,<BR>
Mais ma buonne femme m&eacute; suivait<BR>
Et &agrave; tous o&ugrave; lus r'disait:<BR>
"I faut qu'i s'sait Chantgni."</P>
<P>Ou m'fit propos&eacute; &agrave; l'assembli&eacute;e<BR>
La proposition fut s'cond&eacute;e!!<BR>
Et &agrave; tout l'monde ou d'mandait:<BR>
"E'thait'ous la bont&eacute; d'vot&eacute;,<BR>
Pour qui s'sait Prumi Chantgni.</P>
<P>Le jour de chute &eacute;lection,<BR>
J&eacute; m'tins siez nous nomme un hanneton,<BR>
Au Poll ma femme m&eacute; rpr&eacute;'sentait<BR>
Et &agrave; tuos les voteurs ou criyait:<BR>
"Il faut qu'i s'sait Chantgni."</P>
<P>Ma femme ervins toute fi&egrave;the l&eacute; s&eacute;<BR>
"Ah-&ccedil;a," ou m'dis, "va les convi&eacute;;<BR>
Quoique Prumi tu n&eacute; s'sais pas v'nu,<BR>
J'tavais bein dit: t'en r'souveins tu?<BR>
Qu'tu s'sais Chantgni.</P>
<P>A la pi&egrave;che d&eacute; m'n'all&eacute; au Poll<BR>
J'happi ma vieille par les &eacute;paules<BR>
Et parce qu'ou m'avait mins Chantgni<BR>
Je m'mins d'buon tcheu &agrave; la ch&acirc;tchi.<BR>
V'la qu'chest d&eacute; m'mettre Chantgni</P>
<P>Achteu, tout l'piaisi qu&eacute; j'en ai<BR>
Ch'est quand j&eacute; r'veins des quios au s&eacute;<BR>
J'en trouve souvent &agrave; lus pliaindre siez nous<BR>
Et i m'insultent si j'fais pas &agrave; lus go&ucirc;t.<BR>
Ch&eacute;st la' l'sort d'un Chantgni</P>
<P>Souvent du l'yi&eacute; faut s&eacute; r'l&eacute;v&eacute;<BR>
A la Station i faut s'n'all&eacute;<BR>
Tra&icirc;n&eacute; tchique ivrogne. Et ma femme dit<BR>
Qui ya d'l'honneu et du piaisi<BR>
A &ecirc;tre Chantgni.<BR>
L'criyous?</P>

<I><P><a href="ejluce.html">ELIE.</a></P></I><p>
</TD></TR></TABLE></CENTER>

<i>L'aut' c&ocirc;t&eacute; d'l'histouaithe: <a href="chanvoul.html">I' VOULAIT ETRE CHANTGNI.</a></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="chantnyi.html">Notre Chant'nyi</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="danielchantgni.html">Daniel, Chant'gni!</a><p>
<li><a href="joegabeldu.html">Joe Gabeldu, Chantnyi</a><p>

<li><a href="dialogue1846.html">Dialogue entre Me. Jean et Me. Philippe</a><p>
<li><a href="atousceuxqui.html">A tous ceux qui... etc.</a><p>
<li><a href="sausiche.html">Sausiche ou B&acirc;ton d'Justice?</a><p>
<li><A HREF="patriote.html">Sonn&egrave;t au Chant'gni Patriote</A><p>
<li><a href="reponce.html">Reponce a chu Vingtny</a><p></UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/chanmalg.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
</HTML>
