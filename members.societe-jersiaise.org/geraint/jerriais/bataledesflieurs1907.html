<HTML>

<!-- Mirrored from members.societe-jersiaise.org/geraint/jerriais/bataledesflieurs1907.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
<HEAD>
<TITLE>Tulipes ou tourn&eacute;-oualipes?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tulipes ou tourn&eacute;-oualipes?</h2></font></center><p>
<br/>
<br/><img src="bataledeflieurs.jpg" width="267" height="200" alt="" title="" border="0" align="right" />
Auve l'&icirc;nt&eacute;th&ecirc;t au jour d'aniet pouor la sant&eacute; et la se&ucirc;th't&eacute;, nou n'craithait dg&eacute;the chein tchi soulait s'p&acirc;sser &agrave; la Bat&acirc;le des Flieurs. Dans les jours quand les chars 'taient passecrits &agrave; la f&icirc;n d'la pathade, les d&ecirc;cor&acirc;tions flieuthies 'taient &eacute;g'dachies &agrave; seule f&icirc;n d'faithe s&egrave;rvi d'meunitions &egrave;s participants et spectateurs. Sans doute, tout est bein pus se&ucirc;th'tabl'ye au jour d'aniet et nou peut &egrave;rmouontrer ses chars &agrave; la pathade du s&eacute; (tch'est d&eacute;v'nu un si grand succ&egrave;s) et, &agrave; ches drein, &agrave; la F&ecirc;te d&eacute; Nou&eacute;. La Bat&acirc;le a acouo sa charme, mais a-t-alle p&egrave;rdu tchiquechose en s'trantchilisant? <br/>
<br/>
Pouor d&eacute; m&eacute;, j'n'ai rein p&egrave;rdu, car la bastaude atout les flieurs fut arr&ecirc;t&eacute;e d'vant qu&eacute; j'f&ucirc;sse n&eacute;. Tout coumme, y'a eune partie d&eacute; m'n esprit - sans doute la partie la mains respectabl'ye - tch'&eacute;thait aim&eacute; pitchi des p&eacute;tales ou cliam&ucirc;ther atout des chrysanth&egrave;mes. Les flieurs sont tchiquefais des s&#375;mboles d&eacute; paix, mais l's Angliais, n'ont-i' pon ieu des Dg&egrave;rres des Roses?<br/>
<br/>
L'amendement n'est pon ra&icirc;que dans la sant&eacute; et la se&ucirc;th't&eacute;, car la technologie avanche &eacute;tout. Achteu l&eacute; Hansard du Parl&eacute;ment du Rouoyaume Unni d'pis l'dgi&ecirc;x-neuvi&egrave;me si&egrave;cl'ye est en l&icirc;ngne sus l'Ithangnie et nou peut y tchilyi des faits-div&egrave;rs, 'ou&ocirc;th-en-ch&acirc;le. Par exempl'ye, l&eacute; 26 d'Ao&ucirc;t 1907 la Bat&acirc;le des Flieurs en J&egrave;rri fut distchut&eacute;e dans la Chambre des C'meunes. Messire Herbert Nield, l&eacute; D&eacute;put&eacute; d'Ealing, d'mandit au S'gr&eacute;taithe pouor l's Affaithes d&eacute; Siez Ieux entouor iun d'ses &ecirc;lecteurs d'Ealing, un Moussieu Cecil Douglas, tch'avait 't&eacute; blioutchi par l'Juge Vaud&icirc;n pouor aver deslotchi l'chap&eacute; d'un offici atout un pangni (of&ucirc;che eune pann'l&eacute;e d'flieurs?) duthant la Bat&acirc;le d&eacute; chu mais-l&agrave; en J&egrave;rri. L'ad&egrave;rt d'Ealing happit eune journ&eacute;e en bo&ecirc;te. L&eacute; D&eacute;put&eacute; fut chotchi qu'san constituant n'avait rien r'chu &agrave; mangi en prison except&eacute; eune v&egrave;rr&eacute;e d'lait. L&eacute; Minnistre, Moussieu Herbert Gladstone, r&ecirc;ponnit qu'l&eacute; <a href="gouverneux.html">Gouv&egrave;rneux</a> l&icirc;'avait dit qu'l&eacute; Juge avait dit qu&eacute; ch'tait ra&icirc;que en peunnissant les trop entch&eacute;thinn&eacute;s qu'nou pou&ocirc;rrait asse&ucirc;ther eune bat&acirc;le mod&eacute;th&eacute;e, et en tout cas l&eacute; prisonnyi avait 't&eacute; prisonnyi ra&icirc;que d&eacute; onze heuthes du mat&icirc;n jusque dans les ch&icirc;ntch' heuthes et d'mie d'l'arl&eacute;v&eacute;e et qu'nou l&icirc;'avait donn&eacute; l&eacute; r'pas d'cou&ocirc;teunme. Et l'D&eacute;put&eacute; &agrave; d'mander si l'Minnistre 'tait au couothant qu'l&eacute; r'pas d'cou&ocirc;teunme dans la prison d'J&egrave;rri 'tait au pain et &agrave; l'ieau. L&eacute; Minnistre &egrave;rm&egrave;rtchit qu'dans chu cas, la v&egrave;rr&eacute;e d'lait 'tait par d'ssus l'marchi.<br/>
<br/>
Assa, pot d'pichi n'est pon profit sus la t&ecirc;te d'un offici. Et mus vaut des flieurs &agrave; la Bat&acirc;le qu'des fre&ucirc;leurs. Bouonne Bat&acirc;le!<br/>
<br/>
<i><a href="jerpoem.html">Geraint Jennings</a>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="batfli.html">La B&acirc;tale des Flieurs</a><p>


<li><a href="bataille_elie.html">&Eacute;lie &agrave; la Bataille</a><p>
<li><a href="bataledeflieurs.html">La Bat&acirc;le d&eacute; Flieurs</a><p>
<li><a href="bravo.html">Bravo! bravo pour la p&acirc;raisse de la Trinit&egrave;t</a><p>
<li><a href="suggest.html">Suggestions</a><p>
<li><a href="succes.html">L&eacute; Succ&egrave;s</a><p>
<li><a href="batale2007.html">Bat&acirc;le d&eacute; Flieurs 2007</a></p>
<li><a href="painbattle.html">How Mister Pain saw the Battle</a><p>
<li><a href="painbattle2.html">Mrs. Pain Taboos the Battle of Flowers</a><p>
<li><a href="peste.html">Peste! yeux et lus bataille!!</a><p>
<li><a href="batailleadlm.html">La Bataille d&eacute; Flieurs</a><p>
<li><a href="pmbataille.html">Ph'lip va &agrave; la Bataille</a><p>
<li><a href="pmbella.html">Bella va &agrave; la Bataille</a><p>
<li><a href="pmbataille1953.html">La Bataille de Flieurs</a><p>
<li><a href="pmbataille1958.html">Ph'lip et la Bataille</a><p>
<li><a href="cahouain_bataille.html">Caouain et la Bataille de Flieurs</a><p>
<li><a href="pmbataille1951a.html">La Bataille</a><p>
<li><a href="pmbataille1951b.html">La Bataille</a><p>
<li><a href="pmbatalle.html">Merrienne &agrave; la Batalle</a><p>
<li><a href="bikeamary.html">La &quot;Bike&quot; a Mary</a><p>

<li><a href="pmbatiaux.html">Ph'lip et les grands batiaux</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/bataledesflieurs1907.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
</HTML>
