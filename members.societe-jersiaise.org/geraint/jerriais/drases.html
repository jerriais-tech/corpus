<HTML>
<HEAD>
<TITLE>Des dr&acirc;ses </TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des dr&acirc;ses</h2></font></center><p><br>

<img src="drases.gif" width="133" height="106" align="right" alt="Des dr&acirc;ses ">

Nou dit qu'iun des pr&eacute;sents les pus populaithes pouor la Saint Valent&icirc;n, ch'est eune pathe d&eacute; dr&acirc;ses. Bein seu, les galants et les hommes mathi&eacute;s aiment vaie lus douoches habilyies dans des dr&acirc;ses bein belles &#150; et bein p'tites &#150; auve d'la dentelle et toutes en rouoge ou ni&egrave;r.<br>
<br>
Les femmes, ieux, donnent des boxeurs &agrave; lus tchoeurs, l'pus souvent, nou dit et chenna bein &agrave; propos, auve des tchoeurs &icirc;mprinm&eacute;s sus.<br>
<br>
Mais y'a du nouv&eacute; ch't' ann&eacute;e siez Marks et Spencer: l'&ecirc;tchivalent mastchul&icirc;n d'la &#147;br&acirc;ssi&eacute;the d&eacute; m&egrave;rvelle&#148;. V&eacute;the-dgia, m&ecirc;ssieux, des dr&acirc;ses tchi vos offrent la p&ocirc;ssibilit&eacute; d' &#147;amender&#148; vot' profil l&agrave;-bas auve l'a&icirc;gue d&eacute; Lycra.<br>
<br>
Mais m&ecirc;fi'-ous mesdanmes et mesd'moua&icirc;selles, pa'ce qu&eacute; m&ecirc;me si n&eacute; v'l&agrave; eune opporteunit&eacute; d'aver vot' &egrave;rvange pouor un pr&eacute;sent d' br&acirc;ssi&eacute;the d&eacute; m&egrave;rvelle, vos galants n&eacute; vos r'm&egrave;rci&eacute;thont dg&eacute;the pouor la suggestchion qu'lus dr&acirc;ses n&eacute; sembl'yent pon plieinnes comme un oeu.<br>
<br>
Nos grand'm&eacute;thes &eacute;thaient r'connu ches sortes d'habits comme chein qu'nou pou&ocirc;rrait app'ler des cors mod&egrave;rnes m&ecirc;me si ach'teu nou fait s&egrave;rvi la technologie du Lycra &agrave; la pliaiche des baleines du temps p&acirc;ss&eacute; &#150; mais i' n'y'a rein d'nouv&eacute; souos l'sol&eacute;!<br>
<br>
<br>
<i><a href="jerpoem.html">Geraint Jennings</a></i><br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="habvoc.html">L'habilement en J&egrave;rriais</a><p>
<li><a href="gdfhabillement.html">L'Habillement Des Femmes</a><p>
<li><a href="braies.html">L&eacute; Caouain porte les braies</a><p>
<li><a href="cotiyion.html">L&eacute; Bi&acirc;nc Cotiyion</a><p>
<li><A HREF="saint_valentin.html">La Saint Valent&icirc;n</A><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
