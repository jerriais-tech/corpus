<HTML>

<!-- Mirrored from members.societe-jersiaise.org/geraint/jerriais/paon.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
<HEAD>
<TITLE>L&eacute; Paon sus l'C&ocirc;ti</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Paon sus l'C&ocirc;ti</h2></font></center>

<CENTER>
<TABLE>
<TR>
<TD>
L&eacute; c'm&icirc;n d&eacute; f&eacute; &ecirc;lectrique clyique et cra&ucirc;le,<br>
Quandi qu'les falaises sont &agrave; pata&ucirc;gi<br>
Dans eune bliue m&eacute; d'acyi. Et vente-i' d&ucirc;!<br>
Mais viy'ous ch'na? Y'a un paon sus l'c&ocirc;ti.<br>
<br>
I' brousse achteu sus la M&eacute; Irlandaise.<br>
L&eacute; train nos ch&acirc;que, et m&eacute; j'sis bein ch&acirc;tchi<br>
D&eacute; vaie un oua&icirc;s&eacute; d'm&ecirc;me si ordgilleux<br>
Avanchant coumme un r&ecirc;ve sus chu c&ocirc;ti.<br>
<br>
Ch't oua&icirc;s&eacute; pathade tout seu sus la v&egrave;rduthe,<br>
&Icirc;mp&eacute;thieux en pourpre et bliu, et fyi.<br>
J'sis humbl'ye dans l'ouadginn&eacute;e d&eacute; passagi&egrave;rs,<br>
&Ecirc;m&egrave;rvilyi d'vaie un paon sus l'c&ocirc;ti.<br>
<br>
L&eacute; cacheux s&ucirc;ffl'ye - et l&eacute; train gr&icirc;nche acouo.<br>
M&eacute;ta sus m&eacute;ta, et l'paon sus m'n esprit -<br>
Ch'est la gr&icirc;nch'chie d'moments tchi sont sus l'pus:<br>
Rares et r&ecirc;v&eacute;s, coumme l&eacute; paon sus l'c&ocirc;ti.<br>
<br>
Ch'est l'r&icirc;ncliot d'eune r&ecirc;alit&eacute; qu'nou ouait;<br>
Nou vait des &icirc;nstants tchiyant coumme d'la plyie;<br>
Des mithacl'yes arrivent coumme les trains d'aut'fais.<br>
Mais cr&eacute;th&ecirc;t'ous? Y'a un paon sus l'c&ocirc;ti.<br>
<p>
&nbsp;<p>

<i><a href="jerpoem.html">Geraint Jennings</a><br>
<a href="vannin.html">&Icirc;le d&eacute; Man</a><br>
Juilet 2002<br></i>
<br>
</TD>
</TR>
</TABLE>
</CENTER><p>
&nbsp;<p>

<FONT SIZE=2>
<I>Viyiz &eacute;tout:</I><p>
<UL>
<li><a href="vannin.html">L'&Icirc;le d&eacute; Man</a><p>

</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/paon.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
</HTML>
