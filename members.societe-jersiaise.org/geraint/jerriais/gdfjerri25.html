<HTML>
<HEAD>
<TITLE>En J&egrave;rri y'a 25 ans</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>En J&egrave;rri y'a 25 ans</h2></font></center><p>

Y'a tchiques ann&eacute;es j'&ecirc;crivais dans les Bullet&icirc;ns entou&ocirc;rre J&egrave;rri y'a 50 et 60 ans. Eh bein, ch'est r'm&egrave;rquabl'ye d&eacute; vaie les changements tch'i' y'a ieu d&eacute;pis qu' j'&egrave;rv&icirc;ns dans l'&Icirc;le y'a 25 ans. Ch'tait en 1946, et j'm'&ecirc;rsouveins du grand plia&icirc;si qu&eacute; v'l&agrave; tch'i' m'fit quand j '&egrave;rv&icirc;ns &agrave; <a href="st_ouen.html">St. Ou&eacute;n</a> aupr&egrave;s eune absence d'eune v&icirc;ngtaine d'ann&eacute;es au Nouvieau Monde. Y'avait acouo tchiques <a href="gdfcrapaud.html">crapauds</a> - bouans vi&egrave;rs J&egrave;rriais - par les c 'm&icirc;ns dans chu temps-l&agrave;, mais pas hardi. J'n'en vai janmais &agrave; ch't heu, et j 'm&eacute; sis souvent d'mand&eacute; tch'est tch'en est d&eacute;venu. Ch'est &agrave; bein pr&egrave;s seux qu'un tas d'mousses n&eacute;s en J&egrave;rri d&eacute;pis eune dgiexaine d'ann&eacute;es n'en ont janmais veu iun, et pour m&eacute; ch'est dr&ocirc;le d&eacute; penser qu'un J&egrave;rriais n'a pon connu san cou&ocirc;s&icirc;n l'crapaud! <p/>
J'm'&egrave;rsouveins, &eacute;tout, qu' j'attendais f&egrave;te d&eacute; r'vaie la &quot;Vinchelez Lane d&eacute; ma jann&egrave;che, atout sa belle votte faite par les branques d&eacute; haut des bouais des deux c&ocirc;t&eacute;s d'la route tchi s'entre-rencontraient dans l'mitan comme i' l'font &agrave; ch't heu et qu&eacute; quand j'arrivis &agrave; Portinfer sus l'haut d'la beusse j'r&ecirc;alisis qu&eacute; j'l'avais pass&eacute;e sans la vaie ! Ch'tait, sans doute, viyant qu' les bouais avaient dispathu duthant l'temps d'l'Otchup&acirc;tion d'l'&Icirc;le par les Allemands. Quand j'tais mousse, ch'tait iun des lieux o&ugrave;'est qu'les coupl'yes aimaient &agrave; m'promena&ucirc;der bras d'ssus, bras d'ssous, dans l'&ecirc;t&eacute;. I' n'y'avait pon d'motos dans chu temps-l&agrave;, ou viyiz! <p/>
Assis sus L'Huth&eacute; &agrave; Port&icirc;nfer un d&icirc;nmanche l'arl&eacute;v&eacute;e parmi jannes et anciens, j'ouiyais du vrai vi&egrave;r J&egrave;rriais d'St. Ou&euml;n. Ch'tait comme d'la belle musique &agrave; l'ou&iuml;e aupr&egrave;s aver ou&iuml; l'anglia&icirc;chinn'nie du Nouvieau Monde pour bein d's ann&eacute;es. Ch'tait fascinnant d'&ecirc;couter l'bouanhomme Mait' Douard Le Feuvre d'Gros Nez p&acirc;ler d'la p&ecirc;que d'andgulle dans les houles et au large d'Gros Nez et d'Pli&eacute;mont. Et pis, ch'tait &icirc;nt&eacute;r&ecirc;ssant d'ou&iuml; <a href="lemaistre.html">Fra&icirc;nque L&eacute; Maistre</a>, tch'est Membre d's Acad&eacute;mies d'Upsala et d'Ca&euml;n &agrave; ch't heu, nouos dithe o&ugrave;'est tch'est l'P&egrave;rquage et comment tch'i' l'avait trac&eacute; tout l'long du c'm&icirc;n d'la Grand' &Eacute;glyise au pliein dans les Gr&egrave;ves d&eacute; St. Ou&euml;n, et comment tch'il en avait d&ecirc;couv&egrave;rt un autre tchi m&egrave;ne &agrave; La Gr&egrave;ve d&eacute; L&eacute;. <p/>
Douard Hamon pouvait vouos explyitchi comment garder boutique et n'y faithe pan d'profit, et v'l&agrave; tchi m'ram&eacute;mouaithait ma jann&egrave;che &agrave; La Forge dans l'temps qu'les f&egrave;rmi&egrave;rs n&eacute; payaient Papa et les boutitchi&egrave;rs qu'eune fais par an - &agrave; la fin d'la sa&icirc;son d'patates - et qu&eacute; quand la sa&icirc;son 'tait mauvaise i' n'pouvaient pon payi viyant tch'i' n'avaient fait rein sus lus patates! Jean P&egrave;rr&eacute;e, tch'&eacute;tait &agrave; la f&egrave;rme d'Port&icirc;nfer dans l'temps, pouvait vouos dithe dans tchi math&eacute;es qu' nou pouvait trouver l'pus d'lanchon dans La Gr&egrave;ve au Lanchon, et nouos racontait comment qu' Jean Burlot aimait aller auve li pour chanter la s'gonde quand il allait chanter la b&acirc;sse dans l'chant d'la Chapelle Wesleyenne pour les examens. <p/>
L&eacute; s&eacute;, dans l'Assembli&eacute;e siez la Tante Vine, l&eacute; bouanhomme Ma&icirc;t' Fred d&eacute; Ca&euml;n nouos disait pour tch'est qu' les l&icirc;nmons d'h&egrave;rnais du temps p&acirc;ss&eacute; valaient mus qu' les cheins d'&agrave; ch't heu, mais quand nou li d'mandait pourtchi qu' les ma&icirc;tres tch&egrave;rpentchi&egrave;rs n&eacute; payaient pon lus apprentis mais tch'i' ch&egrave;rgeaient tout pliein pour lus temps au pou&ocirc;rre f&egrave;rmyi quand i' fallait peindre siez li, l'bouanhomme Fred vouos r'gardait d'trav&egrave;rs et r&ecirc;ponnait &quot;M&ecirc;l'-ous d'vouos affaithes, vous! Et l'bouanhomme Fra&icirc;nque Hub&egrave;rt pouvait s'&egrave;rsouv'n&icirc;n d'combein d'vouaix qu' les Louothi&egrave;rs avaient g&acirc;ngni l'&ecirc;lection pour Conn&ecirc;tabl'ye en 1880, et combein d'louis qu' les R&ocirc;si&egrave;rs avaient payi &agrave; un &quot;vieau pour voter pour ieux, mais tch'il avait quand m&ecirc;me vot&eacute; pour les Louothi&egrave;rs viyant qu' lus candidat 'tait 'p'tit cou&ocirc;sin &agrave; sa janne fille pr&eacute;tendue, d&eacute; tchi qu' les R&ocirc;si&egrave;rs n&eacute; savaient pon !<p/>
Et la cou&ocirc;thinne M&ecirc;rrienne L&eacute; Feuvre nouos racontait qu' Madanme d&eacute; R&ocirc;z&eacute; v'nait souvent mangi des <a href="gdfmervelle.html">m&egrave;rvelles</a> siez lyi &agrave; Gros Nez dans l'temps qu'ou donnait des th&eacute;s, et qu' les danmes des gr&ocirc;sses t&ecirc;tes d&eacute; l'&Icirc;le li d'mandaient tr&eacute;jous pour la r'chette d&eacute; ses bouannes m&egrave;rvelles. Et comment qu' ou r'fusait tr&eacute;jous d's&egrave;rvi les filles et femmes tchi m'ttaient des braies comme un homme, et comment qu'ou les chassait hors d&eacute; san bel! <p/>
Beint&ocirc;t, la Tante Vine apportait eune t&acirc;ss&eacute;e d'th&eacute;e, et des <a href="mervelles.html">m&egrave;rvelles</a> faites par Madanme Fra&icirc;nque L&eacute; Maistre. Il' 'taient si bouannes tch'i' vouos fondaient dans la bouoche, et la s&eacute;th&eacute;e s'&eacute;tait p&acirc;ss&eacute;e si vite qu&eacute; nou n'avait pon r'm&egrave;rtchi l'heuthe avanchi. <p/>
Dans chu temps-l&agrave; Douard et Mary Hamon allaient mangi l'd&icirc;nmanche au s&eacute; siez Francis et Eunice L&eacute; Boutilyi &agrave; &quot;Highfield (Francis, Conn&ecirc;tabl'ye d'St. Ou&euml;n dans l'temps, fut Jur&eacute;-Justicier pus tard), et l'd&icirc;nmanche en r'v&eacute;nant l&eacute; r'pas 'tait siez Douard et Mary. J'fus honor&eacute; en &eacute;tant invit&eacute; &egrave;s deux bords, et l'Avocat John Fleury L'Cornu et l'Sieur Reuben Thatcher, deux bouans vivants, y'&eacute;taient souvent &eacute;tout, et j'm'&egrave;rsouveindrai tr&eacute;jous des bouans r'pas et d'la plia&icirc;sante conv&egrave;rs&acirc;tion tchi faisaient l'r&ecirc;villon doux et trantchile d&eacute; ches s&eacute;th&eacute;es-l&agrave;. Et d'temps en temps nou s'r&ecirc;unissait tous siez Alfred et Madeleine Ma&ucirc;gi &agrave; L'&Ecirc;ta pour eune bouanne s&eacute;th&eacute;e et un bouan r'pas, et Moussieu et Madanme Frainque H&acirc;cou 'taient &icirc;nvit&eacute;s &eacute;tout. <p/>
H&eacute;las! I' n'y'a qu' Madeleine, Jean P&egrave;rr&eacute;e et l'Sieur Fra&icirc;nque L&eacute; Maistre et sa danme et m&eacute; d&eacute; tout chu bouan monde-l&agrave; en vie au jour d'aniet, et j&eacute; c'menche &agrave; ch&acirc;tchi m&eacute;-m&ecirc;me! Au d&icirc;nmanche, &agrave; l'<a href="gdfstgeorges.html">&Eacute;glyise d&eacute; St. George</a>, Moussieu et Madanme Fra&icirc;nque H&acirc;cou et Madanme Francis L&eacute; Boutilyi s'assi&eacute;vaient tr&eacute;jous dans l'm&ecirc;me banc et l&eacute; m'y'assi&eacute;vais souvent auve ieux. L&eacute; banc est vi&egrave;de &agrave; ch't heu. L's anciens sont au r'pos &ecirc;t&egrave;rnel - des mios d'J&egrave;rri p&egrave;rdus &agrave; janmais  - mais lus m&eacute;mouaithe est &quot;grav&eacute;e dans mon coeur comme disent les Fran&ccedil;ais, et pour m&eacute; ou s'sa pr&eacute;cieuse jusqu'&agrave; la f&icirc;n d'mes jours! <p/>
A ch't heu, i' faut s'otchuper du pr&eacute;sent, et j'sis r'conna&icirc;ssant d'pouver acouo gabather et v'n&icirc;n m'&egrave;rnarder dans l'vi&egrave;r M&ecirc;nage d&eacute; m's anch&ecirc;tres pour deux-s'trais mais touos l's ans, et j'vouos asse&ucirc;the qu&eacute; si m's &ecirc;fants et fr&eacute;thes et soeurs n'&eacute;taient pon tous en Am&eacute;thique et qu&eacute; j&eacute; n'veurs pon m'&ecirc;carter d'ieux tout &agrave; fait, j'y rest&eacute;thais pour bouan, dans l'vi&egrave;r M&ecirc;nage, et qu&eacute;, quand m&ecirc;me tch'il ait subi tant d'changements, nouot' p&eacute;tit J&egrave;rri, j'y la&icirc;ss'sais ma vielle poutchie d'os quand veindra la f&icirc;n et qu'la trompette sonn'na. Mais j&eacute; n'sis pon 'couo pr&ecirc;t &agrave; pousser d's ailes sus m's &ecirc;paules (ou bein ch&eacute; s'sait-i' des cornes &agrave; la t&ecirc;te?), et j'sis he&ucirc;theux d'pouver &egrave;rv&eacute;n&icirc;n touos l's ans ch&acirc;tchi d'main auve les anm&icirc;ns tchi sont acouo du rang des vivants et bailli d'ma becque auve les cheins tchi n'ont pon 'couo oubli&eacute; la pus belle langue au monde - la Langue J&egrave;rriaise !<p/>

<i><a href="lefeuvre.html">G. F. Le Feuvre</a><br/>
L&eacute; M&ecirc;nage &egrave;s Feuvres, St. Ou&euml;n. <br/>
L&eacute; 24 juilet, 1971 <p/></i>
<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="memouaithes3.html">M&eacute;mouaithes d'aut'fais - d&eacute; man vi&egrave;r J&egrave;rri </a><p>
<li><a href="chiffres.html">Des chiffres du passer</a><p>

<li><a href="jannesse.html">J&egrave;rri comme j'l&eacute; connaissais dans ma jannesse</a><p>

<li><a href="change100.html">Les changements q'ya yieu en Jerri</a><p>
<li><a href="gdfchange.html">Tchi changements!</a><p>
<li><a href="gdfchangements2.html">Tchi changements!</a><p>
<li><a href="gdfchangements4.html">Tchi changements!</a><p>
<li><A HREF="100ans.html">Y'a chent ans</A><p>
<li><a href="pmgoodold.html">The Good Old Days</a><p>
<li><a href="gdfphlippe.html">Hommage &agrave; la m&eacute;mouaithe d&eacute; Ph'lippe d&eacute; Port&icirc;nf&eacute;</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="gdfstouen.html">&Agrave; St. Ouen l'temps p&acirc;ss&eacute;</a><p>
</UL>
</FONT>


&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
