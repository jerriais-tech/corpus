<HTML>

<!-- Mirrored from members.societe-jersiaise.org/geraint/jerriais/safarigj.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>En Safari</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En Safari</h2></font></center><p>

<CENTER><TABLE><TR><TD>

L&eacute; lion a eune hardi grande cr&icirc;ngne,<br/>
et quand i' r'tch&icirc;ngne, i' fait des gr&icirc;ngnes.<br/>
<br/>
La girafe aveint &egrave;s &ecirc;tailes<br/>
sans aver &agrave; monter s'n &ecirc;tchelle.<br/>
<br/>
L'autruche - un oua&icirc;s&eacute; tchi n'vole pon,<br/>
s&eacute;non assis dans un avion.<br/>
<br/>
L&eacute; z&egrave;bre est rilyi d'haut en bas,<br/>
et i' fait tr&eacute;jous ril'ye d&eacute; gras.<br/>
<br/>
L&eacute; fliamant s&eacute; d'bute sus ra&icirc;que un pid<br/>
et r'sembl'ye hardi &agrave; un r&ocirc;syi.<br/>
<br/>
L&eacute; l&eacute;opard n'change pon ses picots<br/>
et bait acouo &agrave; tathe-larigot.<br/>
<br/>
La crocodile a un sou&ocirc;ri,<br/>
sustout quand ou s'en va t'mangi.<br/>
<br/>
Les m&egrave;rcats lus m&acirc;tent si'en cas<br/>
y'a d'tchi &agrave; r'm&egrave;rtchi ch&icirc;n' et l&agrave;.<br/>
<br/>
L&eacute; marmo&ucirc;set craque d'sa longue coue<br/>
et fait un tas d'm&ecirc;ch&eacute; atout.<br/>
<br/>
L&eacute; v&eacute;thot &agrave; v&eacute;thues s'vouautre dans l'pit&eacute;;<br/>
i' veurt s'embelli en fa&icirc;thant d'it&eacute;.<br/>
<br/>
L'hippopotame, l'hippopotame<br/>
fait deux fais tout chein qu'il entanme.<br/>
<br/>
L&eacute; couochon d't&egrave;rre mange des freunmions<br/>
en les litchant par des millions.<br/>
<br/>
L&eacute; tch&icirc;mpanz&eacute; est bein aufait <br/>
et fait autcheune chose tchi l&icirc; plia&icirc;t.<br/>
<br/>
L&eacute; rhinoc&eacute;ros t&eacute; c&ocirc;n'na<br/>
s'tu n'l&icirc; donne pon assez d'louga.<br/>
<br/>
L'&ecirc;l&eacute;phant est d&eacute; vrai l'pus grand<br/>
d&eacute; toutes ches b&ecirc;tes, et fait d'san tchian.<br/>
<br/>
<i><a href="jerpoem.html">Geraint Jennings</a></i><br/>
<br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="annima.html">Les annimaux</a><p>
<li><a href="histouaithenatuthelle.html">Histouaithe natuthelle</a></p>
<li><a href="gdfrhino.html">Les d'vis du Bouan'homme George</a><p>
<li><a href="ptitesbetes.html">Les p'tites b&ecirc;tes</a></p>
<li><a href="carnaval.html">L&eacute; carnaval d's annimaux</a><p>
<li><a href="dssus.html">L'monde d'ssus d'ssous</a><p>
<li><a href="brebis.html">J'ai eune br&eacute;bis dans ma pouchette</a><p>
<li><a href="hopita_annimaux.html">L'H&ocirc;pita &egrave;s Annimaux</a><p>
<li><a href="gdfafrique.html">En Afrique</a><p>
<li><a href="gdfafrique1.html">En Afrique!</a><p>
<li><a href="gdfafrique2.html">En Afrique!</a><p>
<li><a href="gdfafrique3.html">En Afrique!</a><p>
<li><a href="gdfafrique4.html">En Afrique!</a><p>
<li><a href="assembliee/afrique1974.html">Portraits sus l'Sud d'l'Afrique</a><p>
<li><a href="elephant2.html">Un &Ecirc;l&eacute;phant</a><p>
<li><a href="pangolin.html">Un pangol&icirc;n</a><p>
<li><a href="girafe.html">Girafe</a><p>
<li><a href="elephant3.html">L&eacute; P'tit &Ecirc;l&eacute;phant</a><p>
<li><a href="hippopotame.html">L'hippopotame</a><p>
<li><a href="cannins.html">Les cann&icirc;ns et d'aut' qu&eacute;n&icirc;n</a><p>
<li><a href="tyger.html">Tigre, grand Tigre</a><p>

<li><a href="tarsier.html">L&eacute; tarsyi</a><p>
<li><a href="ningnangnong.html">&Agrave; la N&icirc;ngue Nangue Nongue</a><p>
<li><a href="pmcentralafrica.html">Merrienne writes to Central Africa</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/safarigj.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>

