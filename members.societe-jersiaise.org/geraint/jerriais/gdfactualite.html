<HTML>

<!-- Mirrored from members.societe-jersiaise.org/geraint/jerriais/gdfactualite.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
<HEAD>
<TITLE>L'pass&eacute; et l'actualit&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'pass&eacute; et l'actualit&eacute;</h2></font></center><p>

<i>Le M&eacute;nage &egrave;s Feuvres,</i><br/>
<i>St. Ouen.</i><br/>
<br/>
</div><div align="center"><br/>
</div><div align="left"><i>L&eacute; 17 d&eacute; juin, 1972.</i><br/>
<br/>
Moussieu l'R&eacute;dacteu,<br/>
<br/>
Ch'est mangnifique d'&egrave;rvaie les vi&egrave;rs accoints quand nou veint en J&egrave;rri et d'pouver bailli d'sa becque en J&egrave;rriais aupr&egrave;s aver ieu &agrave; p&acirc;ler en Angliais pour siex mais d'temps dans l'Nouvieau Monde. Et ch'est plia&icirc;sant quand nou s'&egrave;rtrouve auve des J&egrave;rriais tchi d'meuthent, comme m&eacute;, &agrave; l'&ecirc;trangi, et tch'ont adonn&eacute; &agrave; v'n&icirc;n visiter l'&Icirc;le en m&egrave;me temps qu' s&eacute;. L'aut' s&eacute;maine j'eus l'plia&icirc;si d&eacute; r'vaie Madanme Veuve Lydia Ritzenthaler, n&eacute;e Sarre, tchi d'meuthe &agrave; Obernai, en France. Eune charmante danme tch'est J&egrave;rriaise jusqu'&agrave; la moelle des os. Ouaithe qu' oulle a p&acirc;ss&eacute; la grand' partie d'sa vie hors-pays ou n'a pon oubli&eacute; un mot d'san J&egrave;rriais, et ch'est un plia&icirc;si d'conv&egrave;rser auve lyi. Ou fut ieune des preunmi&eacute;thes &agrave; jouaindre L'Assembli&eacute;e d'J&egrave;rriais. Iun d'ches jours ou s'en r'va &agrave; Obernai et j'm'en r'ithai en Am&eacute;thique, mais les pens&eacute;es et les bouans souv'n&icirc;ns unissent les J&egrave;rriais tchi d'meuthent dans diff&eacute;thentes parties du monde, &ecirc;louangnis l's uns d's autres mais li&eacute;s par la langue mat&egrave;rnelle et la conna&icirc;ssance d&eacute; la vie en J&egrave;rri dans l'temps jadis.<br/>
<br/>
Et l'absence d'un tas d'anm&icirc;ns qu' nou-s-a connus et tch'ont p&acirc;ss&eacute; l'pas vouos fait penser au passage du temps et &egrave;s mots dans La Litourgie tchi nouos disent : &#8220; L'homme est de courte vie. Il sort comme une fleur, puis il est coup&eacute;, et il s'enfuit comme une ombre qui ne s'arr&ecirc;te point!&#8221; Quand j'p&acirc;ssais dans l'ch&icirc;nm'tchi&eacute;the p&acirc;roua&icirc;ssial &agrave; mat&icirc;n j'en viyais-t'-i', des noms sus les tombieaux, qu&eacute; j'conna&icirc;ssais! Et j'tais &eacute;tonn&eacute; d'vaie tant d'Feuvres mentionn&eacute;s sus ches tombieaux. Y'en avait-i', dans l'temps, d'chu nom-l&agrave; &agrave; St. Ou&euml;n! A ch't heu, j'sis l'seul d&eacute; ma sorte dans l'coin nord-vou&eacute;t d'la p&acirc;raisse, et i' n'y en a pon un seul quand j'sis hors-J&egrave;rri!<br/>
<br/>
Quand nou y'est, hors-J&egrave;rri, nou pense qu&eacute; si janmais nou-s-a la chance d&eacute; r'visiter l'&Icirc;le au r'nouv&eacute;, nou pou&ocirc;rra s'r&eacute;galer d'fricots d'nouvelles patates - les miyeuthes au monde - et mangi des pihangnes, des ba&icirc;nis et des v'licots. Nou s'rappelle qu&eacute; Manman disait, quand nou-s-&eacute;tait mousses, tch'i' fallait les laissi dans lus sau eune fais tchuits pour tch'i' saient pus tendre. V&eacute;the, nou crait qu' nou-s-&icirc;tha p&acirc;sser un tas d'temps au rotchi et qu' nou s'en r'&icirc;tha &agrave; la ma&icirc;son atout des pann'l&eacute;es d'ches bouans ba&icirc;nis et v'licots-l&agrave; comme nou l'fa&icirc;sait y'a eune septantaine d'ann&eacute;es! Mais quand nou s'y trouve, en J&egrave;rri, nou vais qu' les gens n'y vont pus, &egrave;s bainis et &egrave;s v'licots, et qu' la m&acirc;jorit&eacute; des jannes n'en ont janmais gou&ocirc;t&eacute;! Sans doute, nou peut, aller &egrave;s pihangnes si l'temps est propice, mais i' n'y en a pon tant comme i' y'en avait l'temps p&acirc;ss&eacute;.<br/>
<br/>
Nou pense qu&eacute; nou-s-&icirc;tha &egrave;s orm&egrave;rs, &eacute;tout, au s'tembre. Nou n'peut s&eacute;non s'ram&eacute;mouaither tch'i' n'y a rein d'miyeu au monde &agrave; mangi. Nou n'en vait janmais sus la tabl'ye en Am&eacute;thique &agrave; mains qu' nou' sait en Califournie. L&agrave;, nou-s-en vait tchi sont grands comme des castchettes, et iun est assez pour rass&acirc;sier deux p&egrave;rsonnes!<br/>
<br/>
Enf&icirc;n, l'temps veint qu' nou s'y trouve, en J&egrave;rri, mais ch'n'est pon l'J&egrave;rri du temps jadis, et nou-s-oublyie les bain&icirc;s en voulant marchi les vielles rues si bein connues dans san janne temps, et pis quand les motor vouos p&acirc;ssent - &agrave; quarante milles &agrave; l'heuthe - i' faut s'fou&ocirc;rrer dans l'foss&eacute; d&ecirc;li&ecirc;ment pour n'&ecirc;t' pon abattus ou fichis en biheinedaine! Et acouo Mait' Jean Cli&eacute;ment n'est pon d'avis qu' nou d&eacute;v'thait l&icirc;nmiter la vitesse &agrave; mains d'quarante milles dans c&egrave;rtaines routes!<br/>
<br/>
J'sai bein qu' un tas d'p&egrave;rsonnes, autr&eacute;ment qu' l&eacute; Sieur Cli&eacute;ment, n'sont pon d&eacute; m'n avis, mais, comme j'l'ai souvent mentionn&eacute;, &#8220;Jo di &egrave; dirai&#8221; (comme disait Maistre Wace) acouo eune fais, qu&eacute; 40 milles &agrave; l'heuthe est eune vitesse folle dans les p'tites routes, et il est grand temps qu' les Conn&ecirc;tabl'yes faichent comme l&eacute; Conn&ecirc;tabl'ye L'Breton d'St. Sauveux et forchi les motoristes &agrave; r&eacute;duithe la vitesse &agrave; 20 et 30 milles &agrave; l'heuthe dans c&egrave;rtaines rues. J'ai tr&eacute;jous admith&eacute; l'Conn&ecirc;tabl'ye L'M&egrave;rquand de St. Pi&egrave;rre pour aver ieu l'couothage d&eacute; l'faithe, dans sa p&acirc;raisse, ouaithe qu&eacute; j'sis l'seul tchi patha&icirc;t y prendre avis et r&eacute;duithe vitesse accordamment quand j'p&acirc;sse par l&agrave;. J'en p&acirc;lis &agrave; un ex-Offici d'Conn&ecirc;tabl'ye un jour. &#8220;S'i' fallait arr&ecirc;ter les cheins tchi d&ecirc;passent les 20 milles &agrave; l'heuthe,&#8221; i' m'dit, &#8220;i' faudrait eune deuxi&egrave;me P'tite Cour pour les pr&eacute;senter, et il en cou&ocirc;t'tait trop &agrave; l'&Icirc;le!&#8221; Eh bein, j'avons deux Magistrats salari&eacute;s &agrave; ch't heu, et i' trouvethaient l'temps.<br/>
<br/>
Dans touos les cas, pourtchi tant d'vitesse? J&egrave;rri n'a qu' eune douzaine d&eacute; milles dans toute sa londgieu! Nou comprendrait s'i' fallait cachi 50 milles pour aller en travas, mais j'en doute si p&egrave;rsonne a &agrave; cachi pus d'six ou sept milles &agrave; y'aller! Pourtchi cachi si vite? La vitesse est la cause d&eacute; la ma&icirc;ntchi d's accidents qu' nou vait dans la g&acirc;zette touos les si&egrave;rs, et ch'est &agrave; cause d&eacute; la vitesse tch'il en cou&ocirc;te tant &agrave; r'graie les motos endommagis!<br/>
<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfspasse.html">Tch'est tchi s'p&acirc;sse en J&egrave;rri?</a><p>
<li><a href="gdfnouvelles.html">Des Bouannes Nouvelles</a><p>
<li><a href="gdfnouvelles2.html">Des nouvelles de J&egrave;rri</a><p>
<li><a href="gdfintethet.html">Nouvelles d'&icirc;nt&eacute;th&ecirc;t</a><p>
<li><a href="gdfnouvelles1968.html">Des nouvelles d&eacute; Jerri!</a><p>
<li><a href="gdfnouvelles3.html">Des Nouvelles d&eacute; J&egrave;rri</a><p>
<li><a href="gdfnouvelles1968b.html">Les nouvelles d&eacute; J&egrave;rri sont tr&eacute;jous les beinv'nues!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfactualite.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
</HTML>

