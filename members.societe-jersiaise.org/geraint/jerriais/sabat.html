<HTML>

<!-- Mirrored from members.societe-jersiaise.org/geraint/jerriais/sabat.html by HTTrack Website Copier/3.x [XR&CO'2014], Tue, 15 Jul 2025 13:59:58 GMT -->
<HEAD>
<TITLE>Le Sabat des Chorchi&egrave;r'</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Le Sabat des Chorchi&egrave;r';</h2>
<br/>
Un Conte &agrave; dormi de d'but.<br/></font></center><p>
<br/>
N'ou s'en va dize, sans doute, tout d'un coup, qu'ch'est d'<a href="rocqueber.html">Rocb&egrave;r'</a> tch'il est tchestion anni&egrave;t; car quand n'ou p&acirc;le de chorchi&egrave;r' et d'chorchellelie, ch'est bein vrai qu'ch'est &agrave; chutte pi&egrave;che-l&agrave; qu'n'ou p&ecirc;nse. mais pourtant ou' vos tromp&egrave;z, mes bou&acirc;ns z-anmins, ch'n'est pas du Sabat des Chorchi&egrave;r' s&ucirc;s l'Rotchi d'Rocb&egrave;r' que j'm'en vais vos ba&icirc;lli d'ma goule anni&egrave;t; mais ch'est d'un ao&ucirc;tre endrouait c&eacute;l&egrave;bre - bein autant que l'rotchi d'<a href="st_cliement.html">Sa&icirc;nt-Clli&eacute;man</a>. Lli&ecirc;s&icirc;z et p&icirc;s ou' d&ecirc;couvriz&egrave;z p&ucirc;s tar' o&ugrave;-est que ch'tait qu'l'affaize se p&acirc;ssit.<br/>
<br/>
* * *<br/>
<br/>
Unne ni&egrave;t - i' y-a bein, bein longtemps - ch'tait dans l'fond d'l'hiv&eacute;, par un biao&ucirc; cllai d'&ecirc;telles, tchi fa&icirc;sait un temps sup&egrave;rbe pour la sa&icirc;son, un janne cor' s'en r'tou&acirc;nnait si&egrave;z li &agrave; s&acirc;n tout f&icirc;n seu' l'y-avait bein unne heuze et d'mie tch'il 'tait s&ucirc;s pid, mais, bah! i' n's'en ap&egrave;rchevait pas en tout - car i' fa&icirc;sait si b&eacute;! Et p&icirc;s i' y-avait occouo unne ao&ucirc;te ch&ocirc;se: i' v'nait d'unne compangnie o&ugrave;-est qu'il avait ieu hardi d'plla&icirc;si. - Je f'sait si bein d'vos dize, sans tr&ucirc;ns&eacute; d'ao&ucirc;tre, tch'il y-avait &agrave; p&eacute;-pr&egrave;s un an, il avait fait la rencontre &agrave; unne c&egrave;rtainne ma&icirc;son, unne c&egrave;rtainne s&eacute;z&egrave;e, dans une c&egrave;rtainne compangnie, d'unne c&egrave;rtainne janne grivoua&icirc;se, tchi y-avait qu&acirc;zi fait sao&ucirc;t&eacute; l'tcheu hor' de sa pi&egrave;che. mais aussin, la hardelle avait d'si biao&ucirc;x z-yi&egrave;r, des daeux-iun bi&ucirc;s, et unne si belle belle petite ronde fache, et unne chai' si bi&acirc;nche et si cllaize et d'si biao&ucirc;x blonds g'vae&ucirc;x, et d'si belles rouoges j&ocirc;es - coume, ou s'av&egrave;z bein, ch'es biao&ucirc;x tcheur' tch'ont unne si bi&acirc;nche et rouoge p&eacute;, que rein que d'les r'gard&eacute;, n'ou z-en a l'iao&ucirc; &agrave; la bouoche! Et p&icirc;s ch'tait la taille, hao&ucirc;te et &ecirc;l&acirc;nchie coume un boua&icirc;s, et unne marche, mes p'tites gens! coume un cap'tainne de fr&eacute;gade. Et un r'gar' tchi vos p&egrave;rchait d'trav&egrave;r' en trav&egrave;r'. Eh bein, ou' m'l'accord&eacute;z&egrave;z, ch'tait ass&egrave;z pour chaiz&eacute; la t&ecirc;te &agrave; un p&ucirc;s for' que li, quand j'vos c&egrave;rtifie qui n'tait pas fait d'boua&icirc;s et qui n'tait pas b&ecirc;te dans l'ordinaize - p&ucirc;t&ocirc;t, i' p&acirc;ssait pour &ecirc;tre un gaillar' de hardi d'esprit. Pourtant, i' s'la&icirc;ssit happ&eacute; chutte fe&icirc;s ichin. Mais ch'est qu'aussin la hardelle vos l'avait r'gard&egrave;, qu'il en avait ieu unne fression dep&icirc;s la rachinne des g'vae&ucirc;x jusqu'au but d's'orte&icirc;s, et qu'la t&ecirc;te l&icirc; toupinait, et qu's&acirc;n pou&ocirc;re tcheu li sao&ucirc;t&eacute; de d&ecirc;tre &agrave; s&eacute;n&ecirc;tre, ass&egrave;z &agrave; s'rompre unne c&ocirc;te ou dae&ucirc;x par s&ucirc;s l'marchi. ch'n'est pas qu'j'y conna&icirc;sse grand-ch&ocirc;se, j'm'entends bein p'tit dans ch&eacute; z-affaizes-l&agrave;. Ch'est les siens tch'ont p&acirc;ss&eacute; par unne t&egrave;lle &ecirc;preuve tchi vos dizont coum-est tch'il y fait, et tch'est qu'n'ou souffre. Mais pour en fini et aguev&eacute;, et en faize un bou&acirc;n fran&ccedil;ais, j'vos dizai qu'chutte s&eacute;z&egrave;e-l&agrave;, note janne homme s'&eacute;tait trouv&egrave; ove sa belle, ch'est-&agrave;-dize la sienne tchi l'embarrassait d'dormi d&eacute;pis unne si longue pa&ucirc;se - et l'p&ucirc;s b&eacute;, ch'est tchi n'savait pas qu'oulle y s'sait, - ch'tait occouo bein m&ucirc;s. Ch'tait un <i>Vendr&eacute;di</i> &egrave;ttou. Eh bein quand i' l'ap&egrave;rchi, ch&ocirc;se ass&egrave;z dr&ocirc;le! i' n'se trouvit pas trop &ecirc;mu. I' s'd&icirc;t &agrave; l&icirc;-ma&icirc;mme: &quot;<i>Ch'est anni&egrave;t ou bein janmais</i>!&quot; i' s'accosti d'lyi p'tit-&agrave;-p'tit, pr&icirc;ns unne tcha&icirc;ze et allit s'assi&eacute;ze &agrave; c&ocirc;t&egrave; d'lyi. Oulle l&icirc; f&icirc;t bouanne m&icirc;ne et le r'gardit d'unne t&egrave;lle manni&eacute;ze qui vit bein vite tchi n'tait pas d'tro. Et li tchi n'tait pas b&ecirc;te p&ecirc;nsi tchi fallait en profit&eacute; - que l'vent &eacute;tait bon. L&eacute; z-ao&ucirc;tre s'm&icirc;ndrent &agrave; dans&eacute; unne ronde - la janne hardelle erf&ucirc;sit quand n'ou l&icirc; d'mandit de joindre l'c&egrave;rclle. - ou' d&icirc;t, j'cr&eacute;, qu'oulle avait mal-au-tcheu. Et ch'tait p't-&ecirc;tre bein vrai - tch'est qui nos diza? Eh bein, ch&ocirc;se bein &ecirc;trange, que s&acirc;n parchonnyi erf&ucirc;sit &egrave;ttou. S'n'estch&ucirc;se, &agrave; li, ch'est tch'il avait unne raidde su&egrave;e d'frai, et qu'il avait pae&ucirc;x que s'i dans&eacute; chonna l&icirc; f'sait ramont&eacute; les fiummes. - I' fallait d&ocirc;n bein s'gr&eacute;e sans iae&ucirc;x, et ch'est chein que l's'ao&ucirc;tres fizent. B&ecirc;t&ocirc;t les ri&ecirc;zies, les ha-h&acirc;s, la sao&ucirc;ticotetie, et l's'embrachechies k'menchizent - ch'tait un t&icirc;ntam&acirc;rre de f&eacute;, tout n'avait que d'sousoubr&eacute;, et nos dae&ucirc;x poul&egrave;ts taient en dri&eacute;ze et n's'en pllaingnaient pon. S'ou' l's'aviez ve&ucirc;s: ch'tait unne consillelie &agrave; l'ouoz&egrave;lle, ch'tait consille et consille en as-tu en veur-tu. Je n'vos dizai pon tch'est qui d&icirc;zaient; mais n'ou d'vinne bein &agrave; p&eacute;-pr&egrave;s - d'c&egrave;rtains p'tits doux mots qu'nos p&eacute;zes et m&eacute;zes, &agrave; vous et &agrave; m&eacute;, s'consillizent d&eacute;vant iae&ucirc;x, et qu'nos av&egrave;r' se consillelont p&ucirc;s tar' &agrave; l&ucirc;s tou!<br/>
<br/>
I' paza&icirc;t qu'ch'est-l&agrave; l'cour du monde, et qu'il en a tr&eacute;jous t'&agrave; a&icirc;nchin. - Mais est-che bein vrai, chonna? J'le d'mande &egrave;s hommes. et occouo p&ucirc;s &egrave;s fammes, tch'ont p&acirc;ss&egrave; par ch't-&ecirc;preuve-l&agrave;, car pour de m&eacute;, j'n'y conna&icirc;s goute - j'vos l'a d&ecirc;j&agrave; dit d'vant, j'cr&eacute;. - Ou' m'r&ecirc;pondr&egrave;z quand ou' z-&eacute;z&egrave;z l'temps, est-che pas?<br/>
<br/>
Mais ervenons-en &agrave; notre janne homme, et &agrave; notre drin&egrave;tte. I' r'pazizent bein vite de s'ente-comprendre. Douar' profiti d'l'opportunit&egrave;, et d'mandit &agrave; C&acirc;rolinne, de sa p&ucirc;s douche voua&icirc;s: &quot;<i>Veur-tu, ma C&acirc;ro?</i>&quot; Et C&acirc;ro r&ecirc;ponnit entre hao&ucirc;t-z-&egrave;t bas: &quot;<i>Oui, m&acirc;n Douar!</i>&quot;<br/>
<br/>
Ch'en fut ass&egrave;z... &egrave;t-c&eacute;tre, &egrave;t-c&eacute;tra!<br/>
<br/>
Les ao&ucirc;tres continuaient &agrave; rize et &agrave; dans&eacute;...<br/>
<br/>
Mais dia! i' n'taient pas tou&ocirc;s aveugles - damme nan! Le grand Braimme n'avait pas l's-yi&egrave;r' dans sa pao&ucirc;te. I' s'&eacute;tait bein dout&egrave; tchi' y-avait tchique chose sou&ocirc;s cape quand tou&ocirc;s les dae&ucirc;x avaient r'f&ucirc;s&egrave; d'joindre l'c&egrave;rclle; ch'est entchi en r'gardant de d'sous, il avait tout veu, sans faize m&icirc;nne de rein. Et tch'est que l'grand pend'loque f&icirc;t? Quand i' creu que l'sciao&ucirc; &eacute;tait fistchi au contrat, i' f&icirc;t un sinne &egrave;s ao&ucirc;tres de r'garde nos dae&ucirc;x <i>pigeonneaux</i>...<br/>
<br/>
Dans un instant tou&ocirc;s l's-yi&egrave;r' &eacute;taient bratch&icirc;s s&ucirc;s iae&ucirc;x, et tch'est qu'en fit la suite?<br/>
<br/>
Sav-ous bein qu'j'en ai qu&acirc;zi ch&ocirc;se de vos l'dize; mais i' fao&ucirc;t bein, pourtant.<br/>
<br/>
I' s'&ecirc;gouffizent tous &agrave; rize.<br/>
<br/>
Nos daeux angniao&ucirc;x ne s'ap&egrave;rchevaient pas d'rein, iae&ucirc;x - il' taient trop otchup&egrave;s. Che n'fut que quand i' s'entizent tou&ocirc;s les dae&ucirc;x happ&egrave;s par l'bras et emm'n&egrave;s dans l'mitan du cerclle tchi vizent o&ugrave;-est qu'il' en 'taient. La pou&ocirc;re C&acirc;ro en eut-alle &agrave; enduz&eacute;! Pard&icirc;ngue, tou&ocirc;s l's'hommes allizent l'embrachi et l&icirc; souhaitt&eacute; joua&icirc;e.<br/>
<br/>
D&icirc;tes-m&eacute; un p'tit s'oul' en eut &agrave; &ecirc;cout&eacute;. Aussin, la pou&ocirc;re fille ne savait pas ou-&eacute; s'coul&eacute;, de tant qu'oul' tait hontae&ucirc;se, oul' &eacute;zait voulu &ecirc;tre fondue.<br/>
<br/>
Est-che pas que ch'tait tro' mal?<br/>
<br/>
Douar' n'&eacute;tait pon n'tout tro' content - i' l-e&ucirc;t z-&eacute;zait bein paff&egrave; la goule &agrave; tous. S&eacute; d&icirc;sait-i': &quot;M'n'amouozae&ucirc;se n'est pas pour tous - ch'est pour m&eacute; tout seu'.&quot;<br/>
<br/>
Et il avait grand'ment ra&icirc;son; pour de m&eacute; j'n'aime pon toute chutte ligoua&icirc;sesie-l&agrave;. Et vous?<br/>
<br/>
Enfin, i' f&ucirc;drent lib&eacute;z&egrave;s, et puzent all&eacute; s'rassi&eacute;ze. Mais C&acirc;ro ni Douar', d&eacute;pis chi jour-l&agrave;, ne p&ucirc;drent janmais r'gard&eacute; le grand Braimme d'un bouan yi.<br/>
<br/>
Je n'vos en dizai pas p&ucirc;s long anni&egrave;t l&agrave;-d's&ucirc;s, sinon que C&acirc;ro d'meuzait un but de k'min d'l&agrave; - jusqu'&agrave; a <i>Tch&eacute;zu&egrave;e</i>, et que Douar', comme de ra&icirc;son, ne s'en allait pas la la&icirc;ssi s'n'all&eacute; toute seule si&egrave;z lli, et occouo d'p&ucirc;s, i' n'avait garde de la&icirc;ssi ch'la &agrave; faize &agrave; un ao&ucirc;tre, chonna va sans dize. Et p&icirc;s, ch'est qui n'&eacute;zait pas fait bon qu'un ao&ucirc;tre se s'sait off&egrave;rt de l'faize, n'ou l'sait bein... Mais tout comme, quand i' fallit dize <i>bonsou&egrave;r</i>, Douar' avait l'tcheu un p'tit miot gros, et pendait l's-hue&ucirc;les. N'ou m'a dit, mais je'n'sai pas s'il est vrai, tchi put occuo trouv&eacute; ass&egrave;z d'voua&icirc;s pour bourdonn&eacute; &agrave; l'ouoz&egrave;lle de sa belle, les sup&egrave;rbes linnes que ne v'chin:<br/>
<br/>
&quot;<i>C&acirc;ro, quand je te quitte,</i><br/>
<i>C'est toujours malgr&eacute; moi.<br/>
Le temps se passe vite<br/>
Quand je suis pr&egrave;s de toi!</i>&quot;<br/>
<br/>
I' n'y-a pas la moindre doute que C&acirc;ro aimait bein &agrave; ou&iuml; chonna. O&ugrave;-est qu'est la sienne tchi n'l'aimezai pas?<br/>
<br/>
Ou' viy&icirc;z &egrave;ttou que l'pou&ocirc;re Douar' &eacute;tait bein entcha&icirc;nn&eacute; et bein enhalao&ucirc;d&eacute;. - Sont-i' tou&ocirc;s d'ma&icirc;mme, je n'sai, don?<br/>
<br/>
Le d&egrave;rnyi &quot;<i>&agrave;-d'main</i>&quot; a t&egrave; dit, et l'd&egrave;rnyi...; mais i' n'y-a as d'soin, et p&icirc;s chonna n'nos fait rein, &agrave; vous ni &agrave; m&eacute;. Comme d&icirc;sent les Norm&acirc;ns d'France:<br/>
<br/>
&quot;<i>Sans en dire rien,</i><br/>
<i>Vous m'entendez bien!</i>&quot;<br/>
<br/>
Quand notre anm&icirc;n s'vit tout seu', i' s'm&icirc;nt tout d'un cou' en d'v&eacute; de s'raptichi pour 'ertrouv&eacute; s&acirc;n si&egrave;z li. Comme j'vos l'ai dit en k'menchant m'n'histou&eacute;ze, i y-avait bein unne heuze et d'mie tch'il tait s&ucirc;s pid, et il appr&eacute;chait p'tit &agrave; la fe&icirc;s; mais i' s'&eacute;tait arriv&egrave; tant d'ch&ocirc;ses d&eacute;p&icirc;s tchiques heuzes, tchi n'pouait qu&acirc;ziment pon y craize. il tait si fonc&egrave; dans ses pens&egrave;es, tch'il en allait la t&ecirc;te toute ba&icirc;ssie en bas, et d'ma&icirc;mme quand i' v&icirc;nt &agrave; un c&egrave;rtain c&acirc;rrefour, tch'est qui f&icirc;t... i' pr&icirc;ns l'mao&ucirc;vais k'min, et s'en fut, dans l'sav&eacute;, s'fou&ocirc;rr&eacute; dans des ruettes et des garami&eacute;zes o&ugrave;-est qui n'avait que de s'drotchi &agrave; chaque pas tchi fa&icirc;zait; mais i' filait tout l'temps bou&acirc;n tra&icirc;n. Enfin, i' v&icirc;nt &agrave; un ao&ucirc;tre c&acirc;rrefour, et ch'fut l&agrave; qui se r'connut. Le pou&ocirc;re m&icirc;nz&eacute;zablle, v&eacute;ze! i r'connut bein o&ugrave;-est qu'il avait t&egrave; s'fou&ocirc;rr&eacute;. Il&nbsp;&eacute;zait b&acirc;illi bein d'tchi pour en &ecirc;tre hor'! car i' savait bein - du meins, i l'avait ou&iuml; bein des fe&icirc;s dize &agrave; sa moman, et &agrave; d'ao&ucirc;tres &egrave;ttou, tchi s'p&acirc;ssait d't&egrave;rriblles s&ccedil;ainnes l&agrave; dans des temps, et p&icirc;s i' s'ram&eacute;mouaizi tout d'un cou' que ch'tait <i>Vendr&eacute;di la ni&egrave;t</i>!!! - Ch'est l&agrave; qu'la pae&ucirc;x l'pr&icirc;ns; et est-che &egrave;tonnant? Nannin, ma fingre! I' pr&icirc;ns la paque; mais dia! i' fut bein gard&egrave; d'all&eacute; liain; car i' n'avait pas s&eacute;lement d&ecirc;brouss&egrave; d'unne p&egrave;rque que tchique chose l&icirc; croua&icirc;zait les gambes, et clliaque! le v'la all&eacute; tout s&acirc;n long dans le k'min, &agrave; ma&icirc;ntchi &ecirc;bao&ucirc;bi!<br/>
<br/>
Mais, di&acirc;tre! i' n'y fut pas longtemps, bas; car, quand i' rouvrit l's-yi&egrave;r' i' vit tch'il tait atourtillyi d'un mouoch&eacute; d'b&ecirc;tes tchi dansicotaient &agrave; l'entou d'li, et tch'&ecirc;prouvaient &agrave; pr&icirc;mp&eacute; partout s&ucirc;s li. J'vos l'di occouo unne fe&icirc;s, i' fut b&eacute;t&ocirc;t s&ucirc;s ses p&icirc;ds, mais inutile de ch&egrave;rchi &agrave; s'sao&ucirc;v&eacute;, les boustres de b&ecirc;tes - ch'tait un t&acirc;s d'bitches de c&acirc;ts - ne voulaient pas l'la&icirc;ssi p&acirc;ss&eacute;. I' n'y-avait qu'unne toute petite ouv&egrave;rtuze d'un bor' par o&ugrave; est tchi pouvait all&eacute;, et il av&acirc;nchit par l&agrave; pour s'&ecirc;cap&eacute;; mais l's'ao&ucirc;tres av&acirc;nchaient &egrave;ttou, et d'vant que l'pou&ocirc;re Dour' le s&ucirc;sse, i' s'trouvit pitchi s&ucirc;s un tre&icirc;s-c&acirc;rres &agrave; la main d&ecirc;tre du c&acirc;rrefour, dans l'mitan d'un rond, li tout seu', et un t&acirc;s d'baloques de c&acirc;ts assis tout-&agrave;-l'&ecirc;ntou, &agrave; le r'gard&eacute; attou d's'yi&egrave;r' &ecirc;ffriyablles. tchi r'l&icirc;zaient comme des chandelles. Il &ecirc;prouvit bein occouo &agrave; s'sao&ucirc;v&eacute;; mais sit&ocirc;t tchi bouogeait, m&ecirc;ssieux les c&acirc;ts &eacute;taient pr&ecirc;ts &agrave; l&icirc; vol&eacute; s&ucirc;s l'co. I' fut d&ocirc;n bein oblligi d'rest&eacute; l&agrave; o&ugrave;-il tait; et o&ugrave;-est chi trembllait m'nu comme la fielle, et suait comme un anneton - i' n'en avait pas un fi d's&egrave;t s&ucirc;s l'co!<br/>
<br/>
Je n's&eacute;xais, vos dize mes bouannes gens, combein d'temps tchi fut dans ch'&ecirc;tat-l&agrave;; mais au but d'unne vol&eacute;e, Douar' ou&iuml; tout &agrave; l'entou d'li le p&ucirc;s horiblle miao&ucirc; tch'ul e&ucirc;sse janmais d'sa vie entendu, et dans un cllin-d'yi tou&ocirc;s les c&acirc;ts &eacute;taient d'but, draits comme des pitchets. Notre janne homme, tout &ecirc;ffrit&egrave; qu'il tait, vit bein comme unne ombre tch'&eacute;tait en d's&ucirc;s d'li, en l'air. I' l&egrave;ve la t&ecirc;te en hao&ucirc;t, et... d'mand&egrave;z si l'pou&ocirc;re cor' deut avait pae&ucirc;x - i' vit, v&eacute;ze! i' vit un obj&egrave;t tchi d'cendait comme des n&ucirc;es, &agrave; ch'va s&ucirc;s l'manche d'un &ecirc;norme g'n&ecirc;ts &agrave; n&ecirc;tch&eacute; l'aize, et dans meins d'unne s&eacute;gonde, l'obj&egrave;t, tchi n'tati rein ao&ucirc;tre ch&ocirc;se qu'un grand-affrae&ucirc;x cat, tre&icirc;s fe&icirc;s p&ucirc;s grand que l's'ao&ucirc;tres, s'en v&icirc;nt bid&eacute;ranne t'cheis d'but, comme un &ecirc;tend-p&egrave;rque &agrave; c&ocirc;t&egrave; du malhae&ucirc;zae&ucirc;x Douar' tchi n'eut qu'd'en mouozi.<br/>
<br/>
Tou&ocirc;s l's'ao&ucirc;tres saluizent.<br/>
<br/>
Ch'tait l&ucirc;s K'mandant!<br/>
<br/>
 I' n'perdit pon ennetou d'temps; car &agrave; painne &eacute;tait-i' bas, tchi fit unne motion atou s&acirc;n g'n&ecirc;ts, et aussit&ocirc;t la dja&icirc;ngue se m&icirc;ns &agrave; dans&eacute; d'un pid s&ucirc;s l'ao&ucirc;tre, et &agrave; tou&acirc;nn&eacute; tout &agrave; l'entou, et &agrave; s'teurtre, et &agrave; cao&ucirc;vi l's'ouoz&egrave;lles, et &agrave; faize toutes sortes d'morgaches. P&icirc;s b&eacute;t&ocirc;t unne musique charmante, comme ou' n'av&egrave;z janmais d'votte vie occouo ou&iuml;: i' y-avait des voua&icirc;s d'piplo et d'fli&ucirc;tes, et p&icirc;s d's'&egrave;ltons, et des t&eacute;neur! et des b&acirc;sses, et occouo d'ao&ucirc;tres tchi rempllissaient entre, pour faize la musique occouo p&ucirc;s belle; et p&icirc;s d'temps en temps des <i>miao&ucirc;s</i> sup&egrave;rbes s&ucirc;s tou&ocirc;s les tons. Enfin, pour en paz&eacute; p&ucirc;s cour, le tintam&acirc;rre tchi fizent pour bein un couplle d'heuzes, ne s&eacute;zait s'imagin&eacute; par les siens tchi n'l'ont veu ni ou&iuml;, et il' ta&icirc;ent bein une tch&eacute;z&acirc;ntainne.<br/>
<br/>
Douar' &eacute;tait l&agrave; dans l'mitan sans pou&eacute; s'&ecirc;cap&eacute;. I'y-eu jusqu'&agrave; ch&icirc;nq ou si&egrave;z des p&ucirc;s affront&egrave;s tchi l&icirc; gr&icirc;mpizent s&ucirc;s l'dos, et l&icirc; trillizent sa bouanne c&acirc;saque de tout fin ni&egrave;r dra' tchi m&egrave;ttait pour la quatri&egrave;me fe&icirc;s s&eacute;lement. Le p&ucirc;s imp&egrave;rt&icirc;nan de tous l&icirc; grimit ma&icirc;mme le co et la fache, et l&icirc; mordit l'gras de l'ouoz&egrave;lle d&ecirc;tre!<br/>
<br/>
Douar' se d'fandait tant qui pouait; mais, h&eacute;l&acirc;! tch'est qui gangnait?<br/>
<br/>
Pour fini tout, quand la musique et les danses, et les miao&ucirc;nenies, et les heurles fuzent finis, dae&ucirc;x des p&ucirc;s biao&ucirc;x m&ecirc;ssieux d'c&acirc;ts, tchi fa&icirc;zaient la c&acirc;rre &agrave; la ma&icirc;mme d&eacute;mou&ecirc;zelle, m&icirc;ndrent les griffes en l'air, et k'menchizent &agrave; s'grim&eacute; et &agrave; s'mordre en veur-tu? m&eacute; j'en veur, et dans dae&ucirc;x s'g&ocirc;ndes, le p&eacute; volait d'tou&ocirc;s bor', et p&icirc;s i' s'ente-pr&icirc;ndrent &agrave; la gorge attou l&ucirc;s gr&icirc;ns, et p&icirc;s ch'tait &ecirc;cop&icirc;s, et miao&ucirc;ne et r&acirc;clle, et p&icirc;s mor'. Et la p'tite vilainne tch'&eacute;tait la cao&ucirc;se de tout l'brit, se t'nait l&agrave; &agrave; r'gard&eacute; ses dae&ucirc;x gal&acirc;nts s'ente-d&ecirc;chiz&eacute;. Oul' avait p&ucirc;t&ocirc;t l'air toute fi&eacute;ze; car qu&acirc;ndi tchi s'battaient, ou' continuait &agrave; faize sa tou&eacute;l&egrave;tte et &agrave; fil&eacute; &agrave; tize-larigo! Che n'fut que quand les dae&ucirc;x fuzent &ecirc;tendus s&ucirc;s l'dos les quatre fi&egrave;r en hao&ucirc;t, qu'la bat&acirc;le c&ecirc;ssit. Il 'taient tou&ocirc;s les dae&ucirc;x bein m&eacute;dja&icirc;chis, allez! I' r'fuzent b&eacute;t&ocirc;t d'but et pr&ecirc;ts &agrave; r'k&eacute;manchi; mais dans l'temps tchi k'manchaient &acirc; r&ecirc;copi, i' l&ucirc;s tchit &agrave; tou&ocirc;s les dae&ucirc;x unne raidde tappe le trav&egrave;r de la h&eacute;z&egrave;que du dos, que l'ma&icirc;tre l&ucirc;s ba&icirc;llit, tant et si bein tchi n'en r'voulizent pon d'ao&ucirc;tres, et chutte fe&icirc;s ich&icirc;n la bat&acirc;le fut bein finie.<br/><br/>
En ma&icirc;mme temps le k'm&acirc;ndant s'm&icirc;nt &agrave; miao&ucirc;n&eacute; d'unne voua&icirc;s comme un &ocirc;rage tre&icirc;s coups.<br/><br/>
I' s'r&acirc;ngizent dae&ucirc;x &agrave; dae&ucirc;x et k'manchizent &agrave; battre la marche, et miao&ucirc;nizent tous occouo unne fe&icirc;s; mais boustre! il' tait tro tar', l'heuze &eacute;tait arriv&eacute;e, i' n'y-avait p&ucirc;s de r'mi&egrave;dde -<br/>
<br/>
<div align="center">LE SABAT &Eacute;TAIT FINI!<br/>
</div><div align="left"><br/>
Car &agrave; la pi&egrave;che de s'en r-all&eacute; comme il' taient v'nus, sou&ocirc;s la forme d'autant d'c&acirc;ts et d'cattes, &agrave; s&acirc;n grand &ecirc;ffrait, Douar' ne vit p&ucirc;s qu'un fiotch&egrave;t d'hommes de d'fammes &agrave; l'&ecirc;ntou d'li, tou&ocirc;s pa&icirc;nneur', tchi d&ecirc;campizent tou&ocirc;s patte-&agrave;-coue, sans l&icirc; dize un mot; mais, dia! tchi r'gard' tchi l&icirc; l&acirc;nchizent en l&ucirc;s z-n-allant! - le Chef le m'nichit ma&icirc;mme attou s&acirc;n m&acirc;nche de g'n&ecirc;ts!<br/>
<br/>
<i>Et Douar' fur la&icirc;ssi l&agrave; tout seu'.<br/>
</i><br/>
I' crut bein en r'conna&icirc;tre p&ucirc;s d'iun et p&ucirc;s d'iunne; mais i' n'voulit janmais dize tch'est que ch'tait. Et j'vos assae&ucirc;ze tchi f&icirc;t bein; car si' l'avait fait, il 'tait sae&ucirc;x d's&acirc;n cou' - i' n'&eacute;zait pon temps en vie. I' s'contentit d'av&eacute; veu<br/>
</div><div align="center">L'SABAT DES CHORCHI&Egrave;R'<br/>
AU<br/>
B&Eacute;TCH&Egrave;T-&Egrave;S-C&Acirc;TS.<br/></div>
<br/>
Le pou&ocirc;re Douar' n'a janmais seu comme-est tchi r'g&acirc;ngnit si&egrave;z li; mais il en r'pazit &agrave; la fin, et s'pitchit bein vite au li&egrave;t tout d'puzant d'sueu.<br/>
<br/>
 Le lond'main au matin, quand sa moman, tch'avait p&egrave;rdu s&acirc;n bouan-homme d&ecirc;p&icirc;s d&ecirc;j&agrave; bein d's'ann&egrave;es, et n'avait p&ucirc;s qu's&acirc;n f&icirc;s Douar', ne l'vit pon par les k'm&icirc;ns comme d'accou&ocirc;tum&egrave;, s'en fut dans s'n'a&icirc;tre pour ve&icirc;s tch'est qui' y-avait, oul' l'trouvit dans unne fi&egrave;vre h&ocirc;riblle. I' p&acirc;lait en hao&ucirc;t en dormant, et se d'battait comme un fo. Oul' l&icirc; pr&icirc;ns la main tchi br&ucirc;lait comme un tch&egrave;rbon. La bouanne-famme, tch'&eacute;tait un p'tit miot docteuze, l&icirc; f&icirc;t d'la t&icirc;zainne pour l&icirc; rabattre chutte fi&egrave;vre-l&agrave;; mais m&acirc;tin! oul' eut bein d'la painne &agrave; la cachi. Le pou&ocirc;re gar&ccedil;on en eut unne s&eacute;mainne toute entchi&eacute;ze!<br/>
<br/>
Quand il allait ve&icirc;s sa C&acirc;rolinne i' prennait bou&acirc;n soin de n'p&acirc;ss&eacute; pas par le B&eacute;tch&egrave;-&egrave;s-C&acirc;ts. I' fao&ucirc;t si bien l'dize, i' n'y r'p&acirc;ssit p&ucirc;s janmais la ni&egrave;t, - Dorm-ous, bouannes gens?<br/>
<br/>
<i><a href="charlespicot.html">C. Du Mont...</a><br/>
La s&eacute;z&egrave;e d'Gua&iuml; Fax,<br/>
5 d'N&eacute;vembre 1891<br/>
</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="rigodon.html">Rigodon d'Chorchel'lie</a><p>

<li><a href="betchet.html">Chanson du Betchet &egrave;s Cats</a><p>
<li><a href="chorchethon.html">La C&acirc;nchon du chorch&eacute;thon</a><p>
<li><a href="albert.html">L&eacute; P'tit Albert</a><p>
<li><a href="gdfchorchelllie.html">La chorchell'lie</a><p>
<li><a href="mortchor.html">La Mort D'la Vielle Chorchi&eacute;the</a><p>
<li><a href="gdfchorchiers.html">Chorchi&egrave;rs et tch&eacute;thauds</a><p>
<li><a href="jerseyfolklore1943.html">La D'senchorchell'lie s'lon Jersey Folk Lore</a><p>
<li><a href="chorchiers.html">Au chen qui mint des versets sus Les Chorchiers</a><p>
<li><a href="6souothis.html">Les si&ecirc;x souothis vouail&eacute;es</a><p>
<li><a href="rocqueber.html">Rocque B&egrave;r</a><p>

<li><a href="roquit.html">L&eacute; Roquit d'Rocqu'bert</a><p>

<li><a href="crismannier.html">Les Cris des Vi&egrave;r' Manni&egrave;r'</a><p>
<li><a href="cordoungni.html">L&eacute; Cordoungni et l&eacute; r'v&eacute;nant</a><p>
</ul>
</font>

&nbsp;<p>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/sabat.html by HTTrack Website Copier/3.x [XR&CO'2014], Tue, 15 Jul 2025 13:59:58 GMT -->
</HTML>
