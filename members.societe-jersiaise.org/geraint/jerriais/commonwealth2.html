<HTML>

<!-- Mirrored from members.societe-jersiaise.org/geraint/jerriais/commonwealth2.html by HTTrack Website Copier/3.x [XR&CO'2014], Tue, 15 Jul 2025 13:56:14 GMT -->
<HEAD>
<TITLE>L&eacute; Jour du Commonwealth</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Jour du Commonwealth</h2></font></center><p>

J&#8217;fus hardi chanceux, y&#8217;a deux-trais ans, d&#8217;aller en Afrique. Ma femme &#8216;tait ieune des politiciens d&#8217;J&egrave;rri &agrave; eune r&ecirc;union en Namibie d&#8217;l&#8217;Associ&acirc;tion Parl&eacute;mentaithe du Commonwealth. Nou sait bein qu&eacute; l&#8217; <a href="commonwealth.html">Commonwealth</a> est eune associ&acirc;tion d'pays, des grands et des p&#8217;tits, tchi trav&acirc;lent ensembl&#8217;ye pouor amender la vie d&#8217;ses habitants &#8211; et y&#8217;en a pus d&#8217;1.8 billion - et pouor a&icirc;dgi &agrave; &ecirc;tablyi la paix partout l&#8217;monde. La m&acirc;jorit&eacute; d&eacute; ches gens n&#8217;ont pon les richesses qu&eacute; j&#8217; jouissons  ich&icirc;n en J&egrave;rri, mais ch&#8217;est p&#8217;t-&ecirc;tre seulement en y allant qu&#8217;nou peut vra&icirc;ment comprendre l&#8217;inn&ecirc;galit&eacute; tch'i' y&#8217;a entre les habitants des pays du Commonwealth. I&#8217; y&#8217;en a tant tchi n&#8217;ont pon assez &agrave; mangi, ni d'habits, ni d&#8217;l&#8217;ieau &agrave; b&eacute;the. L&#8217;&ecirc;duc&acirc;tion est hardi &icirc;mportante, mais i&#8217; y&#8217;a septante ch&icirc;n millions d'&ecirc;fants tchi n&#8217;ont pon l&#8217;opporteunit&eacute; d&#8217;&ecirc;tre &ecirc;dutchis. L&eacute; Commonwealth peut donner l&#8217;esp&eacute;thance des changements &agrave; touos ses habitants.<br/>
<br/>
Pour touos les pays, l&eacute; Jour du Commonwealth est eune opporteunit&eacute; d&#8217;c&eacute;l&eacute;brer lus lians l&#8217;s iuns auve l&#8217;s autres,  et l&#8217;deuxi&egrave;me Lundi du <a href="mar_mais.html">mais d&#8217;Mar</a> fut choua&icirc;si pour les c&eacute;l&eacute;br&acirc;tions viyant qu&#8217;la m&acirc;jorit&eacute; d&#8217;s &ecirc;coles partout l&#8217;monde sont en allant &agrave; chutte date-l&agrave;. Ch&acirc;que ann&eacute;e i&#8217; y a des diff&eacute;thents th&egrave;mes, et en 2005 ch'est &#8220;L&#8217; &Ecirc;duc&acirc;tion &#8211; Faithe d&#8217;s Opporteunit&eacute;s, R&eacute;aliser l&#8217; Potentiel&#8221; tch&#8217;a &#8216;t&eacute; choua&icirc;si. Dans nos &ecirc;coles, l&#8217;s &ecirc;fants peuvent faithe tchiquechose d&eacute; sp&eacute;cial pouor l&#8217;m&egrave;rtchi, et i&#8217; s&#8217;en vont ou&iuml; eune lettre env&#8217;y&eacute;e par not Duc, la Reine.<br/>
<br/>
Bou&ocirc;n Jour du Commonwealth &agrave; tout l&#8217;monde!<br/>
<br/>
<i>Tony Scott Warren</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="commonwealth.html">L&eacute; Commonwealth</a><p>

<li><a href="horsjerri.html">Hors J&egrave;rri</a><p>
<li><a href="iles.html">Les &Icirc;les d'la Manche</a><p>
<li><a href="vannin.html">L'&Icirc;le d&eacute; Man</a><p>
<li><a href="cannada.html">Les Prov&icirc;nces du Cannada</a><p>
<li><a href="gambie.html">La Gambie</a><p>

<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="cannada1977.html">Portraits du Cannada</a><p>
<li><a href="ocannada.html">Oh Cannada</a><p>
<li><a href="saintehelene.html">La Sainte H&eacute;l&egrave;ne</a><p>
<li><a href="australiaday.html">L&eacute; Jour d'l'Australie</a><p>
<li><a href="gdfaustralie.html">En Australie!</a><p>
<li><a href="assembliee/australie.html">Des portraits sus l'Australie et la Nouvelle Z&eacute;lande</a><p>
<li><a href="australie.html">L&agrave;-bas</a><p>
<li><a href="nouvelle_zelande.html">En Nouvelle Z&eacute;lande</a><p>
<li><a href="pmcentralafrica.html">Merrienne writes to Central Africa</a><p>
<li><a href="gdfgibraltar.html">Gibraltar</a><p>
<li><a href="dgernesy.html">Dg&egrave;rn&eacute;sy</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/commonwealth2.html by HTTrack Website Copier/3.x [XR&CO'2014], Tue, 15 Jul 2025 13:56:14 GMT -->
</HTML>

