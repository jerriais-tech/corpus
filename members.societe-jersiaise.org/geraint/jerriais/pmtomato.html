<HTML>
<HEAD>
<TITLE>Tomato failure at Portinfer</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tomato failure at Portinfer</h2>
Ph'lip and Merrienne in distress</font></center><p>
<img src="tonmates.jpg" width="150" height="91" alt="des tonmates" title="" align="right" />
Moussieu l'Editeu,<br/>
<br/>
Nos v'l&agrave; dans la mins&egrave;the, et tout &agrave; cause des fichues <a href="tonmates.html">tomates</a>. N&eacute; v'l&agrave; b&eacute;t&ocirc;t tch&icirc;nze jours que j'n'avons pas dormi, et hier au s&eacute;, apr&egrave;s av&eacute; liut pour la tra&icirc;si&egrave;me fais un couplye d'livres que j'avions r'shu dans la s'maine j'v&icirc;nmes &agrave; la concl&ucirc;sion que n'y'avait qu'une chose &agrave; faithe, et ch'est d'vendre la ferme.<br/>
<br/>
La Merrienne m&eacute; fait des r'proches et &agrave; trais heuthes &agrave; matin ou m'a envi&eacute; un co-d'pid dans l'dos et m'a d'mand&eacute; si j'dormais.<br/>
<br/>
&quot;N&acirc;nin,&quot; j'y'ai dit, &quot;je n'dors pon, et si tu n'peux pas qu'mand&eacute; tes dj&eacute;th&eacute;ts, va t'couochi dans la bouonne chambre. J'ai d&ecirc;j&agrave; assez d'ma sans av&eacute; l'&ecirc;pine du dos rompue. Laisse-m&eacute; trantchillye, j't'en prie.&quot;<br/>
<br/>
&quot;Ecoute,&quot; ou s'fait, &quot;j's'y v'nue &agrave; y r'pens&eacute;. Apr&egrave;s tout, ch'est ben du d'av&eacute; &agrave; vendre la ferme. Es-tu ben seux qu'nou n'pou&ocirc;rrait pon trouv&eacute; tchique marchand tch'y s'sait pr&ecirc;t &agrave; accat&eacute; nos tomates? Pourtchi qu'tu n'vais pon en ville d'main au matin t&acirc;chi d'en trouv&eacute; yun tch'y nos hall'la d'chu pit&eacute; ichin?&quot;<br/>
<br/>
&quot;Comme tu l'sait,&quot; j'y'ai dit, &quot;j'y fut sam'di et j'fis d'man m&ucirc;s. Y taient tous d'la m&ecirc;me opinion, que si je n'fichais pas man camp au p&ucirc;s vite, y m'happ'thaient par la p&eacute; du co et m'fliantqu'thaient s&ucirc;s l'pav&eacute;. N&acirc;nin-dja, je m'y'en vais pon.&quot;<br/>
<br/>
&quot;Et comme chonna,&quot; ou m'a dit, &quot;tu t'en vas laissi les tomates pou&ocirc;rri. As-tu caltchul&eacute; combain tchi t'ont cou&ocirc;t&eacute;?&quot;<br/>
<br/>
&quot;J'ai caltchul&eacute;,&quot; j'y'ai dit, &quot;tchi m'ont cou&ocirc;t&eacute; tant tchi m'ont mint souos l'fou.&quot;<br/>
<br/>
&quot;J'te dis dans l'temps qu'les b&acirc;tons taient trop chiers &agrave; treize louis l'mille.&quot;<br/>
<br/>
&quot;Ben se&ucirc;x tchi taient trop chiers, mais enfin nou pou&ocirc;rra tr&eacute;jous les r'vendre.&quot;<br/>
<br/>
&quot;V&egrave;the, ach'teu qu'nou peut l's'accat touos ne&ucirc;s pour sept louis. Et ch'tait une m&ecirc;pr&icirc;nze de donn&eacute; les tomates &agrave; t&acirc;che &agrave; chinq louis l'mille. J't'avais tr&eacute;jous dit que ch'tait trop, mais n&acirc;nin, aussi ben pasl&eacute; &agrave; un choutchet d'bouais. Ach'teu rain n'est p&eacute;yi et tout est deu. J'sommes ben path&eacute;s. Oh, si seulement j'avais &ecirc;cout&eacute; ma m&egrave;the quand ou m'dit qu'jamais tu ne f'thais rain.&quot;<br/>
<br/>
Enfin la v'la tch'y s'r'endort et m'laisse &agrave; mes r&eacute;flections, tchi sont qu'un fermyi tch'y s'met &agrave; cr&acirc;itre des tomates ou&ecirc;sque y dev'thait cr&acirc;itre du grain ou d'l'avaine ou tchiquechose pour ses b&ecirc;tes est un imb&eacute;cile. Si par chance j'peux persuad&eacute; mes cr&eacute;anciers d'arr&ecirc;t&eacute; un mio, j'vos promets que l'premi&eacute; individu tch'y veindra ich&icirc;n m'p&acirc;sl&eacute; d'tomates se trouv'tha ben vite les gambes en l'air.<br/>
<br/>
Si j'sommes forchis d'la vendre la ferme j'vos f'thai &agrave; sav&eacute; en temps et j'vos donn'nai la preumi&eacute; chance. Y'en a dans les vingt-huit vregies, avec l'assi&eacute;tte de maison et les patates ne g&eacute;lent jamais si n'y'a pas d'obg&eacute;l&eacute;e. Y'a un mio d'b&acirc;s ichin et l&agrave;, et tchiques tch&eacute;rdrons, mais autrement, sinon pour les doques et l's'orchis, n'y'a presque pas d'serclye. en un mot la ferme est en bouonne ordre. V'nez la vais, tchique jour en p&acirc;ssant.<br/>
<br/>
<i><a href="lebrocq.html">Ph'lip</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="tonmates.html">Les tonmates</a><p>
<li><a href="pmtomatoes.html">Merrienne on tomatoes</a><p>
<li><a href="pmdistress.html">More distress at Portinfer</a><p>
<li><a href="lettrejerriaise18.html">La Lettre J&egrave;rriaise</a><p>
<li><a href="tomato.html">The Ladies Quit Tomato Picking</a><p>
<li><a href="pmpatates4.html">Merrienne p&acirc;sle de patates</a><p>
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="saucedetonmates.html">D'la sauce d&eacute; tonmates</a><p>
<li><a href="cahouain_tonmates2.html">Je sis certain, mes chiers lecteurs, qu'ou d'vez tous &ecirc;tre bain enni&eacute;s</a><p>
<li><a href="cahouain_tonmates3.html">Mait'e Charles Meudron est bain d&eacute;cid&eacute; de jamais ne r'cra&icirc;tre d'tomates</a><p>
<li><a href="cahouain_lechef1923.html">Le Chef se permins l'aut'e jour, de faithe des r'merques &agrave; m'n &ecirc;gard</a><p>
<li><a href="pmfermyi.html">La Vie d'un Fermyi</a><p>
<li><a href="pmpatates5.html">Ph'lip et les patates</a><p>
<li><a href="pmpatates7.html">Les patates et les drouaits d'une femme</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmfarming.html">Is Farming Worthwhile?</a><p>
<li><a href="pmfermiers.html">Les fermiers n'ont pas d'chance</a><p>
<li><a href="bananarepublic.html">Un bailliage &agrave; bananes?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

