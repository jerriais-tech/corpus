<HTML>
<HEAD>
<TITLE>Ouappe! Capuche! Ouappe!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ouappe! Capuche! Ouappe!</h2></font></center><p>

Jeudi l'arlev&eacute;e, j'traversais l'vier Marchi d'vi&egrave;rs les quatre heuthes. J'allais bouan rond, sans faithe mine de rein et ne l'vais pon les yi&egrave;rs de d'sus l'bu de mes vielles bottes. Je ne voulais pon aver &agrave; envisagi le r'gard &agrave; <a href="bisson.html">Mess Bisson</a> car je m'r'app'lais que j'avais promins d'l'y'envier deux-treis vers en Jerriais au sujet des affid&acirc;vits et je n'l'avais pas fait.<br/>
<br/>
Tout d'un coup ne v'lo une tappe qui m'tchait sus l'&ecirc;paule.<br/>
<br/>
Le v'l&agrave;, que j'pensi; i' s'en va m'faithe entrer &agrave; l's'&ecirc;crithe ach'teuthe, et m&eacute; qui n'ai pas une minute &agrave; perdre pour prendre man train!<br/>
<br/>
Heutheusement j'm'&eacute;tais tromp&egrave;. Ch'tait pas l&agrave; la main &agrave; Mess Bisson. Oul' tait trop rude.<br/>
<br/>
Ch'tait un vi&egrave;r camarade &agrave; m&eacute;, qui me d'mandit tout d'suite si j'ithais ov li le s&egrave;r &agrave; l'<i><a href="painolympia.html">Olympia</a></i> vaie une d&eacute;mi&eacute;-douzaine de grandes batailles &agrave; coups d'poing. J'pouorrais, qui m'dis, aver la pli&egrave;che &agrave; yun des amins qu'avait une mauvaise su&eacute;e d'fraid et qui n'pouvait pas sorti.<br/>
<br/>
Et coumme ch'tait une pli&egrave;che de trais ch'lins nou s'y'en fut, pour que ches sous l&agrave; n'fussent pas perdus. Car o&ugrave;'est qu'est le Jerriais qui s'respecte et qui lais'sait un amin perdre des sous qu'il a payi en avanche? N'vaut-i' pas mus que tchic-y'uns en profitent?<br/>
<br/>
J'y f&ucirc;mes, j'entr&icirc;mes; j'nos assi&eacute;v&icirc;mes.<br/>
<br/>
Mon doux! Tchi peupl'ye! Y'en avait &agrave; peu pr&egrave;s autant qu'une s&eacute;th&egrave;e d'&eacute;lection sus l'Vi&egrave;r Marchi, sinon qui n'y avait pon d'femmes. Men amin dit qui l'is sembl'yait bein aver entreveu un cotillon d'fro, mais que ch'esttait peut-&ecirc;tre une grand'casaque. En tout cas si chein qui vit 'tait une femme, je n'pense pas qui y'en eusse d'autres.<br/>
<br/>
&Agrave; la fin, tout fut pr&ecirc;t et un maigre corps en casaque &agrave; pann&eacute;e et ov un veste cop&egrave; tout bas (comme les siens que les D&eacute;put&eacute;s mettent au d&icirc;ner d'l'agritchultuthe) annonsi la prumi&eacute; bastaude.<br/>
<br/>
V'la qui n'duthi pon longtemps. Deux jeunes masques vindrent sus l'estrade, J'vos d&eacute;crithai pas lus habits; car i' n'en avaient pon gros, &agrave; part lus souliers et lus cauches. Lus mani&eacute;the de &quot;Knickerbockers&quot; n'allaient pas m&ecirc;me jusqu'au g'nou et i' n'avaient qu'une belte et pas m&ecirc;me de gu&eacute;lesses pour les garder en pli&egrave;che!<br/>
<br/>
Pour d&eacute; m&eacute;, j'n'y comprenais rein. Si j'tais pour &ecirc;tre camaill'yi d'm&ecirc;me, i' m'sembl'ye que j'pr&eacute;f&egrave;th'thais aver le pus d'habits possibl'ye. Pas rein qu'des braies, mais pust&ocirc;t deux pathes que yunne, d&eacute; bouannes grosses casaques et une &egrave;paisse qu'minzolle de molleton, et un gros bounnet &agrave; ouothelles.<br/>
<br/>
Ch'est d'm&ecirc;me que j'voudrais &ecirc;tre attint&egrave;, m&eacute;. Coumme chonna, nou n'enhann'nait pas tant et nou' pouorrait m&ecirc;me prendre du pliaisi &agrave; vaie votre adversaithe capuchi... sus vos abris. Et pis coumme si ch'tait pon assez d'attraper des coups d'poing sus la ch&eacute; toute nue, n'avaient-i' pon mins de gros gants en tchui, pus &eacute;pais occouo qu'les siens qu'nou fait servi pour &ecirc;rachi des tcherdons!!<br/>
<br/>
Ne vl'&agrave; don les deux prumiers boxeurs l'un endr&eacute; l'autre; i' qu'menchent par sauticott&eacute; coumme des co's banntins, en jouant un mio des bras et en tapant lus gants. Tout d'un coup: ouappe! ouappe!! n'en v'la y'un &ecirc;travl&egrave;, pas une minute opr&egrave;s qu'il avait qu'menchi &agrave; s'battre. L'affaithe avait sounn&eacute; coumme quand nou tappe ove une vaissie sur une barrique vi&egrave;dde. Et tout l'monde se mins &agrave; applaudi: j'm&eacute; d'mandais pour tchi, m&eacute;, qui pensais que l'pouorre corps 'tait bein path&egrave;. Au but d'un temps, i' se r'l&egrave;ve tout d'un coup, et file hors de la vaie coumme un Arabe. J'n'en 'tais pas ravi opr&egrave;s chein qu'il avait yeu - et ov des gants en tchui de chutte grandeur l&agrave;!<br/>
<br/>
B&eacute;t&ocirc;t, ch'en fut deux autres. Ch'la r'quermenchi; ouappe! capuche! ouappe! V'la qui duthi pus longtemps. Les hoummes qu'&eacute;taient &agrave; r'garder tappaient des mains et criaient sus touos les tons. Et ouappe! capuche! tout l'temps. Par moments i' s'contentaient de dansicotter en se r'gardant dans l's'yi&egrave;rs, en s'carrant d'un bord et d'l'autre pour &ecirc;viter les coups ov les gros gants. Les uns gagnaient et l's'autres perdaient, mais pour de m&eacute; je n'viyais pon trop pour tchi que l'un valait mus qu'lautre - sauf pour le sien qui fichi san camp!<br/>
<br/>
Yen eut deux qui s'apitchidrent l'un endr&eacute; l'autre ov des badjounettes. Ch'tait une esp&egrave;ce de <i>sham-fight</i> &agrave; deux. Chein qui m'bardrait '&eacute;tait d'saver coumme tchi qui s'y prenaient pour ne s'enfiler pas!<br/>
<br/>
D'autres s'abusidrent &agrave; s'attrapper par le corps et &agrave; &egrave;prouver &agrave; s'rou&ocirc;ler sus une natte. Fallait les vaie soufflier coumme des bal'nots et suer coumme des boeu's.<br/>
<br/>
Et pis ch'r'&eacute;tait qu&eacute;tille, et qu&eacute;tille, en as-tu, en veurs-tu? Et i' capuchidrent, et lattidrent, toute la s&eacute;th&egrave;e, coumme s'ils y trouvaient du pliaisi! Pour ma part, j'n'y comprenais rein et je n'sais pas occouo ach'teu tch'est qu'ils avaient tous yeu pour &ecirc;tre &agrave; s'lindghi d'la sorte...!<br/>
<br/>
<i><a href="ejluce.html">Elie</a></i><br/>
<i>Nouvelle Chronique de Jersey 8/3/1911</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="boxeurs.html">Les boxeurs</a><p>
<li><a href="colosse.html">La D&ecirc;faite d'un Colosse</a><p>
<li><a href="sports.html">Les Sports</a><p>
<li><a href="taper.html">Des paffes et des oualipes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

