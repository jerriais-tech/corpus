<HTML>
<HEAD>
<TITLE>Des Fest&icirc;ns Hors J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des Fest&icirc;ns Hors J&egrave;rri</h2></font></center><p>

<img src="delamare.gif" width="350" height="142" alt="" title="" align="right" />
Dans l'h&eacute;misph&eacute;the du Nord, ch'est &agrave; dithe en &Ucirc;rope, au Cannada, &egrave;s &Ecirc;tats-Unis, au Japon et &agrave; la pli&ucirc;part d'La Chine, la saison d'<a href="nouevoc.html">Nou&eacute;</a> veint en pliein hiv&eacute;, et nou l'associe auvec la n&eacute;, l&eacute; feu dans l'&acirc;tre et l'confort d&eacute; par d&eacute;dans. Mais dans les pays du Sud, Nou&eacute; veint en pliein &ecirc;t&eacute; et quand i' fait eune caleu d&eacute; chent degr&eacute;s et pus nou n'pense pas &egrave;s grands r'pas qu&eacute; nou-s-a ich&icirc;n, &egrave;s assiett&eacute;es plieines d&eacute; picot ou d'ouaie et d&eacute; pod&icirc;n tchi vos &egrave;rha&ucirc;che l&eacute; paids d'eune livre la bouochie. N&acirc;nn&icirc;n, s'nou vit pr&egrave;s d'la c&ocirc;te nou va &agrave; la m&eacute; s'bangner et nou prend un coupl'ye d'&quot;sannouiches&quot; pour mangi. S'nou-s-est trop liain pour aller &agrave; la m&eacute; nou mange d&eacute;hors, chein qu'il' appellent un &quot;barbecue&quot;. <br/>
<br/>
Un &quot;barbecue&quot;, v'l&agrave; tchi veurt dithe qu&eacute; nou s'assied trais ou quatre heuthes sus un banc mal confortabl'ye qu&eacute; les pigeons ont visit&eacute;, et qu'nou t&acirc;che, sans succ&egrave;s, d&eacute; s&eacute; d'fendre des mo&ucirc;ques, tout en mangeant d'la viande crute ou br&ucirc;l&eacute;e &agrave; chendre, et qu' nou s'met &agrave; penser tchi plia&icirc;si qu&eacute; ch's'rait si la saison d'Nou&eacute; pouvait finni pus t&ocirc;t qu'ou n'fait. <br/>
<br/>
Je l'sai bein car dans man m&ecirc;tchi j'ai ieu &agrave; p&acirc;sser bein des Nou&eacute;s dans les pays cauds, et quand j'pense &egrave;s jours d&eacute; Nou&eacute; quand j'tais mousse en &Ecirc;gypte &agrave; la Trinn't&eacute; j&eacute; m'd'mande; &quot;Tchi sorte d'achocre que j'tais d'aver abandonn&eacute; chutte bouanne vie J&egrave;rriaise pour m'en aller hors pays&quot;. Et quand j'tais &agrave; S&icirc;ngapour et en Tha&iuml;lande, si pr&egrave;s d'La L&icirc;ngne qu'&agrave; Nou&eacute; i' fa&icirc;sait eune caleu &icirc;mpossibl'ye et qu&eacute;, jour et niet, nou sue &agrave; d'gouts, j&eacute; m' d'mandais si les autorit&eacute;s n'&eacute;thaient pas deu m&eacute; mett' &agrave; l'&Acirc;sile, car j'tais certainement leunatique. <br/>
<br/>
Mais un acouo pus grand d'savantage d&eacute; vivre hors pays et surtout, coumme m&eacute;, d'l'aut' but du monde, ch'est d'&ecirc;tre s'par&eacute;s d&eacute; ses &ecirc;fants. Les Nou&eacute;s les pus m&icirc;ns&eacute;thabl'yes qu&eacute; ma femme et m&eacute; j'e&ucirc;nmes janmais p&acirc;ss&eacute; ch'tait les plusieurs fais qu&eacute; nos filles n'taient pas auvec nous. Pisqu&eacute; j'tais Ambassadeu ou Haut Commissaithe et d'm&ecirc;me Chef d'la commeunaut&eacute; Britannique dans les pays o&ugrave;'est qu&eacute; j'ta&icirc;mes, ch'tait &agrave; ma femme et m&eacute; d'&ecirc;tre les pr&icirc;ncipaux dans les f&ecirc;tes d&eacute; Nou&eacute; et d'faithe la minne d&eacute; nos r&ecirc;joui, mais quand j'&egrave;rv&eacute;na&icirc;mes &agrave; la ma&icirc;son et qu&eacute; j'ta&icirc;mes touos seurs, j'ava&icirc;mes touos les deux les l&egrave;rmes &egrave;s i&egrave;rs d&eacute; penser &agrave; nos chi&eacute;thes filles qui 'taient si liain d'nous. La vie diplomatique n'est pas tr&eacute;jous aussi agriabl'ye qu'oulle est vant&eacute;e! <br/>
<br/>
Au jour d'aniet, pour les marchands et les boutiques, la saison d'Nou&eacute; n'est qu'eune occ&acirc;sion pour faithe des sou. Mais j&eacute; n'd&eacute;vons janmais oublier la vraie raison pour c&eacute;l&eacute;brer Nou&eacute;, qu'est l'anniv&egrave;rsaithe d'la na&icirc;ssance du Sien tchi v&icirc;nt nos apprendre qu&eacute; tout l'monde sus chutte t&egrave;rre, n'&icirc;nmporte d&eacute; tchi pays ou d&eacute; tchi race ou couleu, sont fr&eacute;thes et soeurs et qu&eacute; j'd&eacute;vons nos accorder en paix. <br/>
<br/>
 Coumme nou vait dans l'pays tchi, d'autre temps, 'tait la Yugoslavie, j'sommes acouo bein liain d'aver appr&icirc;ns chutte l&eacute;&ccedil;on. I' faut esp&eacute;rer et t&acirc;chi d'faithe d&eacute; sorte qu&eacute;, chu Nou&eacute;, j'allons tous &egrave;rdoublier nos &ecirc;fforts pour y'arriver. <br/>
<br/>
Quant &agrave; m&eacute;, j&eacute; n'pr&eacute;tends pas saver pourtchi qu'j'avons 't&eacute; m&icirc;ns sus chutte t&egrave;rre, mais j'sis c&egrave;rtain qu&eacute; ch'n'tait pas pour nos entr&eacute;-tuer. Comment qu&eacute; j'voudrais qu&eacute; l'message d&eacute; Nou&eacute; &eacute;thait pr&icirc;ns r&eacute;chinne en nous! <br/>
<br/>

<i><a href="delamare.html">Messire Arthur de la Mare</a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfnoue.html">Nou&eacute;</a><p>
<li><a href="noue/gdfnoue2.html">&Agrave; Nou&eacute; l'temps p&acirc;ss&eacute;</a><p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcriernoue.html">All'-ous crier Nou&eacute;?</a><p>
<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue4.html">Nou&eacute;</a><p>
<li><a href="gdfnoue1970.html">Nou&eacute;</a><p>
<li><a href="gdfreunminnant2.html">En reunminnant</a><p>


<li><a href="pmbouonnoue.html">Un Bouon Nou&eacute; &agrave; Portinf&eacute;</a><p>
<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>
<li><a href="pmnoue.html">Nou&euml; et la Merrienne</a><p>
<li><a href="pmproblemes.html">Des probl&egrave;mes au Port&icirc;nf&eacute;</a><p>
<li><a href="pmtempsspasse.html">Comme le temps s'p&acirc;sse - aut'fais et agniet</a><p>


<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="papanoe.html">Quand Papa No&euml; veindra</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="cahouain_vilain.html">J'sis un bein vilain ou&ecirc;s&eacute;</a> (1909)<p>

<li><a href="painfestivities.html">Moralisings on the Seasons Festivities</a><p>
<li><a href="painchristmas.html">Christmas Eve Adventures</a><p>
<li><a href="painnoue1913.html">Greeting from our Happy Family</a><p>
<li><a href="samuelaffaithe.html">Mauvaise Affaithe</a><p>
<li><a href="samuelnoue1913.html">La g&acirc;zette vos souhait' un bouan Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

