<HTML>

<!-- Mirrored from members.societe-jersiaise.org/geraint/jerriais/jannes_fermiers.html by HTTrack Website Copier/3.x [XR&CO'2014], Tue, 15 Jul 2025 14:01:11 GMT -->
<HEAD>
<TITLE>Les Jannes F&egrave;rmi&egrave;rs et l'Ni&egrave;r Beurre 1999 - Young Farmers and Black Butter</TITLE>
<META  name="keywords" content="JÃ¨rriais, language, langue, black butter, cuisine, gastronomie, cooking, folklore, traditional food, recipes, recettes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Les Jannes F&egrave;rmi&egrave;rs et l'Ni&egrave;r Beurre 1999</h2></font></center><p>

&nbsp;<p>

<CENTER><IMG SRC="nierbeurre.jpg" WIDTH=179 HEIGHT=261 alt="du ni&egrave;r beurre"><p>

<i>l&eacute; Ni&egrave;r Beurre</i> <A HREF="nierbeurre.wav"><IMG SRC="ecoute.jpg" WIDTH=25 HEIGHT=23 ALIGN=absmiddle border=0 alt="clyiquez pouor ou&iuml; les mots"></A><p></CENTER>

&nbsp;<p>


Au mais d'Octobre 1999, les Jannes F&egrave;rmi&egrave;rs f&icirc;tent du ni&egrave;r beurre au Mangni des Pr&egrave;s &agrave; Grouville. I' font l&eacute; ni&egrave;r beurre ch&acirc;que ann&eacute;e - ch'est ieune des activit&eacute;s d'lus clobe.<p>

&nbsp;<p>


<CENTER><IMG SRC="nb1.jpg" WIDTH=369 HEIGHT=511 alt="p'ler les pommes"><p></CENTER>

&nbsp;<p>


Chutte ann&eacute;e, j'd&ecirc;cidis d'les v&icirc;siter et d'prendre des photos pouor les Pages J&egrave;rriaises pouor mouontrer &egrave;s gens comme tchi qu'l&eacute; ni&egrave;r beurre est fait.<p>

&nbsp;<p>


<CENTER><IMG SRC="nb2.jpg" WIDTH=520 HEIGHT=369 alt="p'ler les pommes"><p></CENTER>

&nbsp;<p>


Nou c'menche auve des satchies d'pommes et i' faut les p'ler. Assis sus des tcha&icirc;ses dans la grange, j&eacute; p'l&icirc;nmes les pommes et m'tt&icirc;tent les pommes p'l&eacute;es dans un bathi qu'nou changeait quand j'l&eacute; remply&icirc;nmes. <p>

&nbsp;<p>


<CENTER><IMG SRC="nb3.jpg" WIDTH=541 HEIGHT=369 alt="p'ler les pommes"><p></CENTER>

&nbsp;<p>


Eune tinn&eacute;e d'cidre pouor abreuver les travailli&egrave;rs a&icirc;gue l&eacute; travas.<p>

&nbsp;<p>


<CENTER><IMG SRC="nb4.jpg" WIDTH=504 HEIGHT=361 alt="la peile"><p></CENTER>

&nbsp;<p>

La peile est un grand bach&icirc;n qu'nou met sus l'tr&eacute;pid au d'ssus du feu. Nou met l&eacute; cidre &agrave; bouoilli &agrave; seule f&icirc;n d'l&eacute; r&ecirc;duithe. Pis, nou-s-ajou&ocirc;te les pommes &ecirc;tamp&eacute;es.<p>

&nbsp;<p>

<CENTER><IMG SRC="nb5.jpg" WIDTH=550 HEIGHT=324 alt="l&eacute; rabot"><p></CENTER>

&nbsp;<p>

Il est partitchuli&eacute;thement &icirc;nmportant d&eacute; r'muer tout l'temps l&eacute; ni&egrave;r beurre dans la peile. Nou n'veurt pon qu'l&eacute; ni&egrave;r beurre br&ucirc;le. Pouor &egrave;rmuer l&eacute; ni&egrave;r beurre, nou fait s&egrave;rvi un rabot. Ch'est eune manni&eacute;the d&eacute; long r&acirc;t&eacute; tchi gratte l&eacute; fond d'la peile et tou&ocirc;nne l&eacute; litchide bouoillant.<p>

&nbsp;<p>


<CENTER><IMG SRC="nb6.jpg" WIDTH=599 HEIGHT=305 alt="l&eacute; rabot"><p></CENTER>
&nbsp;<p>

L&eacute; rabot dait et' longue coumme eune vaule, pa'ce qu&eacute; l&eacute; litchide crache en bouoillant, et ch'est dang&eacute;theux pouor l&eacute; chein tchi r'mue car i' pou&ocirc;rrait s'br&ucirc;ler les bras et les mains.<p>

&nbsp;<p>


<CENTER><IMG SRC="nb8.jpg" WIDTH=338 HEIGHT=503 alt="nou r'mue"><p></CENTER>


&nbsp;<p>

Les hoummes font s&egrave;rvi l&eacute; rabot comme chennech&icirc;n: i' poussent et halent l&eacute; rabot en avant et en arri&eacute;the tout en marchant d'un pas rhythmique &agrave; drouaite et pis &agrave; gauche. I' r'vont et r'veinnent, poussant et halant l&eacute; rabot. Ch'est un mio coumme eune &ecirc;trange danse hypnotique.<p>

&nbsp;<p>

<CENTER><IMG SRC="nb7.jpg" WIDTH=544 HEIGHT=333 alt="nou-s-ajou&ocirc;te des pommes"><p></CENTER>

&nbsp;<p>

D&eacute; temps en temps, i' faut ajou&ocirc;ter acouo d'pommes &agrave; la peile.<p>


&nbsp;<p>


<CENTER><IMG SRC="nb9.jpg" WIDTH=308 HEIGHT=372 alt="nou r'mue"><p></CENTER>

&nbsp;<p>


Nou r'mue et nou r'mue et nou r'mue....


&nbsp;<p>


<CENTER><IMG SRC="nb10.jpg" WIDTH=397 HEIGHT=455 alt="nou met des chouques sus l'feu"><p></CENTER>

&nbsp;<p>

Et nou met acouo des chouques sus l'feu &eacute;tout.<p>

Enf&icirc;n nou-s-ajou&ocirc;te du rigolisse et pis du jus d'limons.<p>

Nou-s-ajou&ocirc;te les &eacute;pices et pis l'chucre et nou r'mue pour acouo tchiques minnutes. <p>

L&eacute; ni&egrave;r beurre est ach'teu pr&ecirc;t et les femmes l&eacute; mettent dans des pots &agrave; g'l&eacute;e auve des tchuli&egrave;rs en bouais. Nou met du papi sus et pis un couv&egrave;rt d'&icirc;ndgienne.<p>


&nbsp;<p>


<CENTER><IMG SRC="nb11.jpg" WIDTH=391 HEIGHT=509 alt="les femmes copent les couv&egrave;rts"><p></CENTER>

&nbsp;<p>


Ich&icirc;n les femmes sont &agrave; coper les couv&egrave;rts d'&icirc;ndgienne pouor les pots. <p>

&nbsp;<p>

<CENTER><IMG SRC="nierbeurre.jpg" WIDTH=179 HEIGHT=261 alt="du ni&egrave;r beurre"><p></CENTER>

&nbsp;<p>

Et l'ni&egrave;r beurre est finni!
&nbsp;<p>

&nbsp;<p>
<FONT SIZE=2>
<i>Viyiz &eacute;tout</i>:
<ul>
<li><a href="nierbeurre9.html">L&eacute; Ni&egrave;r Beurre</a><p>
<li><a href="assembliee/nierbeurre2002.html">La S&eacute;th&eacute;e d'Ni&egrave;r Beurre 2002</a><p>
<li><a href="assembliee/nierbeurre1962.html">La Bord&eacute;e d'Ni&egrave;r Beurre 1962</a><p>
<li><a href="nierbeurre2.html">L&eacute; Ni&egrave;r Beurre</a><p>
<li><a href="nbeurre.html">La faith'thie d'ni&egrave;r beurre</a><p>
<li><a href="nierbeurre3.html">Film du Ni&egrave;r Beurre</a><p>
<li><a href="nierbeurre.html">Une Bord&eacute;e d'Nier-Beurre</a><p>
<li><a href="nierbeurre4.html">L&eacute; Ni&egrave;r Beurre</a><p>
<li><a href="nierbeurre5.html">L&eacute; Ni&egrave;r Beurre</a><p>
<li><a href="nierbeurre6.html">L&eacute; Ni&egrave;r Beurre</a><p>
<li><a href="nierbeurre7.html">L&eacute; Ni&egrave;r Beurre</a><p>
<li><a href="nierbeurre8.html">La Fa&icirc;s'z&iuml;e d'gni&euml;r Beurre si&eacute;s l'F'lip Jourdgniao&ucirc;x</a><p>

<li><a href="nierbeurre_picot.html">La Fa&icirc;sezie d'Ni&egrave;r-Be&ucirc;rre</a><p>
<li><a href="betsy2.html">L'Ebranlement d'Betsy</a><p>
</ul>

</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jannes_fermiers.html by HTTrack Website Copier/3.x [XR&CO'2014], Tue, 15 Jul 2025 14:01:11 GMT -->
</HTML>
