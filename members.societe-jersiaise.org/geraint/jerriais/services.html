<HTML>
<HEAD>
<TITLE>Les Services hors pays</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Services hors pays</h2></font></center><p><br>
<br>
<a href="delamare.html"><IMG SRC="delamare.gif" WIDTH=350 HEIGHT=142 align="right" border=0 alt="Countes d'un &Egrave;rv'nu"></a>

'J'sai bein,' s'fit le Ph'lip Desclios qui v&icirc;nt m'vaie l'aut' se et m' apportit tchiques l&egrave;dgeummes, 'que tu vaies &agrave; l'&eacute;gise ou la chapelle de temps en temps, mais y'allais tu quand tu tais hors pays?'.<br>
<br>
'V'la tchi d&eacute;pendait, 'j'lis dis, 'de oues' que j'tais. Au Japoun j'avaimes eune &eacute;gise anglicanne, &agrave; Singapour eune catedrale angliaise, a Bangkok eune &eacute;gise am&eacute;ritchaine, et j'allais quand j'pouvais, mais en Afghanistan, qu'est pays mahom&eacute;tan, les &eacute;gises chr&eacute;tiennes ne sount pas perm&icirc;ntes. Mais le gouvernement Afghan bein seux ne pouvait pas emp&ecirc;chi l's ambassades &eacute;trangi&egrave;res de suivre lus chulte. Dans l'ambassade britannique j'avaimes tchiques fais eun service dans la grande salle de bal, mais j'n'ava&icirc;mes pas d'ministre et - n&eacute; rit pas - ch'tait me tchi les coundisait.<br>
<br>
'J'avaimes tr&eacute;jous not service de Nou&eacute;. D'vant mon temps ch'en tait seulement pour les Britanniques, mais j'en trouvais ch'la pas trop chr&eacute;tien, et j'invitais touas l's ambassadeurs de pays chr&eacute;tiains et lus commeunaut&eacute;s d'y v'ner et d'prendre part, et l's ambassaduers de li&eacute;the ieune des neu' lessouns, chaque dans lus propre langue, l'allemand et l'autrichian en allemand, le francais en francais, l'italien en italien, l'am&eacute;ritchain en angliais, faschioun am&eacute;ritchaine, etcetera, etcera.<br>
<br>
'Pas touas les anglais en t'taient de m'n avis, mais j'lus dis que touas t'aient aussi buoans chr&eacute;tiens qu' nous, p't&ecirc;t miyeurs, et que l'Buoan Djeu ne coumptait autcheun pays miyeu qu&eacute; l'autres. Ch'tait eun grand' succ&egrave;s et, l'service finit j'invities toute la coungr&eacute;gatioun &agrave; prendre tchiques rafraichishments I'm'd&icirc;tent tous tchiqu' grand plaisi qu'j'lus avais fait.'<br>
<br>
Eun'aut' service m&eacute;morablye ch'tait le ounze novembre en coumm&eacute;ratioun des morts dans les deux grandes dg&egrave;rres. Devant me, chu service &eacute;tout avait 'tait limite' &egrave;s bretanniques, mais j'&icirc;nvitis les Allemands, les Italiens et les Japounnais, et dans nos pri&eacute;thes j'd'mand&icirc;mes au Buoan Djeu d'&eacute;rposer l's &acirc;mes pas seulement des siens qu'avaient battu pour nous mais &eacute;tout des siens qu'avaient battue countre nous. Ch'tait eun service hardi impressif. Quand j'avais termin&eacute; mon discours les grandes portes d'la salle f&ucirc;tent ouvertes sus les gard&icirc;ns et la veue au liain sus les mountaignes couvertes de n&eacute;, et mes Gurkhas sus lus troumpettes sounn&icirc;tent la Retraite et la R&eacute;veille et, tous &agrave; l'attentioun, j'chant&icirc;mes not' cantique natiounal, dans tchi'qu'tout l'mounde, surtout nos anciens ennem&icirc;ns, pr&icirc;ntent part.<br>
<br>
'Mais la pus grand service que j'eus &agrave; coundithe ch'tait pour Winston Churchill, qui v'nait d'mou&ocirc;thi. J'n'invitis pas seulement la commeunant&eacute; britannique, mais les Ambassadeurs avec lus principaux officiers de l'Amerique, d'la France, de l'Italie, de l'Allemagne, du Japoun et des autres pays qu'avaient 't&eacute; nos alli&eacute;s ou nos enn&eacute;m&icirc;ns, et l'prince Shah Wali, ounclye au Rouai d'Afghanistan, et qu'avait 't&eacute; en ch&egrave;rge de l'arm&eacute;e qui s'avait battu countre nous dans la traisieme dg&egrave;rre entre nous et les Afghans en mil neu chent dgiezeneuf. J'fis eun raid'buoan discours, p't&ecirc;t le miyeu qu'j'ais jamais fait, et apr&egrave;s, pusieurs me d&icirc;tent que si ma carri&eacute;the n'avait pas 't&eacute; dans la diplomatie j'&eacute;thais fait hardi bein coumme ministre de r&eacute;ligioun&quot;.<br>
<br>
&quot;M'&eacute;thais tu veu, mon Ph'lip, coumme ministre? Au mains j'&eacute;thais peu dithe &agrave; ma coungr&eacute;gatioun, couume le faisait la vier Bill du Heaume, qu'ya chent ans 'tait Recteur ichein &agrave; la Trin't&eacute; et qu'i'n'tait presque jamais sobre quand i' mountait en chaise, &quot;Mes &ecirc;fants, faites coumme j'vos dis, mais pas coumme qu&eacute; j'fais&quot;.<br>
<br>
La Ph'lip Desclios s'&ecirc;bouffit d'rithe. &quot;Bonsens&quot;, i's'fit, &quot;d&eacute; t'aver &eacute;cout&eacute; douner eun s&eacute;rmoun dait aver bein amus&eacute; l'Dgiable, mais j&eacute; n'sais pas tchiqu'&eacute;l Buoan Djeu en &eacute;thait pens&eacute;&quot;.<br>
<br>
<br>
<i><a href="delamare.html">Le vi&egrave;r Trin'tais</a></i><br>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="service.html">L&eacute; S&egrave;rvice du s&eacute;</A><p>
<li><a href="assembliee/service1961.html">L&eacute; service annuel 1961</a><p>
<li><a href="assembliee/service1965.html">L&eacute; service annuel &agrave; St. Mart&icirc;n</a><p>
<li><a href="diplomatique.html">Eun Incident Diplomatique</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
