<HTML>

<!-- Mirrored from members.societe-jersiaise.org/geraint/jerriais/gdf60ans.html by HTTrack Website Copier/3.x [XR&CO'2014], Tue, 15 Jul 2025 13:48:30 GMT -->
<HEAD>
<TITLE>En J&egrave;rri y'a souoxante ans </TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>En J&egrave;rri y'a souoxante ans </h2></font></center><p>

<font size="-1"><i>&Eacute;tats-Unis d'Am&eacute;thique, <br/>
L&eacute; jour de P&acirc;ques, 1961. </i><br/></font>
<br/>

L'articl'ye sus les <a href="rvenants.html">r'v&eacute;nants</a> d'aut' fais dans l'Bullet&icirc;n neunm&eacute;tho dgiex-neuf m&eacute; rappelle ma jannesse siez Papa &agrave; La Forge, &egrave;s Landes &agrave; <a href="st_ouen.html">St. Ou</a>. Y'avait un tas d&eacute; r'v&eacute;nants par les c'm&icirc;ns dans chu temps-l&agrave;. Quand nou sortait au s&eacute; et tch'i' n'fa&icirc;thait pon cliai d'leune, y'avait des temps qu'nou n'viyait pon la main d'vant s&eacute;. M'n oncl'ye Charles avait eune ronde lant&egrave;rne tch'avait des f'n&ecirc;tres de corne &agrave; la pliaiche d&eacute; v&egrave;rre. Ch'tait eune chandelle tchi donnait la lueu, et ou n'montrait pon fort d&eacute; veue, mais ou li'aidgait &agrave; trouver l&eacute; c'm&icirc;n entre L&eacute; M&ecirc;nage &egrave;s Feuvres (au but d'La Rue d'La D'vise) et La Forge quand i' v'nait p&acirc;sser la s&eacute;th&eacute;e siez nous. I' m'sembl'ye qu&eacute; j'l&eacute; vai acouo entrer dans la tchu&icirc;sinne atout ses braies d'b&acirc;th&icirc;n &agrave; pliatchet, sa c'm&icirc;nse d&eacute; molleton et san chap&eacute; d'fe&ucirc;tre amath&eacute; en d'ssous d'san moton atout un but d'ficelle!<br/><br/>
<A HREF="rvenants.html"><IMG SRC="rvenant.jpg" WIDTH=100 HEIGHT=176 align="right" alt="un r'v&eacute;nant" border=0></A>
Quand Papa voulait aller d'tchique bord au s&eacute;, et qu'la niet 'tait sombre, il empruntait chutte lant&egrave;rne-l&agrave; et j'allais auve li. I' portait la lant&egrave;rne &agrave; corne d'eune main et j'l&eacute; t'nais par l'aut' main. Auve la faillie lueu d'la lant&egrave;rne, l's ombres avaient tr&eacute;jous un air fantastique pour m&eacute; tch'&eacute;tais mousse, et tch'avais ou&iuml; tant d'histouaithes entouor des r'v&eacute;nants et des balles-&agrave;-leunettes. Les vi&egrave;rs bouais sus les f&ocirc;ss&eacute;s l'long d'la route, tch'avaient 't&eacute; &ecirc;p&icirc;l&eacute;s touos l's ans, avaient l'air grotesque &eacute;tout, et patha&icirc;ssaient r'semblier &agrave; des fa&ucirc;t&ocirc;mes, sustout quand il' 'taient difformes. Quand y'avait des creux dans les t&ecirc;tes des cheins tch'&eacute;taient &agrave; ma&icirc;ntchi pou&ocirc;rris, v'l&agrave; tchi donnait l'&icirc;mpression d'un giant atout des grands i&egrave;rs! D&eacute; temps en temps nou ouiyait qu'des blianches femmes hantaient ich&icirc;n et l&agrave;.<br/>
<br/>
L&eacute; p&acirc;ssage par c&egrave;rtaines routes 'tait craintif, viyant tch'il' avaient la r'nomm&eacute;e d'&ecirc;t' hant&eacute;es. La Route des V&icirc;nchelez en' 'tait ieune. Ou p&acirc;ssait entre les Manni&egrave;rs d&eacute; V&icirc;nchelez d'Haut et d&eacute; V&icirc;nchelez d'Bas et les branques des bouais fa&icirc;saient eune &quot;vo&ucirc;te&quot; en d'ssus d'la route et nou n'y viyait l&egrave;rme. C&egrave;rtaines routes, &eacute;tout, avaient des noms tragiques, comme la Rue &agrave; la Pendue. Nou ouiyait l's anciens mentionner l'nom en conv&egrave;rs&acirc;tion et &eacute;tant d'&acirc;ge imaginatif, i' sembliait &egrave;s mousses tch'i' pouvaient vaie des pendus la niet quand i' p&acirc;ssaient souos les bouais aupr&egrave;s du Carrefour io&ugrave; qu'Mait' Tanminne L&eacute; Cornu d'meuthait. <br/>
<br/>
Y'avait eune p&eacute;tite ruette - oulle est acouo l&agrave; - tch'allait d'la maison et tch&egrave;rpent'tie &agrave; Ma&icirc;t' Fred d&eacute; Caen &agrave; La Vielle Fontaine, maison d'anch&ecirc;tres d&eacute; la fanmile du d&eacute;funt Juge Francis Vibert L&eacute; Feuvre, Chutte p&eacute;tite ruette-l&agrave; 'tait hant&eacute;e par un cad&acirc;vre couochi sus l'f&ocirc;ss&eacute; la niet. La m'm&egrave;e du d&eacute;funt Juge, n&eacute;e Esth&egrave;r L&eacute; Bliancq (d&eacute;c&eacute;d&eacute;e en 1914 &agrave; l'&acirc;ge d&eacute; pus d'huiptante ans), soulait nouos raconter qu&eacute; sa grand'm&eacute;the et eune aut' bouannefemme &egrave;rv&eacute;naient par la ruette &agrave; m&icirc;niet d'eune niet bein sombre pour s'en aller &agrave; La Vielle Fontaine, o&ugrave;-est qu'la grand'm&eacute;the L&eacute; Feuvre d&eacute;meuthait. En p&acirc;ssant l'long du f&ocirc;ss&eacute; o&ugrave;-est qu&eacute; l'cad&agrave;vre soulait s'couochi, l'aut' bouannefemme dit &agrave; la grand'm&eacute;the L&eacute; Feuvre &quot;Bon! J'avais tr&eacute;jous ou&iuml; qu'y'avait un cad&acirc;vre couochi sus l'f&ocirc;ss&eacute;, mais chutte niet yen a DEUX!&quot; I' s'adonnait qu'un farceux du va&icirc;sinn&eacute;, voulant faithe peux au monde, s'&eacute;tait couochi sus l'f&ocirc;ss&eacute; et s'&eacute;tait couv&egrave;rt auve un lincheu, mais quand i' ou&iuml;t la bouannefemme dithe qu&eacute; nou viyait deux cad&acirc;vres l&agrave;, i' fut si &eacute;pe&ugrave;th&eacute; li-m&egrave;me tch'il en eut les sangs touann&eacute;s et en mouothit <br/>
 <br/>
Pour nous, mousses, i' n'y avait autcheune doute d&eacute; l'existence du ni&egrave;r tchian tchi hantait l'Carrefour des Chinq V&egrave;rges, et bein des gens vouos asse&ucirc;thaient tch'il' avaient ou&iuml; sa cha&icirc;ne tra&icirc;ner. Eune s&eacute;th&eacute;e, man fr&eacute;the Fra&icirc;nque eut eune fichue peux en p&acirc;ssant par l&agrave;. Ch'tait ieune d&eacute; ches sombres s&eacute;th&eacute;es-l&agrave; qu'nou n'viyait pon la main d'vant s&eacute;. Il avait &agrave; peine trav&egrave;rs&eacute; l'carrefour quand i' ou&iuml;t tchiquechose sauter dri&eacute;the li et du tapotage d&eacute; f&eacute; dans la route. I' happit la pathe ava la route dans la direction d'siez nous. Il allait &agrave; feu d'galop, mais tant pus vite tch'i' couothait, tant pus d'brit i' ou&iuml;yait dri&eacute;the li. Arriv&eacute; qu&acirc;si &agrave; la tch&eacute;rpent'tie au Sieur d&eacute; Caen il 'tait &agrave; but d'vent et n'en pouvait pus. I' pensit qu&eacute; ch'tait la f&icirc;n pour li et i' s'arr&ecirc;tit l'long du f&ocirc;ss&eacute; et s'touannit d'bord, qu&acirc;si au m'sesp&eacute; d'sa vie. He&ucirc;theusement, sa vie n'tait pon en dangi. L&eacute; ni&egrave;r tchian avait touann&eacute; en vaque! Ch'tait eune g&eacute;niche tchi s'&eacute;tait abanonn&eacute;e et tchi l'avait suivi. San lian et l'paisson, tapotant dans la route, 'tait vrainment la cha&icirc;ne tra&icirc;nante !<br/><br/>

Les V&icirc;nchelez 'taient l'hant d&eacute; pus d'eune sorte d'&egrave;rv&eacute;nants. La h&egrave;rse d'la Rue des Geonnais m&eacute; ram&eacute;mouaithe qu'un c&ocirc;ffre &eacute;tait tchiquefais veu dans l'mitan d'la route, entre les deux Manni&egrave;rs, mais y'avait eune raison pour chutte crianche-l&agrave; tchi n'tait pon surnaturelle. M'n oncl'ye Ouinn'teur L&eacute; Feuvre (mort en Dg&eacute;rn&eacute;sy en 1955 &agrave; l'&acirc;ge d&eacute; huiptante-trais) m'avait souvent racont&eacute; l'originne d&eacute; chu hant-l&agrave;. &Eacute;tant mousse, il avait appr&icirc;ns sa vocation d'tch&egrave;rpentchi dans la tch&egrave;rpent'tie &agrave; Mess L&eacute; M&egrave;rquand, Fra&icirc;nque, &agrave; La Fontaine - et i' fa&icirc;saient des c&ocirc;ffres pour l&eacute; Sieur Philippe L&eacute; Feuvre (p&eacute;the dudit d&eacute;funt Juge Francis Vibert L&eacute; Feuvre), tch'&eacute;tait entr&eacute;pranneux d'ent&egrave;rrements. Dans chu temps-l&agrave;, l's apprentis d'la tch&egrave;rpent'tie avaient &agrave; d&eacute;livrer les c&ocirc;ffres au domicile du d&eacute;c&eacute;d&eacute;, et i' fallait l'faithe la niet viyant qu'les gens n'taient pon fort en peine d&eacute; vaie des c&ocirc;ffres vi&egrave;des port&eacute;s par les c'm&icirc;ns d'jour. <br/><br/>

Eune s&eacute;th&eacute;e, m'n oncl'ye et un aut' apprenti lus en allaient porter un c&ocirc;ffre &agrave; eune maison d'tchique bord du c&ocirc;t&eacute; d'Liouville, I' portaient l'c&ocirc;ffre &agrave; l'&ecirc;paule et d&eacute;cid&icirc;drent d'aller par V&icirc;nchelez. Arriv&eacute;s &agrave; c&ocirc;t&eacute; des Manni&egrave;rs, i' ouiyaient tchitch'un v'n&icirc;n ava la route et i' m&icirc;ndrent l&eacute; c&ocirc;ffre bas en trav&ecirc;rs d'la route et lus much&icirc;drent souos l'arche &agrave; l'entr&eacute;e du gard&icirc;n du Mangni d'Bas. M'n oncl'ye m'a tr&eacute;jous affirm&eacute; tch'i' n'en n'tait pon d'avis li-m&ecirc;me d&eacute; faithe d'it&eacute;, mais qu'san compangnon m&icirc;nt san but du c&ocirc;ffre bas et tch'i' n'pouvait pon l'porter tout seu, et tch'i' fut oblyigi d'la&icirc;ssi cou&ocirc;rre et d'faithe comme l'autre et s'muchi. L'homme tchi d'scendait la route tchulbutit sus l'c&ocirc;ffre, et pis i' satchit eune alleunmette pour vaie l'encombr&eacute;ment. Quand i' s'ap&egrave;rchut tch'est qu&eacute; ch'tait, v'l&agrave; tchi li fit tellement peux tch'i' s'm&icirc;nt &agrave; cou&ocirc;rre comme un fo, et l&eacute; v'l&agrave; hors qu&eacute;daine ava la route.<br/><br/>

Sans doute tch'i' racontit ses aventuthes, car l'histouaithe d'un c&ocirc;ffre s&eacute; trouvant dans l'mitan d'la route la niet &agrave; V&icirc;nchelez 'tait bein connue &egrave;s Landes quand j'tais mousse. M'n oncl'ye et l'aut' apprenti e&ucirc;drent l'avis d&eacute; n'lus vanter pon d'&ecirc;t' les r'v&eacute;nants coupabl'yes! <br/>
<br/>
Y'avait d's av&egrave;rtis d'toutes les sortes &eacute;tout dans l'temps pass&eacute;. Quand y'avait un mort dans la maison, ch'est seux qu'tchitchun dans la fanmile avait ieu un av&eacute;rti. Maman L'Feuvre p&acirc;ssit l'pas siez m'n oncl'ye Ouinn'teur en <a href="dgernesy.html">Dg&egrave;rn&eacute;sy</a>. Oulle avait d&ecirc;p&acirc;ss&eacute; ses huiptante ans, et oulle avait gard&eacute; l'liet pour tchiques s&eacute;maines. L&eacute; mat&icirc;n du jour d&eacute; sa mort m'n oncl'ye dit &agrave; ma tante : &quot;J&eacute; n'crai pon que M'm&egrave;e p&acirc;s'sa l'jour - ou pathait bein faillie!&quot; Ch'tait dans l'hiv&eacute;, et comme i' r'v&eacute;nait d'san travas &agrave; la niet chutte s&eacute;th&eacute;e-l&agrave;, &agrave; sa grand' surpr&icirc;nse i' rencontrit Maman dans la route, habilyie dans san d&icirc;nmanche et bein embonn't&eacute;e, mais atout sa capote. Il' arr&ecirc;t&icirc;drent touos les deux et m'n oncl'ye l&icirc; dit &quot;Bon! T'&egrave;rv&eacute;lo par les c'm&icirc;ns! Tu d&eacute;v'thais aver pus d'avis qu&eacute; d'sorti dans la fraid si vite aupr&egrave;s &ecirc;t' malade au liet!&quot; A san grand &ecirc;tonnement, ou s'&egrave;rm&icirc;nt en marche sans l'r&ecirc;pondre. I' trouvit ch'la bein dr&ocirc;le, et en entrant &agrave; la maison i' racontit l'affaithe &agrave; ma tante et ou li dit &quot;Tu n'es pon bein dans ta t&ecirc;te, don - ta m'm&egrave;e est si faillie qu'ou n'peut m&ecirc;me pon l'ver l'bras, sans p&acirc;ler d'aller s'prom'ner!&quot; I' n'la criyait presque pon et ramontit la mont&eacute;e deux pas &agrave; la fais pour aller dans sa chambre. Sans doute oulle 'tait l&agrave;, sus san liet d'mort et sans connaissance comme i' l'avait veue l'mat&icirc;n. Ou n'p&acirc;ssit pon la niet, et l'lendemain la pou&ocirc;rre vielle maman 'tait au suaithe. <br/><br/>

M'n oncl'ye avait ieu un av&egrave;rti quand Papa mouothit &eacute;tout. Chutte fais-l&agrave; ch'tait un vaiss&eacute; tch'avait tch&eacute;e d&eacute; d'ssus l'ais du dr&eacute;cheux dans sa tchu&icirc;sinne, sans cause appathente, et tch'avait d'pichi en mille br&eacute;delles dans l'aithe. Mais, comme l&eacute; dit l'R&eacute;dacteu dans s'n articl'ye entouor les r'v&eacute;nants, y'avait d's av&egrave;rtis et des crianches d&eacute; toutes les sortes, et y'a acouo des gens tch'ont des crianches d&eacute; nos jours. Quand j'tais en J&egrave;rri en 1956 un portrait d&ecirc;pendit tout seu eune niet dans la maison d'un ami dreinement d&eacute;c&eacute;d&eacute;. Quand je l'dis &agrave; eune c&egrave;rtaine p&egrave;rsonne ou m'dit &quot;Y'&eacute;tha eune aut' mort dans chutte maison-l&agrave; d&eacute;vant longtemps! &quot; Comme j' s'adonnit, un membre d&eacute; la m&ecirc;me fanmile, mais tchi n&eacute; d'meuthait pon dans la m&ecirc;me  maison, mouothit dans l'couothant de trais ou quat' mais. Viyant  tch'il 'tait &acirc;gi, nou n'pou&ocirc;rrait p't &ecirc;t' pon craithe qu&eacute; l'd&eacute;pendage  du portrait 'tait vrainment un av&egrave;rti - ouaithe qu&eacute; l's anciens n'en &eacute;thaient pon dout&eacute;! Tch'est tchi sait - les crianches ieux-m&ecirc;mes mou&ocirc;rront p't &ecirc;t' d&eacute; lus belle mort &eacute;tout auve l&eacute; p&acirc;ssage du temps! <br/><br/>

Ouaithe qu&eacute; j'ayons tout pliein d'douteurs parmi les jannes d'aniet au sujet des vielles crianches, j'peux affirmer qu&eacute; ma m'm&egrave;e m'a d&ecirc;compt&eacute; et r'dg&eacute;thi d's orians &agrave; la veue pus d'eune fais auve sa bague d&eacute; neuches quand j'tais mousse, et j'ai connu bein d'aut' mousses tch'ont p&egrave;rdu lus <a href="vethues.html">v&eacute;thues</a> &agrave; la vielle manni&eacute;the. Comme nouos l'dit &quot;Fran&ccedil;ot&quot; &agrave; la page 118 du preunmi&eacute; voleunme d&eacute; ches bullet&icirc;ns, y'avait bein des manni&eacute;thes &agrave; les cachi. Man fr&eacute;the Fra&icirc;nque en avait sus les mains. Un jour il 'tait &agrave; visiter nouot' tante d'Aubert &agrave; La Mouaie &agrave; <a href="st_brelade.html">St. Br&eacute;lade</a> quand i' rencontrit l'bouanhomme Jacques Gavey, d&ecirc;j&agrave; dans sa huiptantaine &agrave; ch't &ecirc;poque-l&agrave;. L&eacute; bouanhomme dit &agrave; Fra&icirc;nque: &quot;Combein d'v&eacute;thues qu'tu'as sus tes mains, man gar&ccedil;on?&quot; Frainque les contit et l&icirc; dit combein. &quot;Eh bein, j'm'en vais t&eacute; l's acater!&quot; li dit l'bouanhomme Jacques en l&icirc; donnant un sou. Tchiques jours pus tard, Fra&icirc;nque avait p&egrave;rdu ses v&eacute;thues et i' n'sont janmais r'v&eacute;nues! Eune chose est bein c&egrave;rtaine: Ch'tait des r'dg&eacute;th&icirc;sons d'orians et d'v&eacute;thues &agrave; bouan marchi. Ch'n'est pon &ecirc;tonnant qu'les docteurs d'&agrave; ch't heu' n'y craient pon !<br/>
<br/>
<i><a href="lefeuvre.html">G. F. Le Feuvre</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="rvenants.html">Les R'v&eacute;nants d'Aut'fais</a><p>

<li><a href="rvenants2.html">D's histouaithes d&eacute; r'v&eacute;nants</a><p>
<li><a href="rvenantjlm.html">Le R'v&eacute;nant</a><p>
<li><a href="gdf80ans.html">Y'a huiptante ans</a><p>
<li><a href="gdfenterrement.html">Un ent&egrave;rrement l'temps pass&eacute;</a><p>
<li><a href="gdfcrianches1.html">Vielles crianches</a><p>

<li><a href="gdfcrianches2.html">Acouo des crianches</a><p>

<li><a href="gdfcrianches3.html">Crianches et cou&ocirc;teunmes</a><p>

<li><a href="gdfcrianches4.html">Et acouo des crianches</a><p>

<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfmitheux.html">Crianches entouor un mitheux</a><p>

<li><a href="vethues.html">Ich&icirc;n nou cache les v&eacute;thues</a><p>

<li><a href="gdfblianche.html">La Blianche Femme</a><p>

<li><a href="assembliee/folklore.html">L&eacute; folklore d&eacute; J&egrave;rri</a><p>
<li><a href="assembliee/drcarre.html">Discours par l&eacute; Dr. A.L. Carr&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gdf60ans.html by HTTrack Website Copier/3.x [XR&CO'2014], Tue, 15 Jul 2025 13:48:30 GMT -->
</HTML>
