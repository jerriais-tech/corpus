<HTML>
<HEAD>
<TITLE>En appr&eacute;chant d'Belfast</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En appr&eacute;chant d'Belfast</h2></font>
Sanm'di l'v&icirc;ngt-six d'Ao&ucirc;t 2006</center><p>

...J'm&icirc;ns man huilet et cache en route. I' n'tchiyait pon bein d&ucirc; et la route si&eacute;vait la c&ocirc;te pa&icirc;sibli&eacute;ment assez. Dans d's &ecirc;c&acirc;rreuses par la c&ocirc;te y'avait des &ecirc;critchieaux pouor explyitchi la natuthe du lough. L&eacute; ciel 'tait gris, y'avait eune brise et sus l'ieau y'avait des seurfeurs &agrave; vaile.<br/>
<br/>
J'arrivis &agrave; Grey Abbey mais l'abbaye 'tait freunm&eacute;e (pouor des &quot;ra&icirc;sons d'comportement anti-social&quot;) et j'pr&icirc;ns des photos dans l'vi&egrave;r ch&icirc;nm'tchi&eacute;the. Pus liain y'a la grande ma&icirc;son d&eacute; Mount Stewart. J'avais fait d'si bou&ocirc;n progr&egrave;s par l&eacute; c'm&icirc;n qu'j'arrivis d'vant m&eacute;jeu quand l'b&acirc;tisse fut ou&egrave;rt. J'acatis un titchet pouor l&eacute; gard&icirc;n et j&eacute; m'pronm'nis. Y'a des statues et stchulptuthes &icirc;nt&eacute;r&ecirc;ssantes dans les gard&icirc;n et y'a des dodos tchi sont of&ucirc;ches l's originnaux des cheins d'la M&ecirc;nag'gie d'J&egrave;rri. J'm'en fus v&egrave;rs Newtownards. D'chu bord d'la mathe nou vait bein cliaithement la Tou d'Scrabo haute sus l'mont d'l'aut' bord d'la mathe. I' n'y'a rein d'&icirc;nt&eacute;th&ecirc;t &agrave; Newtownards mais la ville est ra&icirc;que &agrave; tchiques kilom&egrave;tres d&eacute; Belfast...<br/>
<br/>
<i><a href="jerpoem.html">Geraint Jennings</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="belfast.html">&Agrave; Belfast</a><p>
<li><a href="dublin.html">Eune Tou&ocirc;nn&eacute;e &agrave; Dublin</a><p>
<li><a href="antrim.html">&Agrave; p&eacute;daler par la c&ocirc;te du Comt&eacute; Antrim</a><p>
<li><a href="irlande15001599.html">L'Histouaithe d'Irlande 1500-1599</a><p>
<li><a href="sougj.html">J'avons compt&eacute; des sou d'l'Irlande du Nord</a><p>
<li><a href="pontesgiants.html">L&eacute; Pont &egrave;s Giants</a></li><p>
<li><a href="redonde2021.html">Redonde</a><p>

<li><a href="pmirlande.html">La Visite en Irlande</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

