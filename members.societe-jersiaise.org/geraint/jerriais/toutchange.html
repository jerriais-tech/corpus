<HTML>

<!-- Mirrored from members.societe-jersiaise.org/geraint/jerriais/toutchange.html by HTTrack Website Copier/3.x [XR&CO'2014], Tue, 15 Jul 2025 14:00:31 GMT -->
<HEAD>
<TITLE>Tout change</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tout change</h2></font></center><p>

Cheu, cheu, don M&egrave;rgotte, tu m'romps les bras &agrave; gaffer des goul&eacute;es d'h&egrave;rbe l&eacute; long du f&ocirc;ss&eacute;! Si tu continnue, j'm'en vais t'saqu'ter la t&ecirc;te!<br/>
<br/>
Quand j'nos r'tith&icirc;nmes l'ann&eacute;e p&acirc;ss&eacute;e, j&eacute; lou&icirc;nmes la t&egrave;rre d&eacute; la f&egrave;rme, mais p&egrave;rsonne n&eacute; voulaient l&eacute; p'tit trais-carres ich&icirc;n au bu d'la ruette car ou n'peut pon arriver &agrave; l&eacute; labouother auvec la grande machinn'nie d'au jour d'aniet et d'm&ecirc;me, puisqu&eacute; j'voulais garder M&egrave;rgotte pouor nos fourni du lait et m'donner un &icirc;nt&eacute;th&ecirc;t, j'sis content d&eacute; pouver la mettre &agrave; la t&egrave;rr&eacute;e dans l&eacute; p'tit bequeton si pr&egrave;s d'la ma&icirc;son. Dans l'temps d&eacute; P'p&egrave;e, i' tait labouoth&eacute; mais ch'tait tout des courts-tours! I' l'tou&ocirc;nnait auvec deux j'vaux et, quand i' pliantait, i' la&icirc;ssait ch&icirc;n rangs dans l'mitan qui 'taient pliant&eacute;s aupr&egrave;s qu&eacute; les courts-tours f&ucirc;ssent finnis. P'p&egrave;e 'tait bein &egrave;rgardant &#8211; i' n' voulait pas qu&eacute; les rangs abut&icirc;ssent iun dans l'autre: l&eacute; r&ecirc;sultat, quand les patates l&eacute;vaient, 'tait vra&icirc;nment pliaisant &agrave; vaie! Ah! Tout change!<br/>
<br/>
L'aut' d&icirc;ner quand j'ta&icirc;mes &agrave; mangi not' bolle d'soupe, man Pi&egrave;rrot m'dit qu'il avait rencontr&eacute; not vais&icirc;n, l&eacute; janne Hubert d'la Haye, et qu'il avait dit qu&eacute;, sus la f&egrave;rme ach'teu, i' gardaient eune septantaine d&eacute; b&ecirc;tes-&agrave;-cornes. Eh bein, j'li dis, en v'l&agrave;-t-i du niol&icirc;n! I' m'ergardit d&eacute; trav&egrave;rs et m&eacute; d'mandit si j'voulais dithe qu&eacute; Hubert 'tait menteux? Danme nou-fait, j'r&ecirc;ponnis, mais chein qu'il ethait deu t'dithe, ch'est qu' il' ont eune septantaine d&eacute; b&ecirc;tes-SANS-cornes! Ah! Tout change! <br/>
<br/><br/><br/>
<p><i>Originna</i>:</p>

Cheu, cheu, don M&egrave;rgotte, tu m'romps les bras &agrave; gaffer des goul&eacute;es d'herbe l&eacute; long du foss&eacute;! Si tu continue, j'm'en vais t'saqu'ter la t&ecirc;te!<br/>
<br/>
Quand j'nos r'tithinmes l'ann&eacute;e p&acirc;ss&eacute;e, j&eacute; lou&icirc;mes la terre d&eacute; la ferme, mais personne ne voulaient l&eacute; p'tit trais-c&acirc;rres ich&icirc;n au bu d'la ruette car ou n'peut pon arriver &agrave; l&eacute; labouorer auvec la grand' machin'nie d'au jours d'aniet et d'm&ecirc;me, puisqu&eacute; j'voulais garder M&egrave;rgotte pouor nos fourni du lait et m'donner un &icirc;nt&eacute;r&ecirc;t, j'sis content d&eacute; pouver la mettre &agrave; la terr&eacute;e dans l&eacute; p'tit bequeton si pr&egrave;s d'la ma&icirc;son. Dans l'temps d&eacute; P'p&eacute;e, i' tait labouoth&eacute; mais ch'tait tout des cours-tours! I' l'tou&ocirc;nnait avec deux j'vaux et, quand i' pliantait, i' laissait ch&icirc;nq rangs dans l'mitan qui 'taient pliant&eacute;s apr&egrave;s qu&eacute; les cours-tours fussent finis. P'p&eacute;e 'tait bein &egrave;rgardant &#8211; i' n' voulait pas qu&eacute; les rangs abutissent iun dans l'autre: l&eacute; r&eacute;sultat, quand les patates levaient, 'tait vraiment pliaisant &agrave; vaie! Ah! Tout change!<br/>
<br/>
L'aut' d&icirc;ner quand j'ta&icirc;mes &agrave; mangi  not' bolle d'soupe, man Pi&egrave;rrot m'dit qu'il avait rencontr&eacute; not vais&icirc;n, l&eacute; janne Hubert d'la Haye, et qu'il avait dit qu&eacute;, sus la ferme ach'teu, i' gardaient eune septantaine d&eacute; b&ecirc;tes-&agrave;-cornes. Eh bein, j'li dis, en v'l&agrave;-t-i du niol&icirc;n! I' m'ergardit d&eacute; trav&egrave;rs et m&eacute; d'mandit si j'voulais dithe qu&eacute; Hubert 'tait menteux? Danme nouffet, j'r&ecirc;ponnis, mais chein qu'il ethai deu t'dithe, ch'est qu' il' ont eune septantaine d&eacute; b&ecirc;tes-SANS-cornes! Ah! Tout change! <br/>
<br/>
<i><a href="joantapley.html">JT</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="touonnnie.html">La Tou&ocirc;nn'nie du temps p&acirc;ss&eacute;</a><p>
<li><a href="tcherrue.html">La Grand' T'cherrue</a><p>
<li><a href="tchesus.html">Chanson des Grands Tch&eacute;sus</a><p>
<li><a href="painplough.html">How Mister Pain Goes to Plough</a><p>
<li><a href="tractor.html">L&eacute; Tractor</a><p>
<li><a href="grand_tchethue.html">&Agrave; la Grand' Tch&eacute;thue aut'fais, et c&eacute;t&eacute;ra</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/toutchange.html by HTTrack Website Copier/3.x [XR&CO'2014], Tue, 15 Jul 2025 14:00:31 GMT -->
</HTML>

