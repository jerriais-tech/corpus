<HTML>
<HEAD>
<TITLE>Les horsains nouos ont envahis!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les horsains nouos ont envahis!</h2></font></center><p>

Les Angliais nouos ont envahis! Y'a Longtemps qu'j&eacute; L'savons bein, sans doute, mais chein tchi m'am&ucirc;the hardi et d'aut's vrais J&egrave;rriais comme m&eacute;, Moussieu - enf&icirc;n, Les deux'trais d'nous tchi restent mais tch'ont 't&eacute; ich&icirc;n L'tou pouor ilo pus d'huit chents ans - v&eacute;the, chein tchi nouos am&ucirc;the, ou viyiz, ch'est qu&eacute; n'en v'l&agrave; toute eune braichie, d&eacute; ches dg&eacute;thets tch'ont 't&eacute; parmi nous p'tit mio pus d'ch&icirc;ng minnutes, &agrave; compather, tchi r'cli&acirc;ment qu&eacute; Les Mielles ch'est &quot;Our bay&quot;. S&eacute;mn&acirc;ge, n'en v'l&agrave; don d'tchi faithe &egrave;rl&eacute;ver nouos vielles gens!<br/>
<br/>
Tant qu'&agrave; nous j'n'avons pon d&eacute;cid&eacute; entouor nouos Mielles, tch'est qu'nou dait en craithe. Ch'est en tchi, n'y'a pon d'temps p&egrave;rdu. Mais, m'est avis qu&eacute; ch'est pus &agrave; co &agrave; nous &agrave; dithe tch'est qu'en est et tch'est qu'en s'sa. J'allons p't-&ecirc;t' nouos &ecirc;mo&ucirc;tchi iun d'ches jours, valet! Mais, bein seux, ch'est qu'parmi touos ches &quot;horsains&quot; (en Anglais &quot;outsiders&quot;) y'en a tch'ont un mio d'&ecirc;duc&acirc;tion et l'filet bein cop&eacute;. Et nous, dgi&acirc;tre, j&eacute; n'savons pon grand'ch&ocirc;the, sinon qu'j'ayons nouos vielles traditions et nouot' manni&eacute;the d&eacute; vivre - et j'y t'nons hardi. Et ch'est acouothe &agrave; nous, chu J&egrave;rri, pouortant, et ches Mielles de St. Ou&euml;n, qu&eacute; j'avons parcouothu pouor des g&eacute;n&eacute;th&acirc;tions. Ah v&eacute;the, boustre d'm&ecirc;tchi, ch'est &agrave; nouos &agrave; dithe, ma f&icirc;ngre, acouothe au but du compte. I' faut dithe, dgia, qu&eacute; parmi touos ches &ecirc;trangi&egrave;rs d'Angliais, i' y'en a d'raides bouons. Mais, quand nou-s-a 't&eacute; si p'tit d'temps dans un pays, i' faut aver &ecirc;gard &agrave; chein qu'nou dit et n'pon s'&ecirc;catchi d'la manni&eacute;the. Eh don, nou n'peut qu's'en motchi gentiment, d&eacute; touos ches gens-l&agrave;.<br/>
<br/>
Eh bein, m'est avis qu&eacute; chette-ch&icirc;n est p't-&ecirc;t' la preunmi&eacute; lettre qu'ous &eacute;thez ieu, Moussieu l'R&eacute;dacteu, d'la part d'un vrai J&egrave;rriais atout un vi&egrave;r nom J&egrave;rriais. Y'en &eacute;tha-t-i' d'autre? Nou v&egrave;rra. Et pis, ah &ccedil;a - des &quot;St. Ouen's Bay&quot;! Ch'est en m&eacute;, ch'la. V'l&agrave; tchi n'a rein &agrave; faithe auve - Les Mielles. V&eacute;the, mouon Doue d'la vie, j'en sommes bein am&ucirc;th&eacute;s. enf&icirc;n, j&eacute; sis tout &agrave; fait d'accord d&eacute; pr&ecirc;s&egrave;rver toute chutte grande &ecirc;tendue &agrave; tout janmais.<br/>
<br/>
<i><a href="lemaistre.html">Dr. Frank Le Maistre</a>,<br/>
La Brecquette,</i><br/>
<i>L'Etacq,</i><br/>
<i>St. Ouen</i><br/>
<br/>
<i>JEP 31/5/1977</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="horsains2.html">Horsains</a><p>
<li><a href="lettres.html">Les lettres dans les g&acirc;zettes</a><p>
<li><a href="invasion.html">L'&Icirc;nv&acirc;sion</a><p>
</ul>
</font>

&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
