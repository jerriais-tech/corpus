<HTML>

<!-- Mirrored from members.societe-jersiaise.org/geraint/jerriais/moscou.html by HTTrack Website Copier/3.x [XR&CO'2014], Tue, 15 Jul 2025 13:58:54 GMT -->
<HEAD>
<TITLE>Moscou</TITLE>
<META  name="keywords" content="JÃ¨rriais, Jersey language, langue jersiaise, Moscow">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Moscou</h2></font></center><p>

Moscou est la capitale d'la <a href="gdfruss.html">Russie</a>. La popul&acirc;tion est dans les dgi&ecirc;x millions d'gens: ch'est la pus grande ville en &Ucirc;rope par popul&acirc;tion.<p>

La ville fut fond&eacute;e en 1147 par l'Pr&icirc;nce Youri Dolgorouki et d'v&icirc;nt aupr&egrave;s tchiques ann&eacute;es l'mitan d'eune pr&icirc;ncipa&ucirc;t&eacute;. La pr&icirc;ncipa&ucirc;t&eacute; d'Moscou fit un tas d'conm&egrave;rce et d'v&icirc;nt riche. En 1380 l'Pr&icirc;nce Dmitri Donskoi d&eacute; Moscou battit les Tatars Mongoliens &agrave; la <i>Bat&acirc;le du Clios &egrave;s B&eacute;cachinnes</i> et Moscou d'v&icirc;nt l'preunmi&eacute; pouv&eacute; en Russie. Quand la Russie fut lib&eacute;th&eacute;e des Tatars Mongoliens en 1480, Moscou d'v&icirc;nt la capitale.<p>

La ville enmuthaillie au mitan d'Moscou a nom <i>Kr&eacute;ml&icirc;n</i> - ch'est la vielle ville.<p>

L&eacute; Tsar Pi&egrave;rre l&eacute; Grand r'muit sa capitale &agrave; Saint P&eacute;tersbourg en 1703, et Moscou 'tait m&ecirc;nomm&eacute; la vielle capitale. La ville fut br&ucirc;l&eacute; pouor emp&ecirc;chi l'otchup&acirc;tion des troupes Fran&ccedil;aises en 1812.<p>

Les Commeunistes &egrave;rmuit lus capitale d'&egrave;rtou &agrave; Moscou en 1918, et en 1924 la ville d&eacute;v&icirc;nt la capitale d'l'Unnion Sovi&eacute;tique.<p>

Les Gammes Ol&ycirc;mpiques pr&icirc;ntent pliaiche &agrave; Moscou en 1980.<p>

Aupr&egrave;s la tch&ecirc;te d'l'Unnion Sovi&eacute;tique en 1991, Moscou r'd&eacute;v&icirc;nt la capitale d'eune Russie &icirc;nd&eacute;pendente.<p>

La cath&eacute;drale d&eacute; Saint Basile est fanmeuse - ses coupoles sont un s&#375;mbole d'la Russie. Ou s'trouve dans la Rouoge Pi&egrave;che, eune grande pliaiche du bord du Kr&eacute;ml&icirc;n o&ugrave;'est qu'nou vait &eacute;tout GUM (eune grande boutique) et l'ma&ucirc;sol&eacute;e &agrave; <a href="leninne.html">L&eacute;ninne</a>.<p>

L&eacute; Grand Thi&acirc;tre pr&eacute;sente d&eacute; l'op&eacute;tha et du ballet.<p>

L&eacute; M&eacute;tro, l&eacute; c'm&icirc;n d'f&eacute; sou&ocirc;t&egrave;rrain, a des st&acirc;tions d&eacute;cor&eacute;es - les cheinnes d's ann&eacute;es 30 sont dans l'style du R&eacute;alisme Socialiste.<p>

&nbsp;<p>
<i><font size="-1">(pr&icirc;ns d'la <a href="http://nrm.wikipedia.org/">Ouitchip&eacute;die en Nouormand</a> et fait s&egrave;rvi atout la licence <a href="http://www.gnu.org/copyleft/fdl.html">GFDL</a>) </font></i><p>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="russie.html">La Russie</a><p>
<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><A HREF="gdf_enrussie3.html">George d'la Forge en Russie 3</A><p>
<li><A HREF="gdf_enrussie4.html">George d'la Forge en Russie 4</A><p>
<li><A HREF="gdf_enrussie5.html">George d'la Forge en Russie 5</A><p>
<li><a href="gdfruss.html">George d'la Forge p&acirc;le d'la Russie</a><p>
<li><a href="hldruss.html">Harold Le Druillenec en Russie</a><p>
<li><a href="russflm.html">Un viage en Russie</a><p>
<li><a href="cherbourg1896.html">A M. l'&Eacute;diteu de la Nouvelle Chronique</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/moscou.html by HTTrack Website Copier/3.x [XR&CO'2014], Tue, 15 Jul 2025 13:58:54 GMT -->
</HTML>
