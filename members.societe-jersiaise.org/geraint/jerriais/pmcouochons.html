<HTML>
<HEAD>
<TITLE>Comment vendre nos couochons?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Comment vendre nos couochons?</h2>
Merrienne a une id&eacute;e</font></center><p>

<img src="beteasaie.jpg" width="332" height="300" alt="un couochon" title="" align="right" />
Moussieu l'Editeu,<br/>
<br/>
&quot;Eh bein,&quot; s'fit la Merrienne, ayant liut la g&acirc;zette, &quot;y'a d'bouonnes nouvelles pour les f&eacute;rmiers. Y pathait qu'nou s'en va envli&eacute; l'surplus de nos couochons en Angli&eacute;t&ecirc;rre, les tomates sont &agrave; chinq louis l'chent, &eacute;pis y'a chu moussieu-l&agrave; du Sud d'l'Afrique tch'y veint d'accat&eacute; des b&ecirc;tes de prix. J'&eacute;thais voulu &ecirc;tre au show M&ecirc;cr&eacute;di, pour l'y d'mand&eacute; des nouvelles de man cou&ocirc;sin, l'Joe, tch'y s'en fut l&agrave; y'a dans les chinquante ans et tch'y n'a jamais &ecirc;crit. Ch'tait un mauvais sujet, l'Joe, et la police tait souotre l'y quand y fichit san camp, mais y pouvait amend&eacute;, et sans doute chu moussieu dait l'av&eacute; rencontr&eacute; tchiquebord. Est-che un grand pays, le Sud d'l'Afrique?&quot;<br/>
<br/>
&quot;Ah, je n'sais pas trop, j'l'y dit, &quot;mais bein seux tch'il est p&ucirc;s grand que notre p'tit J&ecirc;rri. Quant au Joe, j'm'en r'souveins ocquo et j'n'ai autchune doute que y'a longtemps tch'il est souos les m&eacute;rgots. Ach'teu, au sujet de <a href="tonmates.html">tomates</a>, Merrienne, ch'est tout bein bouon d'dithe tchi sont &agrave; chinq louis l'chent, mais as-tu consid&eacute;th&eacute; que pour tchiques semaines le prix &agrave; peine payait n'est qu'un p'tit nombre tch'y font les hauts prix ach'teu. Quand &egrave;s couochons pour l'Angli&eacute;t&ecirc;rre, j'n'en crai pas grand-chose m&eacute;, d'chonna.<br/>
<br/>
&quot;Et pourtchi?&quot; ou d'mandit.<br/>
<br/>
&quot;Parsque,&quot; j'l'y dit, &agrave; qu'menchi pr&egrave;sque touos les fermiers en Angli&eacute;t&ecirc;rre sont dans l'commerce et, l'gouvernement est l&agrave; pour les encouathagi. Y peuvent nou&ocirc;rri des p'tits animaux &agrave; bouon marchi, et ch'est p&ucirc;s que je n'pouvons faithe ichin. Non, je n'y vait pas grand prospect.&quot;<br/>
<br/>
&quot;Mais Ph'lip,&quot; ou dit, &quot;y nos veint des gens de partout l'monde pour accat&eacute; nos b&ecirc;tes, pourtchi pas nos couochons?&quot;<br/>
<br/>
&quot;Ma pou&ocirc;re femme,&quot; j'l'y dit, &quot;vraiment tu p&acirc;sle comme une imb&eacute;cile. Quand y veint tchitchun pour accat&eacute; une g'niche, un boeu ou une vaque, tch&egrave;squ'est la preumi&eacute; tchestchon tch'y d'mande?&quot;<br/>
<br/>
&quot;Y veux sav&eacute; combain que l'fermyi en d'mande,&quot; ou dit.<br/>
<br/>
&quot;Nouff&eacute;,&quot; j'l'y dit, &quot;pas du tout. Y d'mande tout-d'suite de tch'y qu'la b&ecirc;te est faite, et jamais n'fait un marchi si l'p&eacute;digrie n'est pas &agrave; san go&ucirc;t. Mais nos k&eacute;ttos n'en ont pas d'p&eacute;digrie. Nou n'pou&ocirc;rrait pas, par exemplye, dithe au moussieu qu'chutte jeune truie-l&agrave; tait une Designe, ou une Sybil, ou une Dreaming ou qu'ou tait d's'cendue du Golden Lad, et nou n'pou&ocirc;rrait pas ajou&ocirc;t&eacute; que l'grand-p&egrave;the avait print l'preumi&eacute; prix au Show des Trais P&acirc;raisses.&quot;<br/>
<br/>
&quot;Nan, ch'est vrai,&quot; ou s'accordit. &quot;Eh bein, n'y'a qu'une chose &agrave; faithe. Ch'est d'av&eacute; un Herd Book pour les couochons, et l&ucirc;s donn&eacute; des noms comme nou fait &egrave;s b&ecirc;tes. Une Belle of Portinfer ou une Ladybird of Creux Baillot vaudrait des sous. Seulement, y faudrait &ecirc;tre r'gardant de n'm&ecirc;le pas les p&eacute;d&eacute;gries des b&ecirc;tes avec les autres. Mais, p&acirc;slant d'autrechose, Ph'lip, tu vit l'nouviaux <a href="gouverneux.html">Gouv&eacute;rneux</a> au show; tch&egrave;sque tu-en crai?&quot;<br/>
<br/>
&quot;A m'n'id&eacute;e,&quot; j'l'y dit, &quot;un Gouv&eacute;rneux tchy s'pr&eacute;sente, avec sa dame &agrave; un show d'b&ecirc;tes, si vite apr&egrave;s s'n'arriv&eacute;e n'peut pas &ecirc;tre un mauvais corps. Je n'voudrais pas garanti tch'y s'sait &agrave; s'n'aise &agrave; jugi une forte cl&acirc;sse de viaux d'un an ou de g'niches de deux ans, mais y pathaissait tout-&agrave;-fait int&eacute;r&ecirc;ssi, et quand y veindront ichin, y faudra qu'tu l&ucirc;s donne de tes m&eacute;rveilles, pour l&ucirc;s d&ecirc;montr&eacute; chein tchi peut s'faithe &agrave; Saint-Ou quand une m&egrave;the de famille s'y met.&quot;<br/>
<br/>
&quot;Ch'tait une bouonne id&eacute;e que l'Sieur Michel eut l&agrave; quand y d'mandit au Gouv&eacute;rneux de v'nin au show,&quot; ou dit. Un raide bouon qu'mench'ment pour un moussieu tch'y s'en va &ecirc;tre &ocirc;v nous pour tchiques ann&eacute;e. Pour &ecirc;tre populaithe, y n'a qu'&agrave; s'gard&eacute; du bouon bord des f&eacute;rmiers, comme san pr&eacute;d&eacute;cesseur faisait. N'y'a rain d'autre tchi compte.&quot;<br/>
<br/>
Et dans m'n'id&eacute;e, Moussieu, la Merrienne pour une fais &agrave; raison!<br/>
<br/>
<i><a href="lebrocq.html">Ph'lip</a></i><br/>
<i>24/10/1953</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="porcine.html">N&eacute;crologie Porcine</a><p>
<li><a href="pmpork.html">Ph'lip tries to get some pork</a><p>
<li><a href="pmlard.html">L&eacute; lard</a><p>
<li><a href="pmbiethe.html">La bi&eacute;the, la viande et un S&eacute;nateur</a><p>
<li><a href="couochonnnie.html">La couochonn'nie</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="jcraiquoui.html">J'crai qu'oui</a><p>
<li><a href="quetots.html">Les P'tits Qu&eacute;tots</a><p>
<li><a href="histamus.html">Eune p'tite histouaithe amusante</a><p>
<li><a href="renfrouangniy.html">Le Renfrouangniy</a><p>

<li><a href="gdfcouochons.html">Les D'vis du Bouan'homme George</a><p>
<li><a href="viandvoc.html">La viande en J&egrave;rriais</a><p>
<li><a href="rmstores.html">R.M. Stores</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

