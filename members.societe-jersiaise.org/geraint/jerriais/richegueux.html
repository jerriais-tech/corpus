<HTML>
<HEAD>
<TITLE>Un riche gueux</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un riche gueux</h2></font></center><p>
<CENTER><TABLE><TR><TD>
Un riche gueux! Un riche gueux!<br/>
Y-a-ti' rein de pus orguilleux?<br/>
Chaque matin, il aime &agrave; dire,<br/>
Me j'ai le pllaisir d'en rire<br/>
&quot;A chaque daigt un souverain<br/>
Il a pendu &agrave; chaque main.&quot;<br/>
Il est bein se&ucirc;r une grand' b&ecirc;te,<br/>
Sans aucun esprit dans la t&ecirc;te;<br/>
Il est bein se&ucirc;r un fier bachouard,<br/>
Un cracheux, finailli busard;<br/>
Portant i' voudrait faire accrere,<br/>
Qu'i' n'est pas de la ptite biere:<br/>
Il est comme un poux sus du vlous,<br/>
I veurt cmander par dessus tous;<br/>
I met ses deux mains dans ses braies,<br/>
Se rengorge comme les ouaies;<br/>
S'crait quiq'chose de merveilleux,<br/>
Et tout l'temps n'est qu'un riche gueux;<br/>
De ses sous fait grand &ecirc;talage,<br/>
Est bruta' grossi' de language:<br/>
Enfin pour en finir d'un mot,<br/>
Il est un gueux, il est un sot.<br/>
<br/>
<i><a href="langlois.html">PL</a><br/>
3/5/1878 - 20/5/1878<br/>
</i><br/>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="esriches.html">Suppliquation &egrave;s Riches</a><p>
<li><a href="rapineux.html">Le Rapineux</a><p>
<li><a href="jeunhom.html">Un Jeune Homme d'ach'tte heure</a><p>
<li><a href="pusrain.html">Chain qu'ch'est qu&eacute; d'n'av&eacute; pus rain</a><p>

<li><a href="29septembre.html">Le 29 Septembre</a><p>
<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><a href="moralisings.html">Moralisings on the Vanity of Riches</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
