<HTML>

<!-- Mirrored from members.societe-jersiaise.org/geraint/jerriais/elections_33.html by HTTrack Website Copier/3.x [XR&CO'2014], Tue, 15 Jul 2025 13:48:28 GMT -->
<HEAD>
<TITLE>En Jerri, il n'y a rein de dith&egrave;t qu'une &eacute;lection pouor &eacute;clairer les gens!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>En Jerri, il n'y a rein de dith&egrave;t qu'une &eacute;lection pouor &eacute;clairer les gens!</h2></font></center><p>

En Jerri, il n'y a rein de dith&egrave;t qu'une &eacute;lection pouor &eacute;clairer les gens!<br/>
<br/>
N'v'la qui s'entend pouor les siens qui veulent saver &agrave; tchi s'en tenir sur chein que l's'autres pensent d'ieux.<br/>
<br/>
Ch'est d'm&ecirc;me, si une fais qui sont en office nous lus fait hardi d'compliements quand vint l'moment d'la d&eacute;putation pouor lus d'mander d'r'prendre lus job, il en est autrement si ch'est l'intention de s'porter candidat pouor une autre poste et qu'il y a &eacute;lection.<br/>
<br/>
Et quand lus amins viennent pouor canvasser ch'est alors que l'candidat est habill&eacute; d'un tas de r'proches et d&eacute;shabilly d'autant de capacit&eacute;s.<br/>
<br/>
Chein qu'est pire, ch'est que si nous n'peux rein dithe contre l'sien qu'est candidat nous va jusqu'&agrave; d&eacute;terrer les morts pouor dithe que l'p&eacute;p&eacute;e ou la m&eacute;m&eacute;e &eacute;tait un grippesou ou un rein qui vaille.<br/>
<br/>
Touot chunna est dit en secret! Et nous en laisse entendre pus qu'nous n'dit.<br/>
<br/>
Ch'n'est pon de tchi d'm&ecirc;me que j'voudrais vos raconter, car touot chunna est du pith&egrave;t et couomme nous dit: Quand nous &eacute;copie en haut, ch'la vos r'chiet dans l'bec. Ch'est dantchi y faut mus n'pon en pasler.<br/>
<br/>
Quant &agrave; m&eacute;, j'aime mus raconter tchiques p'tites histou&egrave;thes qui n'f'ront d'm&acirc; &agrave; personne sinon d'faite rithe les siens qui n'y sont pouor rein, si l's'autres sont d'humeuthe d'en ritonner d'peur d'&ecirc;tre la risel&eacute;e d's'autres si nous apprenait que c'tait ieux qui fites les r'marques que chutte maudite babillarde Marie Hibou met dans la gazette.<br/>
<br/>
Ch'est &agrave; l'entouor de l'&eacute;lection pouor juge qui faut que j'vos raconte tchiques p'tites sc&egrave;nes risibles.<br/>
<br/>
J'connais un ois&eacute; d'une paraisse que quand on alli ly d'mander sa vouaie pouor ieun des candidats y s'fit que jamais de sa vie y n'voudrait mettre une croix au but du nom de chu candidat et chunna viyant qu'il y a tchiques ann&eacute;es il fut mins &agrave; l'amende pendant la visite des qu'mins!<br/>
<br/>
Tch&egrave;s qu'est l'sien qui fut r&eacute;veilli au mitan d'la ni&egrave;th par un grand d'sa paraisse qui s'promenait avec s'n'arme et ly d'mandi pouortchi qu'il allait voter?<br/>
<br/>
N'v'chein une histou&egrave;the qui n'est pon une histou&egrave;the en touot d'pis que ch'est la pure, pleine et enti&egrave;the v&eacute;rith&egrave;t, fouai de Marie Hibou.<br/>
<br/>
Chunna s'passi dans la paraisse ou s'passi, il y a tchiques mais ieun des pus grands &eacute;v&egrave;nements que nous ai enregistr&eacute; dans les r&ocirc;les de chutte paraisse, c'est&agrave;dire une &eacute;lection pouor Chantgni sans baithe, m&ecirc;me pon la s&eacute;th&eacute;e d'la nomination du sien qu'est achteu en poste.<br/>
<br/>
Donc Jack d'la rue &agrave; l'ieaue - il 'tait &agrave; canvasser pouor un buveur d'ieau - Jack avec son parchonnier. George &eacute;tait &agrave; faithe une touorn&eacute;e d'la paraisse.<br/>
<br/>
Quand vint un temps, y frappi &agrave; la porte d'une maison dans l'vaisin&eacute; de chein qui n'est pon d'vos affaithes.<br/>
<br/>
Ch'est la Missis qui ly r&eacute;ponni et oulle s'fit: Buan, tch&egrave;s que ch'est achteu.<br/>
<br/>
- J'sis &agrave; canvasser pouor juge.<br/>
<br/>
- Est-ce t&eacute; qu'est candidat? Tu peux compter sus m&eacute; et l'buanhomme, si ch'est d'm&ecirc;me.<br/>
<br/>
Ch'tait b&eacute; seur, un grand honneu pouor Jack, mais couomme y s'fit, nennin, ch'n'est pon pouor m&eacute; que j'sis &agrave; canvasser chutte fais, mais pouor Mess Br&eacute;e. L'amin George s'approchi &agrave; san touor.<br/>
<br/>
En l'viyant la Missis s'&eacute;criyit: Bon, t'v'la &agrave; canvasser achteu avec les buveurs d'coco, eh bain tu peux &ecirc;tre seur je n'voterons pon ton bord chutte fais, car l'iaue et l'coco n'v'la qui n'd'valle pon avaut la gorge. J'en avons bein assez de ses buveurs d'coco dans la paraisse.<br/>
<br/>
Et ch'est oulle ly en conti!<br/>
<br/>
L'amin &agrave; Jack n'en r'venait pon et couomme il l'y fit un p'tit pus loin: Ou tiens d'sa m&eacute;m&eacute;e. Ch'n'est pon m&eacute; qui voudrait av&egrave;r une femme couomme chunna siez m&eacute;.<br/>
<br/>
Dans chutte m&ecirc;me paraisse, quand nos gens qu'&eacute;taient &agrave; canvasser voulutes regagner lus motor ils aper&ccedil;utes un ois&eacute; souos les rouages. Ch'tait Georges et quand nous l'd&eacute;shalli de dessouos y s'fit qu'il s'tait mucchi d'm&ecirc;me criyant que ch'tait des gens qui v'naient pour voler ses poules.<br/>
<br/>
Iun de ceux qu'&eacute;tait &agrave; cavasser ly d'mandi: Georges, pouor tchi qu't'es?<br/>
<br/>
Georges de r&eacute;pondre que la derni&egrave;the fais il 'tait pouor Mess Br&eacute;e. J's'rais pouor ly encouore &agrave; chein qui s'fit, mais...<br/>
<br/>
- Il n'douonne pas &agrave; baithe?<br/>
<br/>
- Tu l'as, ch'est chunna!<br/>
<br/>
Dans une autre paraisse une m&eacute;m&eacute;e avait dit &agrave; son fils qui, maltheusement, n'est pon des pus smarts, qu'il fallait qu'il aille voter pouor Mess Br&eacute;e.<br/>
<br/>
Chutte m&eacute;m&eacute;e ieut la pr&eacute;caution de s'asseuther qu'nous aiderai son fils &agrave; rempli l'bulletin de vote et en pasli &agrave; ieun des grands d'la paraisse.<br/>
<br/>
Oulle ly dit tant d'fais qu'il n'fallait pon faithe de m&eacute;prinse et n'pas s'laisser d&eacute;touorner chu aucun compte que quand vint l'moment d'mettre sa croix il marmotait &quot;Baudains, Baudains&quot; touot l'temps d'peur d'oublier! Et deux ou trais fais nous ly d'mandi si ch'est qu'il tait bein certain pouortchi qui voulait voter, touos chein qu'il pouvait r&eacute;pondre &eacute;tait: Baudains, Baudains!!<br/>
<br/>
L'jour d'l'assermentation, en sortant d'la <a href="gdfhist.html">Cohue Royale</a>, une brave femme, s'faisait que ch'tait honteux qu'un homme qui pr&ecirc;chait la temp&eacute;rance &agrave; longueur d'jour avait ieu l'audace d'invith&egrave;t les gens &agrave; baithe &agrave; sa sant&eacute; selon la buanne et ancienne couotume. Et chutte femme est ieunne de celles qui d'la vie n'a jamais touch&eacute; un lermin d'ieaus de vie.<br/>
<br/>
Y sont touos d'm&ecirc;mes, qu'oulle s'fit. Une fais qui sont &agrave; haut ils oublient l'pass&eacute;.<br/>
<br/>
Ieune d'ceux qu entendit chutte r'merque s'fit: Mais Missis ch'est la couotume pouor ces Messieurs et pis ch'n'est pon d'la litcheur qui lus offre.<br/>
<br/>
- Et tch&egrave;s que ch'est donc?<br/>
<br/>
- Ch'est du vin!<br/>
<br/>
- Oh, si ch'est d'm&ecirc;me n'v'la qu'est allright.<br/>
<br/>
Et chutte brave femme rentri si&egrave;z elle satisfaitte, car opr&egrave;s touot l'vin n'est pon d'la litcheur!<br/>
<br/>
<i><a href="gwdec.html">Caouain</a><br/>
1929<br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="signofthetimes.html">A Sign of the Times</a><p>


<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>

<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>

<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/elections_33.html by HTTrack Website Copier/3.x [XR&CO'2014], Tue, 15 Jul 2025 13:48:28 GMT -->
</HTML>
