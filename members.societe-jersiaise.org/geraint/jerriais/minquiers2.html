<HTML>

<!-- Mirrored from members.societe-jersiaise.org/geraint/jerriais/minquiers2.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip doesn't care about the Minquiers</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ph'lip doesn't care about the Minquiers</h2>
 &#133;.. But Merrienne Does !!</font></center> <p> 

&nbsp;<p>

Moussieu l'Editeu<br>
<br>
<a href="iles.html"><IMG SRC="iles.jpg" HEIGHT=350 border=0 align ="right" alt="Les &Icirc;les d'la Manche"></a><p>


Ah ch&ecirc;sque la Merrienne n'tait pas contente l'autre matin quand ou liut dans votre g&acirc;zette que y'avait tchestchon de donn&eacute; les Mintchiers &agrave; ches Fran&ccedil;ais-l&agrave;.<br>
<br>
Ou n'p&acirc;sle que d'chonna ches jours et m&ecirc;me ou m'r&ecirc;villye dans le mitan d'la niet pour me dithe tchiquechose de nouv&eacute; tchi y'est v'nu &agrave; l'id&eacute;e.<br>
<br>
A l'&ecirc;cout&eacute; n'y'a qu'eune chose &agrave; faithe et ch'est d'envi&eacute; eune bouonne compagnie d'Saint Ouennais &egrave;s Mintchiers pour les d'fendre.<br>
<br>
Quant &agrave; m&eacute; je n'prends pas l'affaithe si s&eacute;rieusement, car, &agrave; c'menchi je n'craithai jamais que l'gouvernement nos jouothait chutte salle farce l&agrave;, &eacute;pis, pour dithe vrai je n'sis pas aussi int&eacute;r&ecirc;ssi comme j'&eacute;thais tait aut'fais viyant qu'je a'sis pas d'&acirc;ge ach'teu pour all&eacute; &agrave; la p&ecirc;que des ormers.<br>
<br>
La derni&eacute; fais qu'j'y fut, tchiques ann&eacute;es d'vant la dj&ecirc;rre, j'en attrapit plien mes braies et quand j'm r'trouvit sain et sauf &agrave; terre je juthit que jamais d'autre j'ithais ristchi ma vie et enduth&eacute; tant d'mins&eacute;the sus ches fichus rotchiers pour tchiques mins&eacute;thablyes ormers.<br>
<br>
Le temps, chu matin-l&agrave; n'tait pas trop b&eacute;, car y tchiyait des brins d'plyie quand j'vinmes sus la cauchie pour embertchi, et y m'sembliait que l'vent s'cr&acirc;issait.<br>
<br>
D'vant v'nin au Ch&acirc;t&eacute; y tchiyait d'la plyie &agrave; verse, et comme y n'y'avait autchun abri &agrave; bord j'fut b&eacute;t&ocirc;t tremp&eacute; jusqu'a le p&eacute;. Heuthe&ucirc;sement j'avais apport&eacute; deux d'go&ucirc;ts d'tchique chose dans eune bouteille, mais v'la tchi n'duthit pas longtemps et j'tais b&eacute;t&ocirc;t au m's&eacute;sp&eacute; quand tout d'un coup, nos v'la l&agrave;.<br>
<br>

<a href="ormers.html"><img src="ormer.jpg" width="141" height="100" border=0 align="left" alt="un orm&egrave;r"></a>


J'nos en f&ucirc;mes trais d'nous, dans un p'tit b&acirc;t&eacute; s&ucirc;s un rotchi ou&ecirc;sque, &agrave; chen qu'nou n&ocirc;s avait dit, y'avait d's'ormers en m&acirc;sse. Le Liai&euml;sse, man biau-fils m'avait racont&eacute;, l'menteux, qu'une bord&eacute;e il avait remplyi sa poque l&agrave; dans mains d'eune heuthe, &eacute;pis, comme y s'faisait, &#147;ch'tait d's'ormers gros comme ma patte.&#148; Mais y n'tait pas v'nu chu jour-l&agrave; car sa bouonne vaque tait malade. Il a toutes les chances, chu balloque-l&agrave;! <br>
<br>
J'm&eacute; mint en trav&acirc;s tout-d'suite, pour t&acirc;chi de m'r&ecirc;cauff&eacute;, car je trembliais comme eune fi&eacute;ille. Je qu'menchit dans un mani&eacute;the de can&eacute;, ou&ecirc;sque y'avait hardi de gr&ocirc;sses pierres, et presque deux pids d'iaux et j'en l'vit des do&ucirc;zaines, mais au but d'vingt minutes tout chen qu'avais attrap&eacute; ch'tait un ma dans l'd&ocirc;s, deux g'nors &agrave; sang et deus bras et deux gambes b&eacute;t&ocirc;t rompus.<br>
<br>
Oh, grand do&ucirc;x d'la vie, tchi bord&eacute;e! Des rotchers, des pierres, du vraic en m&acirc;sse, mais pour d's'ormers, si y'en avait y taient si ben muchis que je n'tais pas fichu d'en trouv&eacute; p&ucirc;s d'un couplye, mais chen tchi m'fit m&acirc;rri ch'fut d'vais quand l'temps vint pour nos en r'all&eacute;, que presque tous l's'autres avaient fait eune bouonne p&ecirc;que et j'ai tr&eacute;jous tait s&ecirc;ux qu'nou m'avait envi&eacute; sus chu rotchi-l&agrave; par expr&egrave;s.<br>
<br>
J'fut forchi d'en accat&eacute; trais do&ucirc;zaines car j'n'&ocirc;sais pas m'en all&eacute; siez nous avec ma p&ecirc;que. Mais je'n'tais pas ocquo au but d'mes mins&eacute;thes car je fut malade comme un tchan tout l'long du qu'min en r'venant et je r'vint avec eune d&ocirc;se de fraid tchi m'mint au liet pour eune s&eacute;maine.<br>
<br>
Ch'estenchi Moussieu ou comprendrez que j'n'y tch&acirc;ins pas p&ucirc;s qu'chonna &agrave; ches maudits Mintchiers, mais j'n'&ocirc;se pas l'dithe &agrave; la Merrienne, car se&ucirc;x et certain que j'n'en ou&iuml;thais jamais la fin. Et j'vos priethai de n'nos envi&eacute; pas la g&acirc;zette sam'di, car che s'sait agv&eacute; tout.<p>
&nbsp;<p>

<i><a href="lebrocq.html">PH'LIP</a><br>
15/2/1947<p></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="rotchiers.html">Les Rotchi&egrave;rs d&eacute; J&egrave;rri</a><p>
<li><a href="minquiers.html">Es Minquiers</a><p>
<li><a href="fishing.html">A Disastrous Fishing Expedition</a><p>
<li><a href="painfishing2.html">Why the Fishing Picnic Fell Through</a><p>
<li><a href="monkees.html">J'nos'n'allons &egrave;s M&icirc;ntchi&egrave;rs</a><p>
<li><a href="ecrehos.html">L's &Ecirc;cr&eacute;hos</a><p>
<li><a href="ecreho.html">Nou vait es Escrehous</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="ormers.html">Un Fricot d'Orm&egrave;rs</a><p>
<li><a href="ormers1913.html">How to Prepare and Cook Ormers</a><p>
<li><a href="iles.html">Les &Icirc;les d'la Manche</a><p>
<li><a href="dghieaux.html">Les Rocques dg'Hieaux</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/minquiers2.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
