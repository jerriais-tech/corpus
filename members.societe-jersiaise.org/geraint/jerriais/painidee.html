<HTML>

<!-- Mirrored from members.societe-jersiaise.org/geraint/jerriais/painidee.html by HTTrack Website Copier/3.x [XR&CO'2014], Tue, 15 Jul 2025 13:54:23 GMT -->
<HEAD>
<TITLE>Une id&eacute;e de P&icirc;teur</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Une id&eacute;e de P&icirc;teur</h2></font></center><p>

Ou-&egrave;s qu'est l'temps pass&eacute;? Ou-&egrave;s qu'est l'temps que m&eacute;, Piteur Pain d'man nom, forgeux d'profession et pas l'preumi&eacute; v'nu dans l'm&ecirc;tchi, je d'meuthais paisiblye et trantchille dans ma p'tite maison des Hautes Crou&egrave;s. Touos les matins je me l'vais sans autchun souci, touos les jours j'f&eacute;thais des ch'vaux, j'mettais des dents &egrave;s h&eacute;rches des fermiers, des fonds &egrave;s ticlyes d'lus femmes, et des bliouques &egrave;s chintuthes de lus mousses.<br/>
<br/>
Pour man malheu j'&egrave;scouti ma femme! Jommais nou n'trou&egrave;ra un parti pour notr' &egrave;sfant dans chu canton ichin, qu'ou rabachait tout l'temps. N'y'a qu'de pouore monde a l'entou d'nous: des fermiers, des casseurs de pierre, et ditet. Not' fille r&eacute;st&eacute;tha a pa&icirc;tre &egrave;s coucous si nou n'se rappr&eacute;che de la ville. Et pis! qu'oul ajouotai en m'passant la main dans les c'veux tandi que j'tais assis a li&eacute;the la gazette; y'a un avnin pour t&eacute; a monnyi&eacute; la plieumme. J'voudrais te vaie parmi les gens qui gagnent lus vie a met' ch'qui lus vint par la t&ecirc;te sus des fielles de papi!<br/>
<br/>
Eh don, j'vendi ma forge; j'abandounni touos les postes que j'otchupais dans la paraisse (l'<a href="connetable.html">Counn&ecirc;tablye</a> en fut au m'zesp&eacute;). J'dis 'goodbye' a man gardin, a mes lapins, au chimtchethe ou-&egrave;s qu'j'allais souvent me d's'enni&eacute; apr&egrave;s eunne squall a la maison - et j'm'en vint la ou-&egrave;s qu'je sis.<br/>
<br/>
Ch'n'est pas qu'yun dans l'autre, i' n'y'ait souvent de bouan temps ichin. Nou peut s'y gr&eacute;e, et les gages peuvent faithe. Mais ch'est l'travas d'ch&eacute;rv&eacute; qui vos use sen houmme! Et trejous sus pid, d'un bord et d'l'autre: nou n'sait jommais tch&egrave;s que s'a la djob de d'main.<br/>
<br/>
J'tais hier trantchilment otchup&eacute; a pens&eacute; a tch&egrave;s que je f'thais quand je m'mettrais en travas, quand n&eacute; v'la l'suffli&eacute;t du Chef qui ouimpe. &quot;You there Mr. Pain? Comme down, will you, I want you.&quot;<br/>
<br/>
Quand j'fut endr&eacute;t li, i' m'dit, sans s&eacute;lment s'd&egrave;stouon&eacute; d'sus sa tchaise. &quot;D'main au s&eacute;, y'a un bat&eacute; a patates qui sort a huit heuthes! Emb&eacute;rtch'ous a bord, et allez vaie tchi prix les poummes-de-terre l&agrave; ou-&egrave;s qui s'en va!&quot; Et i' se r'mint a &egrave;scrithe en m'faisant sinne de la main que ch'tait fini et d'n'av&eacute; pas a l'disteurb&eacute;.<br/>
<br/>
Bon! N'en r'vela eunne autre. L'ann&eacute;e pass&eacute;e ch'tait en France pour accat&eacute; d'l'encre; l'ann&eacute;e de d'vant ch'tait oquo en France pour rattrap&eacute;r un houmme qui nos d'vait neuf shlings pour eunne anonce; Achteu! ch'est en Angli&eacute;terre vaie tchi prix les patates se vendent la livre quand les fermiers d'ichin en r'chevent 'three-an-eight' le cabot! Tchi bitche de m&ecirc;tchi qu'j'ai entr&eacute;prins; j'ethais mus fait d'continu&eacute; coumme j'tais d'vant.<br/>
<br/>
Et tch&egrave;s qui s'en va villyi sus mes femmes tandi que je s'sai hort? Laiz&eacute;, oquo, n'y'a pas d'danji; persounne ne s'sauvtha avec (malheutheusement). Mais Lonore! Ma p&ecirc;rle des p&ecirc;rles! La jou&eacute;e d'man tcheu, et la consolation d'mes viers jours! N&eacute; v'la eunne &egrave;sfant a tchi qui peut arriv&eacute; touos les malheurs quand l'monde s&eacute;tha qu'je n'sis pus la a villyi d'sus.<br/>
<br/>
J'compte sus vous tous d'av&eacute; l'yi sus Lonore. Si par chance nou la viyait toute seule (eunne grosse courte, l'air un mio nieaumin) faudrait bin vite la fouor&eacute; dans eunne cab, ou la jutchi sus un trolli et la ramn&eacute; bin vite au d'sus du &quot;Morning News.&quot; A mains pourtant que je n'l'enfreumme a cli&eacute; d'vant que de m'n'all&eacute;. Che s'ait p't'&ecirc;tre la man mus.<br/>
<br/>
<i><a href="brambilo.html">Piteur Pain</a></i><br/>
<i>La Chronique de Jersey 13/6/1914</i><br/>
 <br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="painhull.html">Piteur en voyage &agrave; Hull</a><p>


<li><a href="painrvint.html">Mait' Piteur s'en r'vint</a><p>
<li><a href="painrtou.html">Mess Pain est d&eacute; 'r'tou</a><p>
<li><a href="painreturn.html">Piteur announces his return</a><p>
<li><a href="trip.html">Some Reminiscences On Piteur's Trip</a><p>
<li><a href="dinard2.html">That Dinard Excursion</a><p>
<li><a href="dinard1.html">How Piteur and Sam Go to Dinard</a><p>
<li><a href="painhurries.html">Why Mr. Piteur hurries back home</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painidee.html by HTTrack Website Copier/3.x [XR&CO'2014], Tue, 15 Jul 2025 13:54:23 GMT -->
</HTML>

