<HTML>
<HEAD>
<TITLE>L'Enseign'ment d&eacute; la langue J&egrave;rriaise</TITLE>
<META  name="keywords" content="Jèrriais, language, langue, Channel Islands, îles anglo-normandes, minority language teaching, education, schools, langues minoritaires, langues régionales, Normandie, langue normande, langues d'oïl">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L'Enseign'ment d&eacute; la langue J&egrave;rriaise</h2></font></center><p>
<img src="ecole.jpg" width="222" height="150" alt="" title="" align="right" />
I' y a tchiques jours, j'fus en Ville pour dithe 'Mercie et &agrave; b&eacute;t&ocirc;t' &agrave; la boutique tch'avait 't&eacute; ma favorie presque d'pis l'jour qu'j' c'menchis &agrave; apprendre l'J&egrave;rriais. Je n'sais pon combein des sous qu' j'avais d&eacute;pens&eacute; &agrave; la bibliotheque Thesaurus, mais ch'est probablyement pus qu'ma femme ethait voulu - et j'sais qu'j'n' sis pon l'seul tchi peut en dithe nintout! Mais i'y avait tr&egrave;jous tchiquechose qu'j'voulis aver siez-m&eacute;, des viers livrets du Jersey Society in London tchi cont'naient des versets en J&egrave;rriais, des magazines comme l' Anglo-Normandy Review d&eacute; d'vant la dg&egrave;rre, des dictionnaithes et la glossaithe d&eacute; la Soci&eacute;t&eacute; Jersiaise de 1924 - pour m&eacute;, des vrais tr&eacute;sors.<p>

Mais i'y a eune fin &agrave; tous, comme nos dit Maistre Wace, et &agrave; la f&icirc;n du mais d'septembre, Thesaurus freunmit la porte pour la dreine fais. La boutique 'tait remplyi, et j'rencontris un tas d'nos anmins - i'pathait qu'j'avons tous ieu l'm&ecirc;me id&eacute;e, d'payi nos complyiments &agrave; eune pliaiche speciale. M&ecirc;me &agrave; chutte derni&eacute;the visite, eyou qu'la maintchi des livres avaient d&eacute;j&acirc; 't&eacute; vendues, j'trouvis deux'trais choses qu'j'voulis - eune magazine dans tchi qu'nou peut li&egrave;the eune articl'ye entouor la vie du <a href="delamare.html">Sire Erthu d'la Mare</a>, et deux magazines du PTPN, Parlers et Traditions Populaires de Normandie, de 1984.<p>

 Quand j'rallis siez-m&eacute;, j'c'menchis &agrave; les li&eacute;the, et j'trouvis eune pi&egrave;che entouor eune r&eacute;union sus l'enseign'ment du nouormand dans l's &ecirc;coles. Un photographe nos montre Peter Germain et Phyllis Green, touos les deux &agrave; chanter 'Man Bieau p'tit J&egrave;rri' et ch'tait &ecirc;crit d' sous qu'Peter est professeur d'J&egrave;rriais au Coll&egrave;ge Victoria! Dans chu temps-l&agrave;, l'editeu d'la magazine eut tort, car Peter n'avait qu'la cl&acirc;sse du s&eacute;, mais au jour d'aniet, ch'est vrai, viyant qu'j'avons eune cl&acirc;sse pour les mousses au College et les Fillyes du Jersey College for Girls.<p>

Chenna montre notr' progr&egrave;s d'pis un an d'enseig'nment du J&egrave;rriais. Quand nou pense, i'y a un an, i'n'y avait presque pas d'&ecirc;fant tchi comprennait l' J&egrave;rriais du tout, et aniet, j'avons pus qu'chent-huiptante tch'ont 't&eacute; &egrave;s cl&acirc;sses, tchi peuvent &egrave;rpondre &egrave;s tchestions, tchi connaissent deux'trais chansons, tchi peuvent li&egrave;thent l'J&egrave;rriais un mio - ch'est vraiment &icirc;ncriyabl'ye!<p>

J'avons perdu tchiques &ecirc;fants duthant l'&ecirc;t&eacute; pour eune vari&eacute;t&eacute; d'raisons, mais en m&ecirc;me temps, j'avons tr&eacute;jous gangni des nouvieaux. J'avons ieu tchiques cl&acirc;sses annul&eacute;e - quand les mousses 'taient &agrave; faithe des visites en France, ou aut' bord.<p>

Parmi les grands &eacute;v&ecirc;nements du trimestre d'&ecirc;t&eacute;, i'y avait chein qu'il' app'laient l&eacute; Millennium Village, eyou qu' pus qu'v&icirc;ngt &ecirc;tudgiants chant&icirc;tent sus la strade nos deux arlev&eacute;es. J'avons ieu d's inspections dans l's &ecirc;coles, les VSSEs ou Validated Schools Self-Evaluation, tchi nos dit qu'chein qu'j'finmes dans nos classes s'conforme a un haut niv&eacute;. Geraint Jennings pr&icirc;nt part dans eune conf&eacute;thence &agrave; Paris entouor l'enseign'ment des langues minoritaithes, et des savants v&icirc;ntent nos visiter - Mari Jones, professeu du Fran&ccedil;ais &agrave; l'universit&eacute; d'Cambridge, Julia Sallabank, eune Dg&egrave;rnesiaise, tchi &ecirc;tudie pour san doctorat &agrave; Oxford, et Rachel Skeet, &ecirc;tudgiante &agrave; l'univ&egrave;rsit&eacute; d'Newcastle.<p>

I'y avait etout les distchussions dans l's Etats entouor les sous pour continnuer les le&ccedil;ons, eyou qu'l'Conmit&eacute; d'Finance nos rasseuthit qu&eacute;, m&ecirc;me qu'i' n'support&icirc;tent l'Conmit&eacute; d'Educ&acirc;tion, j'&icirc;thaimes les sous pour les pr&eacute;chaines ch&icirc;nq ans comme j'avons d'mand&eacute;, et au jour d'aniet, not' av'nin est pus cliai.<p>

Chu trimestre, j'avons c'menchi nos cl&acirc;sses &egrave;s &ecirc;coles s'gondaithes, et l&eacute; nombre des maitres et ma&icirc;tresse s'est ha&ucirc;chi. Parmi les nouvieaux, j'avons comme d&eacute;j&acirc; mentionn&eacute;, Peter Germain, mais i'y a &eacute;tout Enid de Gruchy, a&icirc;dgi par Amelia Perchard &agrave; St Martin, Percy Le Masuthi auvec Margaret Davey &agrave; Ste Mathie, Winston Le Brun auve les c'menchants &agrave; Grouville - &agrave; 8.15 l&eacute; mat&icirc;n! J&eacute; voudrais les r'm&egrave;rcier bein des fais pour nos aver donner d'lus temps.<p>

Pour finni, et pour vos montrer qu'la majorit&eacute; d's &ecirc;fants sont vraiment emport&eacute;s pour l'J&egrave;rriais, Jenny, tchi n'pou&ocirc;rrait pon continnuer &agrave; apprendre l'J&egrave;rriais &egrave;s Tchennevais viyant qu'ma cl&acirc;sse n'est pon convenabl'ye, m't&eacute;l&eacute;phonit eune s&eacute;th&eacute;e pour m' d'mander s'i' 'tait p&ocirc;ssibl'ye d'&eacute;raller &agrave; l'&ecirc;cole du Mont Nicolle - ou m'dit qu' sus sa bike, ou pouorrait y &ecirc;tre justement en temps pour la le&ccedil;on.<p>

Et n'oublie pon l'Eisteddfod au mais d'novembre, eyou qu'j'avons ch&icirc;nquante-ch&icirc;nq &ecirc;fants tchi veulent prendre part dans deux nouvieaux cl&acirc;sses.<p>

Et nou m'dit qu'i'y en a acouo tchi disent qu'nou n'pou&ocirc;rrait pon ravigotter la langue!<p>


&nbsp;<p>

<i>Tony Scott Warren</i><p>


&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="education.html">L'&Ecirc;duc&acirc;tion en J&egrave;rriais</a><p>
<li><a href="education2.html">J&egrave;rriais dans les &ecirc;coles - apr&egrave;s un trimestre</a><p>
<li><a href="eduvoc.html">L'&ecirc;duc&acirc;tion</a><p>
<li><a href="teaching.html">Teaching L&eacute; J&eacute;rriais</a><p>
<li><a href="progresfmh.html">L&eacute; Progr&egrave;s</a><p>
<li><a href="jannetsw.html">Mes Jannes Jours</a><p>
<li><a href="assembliee/collegevictoria.html">Visite au Coll&egrave;ge Victoria</a><p>
<li><a href="gdfedu1964.html">Quand j'allais &agrave; l'&ecirc;cole!</a><p>
<li><a href="gdfedu1977b.html">L'&ecirc;duc&acirc;tion</a><p>
<li><a href="gdfedu1977.html">En r'v&eacute;nant d'l'&ecirc;cole</a><p>
<li><a href="gdfedu1946.html">Les d'vis du Buan'homme George</a><p>
<li><a href="gdfecole.html">&Agrave; l'&ecirc;cole</a><p>
<li><a href="gdfpeine.html">&Agrave; ch&acirc;que jour suffit sa peine!</a><p>
<li><a href="leconjp.html">La L&eacute;&ccedil;on</a><p>
<li><a href="gdfcmin.html">En c'min p&acirc;ssant</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
