<HTML>

<!-- Mirrored from members.societe-jersiaise.org/geraint/jerriais/salut.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
<HEAD>
<TITLE>Salut!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Salut!</h2></font></center><p><br>
&nbsp;<p><br>
I' y'a qu&acirc;thi autant d'manni&eacute;thes d&eacute; saluer et d's&eacute; dithe bonjour tch'i' y'a d'peupl'yes et m&ecirc;mes d'&icirc;ndividus. Pouor d&eacute; m&eacute;, quand j'rencontre tchitchun j'dis d'amors tout bouonnement - &quot;Salut!&quot; D'autres, et y'en a parmi vous, chest seux, font s&egrave;rvi diff&eacute;thentes expressions tchi veulent dithe &agrave; bein pr&egrave;s la m&egrave;me ch&ocirc;the; mais, tchiquefais, tchi veulent dithe rein du tout! Car aupr&egrave;s tout ch'n'est qu'eune manni&eacute;the qu&eacute; nou happe d&eacute; ses pathents du temps d'ses ptits jours et, souvent quand nou salue telle et telle p&egrave;rsonne auve telles et telles patholes ch'n'est qu' par politesse et la preunmi&eacute; ch&ocirc;the tchi vouos veint sus l'but d'la langue. Souvent &eacute;tout chein qu' nou dit n'est pon du tout chein qu' nou pense, ah mais, nan-dgia! V&eacute;the, et pis y'a des s&icirc;ngnes d&eacute; t&ecirc;te, des saluts auve la main, des sons div&egrave;rs, et c&eacute;t&eacute;ra.<br>
<br>
Mais, comme dans tant d'aut's ch&ocirc;thes, tout ch'la a bein changi, et change tout l'temps. Par exempl'ye, combein souvent qu'nou vait un dg&eacute;thet l'ver san chap&eacute; aujour d'aniet? H&eacute;, sans doute, i' y'a si p'tit d'chapieaux par les cmins &agrave; ch't' heuthe!<br>
<br>
D&eacute;vant aller pus liain, dgia, n&eacute; v'chin eune exempl'ye d&eacute; la politesse d&eacute; nouos vi&egrave;rs. Un mat&icirc;n, dans les 1914, l&eacute; Juge Vaudin (d'la P'tite Cour) croua&icirc;thait L'Vi&egrave;r Marchi, accompangni du Sieur George d&eacute; Gruchy Ahyi (Ahier) et l'Sieur George L'Feuvre, l&eacute; preunmyi &eacute;tant Commis Greffyi et l'de&ucirc;thi&egrave;me (&quot;George d'La Forge&quot; d'nouos jours) Commis Vicomte. I' rencontr&icirc;drent l&eacute; ramonneux, du nom d&eacute; Channing, tchi lus l'vit san chap&eacute;. L&eacute; Juge Vaudin &egrave;rtou&euml;rmit l'salut. Et, l&agrave;-d'ssus, l&eacute; Sieur Ahyi fit la r'm&egrave;rque: &quot;Ou l'vez vouot' chap&eacute; &agrave; un ramonneux, Moussieu?&quot; L&eacute; Juge &egrave;rpotchit tout d'siette: &quot;Es'sa-t-i' janmais dit qu'un ramonneux est pus poli qu' m&eacute;?&quot;!<br>
<br>
En bein, prannons tchiques exempl'yes des salut&acirc;tions des gens d'c&egrave;rtains pays &agrave; l'&ecirc;trangi. Mais, n'faut pon penser qu' ch'est trop am&ucirc;thant ou b&ecirc;te, qu&eacute; ches cou&ocirc;teunmes; ch'est raide &icirc;nt&eacute;r&ecirc;ssant, p&ucirc;t&ocirc;t. Et, quand nou-&#173;th-y pense, parmi nous, trop souvent les gens tchi font les pus bieaux saluts peuvent &ecirc;t' des doubl'ye-faches. Ch'est en tchi, n&eacute; rions pon trop entouor les manni&eacute;thes des gens d'aut's pays. Car parfais i' pou&ocirc;rraient nouos ens&icirc;ngni sus bein des sens.<br>
<br>
Ah &ccedil;a, les Arabes, ieux, s'entre-&#173;saluent comme chennech&icirc;n. L&eacute; preunmyi tchi salue dit &quot;Marche auve la paix!&quot;, et l'chein tch'est salu&eacute; d'la manni&eacute;the r&eacute;ponds, &quot;Va auve tout ch' tch'est bouon!&quot; Bouonne salut&acirc;tion, ma f&icirc;ngre, i' faut avouer. En Abyssinnie nou prend la cravate du chein qu' nou salue et nou la met tout pr&egrave;s sa bouoche, pis nou l'amathe &agrave; l'entou d'sa cheintuthe. Sans doute, l&eacute; chein tch'est' salu&eacute; pou&ocirc;rrait a&icirc;thiement prendre fraid tandi qu'l'homme poli et bein &eacute;lev&eacute; s'r&ecirc;ca&ucirc;ffe, si ch&eacute; n'tait pon dans un pays caud! Eune manni&eacute;the bein &ecirc;trange, n'est-che pon, tout d'm&ecirc;me? Les Russes, ch'est &agrave; dithe c&egrave;rtains des Russes, car y'en a l&agrave; en Russie comme des mo&ucirc;ques et d&eacute; toutes les sortes - v&eacute;the, des chents diff&eacute;thents peupl'yes - enf&icirc;n eune race d&eacute; ieux d&eacute; tchi j'ai ou&iuml; p&acirc;ler, i' halent lus sa&ucirc;l&eacute;s pouor saluer; un sa&ucirc;l&eacute; pouor les gens tchi sont du m&ecirc;me rang comme s&eacute;; et deux sa&ucirc;l&eacute;s pouor les gens tchi sont consid&eacute;th&eacute;s sup&eacute;rieurs. Eh bein, don, comme chenn'na si ch'est un parti qu' nou d&eacute;teste nou peut l'saluer et l&icirc; fliantchi sa chavette &agrave; la t&ecirc;te 'en m&ecirc;me temps ! Les Rouoges d'eune c&egrave;rtaine partie d'l'Am&eacute;thique du Sud s'entre-&#173;so&ucirc;ffl'yent dans les n&acirc;thil'yes pouor faithe la beinv'nue. Pon trop c'mode quand il' ont du fraid, m'est avis! Les Lapons, d'la Laponie, frottent lus nez contre l&eacute; chein d'la p&egrave;rsonne tch'i' veulent saluer. Ch'la, p&egrave;rdingue, est eune raide bouonne manni&eacute;the d&eacute; bailli toutes sortes d'cat&egrave;rres &eacute;tout les uns &egrave;s auts! Les natifs du Centre d'l'Afrique - du t&egrave;rme, d'eune c&egrave;rtaine partie du Centre dl'Afrique - lus flianquent &agrave; ventrillons. Pit&eacute; ou pas, n'y'a pon d'soin, ch'est d'm&ecirc;me!<br>
<br>
Dans iun pays d'la Chinne, les gens vouos d'mandent &quot;As-tu mangi tan riz?&quot; Et nou r&ecirc;pond &quot;Oui m&egrave;rcie&quot;. Parmi les Grecs y'en a tchi v&egrave;rsent d&eacute; l'ieau sus lus t&ecirc;te pouor t&ecirc;mouongni lus resp&eacute; env&egrave;rs les aut's. V'l&agrave; tchi nouos patha&icirc;t dr&ocirc;le, &agrave; nous, pe't&ecirc;t'. Mais, est-che pus dr&ocirc;le qu'un tas d' tchi qu&eacute; j'fa&icirc;thons? Dans l'Congo - v'l&agrave; tch'a un aut' nom &agrave; ch't heu - en Afrique &eacute;tout, les gens ch&acirc;quent d&eacute; main, ou p&ucirc;t&ocirc;t ch&acirc;quent d&eacute; d&eacute;, par l&eacute; d&eacute; du mitan. Les cheins tch'ont p&egrave;rdu l'ma&icirc;tre d&eacute; font s&egrave;rvi l'pr&eacute;chain, il est probablye. Es Iles Philippinnes, ou p&ucirc;t&ocirc;t dans ieune des &icirc;les (car y'en a des chentaines, et nou-th-y p&acirc;le pus d'huiptante diff&eacute;thentes langu&eacute;s!), nou prend l'pid du chein qu'nou rencontre et nou s'frotte la fache atout. Ha, il est d'm&ecirc;tchi qu' ses pids n'sentent pon trop &agrave; sueu, ma f&eacute;! Dans L's Indes, &agrave; un bord ou, deux, quand i' s'entre-&#173;rencontrent iun &ecirc;copit dans la fache &agrave; l'aut et ch't&icirc;-ch&icirc;n &egrave;rtou&ocirc;nne l&eacute; comply&icirc;ment! Ah mais, danme, ch'est la puthe v&eacute;thit&eacute; car l&eacute; chein tchi m'avait dit ch'la l'avait veu fait d'ses propres i&egrave;rs. Et ch'est pr&eacute;tendu bein malpoli d'&ecirc;copi &agrave; contre-tchoeu; faut s'y'ad&egrave;rchi et t&acirc;chi d'faithe la ch&ocirc;the comme i'faut. 'Presti d'm&ecirc;tchi, chutte salut&acirc;tion-ch&icirc;n en est eune sale, tout d'm&ecirc;me ! Vaudrait mus, i' m'sembl'ye, ristchi &agrave; &ecirc;t' malpoli et n'en faithe pon du tout. Ch'est r'pugnant et n'en v'l&agrave; ieune, au mains, eune cou&ocirc;teunme, tch'est vra&icirc;nment mala&ucirc;c'se&ucirc;the!<br>
<br>
En v'l&agrave; p't-&ecirc;t' assez, pouor mouontrer l's usag&eacute;s d&eacute; tchiques aut's pays (pe't-&ecirc;t' qu&eacute; c&egrave;rtains ont dispathu par &agrave; ch't heu). Mais combein d'aut's, don, tch'i' dait y'aver dans touos les mille et mille pays du Monde! Touos les peupl'yes ont les leu et, bein seux, daivent compter qu' les cheins d'lus pays vaith&icirc;ns sont dr&ocirc;les et &ecirc;tranges.<br>
<br>&nbsp;<p>
<i><a href="lemaistre.html">FLM</a></i><br>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="bouogi.html">Bouogi</a><p>
<li> <a href="assa.html">La Beinv'nue</a><p>
	<li> <a href="nosvchin.html">Nos V'chin</a><p>
<li><a href="abetot2.html">A b&eacute;t&ocirc;t, Jerriais</a><p>
<li> <a href="nowisthehour.html">Le temps &ecirc;s v'nu</a><p>
<li><a href="avemaria.html">Ave Maria</a><p>
<li><a href="lettres2.html">Salut&acirc;tions d'lettres</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/salut.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
</HTML>
