<HTML>
<HEAD>
<TITLE>How Piteur takes a drubbing</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Piteur takes a drubbing</h2></font></center><p>

&quot;Send Mister Pain to me,&quot; que l'Bos dit hier au matin en entrant dans s'n'office; et quand j'fut la endr&eacute;t li: J'ai qu&acirc;si chose de qu'manchi l'ann&eacute;e par r'trouv&eacute; a r'dithe, qui s'fit en me r'gardant par sus ses leunettes, mais j'ai a vos p&acirc;sl&eacute;.&quot;<br/>
<br/>
Et y m'en conti long! A l'ou&eacute; p&acirc;sl&eacute; - j'peux vos l'dithe d'pis qui n'comprend pon l'angliais - j'tais un d&egrave;svergond&eacute;, un badl&eacute;than, un buzard; j'avais fait plieuth&eacute; ma femme, &egrave;svonni ma fille; tou&ocirc;s l's autres empli&eacute;es d'la gazette s'n'allaient r'fus&eacute; d'travaillyi ov un houmme qui bouessonnait; et l'president d'la Young Men's Christian avait pr&ecirc;chi un sermon sus m&eacute; &egrave;s bouans jeunnes gens qui vont au Club touos les siers jou&eacute; &egrave;s dominos et b&eacute;the de l'ieau d'canelle. Laiz&eacute; a 'tait s'piendre a li d'man riggodon d'laut' jour! Ou y'a montr&eacute; un morc&eacute; d'riban, un slippeur, ou cauche, ou djertiettes, ou je n'sait tchi, qu'ou pretend av&eacute; trouv&eacute; dans ma pouchette! Ou y'a dit qu'j'avais dit qu'javais trouv&eacute; cheunna dans la tithette a y'un d'nos gras d'l'office, et ou n'eut de r'pos que l'Bos euche fait v'n&eacute; l'houmme pour sav&eacute; si ch'tait vrai. Moussieu l'Flaneur juthi qui n'gardait pon boutique dans san titheux, et qu'jommais d'sa vie y n'avait touchi a slippeur de femme, ni riban, ni d'gertiethe, et que v'la tchi l'faisait rouogi d'eunne telle supposition; et Moussieu l'Flaneur print les pinchettes du gr&eacute;e en d'mandant ou &egrave;s qu'j'&eacute;tais et qui s'n'allait yav&eacute; tchiq'chose de b&ucirc;chi.<br/>
<br/>
J'en oui long chutte bord&eacute;e l&agrave;! et j'eut ben d'la peine a faithe craithe au Bos qu&eacute; j'tais quasi aussi innocent qu'un &egrave;sfant qu'a dans l'id&eacute;e d'na&icirc;tre. J'lis p&acirc;sli d'Laiz&eacute;; j'lis dis ses qualit&eacute;es (v'la tchi m'print queunne bouonne minute) j'm&eacute; pliennyi de deus-tr&egrave;s d'ses d'fauts (ch'la print vingt &agrave; v&icirc;ntchinq minutes) et pis j'lis dit: Mettous a ma plieche! I r'f&ucirc;sit quarrement de s'y mettre - a ma plieche; mais y m'dit, J'avons tous, pus ou mains, ch&acirc;tchun san fard&eacute;, sus chutte terre de m&icirc;nz&eacute;the; j'v&eacute; bin tch&egrave;s qu'est la v&ocirc;tre, man pouore Piteur. Mais, du couothage! Tch&egrave;s qui sait? Souv'nous d'chu bieau verset - &quot;La poudre a la poudre, la chendre &agrave; la chendre&quot; et r'gardez a l'entouore de vous pour si-en-cas l'malheur en voulait qu'vot fard&eacute; s'estrueulisse sus eunne pliche d'orange! Et pis, qu'ajou&ocirc;ti l'Bos, faut qu'manchi l'ann&eacute;e coumme y faut: faut la qu'manchi ov eunne bouonne r&eacute;solution! J'criyons hardi d'vous, ichin, Mess Pain, et j'soummes d'avis qu'y'a d'bouan travas a faithe pour vous sus la gazette. Mais, pas d'niollin! Souv'nous qu'ou &ecirc;tes p&eacute;the de famille, que qu'ou avez la garde d'eunne fille qui s'en va &ecirc;tre r'chue dans la soci&eacute;t&eacute;! Stop chaloppe! sus l'riban et la litcheu!<br/>
<br/>
Y p&acirc;llit si bin, l'Bos,qu'j'en plieuthaimes touos les deux; et quand j'eumes chatchi d'main deus tr&egrave;s fais, et qu&eacute; j'y'eut dit que j'voulais bin l'pardounn&eacute; pour chutte fais; y sinni un papi coumme par le tchel je n'b&egrave;thaimes que d'l'ieau pann&eacute;e touos les deux quand j'&eacute;thions s&eacute;.<br/>
<br/>
Et j'pardounne a Laiz&eacute; etout. Et quand l'pr&eacute;dicateu nos dit l'aut' s&eacute; que je s'ait eune bouonne id&eacute;e de qu'manchi l'ann&eacute;e par pri&eacute; pour les siens qui Laiz&eacute; aussi du que j'pouais.<br/>
<br/>
<i><a href="brambilo.html">Piteur Pain</a></i><br/>
<br/>
J'voudrais bin sav&eacute; tch&egrave;s qui mint chu slippeur la dans ma pouchette!<br/>
<br/>
<i>Morning News 3/1/1912</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfragment.html">A Fragment in the Patois</a><p>
<li><a href="paindrubbing.html">How Piteur takes a drubbing</a><p>
<li><a href="painnavidgi.html">L'Morning News n'peut pon Navidgi sans nous</a><p>
<li><a href="painduty.html">Piteur Pain on duty again</a><p>
<li><a href="painrtou.html">Mess Pain est d&eacute; 'r'tou</a><p>
<li><a href="painrvint.html">Mait' Piteur s'en r'vint</a><p>
<li><a href="painlarmor.html">Larmor ch&egrave;s preumi S'tembre, 1911</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

