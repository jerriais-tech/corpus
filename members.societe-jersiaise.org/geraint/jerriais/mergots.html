<HTML>

<!-- Mirrored from members.societe-jersiaise.org/geraint/jerriais/mergots.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
<HEAD>
<TITLE>LES MERGOTS ET L'SAV&Eacute;.</TITLE>
<META  name="keywords" content="JÃ¨rriais, poetry, witchcraft, magic, folklore">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>LES MERGOTS ET L'SAV&Eacute;.</h2></font><p>
<P>UN COLLOQUE.<p></CENTER>

&nbsp;<p>
<CENTER><IMG SRC="mergots.jpg" WIDTH=108 HEIGHT=104 ALT="des m&egrave;rgots"></CENTER><p>
&nbsp;<p>
<CENTER><TABLE><TR><TD>
<div align="center"><P>I.<p></div>
<P>"Mait' Phlip 'ou z'&ecirc;t's un buon Qu&eacute;raud, et j'crai<BR>
Coumm' tuos nos v&eacute;sins en vout' grand Sav&eacute;.<BR>
Or, - eun temps fut j'&eacute;tais plien d'&eacute;nergie,<BR>
J'travailliais, pardgi! &agrave; en faire envie:<BR>
Achteu'? et forche et cuorag' m'ont quitt&eacute;;<BR>
Sans un ahen que j'sach' - je m'sens par&eacute;: -<BR>
Ah! je n'sis pus qu'un tison &agrave; enfoui<BR>
Et, Rachin' des Mergots, envier cherchi."<p>
<P>"I' m'sembl' que quique en'min m'a j't&eacute; un sort,<BR>
Car tout quitt' de m'arriv&eacute; &agrave; buon port;<BR>
Je n'fais pus rein qu'avec un' main trembliante: -<BR>
Partout, - tr&eacute;jous, - un' peux de manqui m'hante.<BR>
Tout me para&icirc;t &agrave; tout jamais &ecirc;tr' nai;<BR>
L'malheur n'est-i pas sus mes poul's, dit's m&eacute;?<BR>
S'i chest, - ah! tant pus vite, et mus, m'enfoui<BR>
Et, Rachin' des Mergots, m'envier cherchi."<p>
<P>"Mait' Phlip, Mait' Phlip! 'ou z-&ecirc;t's buon et de D'vin, -<BR>
J'tez un buon yi sus m&eacute;, un vier amin.<BR>
Dit's-me pourqu'i je souffr' - sans maladie?<BR>
Coumment s'fait qu'ma natur' sait si changie?<BR>
La vie que j'mene, - je n'peux pus endurer -<BR>
O dit's me quiq' chos' pour me rasseurer?<BR>
Car aut'ment je n'sis qu'tison &agrave; enfoui<BR>
Et, Rachin' des Mergots, envier cherchi."<p>
<div align="center"><P>II.<p></div>
<P>"Vos yiers cou&iuml;s et vot' mein' de m&eacute;sesp&eacute;,<BR>
Ov mots 'ou z-avez laissi &ecirc;capp&eacute;,<BR>
Vot' voix affligie et vot' fach' p&ecirc;neuse,<BR>
Me dis'nt que vot' vie n'est pon trop joyeuse:<BR>
Me font - sans &ecirc;tr' Qu&eacute;raud - vot' ma' d'viner; -<BR>
Pour qu'ri r'chett' pour, n'ya pas loin &agrave; aller.<BR>
La premi&egrave;r' suos nos mains no's suffira:<BR>
Vaisin', - aidj'ous! alors Djieu vo's aid'ra."<p>
<P>"Qu'a poule enl'v&eacute;e, sans perdre ses puochins,<BR>
Ne dev'rai s't'ner que coumm' sus ses gard's mins:<BR>
Qui n'fait q'plieurer sa vielle, et n'suogn' sa cou&eacute;e<BR>
M&eacute;rite d'av&eacute; chett-chin &eacute;tou fraul&eacute;e:<BR>
Mais, qui ov' li&eacute; qu&eacute;ruement fait son d'v&eacute;,<BR>
Un jour maitr' de chents poul's d&eacute;vra d&eacute;v'n&eacute;.<BR>
Qui s'abat, s'perd: qui t&ecirc;t' r&eacute;ussira.<BR>
Y'et's 'ous, Fistau? - aidj'ous, Djieu vo's aid'ra."<p>
<P>"Erprenez donc b&ecirc;que et pell', Nicolas, -<BR>
Erfait's erconnaitr' par vos clios vos bras:<BR>
Vivr' sus c'qui S'ra ernouvell'ra vot' vie:<BR>
Cuorag' na&icirc;t du Travas, - d'Travas, Succ&egrave;s;,<BR>
D'but donc, - ziers Est! - et gu&eacute;rison j'promets!<BR>
Car, fils d'femm', quand j'vo's l'dis, m'd&eacute;mentira -<BR>
Que vrai est-i': <I>aidj'ous, Djieu vo's aid'ra!</I>"<p>
<P>&nbsp;<BR>
<I><a href="manuel.html">L.</a></I><P>
</TD></TR></TABLE></CENTER>

&nbsp;<p>
<CENTER><IMG SRC="mergots.jpg" WIDTH=108 HEIGHT=104 ALT="des m&egrave;rgots"><BR>
<FONT SIZE=2>des m&egrave;rgots</FONT></CENTER>
&nbsp;<p>


<FONT SIZE=2>
<i>Viyiz &eacute;tout</i>:
<ul>

<li><a href="mergotflieuri.html">Mergot Flieuri</a><p>
<li><a href="mergots2.html">Les Mergots</a><p>
<li><a href="mergot.html">Mergot</a><p>
<li><a href="pliantes.html">Les pliantes</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mergots.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
</HTML>
