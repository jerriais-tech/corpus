<HTML>

<!-- Mirrored from members.societe-jersiaise.org/geraint/jerriais/ormers1913.html by HTTrack Website Copier/3.x [XR&CO'2014], Tue, 15 Jul 2025 13:53:50 GMT -->
<HEAD>
<TITLE>How to Prepare and Cook Ormers</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>How to Prepare and Cook Ormers</h2></font></center><p><br>
<br>
S'ou sentez l'odeu' d'main, en passant sou&ocirc;s nos f'n&egrave;tres - ch'est d's ormers. J'en accati un cabot Sam'di - des Jerriais. P&egrave;tchis souos la Pulente par un houmme qui s'ait man bieau-fr&egrave;the sinon qu'ma soeu l'trouvait trop &egrave;slindji. J'en payi un &egrave;stchu seul'ment : et j'sis pour r'tou&ocirc;n&eacute; l's &egrave;scalles ; y'a un marchand d'guano qui l's accate chi pour les cliutt&eacute; sus l'portico d'un cottage qu'il est a faithe b&acirc;ti a La Rocque pour all&eacute; y pass&eacute; les Dinmanches quand i' f'tha b&eacute;.<br>
<br>
<a href="ormers.html"><img src="ormer.jpg" width="141" height="100" align="right" border=0 alt="un orm&egrave;r"></a>

Ch'est pour not' din&eacute; de d'main, a ma fille et m&eacute;, ov des poummes-de-terre. Et y'&eacute;tha des domplinnes apr&egrave;s et un gobin d'fromage qu'j'accati bouan marchi Sam'di pass&eacute;, viyant qui r'muait. Sitot rentr&eacute; siez nous, j'le couli dans un saucepan et j'mint bin vite eunne brique sus l'cou&eacute;rclye. Il est l&agrave; oquo, et rin n'a bouogi sinon que l'cou&eacute;rclye se souol&egrave;ve parfais coumme si y'avait tchiq'chose a mitounn&eacute; d'dans.<br>
<br>
J'ai id&eacute;e qu'nos ormers &eacute;thont du gout : et j'conte que v'la tchi s'en va &ecirc;tre tendre coumme d'la mou&eacute;lle. J'avons prins toutes les precautions : Lonore et m&eacute; avons travaillyi bin d's heuthes d&eacute;sus. Ch'fut m&eacute; qui les &egrave;scalli avec eunne pathe de cisieaux a Laiz&eacute;. J'passi l'pus b&eacute; d'la matin&eacute;e d'Lundi a les lav&eacute;. J'vos les scrobbi, lavi, rinchi : rinchi, scrobbi, lavi, dans assez d'ieau et d'soda pour se banni&eacute; d'dans. J'm'ettais mins a la qu'minze, bras r'trouss&eacute;s, braies r'trouss&eacute;es, et un vier gris fro a Laiz&eacute; coumme d'vant&eacute;. J'les lavi a grand ieau, et Lonore se plaignit qu'j'avais &egrave;scliatchi toute la vaisselle sus l'drecheux. Si chutte fille l&agrave; n'amende, ou vindra rou&acirc;blieuse coumme sa chi&eacute;the m&eacute;the qu'est au liet - sus du gru&eacute;.<br>
<br>
Eunne fais bin lav&eacute;s, i' s'agissait d'bin les battre. Y'a du monde qui battent lus ormers ov eunne mailloche, d'autres avec le dos d'eunne bringe a dents, d'autres avec la palette a tcherbon, et j'counnais un St. Pierrais qui pr&eacute;tend qu'i' n'y'a pas devent l'steam-roller. M&eacute;, j'les batti ov eunne s'melle d'un p&egrave;tcheux. &#147;Tchui contre tchui, qu'i' m'avait dit, n'y'a pas miyeu.&#148; Ch'est-tan-tchi, j'mint mes bottes, Lonore mint eunne pathe de chabots, j'&egrave;stendimes l's ormers sus l'aithe de la tchuizinne : et nos v'la a saut&eacute; d'sus a pis joints, qu'la sueu en rou&ocirc;lait. Apr&egrave;s av&eacute; travaillyi d'sus pour un coupye d'heuthes, j'bumes du t&eacute;e, pour en r'av&eacute; eunne bord&eacute;e d'vant que d'nos couochi ; et pis, Mardi matin, j'lus en ballyi oquo eunne bord&eacute;e tandi qu'Lonore 'tait a gr&eacute;e l'd&egrave;sjeunn&eacute;. Apr&egrave;s cheunna, j'agni l'fricot ov un r&acirc;t&eacute;, j'le mint dans eunne traisie d'ieau et j'les ouatchinni longtemps ov un g'n&egrave;ts. M'n' id&eacute;e est que che s'a eunne mouelle !<br>
<br>
La pr&eacute;chenne chose a faithe a ch't'heu, ch'est d'fricachi du gras lard - du lard nou&ocirc;ri sus du gliand, s'nou peut - et eunne t&ecirc;te ou deux d'h&eacute;than pour dounn&eacute; un p'tit gout de r'vas'y. Et pis, quand tout s'a bin roussi, nous les &egrave;stuiv'tha a p'tit feu, ov oquo du lard, yeunne ou deux poules, du timbre, du p&eacute;rsi, eunne d&eacute;mi&eacute; fielle de louothi, eunne carotte et eunne boutelle ou deux d'Oxo - et l'cook d'un hotel m'a dit que s'nou veurt, nou peut y'ajou&ocirc;t&eacute; eunne d&eacute;mi&eacute; boutelle d'Mad&egrave;re.<br>
<br>
J'n'avons pon invit&eacute; persounne a din&eacute; pour chu jour la. Ma femme est au liet - sus du gru&eacute; ; et Lonore a l's &eacute;sprits bas d'av&eacute; 't&eacute; jou&eacute;e par chu pend'loque la d'l'autre jour. Mais i'n'en cou&ocirc;ta rin d'en v'nin senti l'parfum souos nos f'n&egrave;tres.<br>
<br>
<a href="brambilo.html">PITEUR PAIN</a><br>
<I>27/2/1913<br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ormers.html">Un Fricot d'Orm&egrave;rs</a><p>
<li><a href="ormers2.html">D's orm&egrave;rs &ecirc;tchuiv&eacute;s</a><p>
<li><a href="pmormers.html">D's orm&egrave;rs - Car&ecirc;me ou non</a><p>
<li><a href="manchots.html">Des manchots</a><p>
<li><a href="omelettebainis.html">Eune Omelette &egrave;s Ba&icirc;nis</a><p>
<li><a href="minquiers2.html">Ph'lip doesn't care about the Minquiers</a><p>
<li><a href="fishing.html">A Disastrous Fishing Expedition</a><p>
<li><a href="painfishing2.html">Why the Fishing Picnic Fell Through</a><p>
<li><a href="vertemuothue.html">D'la Verte Muothue</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ormers1913.html by HTTrack Website Copier/3.x [XR&CO'2014], Tue, 15 Jul 2025 13:53:50 GMT -->
</HTML>
