<HTML>
<HEAD>
<TITLE>A Women's Political Party</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Women's Political Party</h2>
Merrienne is strongly for it</font></center><p>

Moussieu l'Editeu,<br/>
<br/>
Ch'est dr&ocirc;le assez, mais je n'pouvons jamais accord&eacute;, la Merrienne et m&eacute;. J'n'ai qu'&agrave; dithe tchiquechose, et ou m'contr&eacute;dit.<br/>
<br/>
Hier au s&eacute;, par exemplye, je r'mertchit qu'chutte dame-l&agrave; en ville tch'y veur dithe que les femmes &eacute;thaient ben p&ucirc;s d'chance d'entr&eacute; dans l's'Etats si l'enviyaient l's'hommes hors-bord, se trompait grandement.<br/>
<br/>
&quot;Ch'nest pas vrai,&quot; ou s'fit. &quot;Oulle a grand' raison. Et si les femmes n'taient pas si b&ecirc;te, nou verrait b&eacute;t&ocirc;t un changement. Pour d's'ann&eacute;es et d's'ann&eacute;es, l's'hommes ont gouvern&eacute;, et y n'ont fait qu'des b&ecirc;tises.&quot;<br/>
<br/>
&quot;Ah, &ecirc;coute, Merrienne,&quot; j'l'y dit. &quot;Tu n'dev'thais pas p&acirc;sl&eacute; d'm&ecirc;me. y n'ont pas fait tant pi&egrave;the, apr&egrave;s tout. e'rgarde &agrave; qu'menchi notre Comit&eacute; d'Agritchultuthe, tch&ecirc;sque ils ont fait pour les fermiers. Les femmes n'en &eacute;thaient jamais fait autant.&quot;<br/>
<br/>
Mais v'la tchi n'l'y pliut pon. &quot;Ne m'p&acirc;sle pas d'chu Comit&eacute;-l&agrave;,&quot; ou dit, &quot;parsque tu me f'thas enragi. Y sont les pi&egrave;thes du lot, et ch'l&agrave; ch'est dithe tchiquechose.&quot;<br/>
<br/>
&quot;Mais, enfin, ma pou&ocirc;re Merrienne,&quot; j'l'y dit, &quot;tch&ecirc;sque les femmes f'thaient sans l's'hommes, dis-m&eacute; chonna?&quot;<br/>
<br/>
&quot;Quant &agrave; m&eacute;,&quot; ou raiponit, &quot;je s'sais ben contente d'en &ecirc;tre d&ecirc;faite.&quot;<br/>
<br/>
&quot;P't'&ecirc;tre ben agniet,&quot; j'l'y dit, &quot;mais tu n'p&acirc;lais pas d'm&ecirc;me quand j'allais t'faithe la c&acirc;rre dans notre jeune temps. Tu tais tr&eacute;jous la preumi&egrave;the dans la ru&eacute;tte au s&eacute;.&quot;<br/>
<br/>
&quot;Dans chu temps-l&agrave; j'n'avais pas d'avis,&quot; ou dit, &quot;mais j'ai apprint. Une fille tch'y s'mathie s'met dans la mins&egrave;the.&quot;<br/>
<br/>
&quot;Oh, ch'est d'm&ecirc;me,&quot; je m'fit. &quot;Et &ecirc;st-che pour chonna qu'tu'as tr&eacute;jous tait si pr&ecirc;ssie d'mathi&eacute; tes filles? Y m'semblye que ch'est un dr&ocirc;le de raisonnement.&quot;<br/>
<br/>
La bouonnefemme se l'vit. &quot;Je n'g&acirc;gne rain d'argument&eacute; &ocirc;v t&eacute;,&quot; ou dit s&eacute;quement. J'm'en vais m'couochi, mais d'main j'm'en vais y'&ecirc;crithe &agrave; chutte dame-l&agrave;, pour l'y dithe qu'ou s'sa se&ucirc;ze, d'au mains une vouaix dans la p&acirc;raisse de <a href="st_ouen.html">Saint-Ou</a> le jour qu'ou s'mettra s&ucirc;s les rangs pour Jur&eacute; Justicier.&quot;<br/>
<br/>
<a href="lebrocq.html">Ph'lip</a><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pm1947.html">Ph'lip and Merrienne</a><p>
<li><a href="femme.html">La femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="femvot.html">Quand les femmes voteront....</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="gdffemmes.html">Les Femmes</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdffemmes2.html">Les Femmes!</a><p>
<li><a href="gdfelections1975.html">&Ecirc;lections et appointements</a><p>
<li><a href="gdfemancipation.html">Emancip&acirc;tion?</a><p>
<li><a href="suffragettes.html">Lonore's Little Ways with Suffragettes</a><p>
<li><a href="2suffragettes.html">Doeux Suffragettes</a><p>
<li><a href="cahouain1923a.html">L&eacute; Caouain et l'&ecirc;lection mantchie d'eune femme</a><p>
<li><a href="pmshows.html">L's Elections et les 'Shows'</a><p>
<li><a href="pmsenators.html">The Election For Senators</a><p>
<li><a href="pmcrazy.html">Merrienne Goes Crazy</a><p>
<li><a href="pmsendep.html">Senator Or Deputy?</a><p>
<li><a href="pmsenateur.html">Des S&eacute;nateurs Batilleux</a><p>
<li><a href="pmetats.html">Un Jour &egrave;s &Ecirc;tats</a><p>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>

<li><a href="chefs.html">Les Chefs et les Gr&ocirc;sses T&ecirc;tes</a><p>

<li><a href="assembliee/hommes.html">Les Hommes Emportent La Victouaithe!</a><p>
<li><a href="hommes.html">Les hommes - n'm'en p&acirc;lez pas </a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
