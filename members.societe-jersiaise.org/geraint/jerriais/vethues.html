<HTML>

<!-- Mirrored from members.societe-jersiaise.org/geraint/jerriais/vethues.html by HTTrack Website Copier/3.x [XR&CO'2014], Tue, 15 Jul 2025 13:54:22 GMT -->
<HEAD>
<TITLE>Ich&icirc;n nou cache les v&eacute;thues</TITLE>
<META  name="keywords" content="JÃ¨rriais, language, langue, folklore, folk remedies, medecine, witchcraft, magic, healing, warts">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ich&icirc;n nou cache les v&eacute;thues</h2></font></center>

<P>Ouaithe qu&eacute; j'nos comptons gentiment &ecirc;cliaithis en l'ann&eacute;e d'gr&acirc;ce mil neuf chents ch&icirc;nquante quatre, i' s'trouve acouo des gens parmi nous tchi pr&eacute;tendent aver l'pouver d'cachi des v&eacute;thues. Et chose pus r'm&egrave;rquabl'ye, pe't-&ecirc;tre, est tch'i' n'manque pon d'visites siez ch&egrave;s bouonnes gens!</P>
<P>Y'a bein des manni&eacute;thes &acirc; cachi des v&eacute;thues, bein seux, tout comme &agrave; j'ter un sort et &agrave; d's'enchorch&eacute;ler! Mais la manni&eacute;the la pus usuelle tchi nouos reste &agrave; ch't heu ch'est la d&ecirc;compt'tie, Un bouonhomme qu&eacute; nou connait s'y prend comme chennech&icirc;n, pour des v&eacute;thues, d's &ecirc;teurses, des teunmeurs, l&eacute; feu sauvage et aut' maladies:</P>
<P>O&ugrave;' est l&eacute; 'ma' s'trouve, l&eacute; d&ecirc;compteux fait l's&icirc;ngne d&eacute; la crouaix et pis c'menche &agrave; compter &agrave; l'arbours du neunm&eacute;tho neuf jusqu'&agrave; rein; l&eacute; deuxi&egrave;me jour i' c'menche du neunm&eacute;tho huit, le traisi&egrave;me jour d&eacute; sept, et ainch&icirc;n d'siette. Chu r'mi&egrave;de est &icirc;nmantchabl'ye!</P>
<P>D'autres m&eacute;thodes empliy&eacute;es par des cacheurs d&eacute; v&eacute;thues &eacute;taient: </P>
<P>L&eacute; d&ecirc;compteux vouos disait 'Assi&eacute;v'ous', et vos touonnant l'dos, barb&eacute;lotait tchiquechose solonnellement. Et pis sans s'&egrave;rtouonner i' vos ordonnait d&eacute; sorti d'la maison sans mot dithe, vouos asse&ucirc;thant tch'i' n'd&eacute;vait dg&eacute;the vouos vaie ou bein la d&ecirc;compt'tie n's&egrave;rvithait d'rein.</P>
<P>Ou vouos' n'alliez, don, et tchiques jours aupr&egrave;s la v&eacute;thue (les v&eacute;thues) dispathaissait.</P>
<P>Eune aut' manni&eacute;the &eacute;tout &eacute;tait d'aver &agrave; voler eune b&eacute;dache d&eacute; viande crute pouor la frotter sus la v&eacute;thue et aupr&egrave;s la fliantchi par sus vouot' &ecirc;paule gauche. La v&eacute;thue s'n allait.</P>
<P>Acouo eune aut' manni&eacute;the pouor cachi des v&eacute;thues &eacute;tait d'les compter mat&icirc;n et s&eacute;, en faithe note et l's entourer ch&acirc;tcheune d'eune rondasse d'encre.</P>
<P>L'essentiel dans chennech&icirc;n, bouonnes gens, comme dans tant d'aut' choses dans la vie, ch'est d'aver la fouai, n'est-che pon? </P>
&nbsp;<p>
<P><i>Par <a href="lemaistre.html">FLM</a></i></P>

&nbsp;<p>

<i>Viyiz &eacute;tout</i>:

<ul>
<li><a href="astrologie.html">L'astrologie et les crianches</a><p>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="gdfdoctrinnnie.html">La doctrin'nie du temps pass&eacute;</a><p>

<li><a href="pmchilblains.html">Merrienne has chilblains</a><p>
<li><a href="assembliee/rmiedes.html">Les r'mi&egrave;des</a><p>
<li><a href="gdfpliantes2.html">Acouo des pliantes m&eacute;d'cinnales</a><p>
<li><a href="gdfchorchiers.html">Chorchi&egrave;rs et tch&eacute;thauds</a><p>
<li><a href="jerseyfolklore1943.html">La D'senchorchell'lie s'lon Jersey Folk Lore</a><p>
<li><a href="medvoc.html">La m&eacute;d'cinne en J&egrave;rriais</a><p>
<li><a href="ortchies.html">L's ortchies</a><p>
<li><a href="gravelle.html">Eune &egrave;rmi&egrave;de pouor la gravelle et la pi&egrave;rre</a><p>
<li><a href="assembliee/folklore.html">L&eacute; folklore d&eacute; J&egrave;rri</a><p>
</ul>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vethues.html by HTTrack Website Copier/3.x [XR&CO'2014], Tue, 15 Jul 2025 13:54:22 GMT -->
</HTML>
