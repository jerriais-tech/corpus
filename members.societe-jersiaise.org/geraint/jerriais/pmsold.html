<HTML>

<!-- Mirrored from members.societe-jersiaise.org/geraint/jerriais/pmsold.html by HTTrack Website Copier/3.x [XR&CO'2014], Tue, 15 Jul 2025 13:50:03 GMT -->
<HEAD>
<TITLE>The farm is not sold</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The farm is not sold</h2>
Merrienne applies her Veto</font></center><p>

Moussieu l'Editeu,<br/>
<br/>
J'prends la pliume &agrave; la main pour vos fini l'histou&euml;the que j'avais qu'menchi la s'maine p&acirc;ss&eacute;e au sujet d'la vente de notre ferme &agrave; ch't'Angliais tch'y prop&ocirc;s&eacute; d'l'accat&eacute;.<br/>
<br/>
Comme ou l'savez, la Merrienne avait changi d'id&eacute;e, et n'voulait pas en ou&iuml; p&acirc;sl&eacute;, mais m&eacute; je n'tais pas de ch't'opinnion-l&agrave;, car j'avais caltchul&eacute; que l'Angliais s'sait se&ucirc;x d'faithe des r'path&acirc;tions &agrave; la maison et &egrave;s &ecirc;tablyes, tch'en ont grand besoin, mais qu'dans un couplye d'ann&eacute;es y s'sait ben content d'nos r'vendre la propri&ecirc;t&eacute; &agrave; bouon marchi et de r'fichi san camp en Angli&eacute;terre.<br/>
<br/>
Ch'estentchi, quand j'vit tch'y tait s&eacute;rieux, et tch'il avait les h&eacute;rpins, j'dis &agrave; la Merrienne tch'il tait grand temps qu'ou s'mint &agrave; faithe le beurre et que j'pouvions distchut&eacute; l'affaithe sans l'yi.<br/>
<br/>
S&ucirc;s chonna ou se l'vit, sans dithe un mot, mais dans san visage j'viyais touos les signes d'un temp&ecirc;te qu'appr&eacute;chait. Et je m'dis: &quot;Man Ph'lip, l&eacute; temps n'est pas b&eacute;. R'garde be &agrave; chein qu'tu fais, ou t'trouvas dans l'pit&eacute;.&quot;<br/>
<br/>
Le moussieu tait ben av'nant et j'm'&eacute;tais aperchu qu'le verre de cognac que j'y'avais vers&eacute; n'y'avait pas fait d'ma. Mais quand je r'gardis pour la bouteille ou tait horte. La Merrienne l'avait gaff&eacute;e en sortant.<br/>
<br/>
J'explitchit au moussieu qu'oulle tait un mio dr&ocirc;le, la bouonnefemme, par bord&eacute;e, mais y m'dit de n'me g&ecirc;n&eacute; pon, car il avait tait mathi&eacute; trais fais et savait qu'les femmes taient d'm&ecirc;me. &quot;Mais ach'teu que j'sommes tou&ocirc;seurs,&quot; y dit, &quot;Tch&ecirc;sque en est pour la ferme?&quot;<br/>
<br/>
Et don nos y v'la pour une bouonne heuthe. M&eacute;, ben se&ucirc;x, je d'mandais p&ucirc;s qu'je n'm'attendais d'av&eacute;, et l'y, bein se&ucirc;x, y qu'menchit par offri mains tch'y n'tait pr&ecirc;t &agrave; donn&eacute;. Quand j'disais qu'une certaine somme tait man prix et que je n'r'abatt'tais pas un sou, y hauchissait de tchiques chents, et quand y faisait la mine de se l'v&eacute;, juthant qu'sa derni&egrave;the offre &eacute;tait finale, j'r'abbatais un mio, l'y disant d'se r'assi&eacute;the.<br/>
<br/>
Si la bouteille avait tait l&agrave;, j'&eacute;thions tchais d'accord dans p'tit d'temps, car m&eacute; j'tais d&ecirc;termin&eacute; de m'd&ecirc;faithe d'la fichue ferme pour une p&ocirc;se, et l'y il avait bouonne id&eacute;e d'l'accat&eacute;, car y m'dit qu'y'avait une demi&eacute;-d&ocirc;uzaine de femmes &agrave; Londres tch'y taient souotre-l'y, et tch'il en avait yeu assez.<br/>
<br/>
Enfin j'nos accord&icirc;mes, et quand y s'en r'fut, tout content, j'savais qu'j'avais fait une raide bouon bardgin. Mais, h&eacute;las, j'n'avais pas tait dans la tchu&icirc;sinne deux minutes que tout tait fini. La Merrienne ne fut pas longtemps d'vant m'd&ecirc;montr&eacute; qu'oulle tait maitr&ecirc;sse d'la situation.<br/>
<br/>
&quot;Assi&eacute;d-t&eacute; ichin,&quot; ou dit, &quot;et &ecirc;cris &agrave; ch't'individu-l&agrave; qu'la ferme n'est pas &agrave; vendre parsque ta femme r'f&ucirc;se d'abandonn&eacute; san douaithe!&quot;<br/>
<br/>
Et, Moussieu l'Editeu, ch'est d'm&ecirc;me que j'fut servi.<br/>
<br/>
<i><a href="lebrocq.html">Ph'lip</a></i><br/>
<i>1948</i><br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmenglishman.html">An Englishman at Portinfer</a><p>

<li><a href="gdfenhanne.html">L'f&egrave;rmyi enhanne tr&eacute;jous!</a><p>
<li><a href="pmfermyi.html">La Vie d'un Fermyi</a><p>
<li><a href="pmgrim.html">The &quot;grim picture&quot;</a><p>
<li><a href="pmlait.html">Les fermi&egrave;rs et lus lait</a><p>
<li><a href="pmfermyi2.html">Le fermyi et l'marchand</a><p>
<li><a href="fermi.html">Les Mins&eacute;thes d'un Fermi</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="lettre1963.html">Eune lettre d&eacute; 1963</a><p>
<li><a href="agricultuthe.html">L'Agricultuthe</a><p>
<li><a href="painfermiers.html">P&icirc;teur et les Fermi&egrave;rs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmsold.html by HTTrack Website Copier/3.x [XR&CO'2014], Tue, 15 Jul 2025 13:50:03 GMT -->
</HTML>

