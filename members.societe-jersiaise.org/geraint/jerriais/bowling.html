<HTML>

<!-- Mirrored from members.societe-jersiaise.org/geraint/jerriais/bowling.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
<HEAD>
<TITLE>Piteur at the Bowling Green</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur at the Bowling Green</h2></font></center><p>

Y'avait tchiq' temps qu'man bieau-fr&egrave;the m'&egrave;slourdait pour all&eacute; jou&eacute; eunne gamme de 'Bowls' sur l'Green qu'a 't&eacute; si bin arrangi souos l'Pliateau Falle au Mont-&egrave;s-Pendus. J'counaissais lus &#147;Green&#148;: J'avais deja pus d'eunne fais ramont&eacute; jusque l&agrave; pour les r'gard&eacute; jou&eacute;. Ch'est un bieau &#147;green,&#148; bin vert, bin entour&eacute; d'bieaux bouais sous tchi y'a d'l'ombre quand l'Solet cauffe trop. Et pis, ils ont drenment b&acirc;ti un bieau p'tit Pavillon ov un long portico souos tchi nou peut s'assiethe a s'n'aise, les gambes allouognies, pour d'vis&eacute; ov les femmes des joueurs, qui vinnent tchiq fais jusque l&agrave; r'gard&eacute; lus hoummes jou&eacute; tout en faisant du crochet ou d'itelles busoq'thies.<br>
<br>
Eh don! j'ramonti jusque l&agrave; haut, l'arlev&eacute;e d'Lundi pass&eacute;, coumme il avait 't&eacute; convnu. Man bieau-fr&egrave;the 'tait deja l&agrave;, en manches de c'minze, les braies r'trouss&eacute;es, ses g&eacute;lesses avaut l'dos, et les pids dans des chavettes de rubber. Il 'tait a jou&eacute; eunne gamme ov un autre houmme; et ch'attendant qu'ils eussent fini, j'm'assievi souos l'portico a d'vis&eacute; ov des persounnes qu'etaient a r'gard&eacute; faithe les douze ou tchinze autres qu'etaient bin embarass&eacute;s a rouol&eacute; les balles d'un but a l'autre du 'green.'<br>
<br>
Betot - quand man bieau-fr&eacute;the eut perdu sa gamme - le v'la qui s'en vint a m&eacute;, m'dithe qu'il 'tait pr&ecirc;t a m'dounn&eacute; ma preumi&eacute; le&ccedil;on. Ne v'la l'gardien qu'apporte des balles, et eunne pathe de chavettes en rubber qui met a mes pids: j'ote ma casaque, j'escoppis dans mes mains, et j&eacute; c'menchons. Douard rue eunne petite balle blianche qu'nous appele un jack. a l'aut' bu du 'green,' et - fire away! ov les grosses balles. Ch'tait ma preumi&eacute; fais a jou&eacute;, coumme j'vos disais; et faut cr&eacute;the que j'dounni trop d'i&egrave;re a ma balle! car ou s'n'alli capuchi la barri&egrave;the, d'pichi eune madelle, et rou&ocirc;l&eacute; avaud la banque. J'perdi un point pour cheunna! et douze sous pour r'graie la madelle. &#147;N'joue pon si du, s'fit Douard. Dounne li du biais; et tache de met' ta balle aussi pr&egrave;s qu'possibye du Jack.&#148; Right you are! que j'respounni: et faut cr&eacute;the que j'lis dounni trop d'biais - ma prechenne balle s'n'alli dounn&eacute; eunne ouappe dans les gambes d'un moussieu qu'&eacute;tait a jou&eacute; sus l'pr&eacute;chin 'green.' Les v'la tous a rouabli&eacute;, et y'eut distchussion si j'perdais un point ou deux pour chu coup la; et tout l'monde s'mint a m'doun&eacute; d's'avis coumment qu'fallait s'y prendre. La moutarde c'menchait a m'mont&eacute; au nez, mais je n'dit mot, et nos r'vela d'accord. Betot i' n'me restait pus qu'eunne balle a jou&eacute;, et toutes les siennes a Douard 'taient a l'entou du Jack - pas moyen d'apprechi!<br>
<br>
N'en v'la quatr' ou chinq qui s'mettent a m'doun&eacute; d's'avis. &#147;Douochment par ichin en biaisant un mio a gauche&#148; s'fit yun. &#147;Tachis d'heurt&eacute; chette la sus l'cot&eacute; drou&eacute;t, et met'-ous a sa plieche&#148; disait l'autre &#147;Rouolez vot' balle entre ches deux chin, tapper chette la, biaisis contre numetho sept, et vot' balle , apr&egrave;s av&eacute; tapp&eacute; numetho neuf en passant, r'tchulla en bouonne plieche justement a un pouce du jack&#148; s'fit un tr&ecirc;siemme!<br>
<br>
Et pis! I' fallait s'met un pid sus la natte, n'pon faithe de creux dans l'herbe, rouol&eacute; douochment, t'nin sa balle d'm&ecirc;me et d'm&ecirc;me, prendre san temps pour mith&eacute;, et n'pon s'&eacute;xit&eacute;!<br>
<br>
On hon! que j'pensi en m&eacute; m&ecirc;me n'en v'la du d'vis! Ch'est d'm&ecirc;me et d'm&ecirc;me qui faut jou&eacute;, estche. H&eacute; bin! J'm'en vais vos montr&eacute; ma monni&egrave;the, a m&eacute;! Ous n'allez vaie tchiq'chose! Et j'mets ma main d'ancien forgeux a l'entou d'chutte balle la. Off she goes! que j'crie - et ou s'en fut! nous ethait dit eunne balle de conon! Quand l'ponsi qu'ou fit fut un mio settl&eacute;, i' n'restait pas eunne seule balle sus l'green! Y'avait tr&egrave;s messieux qui s'n'allaient hoptchinnant en criant au s'cours: yeunne des tchaieses du portico 'tait a maintchi pass&eacute;e a travers la f'n&ecirc;tre, l'gardien qui passait avec un serveur plien d'tasses et d'beur&eacute;es s'n'alli s'est &egrave;strueul&eacute; sus les g'nors d'la d'mou&ecirc;zelle qu'etait a brod&eacute;, yun des bouais endret l'Pilion fut rompu net et &ecirc;smaglyi eunne bike qu'etait appi&eacute;e contre l'pignon d'la hutte au gardien avait un creux a y fouorr&eacute; un fagot d'fain - et la blianche balle a 't&eacute; r'trouv&eacute;e sus l'pont d'un navithe qu'est a d&ecirc;chergi du tcherbon pour Moussieu l'Hutchet!<br>
<br>
Eh bin! Tch&egrave;s qu'tu'en dit d'chette l&agrave;? que j'fit a Douard qu'etait a &egrave;spinotchi des brins d'herbe hort de l'yi d'Mess Louothins: J'perds ti oquo un point ou ethait y fallu biasi oquo la moindrement pus a gauche? I' n'suffyit mot! et quand je r'garde a touore de m&eacute; en boutounnant ma casaque pour demand&eacute; si par chance tchiq'un voudrait av&eacute; eunne autre gamme persounne ne dit rin. Ils 'taient tous agroupl&eacute;s driethe un gros tch&egrave;ne, a l'aut' bu du 'green,' aussi ben qu'possibye.<br>
<br>
Mais, tout d'm&ecirc;me, ch'est eunne bin belle gamme, que Bowls. J'y'ai prins gout! Et si Douard en r'p&acirc;sle, j'm'y r&egrave;sprouvthai d'vant qui sait long.<br>
<br>
&nbsp;<p>
<I><a href="brambilo.html">Piteur Pain</a><br>
<br>
Morning News 12/9/1913</I><br>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gammvoc.html">Des gammes</a><p>

<li><a href="football5.html">L&eacute; Caouain et l'football</a><p>
<li><a href="footballmatch.html">Un Football Match</a><p>
<li><a href="football.html">L&eacute; football</a><p>
<li><a href="football3.html">Ph'lip and Merrienne on Football</a><p>
<li><a href="pmmuratti2.html">Le Muratti</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="rugby.html">L&eacute; rugby</a><p>

<li><a href="cricket.html">L&eacute; Cricket</a><p>
<li><a href="wimbledon.html">Wimbledon</a><p>
<li><a href="choule.html">La Choule</a><p>
<li><a href="doque.html">Jouer &agrave; doque</a><p>
<li><a href="barres.html">L&eacute; Jeu des Barres</a><p>
<li><a href="golfcourse.html">Eun golf-course &egrave;s Creux</a><p>
<li><a href="gdfmarbres.html">Les d'vis du Bouan'homme George</a><p>
<li><a href="gdfjeux.html">Jeux du temps jadis</a><p>
<li><a href="jeux.html">Les jeux J&egrave;rriais du temps p&acirc;ss&eacute;</a><p>

<li><a href="tugofwar.html">Tug of War</a><p>

<li><a href="courses.html">&Egrave;s courses</a><p>
<li><a href="pmcourses.html">Les Courses</a><p>
<li><a href="coursespliemont.html">Les Courses &agrave; Pli&eacute;mont</a><p>
<li><a href="pmpoint.html">Ph'lip Wants to go to the Point to Point</a><p>
<li><a href="pmserclye.html">La serclye, le Chantgni et les courses</a><p>
<li><a href="irishsweep.html">L&eacute; Caouain et l'Irish Sweep</a><p>
<li><a href="cashbox.html">L&eacute; Caouain et la &#147;cash-box&#148;</a><p>
<li><a href="dreg_honts.html">Les &#147;Dreg Honts&#148;</a><p>
<li><a href="hunt.html">Le Caouain va au Hunt</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/bowling.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
</HTML>
