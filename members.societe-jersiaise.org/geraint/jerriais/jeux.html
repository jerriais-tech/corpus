<HTML>
<HEAD>
<TITLE>Les jeux J&egrave;rriais du temps p&acirc;ss&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les jeux J&egrave;rriais du temps p&acirc;ss&eacute;</h2></font></center><p>


Comme tant d'aut' choses tchi sont oubli&eacute;es &agrave; ch't heu, les jeux<sup>1</sup> J&egrave;rriais ont dispathu, la pus grand' partie au c'menchement d'chu si&egrave;cl'ye. C&egrave;rtains d'ches jeux, et y'en avait bein des douzaines, 'taient p't-&ecirc;tre hardi &agrave; rav'n&icirc;n comme d'autres connus un mio partout, mais la pus grand' partie 'taient vra&icirc;ment J&egrave;rriais, tchitch'uns sans doute appart&eacute;nant &eacute;tout &egrave;s autres &Icirc;les d&eacute; la Manche. Faut dithe qu&eacute; souvent, comme nou trouve ailleurs, ch'tait d'bein s&icirc;mpl'yes jeux. Mais ches jeux-l&agrave; ont donn&eacute; hardi d'plia&icirc;si &agrave; nouos anch&ecirc;tres pouor bein des g&eacute;n&eacute;th&acirc;tions.<sup>2</sup> &Agrave; bein pr&egrave;s touos les jeux donn&eacute;s dans ch't articl'ye 'taient connus sustout &agrave; St. Ou.<br/>
<br/>
J'n'avons pon l'temps d'en donner eune description compli&egrave;te mais, &eacute;tout, pouor en dithe l&eacute; vrai, dans c&egrave;rtains cas l&eacute; nom seul est rest&eacute; et nou n'en sait pon grand'chose autr&eacute;ment. Mais nou-s-&eacute;tha au mains r'cord&eacute; ch'la pouor ajou&ocirc;ter acouothe un mio &agrave; l'histouaithe d&eacute; J&egrave;rri.<br/>
<br/>
<b>Bague</b>. <i>Jouer &agrave; la bague.</i> Jeu d's&eacute;th&eacute;es d'aut'fais.<br/>
<br/>
<b>Bague berg&egrave;re</b>. <i>Jouer &agrave; la bague berg&egrave;re.</i> Un c&egrave;rcl'ye d'jannes gens entourent un gar&ccedil;on ou eune fil'ye. Ch't&icirc;-ch&icirc;n ou chette-ch&icirc;n, a &agrave; d'vinner l&eacute;tch&eacute; ou latchelle des joueurs tcheint la bague tchi s'p&acirc;sse continnuellement d&eacute; iun &agrave; l'autre &agrave; l'entou du c&egrave;rcl'ye, souvent filant sus eune ficelle. L&eacute; chein tch'est happ&eacute; prend san tou au mitan, et a&icirc;nch&icirc;n d'siette. N'y'a pon bein d's ann&eacute;es c&egrave;rtains y jouaient acouo. Mais nou n'va pus en s&eacute;th&eacute;e comme aut'fais. Quand nou jouait chu jeu &agrave; la musique nou disait <i>"jouer au futhet du bois joli&quot;.</i><br/>
<br/>
<b><a href="barres.html">Barres</a>. </b>1. <i>Jouer &egrave;s barres, </i>ou <i>&egrave;s longues barres.</i> Pouor jouer &egrave;s longues barres nou halait &egrave;s noeuds<sup>3</sup>, auve des gravi&egrave;rs â€" les deux mains freunm&eacute;es. Fallait d'vinner latchelle tch'avait du gr&egrave;s. Ou auve des br&icirc;ns d'paille, tchi d&eacute;halaient des mains, iun pus long qu'l'autre en d'dans d'la main. Iun avait eune palette en bouais. Eune dga&icirc;ngue 'tait d'un but du bel d'&ecirc;cole, et l'autre vis-&agrave;-vis. Un co la balle tap&eacute;e, fallait cou&ocirc;rre. Ch'tait eune esp&egrave;ce de "cricket&quot; ou "rounders&quot;. Ch'tait l&eacute; "cricket&quot; J&egrave;rriais. C&egrave;rtains autres d&ecirc;tails nouos manquent, car ch'est &agrave; bein pr&egrave;s oubli&eacute;. Mais, selon l's &ecirc;coles, nou-s-y jouait un mio diff&eacute;themment. Pour eune bouonne description d'eune forme du jeu qu&eacute; nou disait <i>"jouer &egrave;s barres&quot;</i> ou <i>"jouer &egrave;s buttes&quot;</i>, en Angliais "rounders&quot;, viyiz l'Bul. d'L'Ass. d'J., Vol.2.<br/>
<br/>
2. <i>Jouer &egrave;s barres.</i> Deux lots d'avi&egrave;rs s'entre-fachaient, d'ch&acirc;que but du bel. Y'avait un <i>pou&ocirc;rri </i>dans eune carre, o&ugrave;'est qu' les cheins attrap&eacute;s 'taient m&icirc;ns. Il 'tait d'm&ecirc;tchi d's'entre-attraper. Nou pouvait r'p&ecirc;tchi iun tch'&eacute;tait dans l'pou&ocirc;rri, d'apr&egrave;s c&egrave;rtaine r&egrave;gl'ye. L&eacute; c&ocirc;t&eacute; g&acirc;ngnant 'tait l'chein tch'attrapait touos l's autres l&eacute; preunmyi.<br/>
<br/>
J'y'avons jou&eacute; nous-m&ecirc;me aut'fais.<sup>4</sup> Nou-s-appelait ch'la &eacute;tout, en Angl., "tops&quot;.<br/>
<br/>
<b>Bathi-bathette.</b> <i>Jouer &agrave; bathi-bathette.</i> Jeu d's avi&egrave;rs aut'fais. Acclioutchis, i' sa&ucirc;ticotaient iun souotre l'autre en criant "Bathi-bathette, &ocirc;te-t&eacute; d'l&agrave; j'm'y mette!&quot;. Et il' &ecirc;changeaient d'pliaiche. Dans chutte position l's avi&egrave;rs r'sembliaient un mio &agrave; des bathis. Ch'tait eune esp&egrave;ce d&eacute; jeu comme chein tchi s'appelle en Angl. "puss in the corner&quot;, en Fr. jeu aux quatre coins.<br/>
<br/>
<b>B&ocirc;ne-b&ocirc;ne.</b> <i>Jouer &agrave; b&ocirc;ne-b&ocirc;ne.</i> M&ecirc;me jeu comme <b>Cafot.</b><br/>
<br/>
<b>Buttes.</b> Viyiz &agrave; <b>Barres.</b><br/>
<br/>
<b>Bibi.</b> <i>Jouer au bibi.</i> Jeu des fil'yes. En Fr. jeu du carr&eacute;. Nou m&egrave;rtchait des l&icirc;ngnes dans l'bel d'&ecirc;cole, en carrieaux ou en ronds. Ch&acirc;tcheune y j'tait sa pi&egrave;che, d'ardouaise, etc., pis la poussait du but du pid, ch&acirc;tcheune &agrave; san tou, pouor aller d'un carr&eacute; ou rond &agrave; l'autre.<br/>
<br/>
<b>Au bois, au bois, Mesdames...</b> Eune dga&icirc;ngue d&eacute; jannes font un rond en joignant les mains et fa&icirc;thant l'tou d&eacute; iun tch'est dans l'mitan du rond, en r'citant: "Au joli petit bois, Qu'est-ce qui s'y prom&egrave;ne .. m&egrave;ne? Qu'est-ce qui s'y prom&egrave;nera?; Ce sera Monsieur que voil&agrave;, qui s'y prom&egrave;nera. Il embrasse pour sa peine â€¦ la berg&egrave;re qui lui plaira!&quot; Et l'chein tch'est dans l'mitan happe et embraiche la fil'ye tch'i' choua&icirc;sit. Pis un autre prend sa pliaiche, et l'jeu continnue. Et a&icirc;nch&icirc;n d'siette. (Et cf. <b>L&eacute; p&eacute;tit bois charmant </b>et <b>L'Futhet</b>.)<br/>
<br/>
<b>Bouonnefemme.</b> <i>Jouer &agrave; la bouonnefemme, </i>ou <i>jouer &agrave; la vielle bouonnefemme.</i> Chette-ch&icirc;n s'acclioutchait et pis l's autres fil'yes allaient l'tou d'lyi auve ches propos : <br/>
"Tch'est qu'ous &ecirc;tes &agrave; faithe lo?&quot; <br/>
Et la vielle r&ecirc;ponnait : <br/>
&quot;&Agrave; ram&acirc;sser des b&ucirc;tchettes&quot;. <br/>
"Pouortchi des b&ucirc;tchettes?&quot; <br/>
"Pouor alleunmer man feu&quot;. <br/>
"Pouortchi du feu?&quot; <br/>
"Pouor ca&ucirc;ffer d'l'ieau&quot;. <br/>
"Pouortchi d'l'ieau?&quot;. <br/>
"Pouor adguchi mes coutchieaux&quot;. <br/>
"Pouortchi des coutchieaux?&quot; <br/>
"Pouor vouos coper l'co s'i' l'faut!&quot; <br/>
L&agrave;-d'ssus i' d&ecirc;campaient raide vite. La cheinne tch'&eacute;tait attrap&eacute;e &egrave;rfa&icirc;thait la vielle bouonnefemme.<br/>
<br/>
<b>Br&eacute;bis et l'loup.</b> <i>Jouer &agrave; la br&eacute;bis et l'loup. </i>Jeu oubli&eacute;.<br/>
<br/>
<b>Cafot. </b><i>Jouer &agrave; caffot.</i> En Fr. ch'est "colin-maillard&quot;, en Angl. "blindman's buff&quot;. En Dg&egrave;rn&eacute;sy ch'est "t&ugrave;ntin&quot; et en Nouormandie "capifaut&quot;, etc. Les avi&egrave;rs aut'fais disaient &eacute;tout <i>"jouer &agrave; b&ocirc;ne-b&ocirc;ne&quot;</i>. Et pis y'avait eune aut' forme du jeu tchi s'appelait <b>Cafot chinnouais</b>.<br/>
<br/>
<b>Cailli caillot.</b> Des castchettes 'taient pliaichies au pid d'un b&acirc;tissse, &agrave; tchiques pids, et la balle env'y&eacute;e sus l'lief. Ou rou&ocirc;lait ava dans eune castchette. L&eacute; chein &agrave; tchi qu'la castchette apart&eacute;nait ram&acirc;ssait la balle et l's autres (ch&icirc;nq ou six ou pus) couothaient au del&agrave; et il &ecirc;prouvait &agrave; en ad&egrave;rchi iun aupr&egrave;s aver cri&eacute; "Ho!&quot;. L&eacute; chein tap&eacute; prannait san tou (l&eacute; pranneux) &agrave; pitchi la balle sus l'lief. Et a&icirc;nchin d'siette.<br/>
<br/>
<b>Cartes.</b> Viyiz <b>Jeux</b>.<br/>
<br/>
<b>Castchettes.</b> <i>Jouer &egrave;s castchettes</i>. Pus tard, hardi l'm&ecirc;me ji comme <b>Cailli caillot</b>, sinon qu&eacute; l&eacute; pranneux rou&ocirc;lait la balle dans eune castchette sans l'env'yer sus l'lief. Chutte forme n'&eacute;tait pon si vielle comme l'autre. Disons qu'les castchettes avaient deux ouothelles et deux saluettes, ieune en d'vant l'autre en dri&eacute;the.<br/>
<br/>
<b>Chavette.</b> <i>Jouer &agrave; passer la chavette.</i> Jeu oubli&eacute;.<br/>
<br/>
<b>Ch&egrave;rs.</b> <i>Jouer &egrave;s ch&egrave;rs.</i> Jeu commun aut'fais, en Dg&egrave;rnesy &eacute;tout. Oubli&eacute; &agrave; ch't heu et pouor pus d'chent ans.<br/>
<br/>
<b>Cocangne.</b> <i>Jouer &agrave; la cocangne.</i> Eune dga&icirc;ngue d&eacute; fil'yes s'entr&eacute;donnent les mains et, s'avanchant sus deux autres, ieune &eacute;tant la cocangne acclioutchie dri&eacute;the l'autre, chette-ch&icirc;n d'mande: "O&ugrave; allez-vous, Mesdames?&quot; "Nous promener&quot;, toutes les fil'yes r&ecirc;ponnent. Pis d&egrave;rch&eacute; la fil'ye d&eacute;but dit, "Vous userez vos souliers&quot;, la r&eacute;ponse des fil'yes &eacute;tant: "Vous les raccommoderez&quot;. Finnalement, quand la fil'ye d&eacute;but d'mande, "Combien me paierez-vous?&quot;, toutes les fil'yes d&eacute;v'nues excites r&ecirc;ponnent: "Rien du tout, rien du tout, rien du tout!&quot; Pis la cocangne s&eacute; d&ecirc;muche et, en sa&ucirc;ticotant souotre les fil'yes, en happe ieune s'ou peut pouor la rempliaichi comme cocangne pouor la pr&eacute;chaine fais. &Agrave; noter qu&eacute; tout l&eacute; d'vis s'dit en Fran&ccedil;ais, pas en J&egrave;rriais. L&eacute; mot cocangne est pouortant bein J&egrave;rriais. Et, d'apr&egrave;s nouos anciens, ch'est eune esp&egrave;ce d&eacute; lut&icirc;n tchi d'meuthe au fond des pits et des fontaines. Nou-s-av&egrave;rtissait l's avi&egrave;rs d&eacute; n'aller pon trop pr&egrave;s du pits, etc., "car la cocangne vouos mang'gea!&quot;<br/>
<br/>
<b>Crapaud.</b><sup>5</sup> <i>L&eacute; jeu du crapaud, </i>ou <i>Jouer au crapaud</i>. Un gros crapaud en m&ecirc;ta, trais ou quat' pids d'haut avait la bouoche ouv&egrave;rte et nou-s-y'ad&egrave;rchait des pi&egrave;ches (d&eacute; m&eacute;ta) d'eune distance â€" la m&egrave;rque &eacute;tant eune rangie d'clious cachis dans l'plianchais du cabathet (comme nou disait pouor eune aub&egrave;rge l&eacute; temps pass&eacute;). La langue bouogeait, "m&eacute;chaniquement&quot;, pouor avaler l's objets. Comme r&ecirc;compense pouor aver ad&egrave;rchi bein, dans la bouoche et sus la langue du crapaud, des deux-sou tchiyaient d'par en d'ssous. Cf. les machinnes d&eacute; nouos jours dites en Angl. "slot-machines&quot;, en Fr. "appareils &agrave; jetons&quot;.<br/>
<br/>
<b>Craquel&eacute;br&egrave;de.</b> <i>Jouer &agrave; craquel&eacute;br&egrave;de. </i>Ch'tait un jeu des veil'yes, tchi s'p&egrave;rdait dans les 1900. Les femmes sustout s'enveloppaient les gambes dans lus d'vantchieaux, pis fa&icirc;thaient l'tou d'l'appart&egrave;nement en sa&ucirc;ticotant.<br/>
<br/>
<b>Dans l'aithe. </b><i>Jouer &agrave; dans l'aithe. </i>Jeu des s&eacute;th&eacute;es d'ni&egrave;r beurre, des compangnies, etc., tchi s'est p&egrave;rdu d'vant la Preunmi&eacute; Dg&egrave;rre ou just&eacute;ment aupr&egrave;s. Ch'tait un jeu tchi r'sembliait au chein qu' j'avons connu pus tard, en Angl., comme "twilight&quot;. Ch'la s'est p&egrave;rdu &agrave; san tou d'vant la Deuxi&egrave;me Dg&egrave;rre.<br/>
<br/>
<b>Dominnos.</b> &Egrave;s dominnos nou va au moul&icirc;n quand nou n'peut pon jouer chein tch'est d'mand&eacute;. Quand l'moul&icirc;n n'n'a pus nou "p&acirc;sse&quot;, ou nou "boude&quot;. Nou c'menche &agrave; jouer auve l&eacute; doubl'ye six. Tant, qu'&agrave; ch'la l&eacute; doubl'ye rein peut &ecirc;tre bein important &eacute;tout, comme touos l's autres doubl'yes.<br/>
<br/>
<b><a href="doque.html">Doque</a>.</b> <i>Jouer &agrave; doque.</i> Nou m'ttait eune gr&ocirc;sse pi&egrave;rre, et pis eune p&eacute;tite pi&egrave;rre par dessus. Ch'tait l&agrave; <i>l'doque.</i> Nou pouvait y jouer trais, quatre, six, etc., aupr&egrave;s, comme d'amors, aver hal&eacute; &egrave;s noeuds. Nou pitchait san galot d'la barre (eune m&egrave;rque dans l'bel, etc). Y'en avait tr&eacute;jous iun tchi restait <i>doque,</i> &agrave; r'mettre la pi&egrave;rre quand oulle 'tait ad&egrave;rchie. Tchiquefais l&eacute; <i>doque</i> (la p'tite pi&egrave;rre) 'tait env'y&eacute; un raide but et pis l&eacute; chein tch'&eacute;tait <i>doque </i>criait huit, douze, etc. (engamb&eacute;es). L&eacute; <i>pranneux </i>y'arrivait, ou pas, dans l'nombre d'engamb&eacute;es cri&eacute;es. S'i' mantchait il 'tait <i>doque</i>. Ch&acirc;tchun avait san galot d'gr&egrave;ve â€" bein pr&eacute;cieux &agrave; garder.<br/>
<br/>
<b>Dos rompu.</b> <i>Jouer au dos rompu.</i> Jeu oubli&eacute; d'nouos jours.<br/>
<br/>
<b>L&eacute; Futhet.</b> Un jeu comme <b>Au bois, au bois, Mesdames â€¦</b> Et comme <b>Muchi mouoch&eacute;.</b><br/>
<br/>
<b>Futhet du bois joli.</b> Viyiz <b>Bague berg&egrave;re.</b><br/>
<br/>
<b>Gages.</b> <i>Jouer &egrave;s gages.</i> En Angl. "play at forfeits&quot;.<br/>
<br/>
<b>Galette.</b> <i>L&eacute; jeu d'la galette.</i> Ch'tait l'jeu des fil'yes, tchi r'sembliait hardi au <i>jeu du palet.</i> Viyiz <b>Palet.</b> Cf. l'Angl. "hop-scotch&quot;.<br/>
<br/>
<b>Galoche.</b> <i>Jouer &agrave; la galoche. </i>Nou m&acirc;tait un but d'bouais d&eacute; trais ou quat' pouces d&eacute; haut (la galoche)<sup>6</sup> et nou pliaichait les sou d'ssus. Les joueurs pitchaient des pliates pi&egrave;ches, en m&eacute;ta, ou des galots, ch&acirc;tchun &agrave; tou d&eacute; la lingne &agrave; distance. L&eacute; galot tchi restait l'pus pr&egrave;s d'la galoche g&acirc;ngnait les sou. Mais c&egrave;rtains y jouaient diff&eacute;themment.<br/>
<br/>
<b>Geon.</b> <i>Jouer &agrave; d&eacute;r&eacute;chinner l'geon, </i>ou <i>&agrave; &ecirc;rachi l'geon.</i> Ancien jeu St. Ouonnais, comme &eacute;tout des S&egrave;rtchiais. Six ou huit hommes, ou grands gar&ccedil;ons, s&eacute; m'ttaient en rang iun dri&eacute;the l'autre ch&acirc;tchun t'nant bouon l'chein d'l'avant par la taille. Deux autres &ecirc;prouvaient &agrave; toute forche &agrave; les d&eacute;faithe, iun aupr&egrave;s l'autre jusqu'&agrave; tch'i' n'y'en restisse qu&eacute; iun tch'&eacute;tait consid&eacute;th&eacute; la pus gr&ocirc;sse et pus forte r&eacute;chinne. Nou n'sait dg&eacute;the jusqu'&agrave; tchi date qu&eacute; les St. Ouonnais y'&eacute;thaient jou&eacute; acouo, mais i' patha&icirc;t qu'en S&egrave;r v'l&agrave; tchi s'p&egrave;rdait dans les 1880.<br/>
<br/>
<b>Groua&icirc;sile, gradile. </b><i>Jouer &agrave; groua&icirc;sile, gradile. </i>Ch'tait un jeu d'avi&egrave;rs du temps pass&eacute;.<br/>
<br/>
<b>Happe-talon.</b> <i>Jouer &agrave; happe-talon.</i> Jeu oubli&eacute; d'nouos jours.<br/>
<br/>
<b>Jeux d'cartes.</b> 1. <i>&Acirc;lfaure. </i>Un ji comme "Don&quot;. Nou-s-y jouait en m&egrave;rtchant dans 21 creux (comme pouor l&eacute; ji Angl. d&eacute; "cribbage&quot;). L&eacute; mot 'tait adapt&eacute; d'l'Angl. "all-fours&quot;.<br/>
<br/>
2. <i>L'&Acirc;ne.</i> &Agrave; l'&acirc;ne, quand nou n'peut pon jouer, manque d&eacute; cartes, nou va au moul&icirc;n. Ch'tait l'ji &egrave;s avi&egrave;rs.<br/>
<br/>
3. <i>Dg&egrave;rre des rouais.</i> Les anciens jouaient &agrave; la dg&egrave;rre des rouais. Y'en a bein p'tit tchi saithaient y jouer au jour d'aniet.<br/>
<br/>
4. <i>Lou.</i> Ji d'cartes favori d'nouos anciens, sustout l&eacute; s&eacute; des journ&eacute;es d'grand' tch&eacute;thue. "Au tr&ecirc;fl'ye tous y vont - pas d'lou&quot;. Et â€" "la miss et l'jeu â€¦&quot;. N&eacute; v'l&agrave; d's expressions qu' nou-s-entendait aut'fais &egrave;s vi&egrave;rs.<br/>
<br/>
5. <i>P&acirc;cienche.</i> Plusieurs sortes. Les Angliais jouent &agrave; diff&eacute;thentes sortes &eacute;tout.<br/>
<br/>
6. <i>Trais-sept. </i>N'y'a pon grand monde tchi savent jouer &egrave;s trais-sept &agrave; ch't heu ni n'tout. Chu ji d'cartes est connu &eacute;tout en France, comme "tr&eacute;-sept&quot;.<br/>
<br/>
7. <i>Vielle fil'ye.</i> Y'a acouo un p'tit nombre d'gens tchi peuvent jouer &agrave; la vielle fil'ye.<br/>
<br/>
Deux autres jeux d'cartes tch'ont 't&eacute; hardi populaithes pouor pus d'chent ans sont sans doute <b>"Nap&quot; </b>et <b>"Don&quot;</b>.<br/>
<br/>
<b><a href="gdfjouote.html">La Jou&ocirc;te</a>.</b> Cou&ocirc;teunme cruelle d'aut'fais. L&eacute; Mardi Gras, l&eacute; Lundi d'P&acirc;ques et aut' jours d&eacute; f&ecirc;te nou jou&ocirc;tait des pi&egrave;rres sus des cos, cannards, lap&icirc;ns, etc., et tchiquefais ch'tait tither d'ssus. Ch'tait &agrave; tant par coup, les cheins les tuant en prannant possession. Nou disait <i>la jou&ocirc;te des cos, jou&ocirc;te des lap&icirc;ns, </i>etc. Nou gardait m&ecirc;me d'la volaille maigre &agrave; l'expr&egrave;s pouor ches occasions. Pus tard, aupr&egrave;s qu'ches jeux avaient 't&eacute; d'fendus et jusqu'au c'menchement du si&egrave;cl'ye, nou continnuit la jou&ocirc;te souos eune aut' forme, en tithant sus des boutelles, ou &agrave; l'ieau sus eune bouie, pouor des pithots â€" pouor les g&acirc;ngnants. Il est probabl'ye qu&eacute; ch'tait &agrave; La Gr&egrave;ve d&eacute; L&eacute; qu&eacute; ch'la s'fit pouor la dreine fais, dans les 1900.<br/>
<br/>
<b>Longues barres.</b> Viyiz <b>Barres</b>.<br/>
<br/>
<b>Loto. </b> <i>Jouer au loto.</i> Jeu oubli&eacute;. Nouos anciens connaissaient ch'la acouo jusqu'&agrave; la f&icirc;n du drein si&egrave;cl'ye.<br/>
<br/>
<b>Marbres. </b><i>Jouer &egrave;s marbres. </i>Y'avait pus d'eune manni&eacute;the &agrave; jouer &egrave;s marbres. Mais y'avait un vi&egrave;r jeu qu&eacute; nou disait <b>jouer &egrave;s pots</b>. Nou-s-avait trais creux en l&icirc;ngne, un coupl'ye d'pids entre ch&acirc;que.<br/>
<br/>
Nou pitchait des marbres d'eune m&egrave;rque &agrave; distance des pots. Pis ch&acirc;tchun les poussait dans les pots atout l'c&ocirc;t&eacute; d'la main. Y'a tchiques autres explyic&acirc;tions sans doute, mais ch'est oubli&eacute;.<br/>
<br/>
Un autre jeu d'marbres &eacute;tout &eacute;tait <b>jouer au pot</b>, atout des morcieaux d'ardouaise et des marbres. Nou pitchait les pi&egrave;ches d'ardouaise pouor pousser les marbres dans l'pot.<br/>
<br/>
Pis nou jouait au <b>grand rond</b>, atout eune douzaine d&eacute; marbres. Fallait, d'eune distance, les "tither&quot; hors d&eacute; d'dans l'rond atout un allai. Au <b>p'tit rond</b> y'avait deux marbres. Nou-s-env'yait s'n allai d'eune distance, &eacute;tout, &agrave; c'menchi, pis aupr&egrave;s ch'la nou jouait atout l'allai entre l'p&ocirc;nchet, et l'arid&eacute; (ou preunmi&eacute; d&eacute;). J'avons jou&eacute; au grand rond et au p'tit rond nous-m&ecirc;me &eacute;tant mousse.<br/>
<br/>
<b>Melles.</b> <i>Jouer &egrave;s melles.</i> En Fr. "jouer au palet&quot;, en Angl. "quoits&quot;.<br/>
<br/>
<b>M&egrave;rque.</b> <i>Jouer &agrave; la m&egrave;rque.</i> Jeu &agrave; ad&egrave;rchi et env'yer des cartes (ou tchiquechose d'autre) sus eune m&egrave;rque.<br/>
<br/>
<b>Muchi. </b><i>Jouer &agrave; muchi</i>, dans l'Ou&ecirc;st; dans l'&Ecirc;st <i>jouer &agrave; cache-muche.</i> En Fr. "cache-cache&quot;, en Angl. "hide-and-seek&quot;.<br/>
<br/>
<b>Muchi mouoch&eacute;.</b> <i>Jouer &agrave; muchi mouoch&eacute;. </i>Ch'tait eune forme d&eacute; <b>jeu du futhet</b>.<br/>
<br/>
<b>Palet. </b><i>Jouer au palet. </i>Pouor l&eacute; jeu du palet nou m&egrave;rtchait des carrieaux dans l'bel, des lingnes gratt&eacute;es atout un b&acirc;ton, etc. Des pi&egrave;ches (d&eacute; m&eacute;ta) 'taient pitchies par les joueurs, d'eune c&egrave;rtaine distance. Les pi&egrave;ches 'taient les palets. Viyiz &eacute;tout <b>Galette</b>.<br/>
<br/>
<b>L&eacute; p&eacute;tit bois charmant.</b> Gar&ccedil;ons et fil'yes font un rond en dansant. Un gar&ccedil;on est d'but tout pr&egrave;s eune tchaise dans l'mitan du rond. I' chantent tous en dansant: "Tout &agrave; l'entou d'un p'tit bois charmant, quand on voit &ccedil;a qu&eacute; nou-s-est contents â€¦; L'on voit monsieur s'y promenant, quand on voit &ccedil;a qu&eacute; nou-s-est bein aise; Et Mademoiselle qui va le suivant&quot; (aupr&egrave;s aver 't&eacute; choua&icirc;sie par l&eacute; galant), "quand on voit &ccedil;a qu&eacute; nou-s-est contents....; Il prend Mademoiselle sus ses genoux&quot; (en s'assi&eacute;vant sus la tchaise), &quot;quand on voit &ccedil;a nou-s-est bein aise; Il lui fait un baiser bien doux (ou, charmant), quand on voit &ccedil;a que nou-s-est contents â€¦&quot;. Ils s'en reviennent tous deux chantant&quot; (l&eacute; galant &egrave;rcondisant la fil'ye au rond), "quand on voit &ccedil;a qu&eacute; nou-s-est contents&quot;. Pis un aut' gar&ccedil;on fait l'galant dans l'mitan, et l'jeu r'qu&eacute;menche qu&eacute; d'pus b&eacute;. <b>Au bois, au bois, Mesdames â€¦</b>.<br/>
<br/>
<b>La Pie.</b> <i>Jouer &agrave; la pie.</i> Jeu d's avi&egrave;rs d'aut'fais. Nou-s-en a ou&iuml; p&acirc;ler &egrave;s anciens, mais ch'est tout.<br/>
<br/>
<b>Pitchet.</b>  <i>Jouer au pitchet.</i> L&eacute; jeu du pitchet 'tait eune vielle forme du jeu tchi s'appelle d&eacute; nouos en Angl. "darts&quot;. Eune rangie d'clious cachis dans l'plianchais s&egrave;rvait d'm&egrave;rque, les joueurs s&eacute; pliaichant dri&eacute;the chute merque. Ch&acirc;tchun so&ucirc;ffliait dans un long tuyau en m&eacute;ta pouor faithe sorti eune longue adgulle habilyie d'plieunmes, comme eune adgulle &agrave; ouvrer. L'id&eacute;e 'tait d'ad&eacute;rchi dans eune rondasse en bouais tch'avait un bouchon dans l'mitan entour&eacute; d'c&egrave;rcl'yes. Quand tchitch'un touchait l'bouchon eune clioche sonnait en dri&eacute;the, et nou disait â€" "il a ieu <i>un bouchon</i>&quot;.<br/>
<br/>
<b>Pot.</b> 1. Viyiz <b>Marbres</b>.<br/>
     2. <i>Jouer au pot.</i> Viyiz <b>Tabliette</b>.<br/>
<br/>
<b>Pots &agrave; myi.</b> <i>Jouer &egrave;s pots &agrave; myi.</i> Un jeu d'aviers, oubli&eacute; d'nouos jours. En Dg&egrave;rn&eacute;sy i' disaient "jouer &egrave;s houlettes &agrave; mieill&quot;.<br/>
<br/>
<b><a href="sautemouton.html">Saute-mouton</a>.</b> <i>Jouer &agrave; saute-mouton.</i> Y'avait l' &quot;mouton&quot; d'but, &agrave; fachi, et pis les "br&eacute;bis&quot; ba&icirc;ssies la t&ecirc;te au dri&eacute;the ieune &agrave; l'autre. Pis acouo d'autres sautaient aussi liain comme i' pouvaient, ch&acirc;tchun &agrave; tou. Un co tous finnis, l&eacute; drein criait "Ieune, deux, trais, les moutons sont saut&eacute;s!&quot; Les sauteurs &ecirc;changeaient aupr&egrave;s. Ch'tait bein dangereux pouor l&eacute; dos! &Agrave; c&egrave;rtaines &ecirc;coles y'avait des r&egrave;gl'yes &agrave; observer. Mais tous n&eacute; jouaient pon l'm&ecirc;me jeu d'saute-mouton.<br/>
<br/>
Viyiz pouor eune bouonne description comme tchi jouer &agrave; saute-mouton, l&eacute; Bul. d'L'Ass. d'J. No.33.<br/>
<br/>
<b>Sou.</b> <i>Jouer &egrave;s sou.</i>  Nou-s-y jouait &agrave; la m&egrave;rque dans l'bel. Nou m'ttait un deux-sou bas et ch&acirc;tchun jou&ocirc;tait san deux-sou pouor t&acirc;chi d'pousser ch't&icirc;-l&agrave; sus la m&egrave;rque. L&eacute; chein tchi l'poussait l'pus pr&egrave;s d'la m&egrave;rque atout l'sien g&acirc;ngnait touos l's autres.<br/>
<br/>
<b>Tabliette.</b> <i>Jouer &agrave; la tabliette.</i> Jeu d's avi&egrave;rs du tout temps p&acirc;ss&eacute;. Les vi&egrave;rs nouos disaient qu&eacute; ch'tait hardi &agrave; rav'n&icirc;n comme <b>jouer au pot</b>. Mais nou n'sait pus au juste comme tchi qu'ni iun ni l'autre s&eacute; jouait. Probabli&eacute;ment tchiquechose &eacute;tout comme <b>jouer &egrave;s pots &agrave; myi</b>.<br/>
<br/>
<b>Tchil'yes.</b> <i>Jouer &egrave;s tchil'yes.</i> Y'avait deux'trais manni&eacute;thes &agrave; y jouer. Y'avait neuf tchil'yes et trais balles â€" la gr&ocirc;sse, eune mouoyenne et la p'tite. L&eacute; pus fort, d'amors, prannait la gr&ocirc;sse. L&eacute; pus d'points qu'nou pouvait aver 'tait v&icirc;ngt-sept. Diff&eacute;thentes dgaingues pouvaient y jouer. Fallait tout l'temps r'm&acirc;ter les tchil'yes, et l'pus souvent nou-s-y m'ttait tchitch'un tchi n'tait pon trop esprit&eacute;!<br/>
<br/>
<b><a href="tireli.html">Tireli</a>.</b> <i>Jouer au tireli.</i> Viyiz, pouor eune bouonne description du jeu du tireli. Buls. 28/9 d'L'Ass. d'J. (Vol. 2).<br/>
<br/>
<b>Topie.</b> <i>Jouer &agrave; la topie.</i> Nou-s-avait un rond, et pis nou-s-env'yait la topie d'dans. Un autre r'env'yait la sienne et &ecirc;pouvait &agrave; fliantchi l'autre topie hors du rond. Nou m'ttait souvent un vis l'trav&egrave;rs &agrave; la pliaiche du cliou tchi y'&eacute;tait pouor pus d'&ecirc;ffet; les topies topinnaient mus. Nou disait qu'eune topie "ronfliait&quot;, et pis aupr&egrave;s ou "dormait&quot;. En Nouormandie i' disent "jounfer&quot; ou "jounflier&quot;.<br/>
<br/>
<b>Vi&egrave;r bouonhomme.</b> <i>Jouer au vi&egrave;r bouonhomme.</i> L&eacute; vyi s'muchait dri&eacute;the un bouais ou tchiquechose ou dans eune carre. Ch'tait l&agrave; san "creux&quot;, ou sa "cave&quot; ou sa "prison&quot;. Les autres avi&egrave;rs v'naient l'&ecirc;pier, en chantant: "Vole, vole les pommes â€" au vi&egrave;r bouonhomme!&quot; Pis i' d&ecirc;halait et couothait souotre ieux pouor les attraper, iun &agrave; la fais, s'i' pouvait.<br/>
   <br/>
<i><a href="lemaistre.html">FLM</a></i><br/>
<br/>
<br/>
<i><i>1) Aut'fais nou disait un ji, des jis. N'y'a qu' tchiques anciens tchi disent d&eacute;-m&ecirc;me &agrave; ch't heu.</i><br/>
<br/>
<i>2) Pouor les jeux d'&ecirc;cole disons qu'un temps fut c&egrave;rtains s&eacute; jouaient &agrave; c&eacute;rtaines &ecirc;coles seulement.</i><br/>
<br/>
<i>3) &Agrave; la pliaiche d&eacute; <a href="haln.html">haler &egrave;s noeuds</a> &eacute;tout, nou pattait, atout ses pids en s'rencontrant, but' &agrave; but iun aupr&egrave;s l'autre. L&eacute; g&acirc;ngnant fa&icirc;sait eune m&egrave;rque en trav&egrave;rs auve l&eacute; but d'sa botte. En Fr. ch'est "tirer les camps&quot;, en Angl. "pick sides&quot;.</i><br/>
<br/>
<i>4) V'l&agrave; tchi s'p&egrave;rdit, &agrave; St. Ou, probabli&eacute;ment tchique temps d'vant 1925.</i><br/>
<br/>
<i>5) Y'en avait iun en d'dans d'l'aub&egrave;rge ou dg&egrave;rgote au Haut du Mathais, St. Ou, d&eacute;vant l'temps d'Mess Prouings.</i><br/>
<br/>
<i>6) Pus anciennement ch'tait eune p&eacute;tite pi&egrave;rre jutchie sus eune pus gr&ocirc;sse.</i><br/></i>
  <br/>
<br/>
    <br/>


&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfjeux.html">Jeux du temps jadis</a><p>
<li><a href="gdfnostalgiques.html">M&eacute;mouaithes nostalgiques</a><p>
<li><a href="gdfmarbres.html">Les d'vis du Bouan'homme George</a><p>
<li><a href="choule.html">La Choule</a><p>
<li><a href="doque.html">Jouer &agrave; doque</a><p>
<li><a href="barres.html">L&eacute; Jeu des Barres</a><p>
<li><A HREF="haln.html">Haler &egrave;s noeuds</A><p>
<li><a href="tireli.html">L&eacute; Jeu du Tireli</a><p>
<li><a href="sautemouton.html">L&eacute; Jeu d&eacute; Saute-Mouton</a><p>
<li><a href="gdfjouote.html">La jou&ocirc;te</a><p>
<li><a href="pensezy.html">Pensez-y!</a><p>

<li><a href="cricket.html">L&eacute; Cricket</a><p>
<li><a href="bowling.html">Piteur at the Bowling Green</a><p>
<li><a href="cartevoc.html">Jouer &egrave;s cartes en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

