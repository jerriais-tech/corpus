<HTML>

<!-- Mirrored from members.societe-jersiaise.org/geraint/jerriais/nivlotties.html by HTTrack Website Copier/3.x [XR&CO'2014], Tue, 15 Jul 2025 13:59:00 GMT -->
<HEAD>
<TITLE>Du neu et des niv'lot'ties</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Du neu et des niv'lot'ties</h2></font></center><p>

Nos r'v'ch&icirc;n au mais d'<a href="novembre_mais.html">Novembre</a> (ou coumme nou soulait dithe, N&eacute;vembre) et nou-s'appr&eacute;che d'la <a href="nouevoc.html">F&ecirc;te d&eacute; Nou&eacute;</a>. Y'a etout au mais d'Novembre, la <a href="gaifaxe.html">S&eacute;th&eacute;e d'Guy Fawkes</a>, les <a href="eisteddfod.html">S&eacute;th&eacute;es J&egrave;rriaises d&eacute; l'Eisteddfod</a>, et la <a href="saintandre.html">Saint Andr&eacute;</a>. Mais coumme les longues n&eacute;thes s&eacute;th&eacute;es nos gardent par d&eacute;dans &agrave; l'entou d'l'&acirc;tre - ou nos attrioquent pus &agrave; co dans les bars et l's aub&egrave;rges, ou &egrave;s clobes d&eacute; niet ou au cinn&eacute;ma - nou c'menche &agrave; penser &agrave; la boutiqu'sie d'Nou&eacute;. Tchi niv'lot'ties qu'j'allons acater? Et tch'est qu'i' y'a d'nouv&eacute; dans les boutiques?<br/>
<br/>
N'y'a rein d'nouv&eacute; souos l'tou&ocirc;nnement du sol&eacute;, mais les compangnies d'technologies et les fabritchants d'jouettes sembl'yent tr&eacute;jous nos offri d&eacute; tchi neu &agrave; chutte sa&icirc;son-ch&icirc;n. La technologie avanche, et chu mais j'avons un changement dans la t&eacute;l&eacute;vision. J'avons la souiqu'thie &agrave; la t&eacute;l&eacute; digitale, v'l&agrave; tch'&ecirc;mo&ucirc;que l'acat d'bo&ecirc;tes d&eacute; conv&egrave;rsion et d'nouvelles t&eacute;l&eacute;visions. Et ch'est l'dgi&ecirc;x-sept d'Novembre qu'l&eacute; s&icirc;ngna d't&eacute;l&eacute; traditionnelle s'en va &ecirc;t' souitchie hors. Pouor d&eacute; m&eacute;, ch'n'est pon si l's&icirc;ngna est amend&eacute;; i' faut vaie si les progranmes s'sont miyeurs en digita.<br/>
<br/>
S'nou-s'est &agrave; boutitchi dans l'Neu C'm&icirc;n, et &agrave; p&acirc;sser par o&ugrave;'est qu'la vielle ma&icirc;son a 't&eacute; qu&acirc;siment r'nouv'l&eacute;e par l'National Trust d&eacute; J&egrave;rri, ou dans la <a href="rueddriethe.html">Rue d'Dri&eacute;the</a> ou la Rue du Mitan, ou les nouvelles boutiques dans l'vi&egrave;r abattouaithe, nou d&ecirc;fouitha tr&eacute;jous d&eacute; tchi neu. &Agrave; chutte sa&icirc;son-ch&icirc;n, coumme l&eacute; temps est &agrave; s'&egrave;rfraidgi aupr&egrave;s un bouon P'tit &Ecirc;t&eacute;, ch'est des neu habits tchi nos faut, et m&ecirc;me les diffitchult&eacute;s &ecirc;cononmiques n'pou&ocirc;rront pon entout d&ecirc;couothagi la d&ecirc;pens'sie d'sou dans les boutiques. Et aupr&egrave;s la Dgi&ecirc;xaine-F&ecirc;te (chein tch'est au jour d'aniet pus &agrave; co eune Tch&icirc;nzaine-F&ecirc;te), nou s'appr&ecirc;te &agrave; des d&icirc;nni&egrave;rs et partis d'Nou&eacute;.<br/>
<br/>
&Eacute;pis ch&eacute; s'sa b&eacute;t&ocirc;t l'Nouvel An - ch'est un bieau boulais qu'en ava!<br/>
<br/>
<i><a href="jerpoem.html">Geraint Jennings</a><br/>
</i><br/>
<br/>&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfadgi.html">Adgi, p'tite boutique!</a><p>
<li><a href="rueddriethe.html">La Rue d'Dri&eacute;the</a><p>
<li><a href="gdftelevision.html">La t&eacute;l&eacute;vision</a><p>
<li><a href="gdftelevision2.html">Les d'vis du Bouan'homme George</a><p>
<li><a href="rediffusion.html">Rediffusion</a><p>
<li><a href="television.html">La T&eacute;l&eacute;vision</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/nivlotties.html by HTTrack Website Copier/3.x [XR&CO'2014], Tue, 15 Jul 2025 13:59:00 GMT -->
</HTML>
