<HTML>
<HEAD>
<TITLE>A M'N AMIN</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>A M'N AMIN. **</h2></font></CENTER><P>
<CENTER><TABLE><TR><TD>

<P>I.</P>
<P>Tu &eacute;tais gros, tu &eacute;tais gras<BR>
Tu aimais la bouonn' compagnie,<BR>
Tu marchais drait, d'un hardi pas -<BR>
Et avais l'air de joui d'la vie.<BR>
Ach't'eu nou n'te reconnait pon<BR>
Coumme-est qu'chla s'fait man pou&ocirc;r' gar&ccedil;on!</P>
<P>2.</P>
<P>Ta casaque, te pend sus l'dos,<BR>
Coumme si ou n"tait pas fait' pour tai<BR>
Tu n'as de vrai, qu'la p&eacute;' et l's os!<BR>
A vaie tan teint, je dithais, mai,<BR>
Tes r'pas ov'tai n's'accordent pon,n-<BR>
Coumme-est qu'chla s'fait man pou&ocirc;r' gar&ccedil;on!</P>
<P>3.</P>
<P>Nou t'vait parfais qui dans les ruettes,<BR>
A tan tout seu' vas te tra&icirc;nant<BR>
Les mains coul&eacute;es dans tes pouchettes,<BR>
La t&ecirc;te baissie, et marmottant<BR>
Coumm' si tu perdais la raison -<BR>
Coumme-est qu'chla s'fait man pou&ocirc;r' gar&ccedil;on!</P>
<P>4.</P>
<P>Et qu'as-tu donc? est-ch maladie?<BR>
Ou quiqu' chagrin, ou quiqu' malheur,<BR>
Ou quiqu' hardell' jeune et jolie,<BR>
T'a-t-all' par chanc' piqui au coeu'?<BR>
Je parie que ch' est chla tout de bon,<BR>
Qui t'fait maigri' man pou&ocirc;r' gar&ccedil;on!</P>
<P>5.</P>
<P>Eh ben!, crai-mai, si ch'est ainshin!<BR>
Ne reste pon &egrave;pirotai, -<BR>
Mais mets-tai brav'ment souos tan fin.<BR>
Et va lui dith' chain qu'oulle a fait,<BR>
Vas-y tai-m&ecirc;me et n'&eacute;cris pon, -<BR>
Ch'est l&agrave; m'n avis man pou&ocirc;r' gar&ccedil;on!</P>
<P>6.</P>
<P>Qui sait? ou pouorra t'faith' la f&ecirc;te,<BR>
Et prendr' pityi de tan cas -<BR>
Mais quand ou chaqu'thait de la t&ecirc;te<BR>
Plieuth' si tu veurt ou ne plieuth' pas<BR>
Mais soign' tr&eacute;jous d'n'en mouori pon, -<BR>
Chla s'sait d'un niais man pou&ocirc;r gar&ccedil;on!</P>
<I><P><a href="marett.html">LAELIUS.</a></P>
</I>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="achocre.html">L'Achocre</a><p>
<li><a href="amouoreu.html">L'Amouoreux</a><p>
<li><A HREF="grouneux.html">L'Grouneux</A><p>
<li><A href="grounn.html">L&eacute; Grounneux</A><p>
<li><A href="pinteux.html">L&eacute; Pinteux</A><p>
<li><A HREF="vilain.html">L&eacute; Vilain Moussieu</A><p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
