<HTML>
<HEAD>
<TITLE>La C&eacute;r&eacute;monie &agrave; Londres</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La C&eacute;r&eacute;monie &agrave; Londres</h2>
Merrienne et sa cou&ocirc;sine</font></center><p>


<i>&agrave; Port&icirc;nf&eacute;,</i><br/>
<i>Saint Ou.</i><br/>
<br/>
Moussieu l'Editeu,<br/>
<br/>
En J&ecirc;rri, chutte semaine, i' n'y a yeu qu'un sujet de convers&acirc;tion. Ch'est la grande c&eacute;r&eacute;monie &agrave; Londres en honneur de notre Baillyi, l&eacute; Baron d&eacute; Saint Br&eacute;lade. Et, accordant &agrave; la lettre qu'la Merrienne a r'chu d'sa vielle cou&ocirc;sine, la Betsy Lenf&ecirc;st&eacute;, du Tort&eacute;va, l'&icirc;le de <a href="dgernesy.html">Djern&eacute;zi</a>, est &eacute;tout int&eacute;rr&ecirc;ssie, et pas seulement int&eacute;r&ecirc;ssie, mais bein m&acirc;rrie.<br/>
<br/>
&quot;Ecoute, Ph'lip,&quot; s&eacute; fit la bouonnefemme, hier au s&eacute;, &quot;chein qu'chutte vielle pihanne-l&agrave; a l'toup&eacute; d'dithe dans sa lettre. J'm'en vais t'la li&egrave;the. Ou dis, en qu'menchant, que tout l'monde en Djern&eacute;zi veulent saver pourtchi que J&ecirc;rri &eacute;thait un Baron et Djern&eacute;zi autchune honneur. Ou dis que Djern&eacute;zi est bein p&ucirc;s b&eacute; que J&ecirc;rri.&quot;<br/>
<br/>
&quot;Chonna,&quot; je m'fis, &quot;est un raide mensonge.&quot;<br/>
<br/>
&quot;Ben seux que ch'est un raide mensonge, mais y'en a d'autres. Ou dit qu'en Djern&eacute;zi, les gens sont bein p&ucirc;s affablyes qu'en J&ecirc;rri. Ou dis que l&ucirc;s vaques sont p&ucirc;s belles qu'les notres.&quot;<br/>
<br/>
&quot;Les vaques de Djern&eacute;zi sont d'vilaines qu&eacute;dolles,&quot; je m'fis.<br/>
<br/>
&quot;Ou dit qu'les filles de Djern&eacute;zi sont bein p&ucirc;s belles qu'autchunes que nou pou&ocirc;rrait vaie en J&ecirc;rri, et l's hommes d'miyeu taille.&quot;<br/>
<br/>
&quot;Tu peux li dithe, quant &agrave; chonna, qu'une bord&eacute;e j'fus trais heuthes dans chein tch'ils appelent l&ucirc;s ville, t&acirc;chant de trouver une hardelle avec une respectablye pathe de gambes; quant &egrave;s hommes, la grande m&acirc;jorit&eacute; sont hauts comme des pots d'cidre,&quot; j'li dis. &quot;Est'che fini?&quot;<br/>
<br/>
&quot;Pas tout-&agrave;-fait, Ou dit que y'a bein p&ucirc;s de Methodistes en Djern&eacute;zi, et que toutes les auberges sont freum&eacute;es au d&icirc;nmanche.&quot;<br/>
<br/>
&quot;V&egrave;the,&quot; j'observis, &quot;et la cons&eacute;quence en est que l&eacute; Djern&eacute;siais accate sa litcheu l'samedi, et en avale p&ucirc;s que d'cou&ocirc;tume l&eacute; pr&eacute;chain jour. Mais assez d'chonna, Merrienne. Tu'as veu qu'une tchinzaine ou d'm&ecirc;me d&eacute; membres des Etats ont fait la travers&eacute;e pour &ecirc;tre pr&eacute;sents &agrave; la c&eacute;r&eacute;monie. Tan cou&ocirc;sin, l'Ernest L&eacute; Cornu, en est yun. J'&eacute;thais 't&eacute; content d'y &ecirc;tre &eacute;tout, mais j'abandonnis l'id&eacute;e quand j'entendis que ch&acirc;tchun &eacute;thait &agrave; p&eacute;yi des d&ecirc;penses.&quot;<br/>
<br/>
&quot;J'trouve dr&ocirc;le,&quot; ou r'mertchit, &quot;que dans toute la dgaingue, i' n'y a qu'un seul Conn&ecirc;tablye.&quot;<br/>
<br/>
&quot;Sans doute,&quot; j'lis dis, &quot;les autres sont trop embarrass&eacute;s. J'vis l'n&ocirc;tre quand j'fus en Ville samedi, et i' m'&eacute;xplitchit tch'il avait trop &agrave; faithe s&ucirc;s sa ferme chais jours. Et j'eus tchiques patholes &eacute;tout avec l&eacute; John Cabot, d'la Trin't&eacute;, l&eacute; seul des douze Conn&ecirc;tablyes tch'avait d&eacute;cid&eacute; d'aller &agrave; Londres. Il avait yun d'chais chapieaux d'paille que nou-s-appelle des 'boateurs', et pathaissait vomme un jeune homme. Je l'ai connu bein d's ann&eacute;es, et jamais je n'l'avais veu patha&icirc;tre m&ucirc;s. Sais-tu bein, j'ne s'sais pas un mio surpr&icirc;nt d'entendre yun d'cahis jours qu'il -&quot;<br/>
<br/>
&quot;Eh bein, tchi?&quot; ou d'mandit. Mais m&eacute;, Moussieu, criyant que j'en avais dit assez, et m&ecirc;me p't'&ecirc;tre un mio trop long, j'm&eacute; r'm&icirc;ns &agrave; p&acirc;sler d'la c&eacute;r&eacute;monie &agrave; Londres.<br/>
<br/>
&quot;I' faudra que l'Baron donne une adresse,&quot; je qu'menchis; &quot;je n'sais tch&egrave;squ'i' s'en va l&ucirc;s dithe?&quot;<br/>
<br/>
&quot;J'esp&eacute;the,&quot; ou dit, &quot;tch'i' n'oubli&eacute;tha pas d'l&ucirc;s dithe que ch'est &agrave; Port&icirc;nf&eacute; que nou trouve les miyeu m&egrave;rvelles.&quot;<br/>
<br/>
&quot;Et les p&ucirc;s belles hardelles,&quot; je m'fis.<br/>
<br/>
&quot;Tais-t&eacute;,&quot; ou dit, &quot;ch'est p't'&ecirc;tre vrai, mais y'a des choses p&ucirc;s importantes. Les nouvelles patates, par exemplye, et les p&ucirc;s belles vaques du monde, mais, sans doute, i' savent d&ecirc;j&agrave; chonna.&quot;<br/>
<br/>
&quot;J'n'en si pas trop seux,&quot; j'li dis, &quot;car les Angliais sont hardi inouothants. Mais i' n'y &eacute;thait pas d'ma &agrave; l&ucirc;s dithe que J&ecirc;rri a, pas seulent la p&ucirc;s belle race de b&ecirc;tes, mais &eacute;tout le miyeu syst&egrave;me de gouvernement du monde, ch'est-&agrave;-dithe une d&eacute;mocratie tchi prend bouon soin de n'aver pas dans l&ucirc;s Etats un seul membre d'la cl&acirc;sse ouvri&egrave;the et pas un seul Communiste. I' n'y a pas deux partis dans notre syt&egrave;me, mais seulement yun. La seule m&ecirc;pr&icirc;nse que j'avons fait ch'tait d'exp&eacute;dier les Jur&eacute;s-Justiciers et les Recteurs d'nos Etats, mais autrement j'allons tout-&agrave;-fait bein, et j'faisons comme j'voudrons et les gens ont ocquo un mio d'libert&eacute;, mais i' faut admettre que tchiquefais nou-s-a d'la peine &agrave; saver iou.&quot;<br/>
<br/>
&quot;Tu'oublie une chose,&quot; ou dit, &quot;ch'est notre syst&egrave;me de police honorifique, tch'est absol&ucirc;ment unique.&quot;<br/>
<br/>
&quot;Nouff&eacute;, je n'l'oublie pas,&quot; j'li dis, &quot;mais je n'crais pas que notre Baron voudra dithe hardi l&agrave;-d's&ucirc;s. Mais, &agrave; ch'teu, Merrienne, tu'as veu dans la g&acirc;zette que y'a bein p&ucirc;s d'femmes que d'hommes en J&ecirc;rri. Est'che que l'Angli&eacute;t&ecirc;rre ne pou&ocirc;rrait pas prendre notre surplus? Y'a des vielles filles ich&icirc;n &agrave; Saint Ou que nou pou&ocirc;rrait &ecirc;pegni sans faithe grand tort, et, apr&egrave;s tout, ch'est bein d&ucirc; pour chais infortun&eacute;es d'aver &agrave; p&acirc;sser l&ucirc;s vie, sans l'confort d'un homme, &agrave; travaillyi pour yeux et l&ucirc;s aidgi &agrave; &ecirc;l'ver les mousses comme i' faut.&quot;<br/>
<br/>
&quot;V&egrave;the,&quot; ou dit, &quot;et pr&eacute;pather l&ucirc;s r'pas, et faithe l&ucirc;s travas dans l's &ecirc;tablyes et dans les clios quand i' trouvent tch'ils ont ma dans l'dos, et les deshabillyi quand ils avaient 't&eacute; &agrave; l'auberge, et bein d'autres choses, Oh, comme tu dis, Ph'lip, ch'est bein d&ucirc;!&quot;<br/>
<br/>
&quot;J'vais bein, Merrienne, que tu n'est pas s&eacute;rieuse &agrave; ces s&eacute;,&quot; j'li dis, viyant que la convers&acirc;tion n'allait pas tout-&agrave;-fait &agrave; man gout. &quot;Mais &ecirc;coute un moment que j'te p&acirc;sle d&eacute; chein qu'j'ai veu dans un journal d'la Soci&ecirc;t&eacute; J&ecirc;rriaise. J'crais que j'm'en vais a joindre, chutte soci&ecirc;t&eacute;, car chein qu'j'ai veu et liut dans chu journal m'a hardi inter&eacute;ssi. J'n'avais jamais seu, par exemplye, que jusqu'en mil huit chent quarante-deux les contrats de p&acirc;ssaient non pas d'vant la Cour Royale mans dans l'chim'ti&egrave;the de l'&eacute;glyise p&acirc;rouaissiale, aupi d'la crouais tchi s'trouvait tout pr&egrave;s d'la porte. L&eacute; journal donne le record d'une vente de maison et t&ecirc;rre au Huth&eacute; dans la p&acirc;raisse d'Saint Louothains par une certaine Jennette, femme de Nicolas L&eacute; Moigne, &agrave; un Colin L'Cornu, et Perrette, sa femme. Les deux parties &eacute;taient l&agrave; et &eacute;tout douze t&eacute;moins de bouonne r&eacute;put&acirc;tion, et d'autres. Par bord&eacute;e l&eacute; contrat &eacute;tait ratifi&eacute; par la Cour Royale, mais par chein qu'nou-s-en comprend, chonna n'&eacute;tait pas n&eacute;cessaithe. Chein tch'est important, ch'est que la vendeuse n&eacute; pouvait pas disp&ocirc;ser de sa propri&ecirc;t&eacute; sans le consentement de s'n homme. Nou vais par chonna que m&ecirc;me dans chais temps-l&agrave; ch'tait l'homme tch'i' 'tait ma&icirc;tre. Oh, les bouons vi&egrave;s temps!&quot;<br/>
<br/>
&quot;Pour les hommes, v&egrave;the,&quot; ou dit, &quot;mais &egrave;s-tu seux, Ph'lip, que y'avait des L&eacute; Cornu dans l'Ile en mil quatre cent sou&ecirc;sante-trais?&quot;<br/>
<br/>
&quot;L&eacute; journal donne la date,&quot; j'li dis, &quot;mais pourtchi que n'y en &eacute;thait pas yeu? J'avons tr&eacute;jous creu que ch'tait yunne des vielles familles.&quot;<br/>
<br/>
&quot;Sans doute,&quot; ou dit, &quot;mais j'voudrais ocquo saver d&eacute; ou&ecirc;sque chu naufragi-l&agrave; tchi fut trouv&eacute; s&ucirc;s la gr&egrave;ve, v'nait? J'ai dans l'id&eacute;e, par chein qu'les anciens disaient, que j'n'avons jamais seu tch&egrave;sque &eacute;tait son vrai nom.&quot;<br/>
<br/>
&quot;Tch&ecirc;sque chonna fait?&quot; ou m'fis. &quot;La chose tch'est certaine, ch'est que ch'tait un homme.&quot;<br/>
<br/>
<i><a href="lebrocq.html">Ph'lip</a></i><br/>
<i>Evening Post 29/7/1961</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmbaillis.html">Ph'lip et les Baillis</a><p>
<li><a href="bailli.html">Le Bailli M&egrave;ne un' Vie De Tchean!</a><p>
<li><a href="cahouain1914bailli.html">L'&egrave;rtou du Bailli et la dg&egrave;rre</a><p>
<li><a href="pmdeputebailli.html">Merrienne n'a pas d'aide</a><p>


<li><a href="pmpatates.html">Les patates, les shows et les Djern&eacute;siais</a><p>
<li><a href="dgernesy_paraisses.html">Les P&acirc;ra&icirc;sses d&eacute; Dg&egrave;rn&eacute;sy</a><p>
<li><a href="djingue.html">Eunne djingue de Jerriais</a><p>
<li><a href="dgernjer.html">Dg&egrave;rn&eacute;siais et J&egrave;rriais</a><p>
<li><a href="dgernjer2.html">Dg&egrave;rn&eacute;siais et J&egrave;rriais 2</a><p>
<li><a href="dgernjer3.html">L'gas tchi s'vantait tr&eacute;jous d&eacute; Dg&egrave;rn&eacute;sy</a><p>
<li><a href="10lapins.html">Un Dg&egrave;rn&eacute;siais acatit dgiex lap&icirc;ns</a><p>
<li><a href="assembliee/dgernesy.html">Visite en Dg&egrave;rn&eacute;sy</a><p>
<li><a href="assembliee/dgernesiais1961.html">Concert par des Dg&egrave;rn&eacute;siais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

