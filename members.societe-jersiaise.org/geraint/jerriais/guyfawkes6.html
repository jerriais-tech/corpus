<HTML>

<!-- Mirrored from members.societe-jersiaise.org/geraint/jerriais/guyfawkes6.html by HTTrack Website Copier/3.x [XR&CO'2014], Tue, 15 Jul 2025 13:52:14 GMT -->
<HEAD>
<TITLE>Guy Fawkes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Guy Fawkes</h2></font></center><p>

<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>

L&eacute; Ph'lip Desclios 'tait dans s'n appentie &agrave; gratter des raves car, ou viyiez, il est &agrave; la vieille mode, et i' dounne des raves &agrave; ses vaques, pas coumme les f&egrave;rmi&eacute;rs d'achteu, qu'acatent siez les marchands eun tas d'saloprie dans des pouques pour dounner &agrave; lus b&ecirc;tes. '<br>
<br>
I'n' tait pas trop d'bouanne humeur car ch'tait l&eacute; siez d'novembre et i'n'avait pas bein dormi, viyant qu'l&eacute; s&eacute; du ch&icirc;nque les veis&icirc;ns avaient fait d&ecirc;tounner des p&eacute;tards toute la niet pour c&eacute;l&eacute;brer l'anniv&eacute;rsaithe d&eacute; Guy Fawkes. 'Dg&acirc;tre sait', i's'fit, 'toute la niet nou'n'entendait qu'chu sabbat et nou'n'pouvait pas dormi. Pourtchi,&#173;dis-m&eacute;, qu'les gens fount d'it&eacute;?'<br>
<br>
'Mais, mon Ph'lip', j'lis dis, 'tu d&eacute;vrais bein saver pourtchi! Chest viyant qu'chu s&eacute; l&agrave;, y'a bein d's'ann&eacute;es, eun p&egrave;rrot du noum d'Guy Fawkes t&acirc;chi d'faithe sauter la Chambre &egrave;s Commeunes<I> </I>&agrave;<I> </I>Loundres mais i'n-'r&eacute;ussit pas, i'fut happ&eacute; et fut mint &agrave; mort'.<br>
<br>
'Bein seux, bein seux', s'fit l'Ph'lip, 'j&eacute; n'sis pas si b&ecirc;te qu&eacute; d&eacute; n'n'pas saver ch'na. Mais chein qu'j&eacute; m'd'mande chest pourtchi il'mett' &agrave; mort? Estch'qu'i n'avait pas b&eacute;in raisoun d&eacute; vouler faithe sauter touas ches voyous l&agrave;, les politiciens? J'voudrais qu'y'eusse tchique buoan J&eacute;rriais qu'en frait autant, &egrave;s Et&acirc;ts! Tu p&acirc;les qu&eacute; j'en s'rais countent si tchiqu'eun m&icirc;nt eune boumbe souas ieux! Et j&eacute; n'voudrais pas l&eacute; vaie pendu, j'voudrais pust&ocirc;t li b&acirc;ti eun monument, coumme l&eacute; sien au buoan'houmme Ph'lip Le Vescounte &egrave;s Crouaix, et touas l's'ans, &agrave; l'anniv&eacute;rsaithe d&eacute; chein qu'il avait fait pour not' b&eacute;n&eacute;fice, j'&eacute;thaimes eun raid' buoan r&ecirc;villioun, pour c&eacute;l&eacute;brer son succ&egrave;s, pas son manque d&eacute; succ&egrave;s coumme les gens d'achteu fount pour Guy Fawkes'.<br>
<br>
'Mais absol&ucirc;ment, mon Ph'lip,' j&eacute; m'ris, tu n'vas pas m'dithe qu&eacute; tu voudrais faithe sauter l's Et&acirc;ts? V'l&agrave; tchi frai hardi d'd&eacute;g&acirc;ts! J&eacute; n'pense pas &egrave;s membr&eacute;s d's Et&acirc;ts: y'en a bein des pi&egrave;ches qu&eacute;, si tu les gav'lais, nou's'rait bein countents d'en &ecirc;tre tchitte, et pis, bah, y'en a bein d'autres &agrave; les rempliaichi, des gens qui veulent &agrave; toute forche d&eacute;v'ner membres pour aver l'moyen d'bailli d'lus goule et d'vaie lus noum dans la gazette. Nounfait, quand j'p&acirc;le d&eacute; d&eacute;g&acirc;ts j'veut dithe d&eacute;g&acirc;ts au b&acirc;tisse, qu'apr&egrave;s tout a dl'apparence et qui nos cou&acirc;t'rait des sou &agrave; r'b&agrave;ti. Et pis, y'a parmi les membres tchiques buoans J&egrave;rriais et buoannes J&egrave;rriaises d&eacute; tchi qu'nou'n voudrait quandm&ecirc;me pas s'd&ecirc;faithe. N&acirc;nnin mon Ph'lip, j&eacute; n'crai pas qu&eacute; d'mett'eune boumbe souas l's Et&acirc;ts s'rait tout'&agrave; fait eune bouanne id&eacute;e.<br>
<img src="bouonhomme2021.jpg" width="300" height="400" align="right" alt="" title="un p&eacute;n&icirc;n pouor l&eacute; bouonhomme" />
<br>
'En &ecirc;ffet,' s'fit L'Ph'lip, 'Y'en a tchiques membres d&eacute; tchi qu'nous &eacute;thait pitchi et qu'nou'voudrait &ecirc;paigni, mais coumme nou' dit, nou'n'peut pas faithe eune om'lette sans c&acirc;sser d's oeux. Mais les siens qu'nou voudrait &ecirc;paigni, nou' pourrait arrangi d'sorte qu'i' s'en f&ucirc;ssent passer eun couply&eacute; d'jours en <a href="dgernesy.html">Dg&egrave;rn&eacute;sy</a>. Y'en a parmi ieux tchiques euns qui sount si bachouards qu'il'aim'raient mus aller en Dg&egrave;rnesy qu&eacute; d's&eacute; faithe sauter'.<br>
<br>
Eh bien, buoannes gens, l&eacute; v'l&agrave;, ma t&acirc;che ch'est qu&eacute; d'vos racounter chein qui s'passe dans la t&ecirc;te &agrave; Ph'lip Desclios. Mais &agrave; m'n id&eacute;e, i'n'faut pas l'prendre trop au serieux, surtout quand i' n'a pas bein dormi. Et, apr&egrave;s tout, les membres d&eacute; s'Et&acirc;ts ount acquo eun an d&eacute;vant qu'la saisoun d'Guy Fawkes n'&eacute;rveinne. Dans l'entr&eacute;temps i' peuvent t&acirc;chi d&eacute; s'ramoder et d'faithe lus mus pour l&eacute; bein&ecirc;tre des J&egrave;rriais. Mais j&eacute; n'm'envais pas vos garanti qu&eacute;, dans eun an quand la saisoun d'p&eacute;tards &eacute;rveint, l&eacute; Ph'lip n&eacute; s'ra pas en acquo pus mauvaise humeur qu'i'n'est achteu.<br>
<br>
Et d'm&ecirc;me, membres d'sEt&acirc;ts, &eacute;rgardez &agrave; vous. Quand ou' vos buttez dans la Chambre &agrave; vos vanter d'vos b&ecirc;tises n'oubliez pas qu&eacute; l'jour pouarrait bein v'ner ouestqu'ous &eacute;thaites eun hardi sale chouaix &agrave; faithe - d'aller vos plianter en Dg&egrave;rn&egrave;sy ou d'vos faithe sauter dans l'sEt&acirc;ts. Et n&eacute; m&eacute; d'mandez pas chein qu'ou' d&eacute;v'rez faithe, car dans mon temps j'ai bein apprins d&eacute; n'jamais dounner d'avis &egrave;s seins qui m'en d'mandent. Tout ch'qu&eacute; j'ai &agrave; vos dithe chest qu&eacute;, n'importe si ou' d&eacute;cidez d'aller vos r&eacute;fugi en Dg&egrave;rn&eacute;sy ou d'vos faithe sauter dans l's Et&acirc;ts, j'&eacute;sp&egrave;the qu&eacute; l'Buoan Dgieu vos b&eacute;nisse. Dans autcheun cas, ou's en &eacute;thez grand besoign.<br>
<br>
Quant &agrave; m&eacute;, j'ai fait mon d've, j'vos ai dg&egrave;rnis. Et achteu i' faut qu'j'aille vaie si, apr&egrave;s toute chutte plyie qu&eacute; j'v'nons d'aver, la terre est en &ecirc;tat d'travailli, car i' faut qu' j&eacute; m'mett' &agrave; foui. La saisoun tchi veint j'm'en vais faithe bein pus d'patates qu&eacute; d'amors - deux p&egrave;rques &agrave; la pliaiche d&eacute; ieune. Mais j'sis p't&ecirc;t' achocre d&eacute; faithe saver d'it&eacute; &egrave;s Et&agrave;ts, car i' para&icirc;t qu&eacute; chest countre la louai d&eacute; faithe pus d'patates qu&eacute; nou' n'faisait d'vant sans la p&eacute;rmission du Coumit&eacute; Agricole. I's'peut bein qu'la pr&eacute;chaine fais qu'ous entendrez p&acirc;ler d'm&eacute; j&eacute; s'rai &agrave; La Mouaie, &agrave; m'&eacute;rgaler des pliaisis qu'i' vos fount l&agrave;-bas. Et d'm&ecirc;me ou' viyiez bein, buoannes gens, qu&eacute; les membres &eacute;d s'Et&acirc;ts n&eacute; sount pas tout'&agrave; fait si vilains qu'nou fait &agrave; craithe. Ch&eacute; s'rait acquo pust&ocirc;t dommage d'les faithe sauter.<br>
&nbsp;<p>

<i><a href="delamare.html">Le Vi&egrave;r Trin'tais</a></i><p>


<P>&nbsp;</P>

<FONT SIZE=2><I>Viyiz &eacute;tout:</I><p>

<ul>
<li><a href="guyfawkes2.html">Entouor la s&eacute;th&eacute;e d'Guy Fawkes</a><p>
<li><a href="guyfawkes3.html">Guy Fawkes</a><p>
<li><a href="guyfawkes4.html">Les traditions d'la S&eacute;th&eacute;e d'Guy Fawkes</a><p>
<li><a href="guyfawkes5.html">La S&eacute;th&eacute;e d'Guy Fawkes</a><p>
<li><a href="guyfox.html">Guy Fox</a><p>
<li><a href="fawkes_stouen.html">Guy-Fawkes &agrave; St.-Ouen</a><p>
<li><a href="guyfawkes1909.html">Guy Fawkes 1909</a><p>
<li><a href="gaifaxe.html">Ga&iuml; Faxe, Tondre-Baxe</a><p>
<li><a href="gdfguyfawkes.html">'Guy Fawkes' l&eacute; temps pass&eacute;</a><p>
<li><a href="guyfawkes40s.html">Les S&eacute;th&eacute;es d&eacute; Feux d'Jouaie, &agrave; la mode des Quarantaines</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes</a><p>
<li><a href="firework.html">Les feux d'artifice</a><p>
<li><a href="5novembre.html">L&eacute; 5 d'Novembre auve la Section de la langue J&egrave;rriaise</a><p>
<li><a href="5novembre2019.html">L&eacute; ch&icirc;n d'Novembre</a><p>
<li><a href="gaifaxegj.html">Fliambe Ga&iuml; Faxe</a><p>
<li><a href="guyfawkes2014.html">Un p&eacute;n&icirc;n pouor l&eacute; bouonhoumme!</a><p>
<li><a href="cahouain_whew.html">Whew! Whew!</a><p>
<li><a href="cahouain_cracots.html">Puisque les mousses n'ont pas occuo peut m'aveughi avec les cracots</a><p>
<li><a href="cahouain_carnaval.html">La bord&egrave;e du carnaval</a><p>
<li><a href="herichon.html">H&eacute;richon</a><p>
<li><a href="halloween.html">Halloween</a><p>
<li><a href="halloween3.html">Halloween et la S&eacute;thee d'Guy Fawkes</a><p>

<li><A HREF="halloween4.html">La Tche&ucirc;t'tie d&eacute; Halloween</A><P>
</ul>
</FONT>
&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/guyfawkes6.html by HTTrack Website Copier/3.x [XR&CO'2014], Tue, 15 Jul 2025 13:52:14 GMT -->
</HTML>
