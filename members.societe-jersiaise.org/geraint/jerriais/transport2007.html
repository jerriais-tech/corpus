<HTML>
<HEAD>
<TITLE>Aller en Ville par l&eacute; Vi&egrave;r Ch&acirc;t&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Aller en Ville par l&eacute; Vi&egrave;r Ch&acirc;t&eacute;</h2></font></center><p>



<p>Moussieu l'Minnistre du Transport et des S&egrave;rvices Techniques a just&eacute;ment lanchi l'drein brouoillon d'san plian d'action pouor l&eacute; transport. I' veurt amender l's&egrave;rvice d&eacute; beusse, encouothagi la p&eacute;dal'lie et la march&eacute;thie et r&ecirc;duithe les blios d'trafi &agrave; l'entou d'la Ville dans l's heuthes embarr&acirc;ss&eacute;es.</p>

<p>Y'en a tchi sont d'sappouaint&eacute;s qu'un nouvieau tramouais a 't&eacute; excliu. Les supporteurs d'un tramouais &icirc;nmaginnent eune longue l&icirc;ngnie d'ouadg&icirc;ns lithant dans l'sol&eacute; tchi driss'sait d'eune i&egrave;rre &agrave; St. Aub&icirc;n et of&ucirc;che &egrave;s Tchennevais et &agrave; l'a&eacute;roport. Les cheins tchi lus y opposent dithent qu&eacute; tout chenna n'vaudrait dg&eacute;the les millions d'louis qu'nou-s'&eacute;thait &agrave; d&ecirc;penser.</p>

<p>Au mains l'tramouais fut mentionn&eacute; dans l'rapport; d'aut's id&eacute;es n'y fidguthaient m&ecirc;me pon. L&eacute; Seigneu d'Sanmath&egrave;s soulait v'n&icirc;n en Ville en bat&eacute; par l'cann&eacute; tch'existait l'trav&egrave;rs des pr&eacute;s au dgi&ecirc;x-huitchi&egrave;me si&egrave;cl'ye. La mathe orn&eacute;mentale (tchi soulait &ecirc;t' eune bangn&eacute;r&ecirc;sse) dans les gard&icirc;ns du Mangni est eune partie d&eacute; chein tch'en reste. Si j'pou&ocirc;rr&ecirc;mes p&egrave;rsuader l'Sieur Obbard, l&eacute; Seigneu d'achteu, d'rallouongni sa mathe un mio, v'l&agrave; tchi s'sait acouo eune route en Ville et chenna aussi bein praticabl'ye qu'un tramouais. Assa, si j'chantons "<a href="normandie.html">Ma Normandie</a>", auve ses gondoli&egrave;rs, j'pouvons aver des gondoles, dgia.</p>

<p>En p&acirc;lant d'batchieaux, o&ugrave;'est qu'est l'id&eacute;e d'un taxi-bat&eacute; l'trav&egrave;rs d'la Baie d'la Ville? Ou eune beusse &agrave; l'ieau tchi f'thait l'tou d'l'&Icirc;le? Ah, tchi plia&icirc;si d'attraper chutte beusse d&eacute; m&eacute; &agrave; R&ocirc;z&eacute; ou &agrave; Ste Cat'linne &agrave; seule f&icirc;n d'aller en travas - of&ucirc;che en donnant &agrave; mangi &egrave;s pa&icirc;ssons sus l&eacute; c'm&icirc;n.</p>

<p>Pouor les cheins tch'aim'thaient mus fliotter par d'ssus les lou&ecirc;mes qu&eacute; d'enfachi l'rou&ocirc;lais, nou pou&ocirc;rrait consid&eacute;ther un s&egrave;rvice d&eacute; ballons. Les p&acirc;ssagi&egrave;rs suspendus souos un grand ballon et so&ucirc;ffli&eacute;s douochement par des br&icirc;settes ligi&eacute;thes arriv'thaient d'eune bouonne heunmeu. Bein seu qu'chenna d&eacute;pendrait du vent, o&ugrave;'est qu'il' arriv'thaient, mais ch&eacute; s'sait of&ucirc;che mus qu'd'&ecirc;t' bliotchi dans un boulant dans l'trafi d'la Ville. Moussieu l'Minnistre a, sans doute, un tas d'id&eacute;es d'm&ecirc;me - mais un tramouais est excliu.</p>


<i><a href="jerpoem.html">Geraint Jennings</a></i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="transport.html">L&eacute; transport</a><p>
<li><a href="transport_weekend.html">Un Weekend d&eacute; Transport</a><p>
<li><a href="bike.html">La Bike</a><p>
<li><a href="beusse.html">Choua&icirc;sissez la vie, choua&icirc;sissez la beusse</a><p>
<li><a href="gdfbeusse.html">La beusse battit l'pouf-pouf</a><p>
<li><a href="vertsviages2010.html">La Journ&eacute;e &egrave;s V&egrave;rts Viages</a><p>
<li><a href="aeroport.html">Eun' a&euml;roport &agrave; La R&ocirc;cque</a><p>
<li><a href="cmindfe.html">Le C'min d'F&eacute;</a><p>
<li><a href="moto1938.html">Eune tou&ocirc;nn&eacute;e en moto en 1938</a><p>
<li><a href="painmotorcar.html">How Piteur buys a motor-car</a><p>
<li><a href="minsethes.html">Les Mins&egrave;thes du Jour d'Agni&egrave;t</a><p>
<li><a href="trafi.html">&Agrave; mat&icirc;n y'a-t-i' du trafi!</a><p>
<li><a href="bouogi.html">Bouogi</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
