<HTML>

<!-- Mirrored from members.societe-jersiaise.org/geraint/jerriais/nomsdfanm.html by HTTrack Website Copier/3.x [XR&CO'2014], Tue, 15 Jul 2025 13:59:09 GMT -->
<HEAD>
<TITLE>Des Noms d'Fanmil'ye J&egrave;rriais et Autres</TITLE>
<META  name="keywords" content="JÃ¨rriais, language, langue, genealogy, surnames, family history, Channel Islands">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<font color="#215e21"><center><h2><P>Des Noms d'Fanmil'ye J&egrave;rriais et Autres</P></h2>
<P>Lus Originnes et S&icirc;ngnific&acirc;tion</P></center></font>


<P>Des noms d'fanmil'ye c'mench&icirc;drent &agrave; appatha&icirc;tre dans l'onzi&egrave;me si&egrave;cl'ye. Jusqu'&agrave; l&agrave; toutes p&egrave;rsonnes s&eacute; contentaient d'un seul nom tchi lus fut donn&eacute; au font d'b&acirc;pt&ecirc;me. Mais, quand eune douzaine d&eacute; Jeans d'meuthaient dans l'm&ecirc;me fieu, i' fallit faithe tchiquechose pour les dist&icirc;ndgi d'ensembl'ye. Et don, graduellement et tout &agrave; fait par hasard i' d'v&icirc;nt cou&ocirc;teunme d'ajou&ocirc;ter un deuxi&egrave;me nom au nom d'b&acirc;pt&ecirc;me. I' n'y'avait autchun plian ou syst&egrave;me entouor chenna. Un nom d'fanmil'ye &agrave; c'menchi 'tait just&eacute;ment un m&ecirc;nom donn&eacute; &agrave; un homme par ses va&icirc;s&icirc;ns. Au mains trais chents ans s'p&acirc;ss&icirc;drent d&eacute;vant qu'la proc&eacute;duthe f&ucirc;sse compli&egrave;te. Mais par la f&icirc;n du quatorzi&egrave;me si&egrave;cl'ye la m&acirc;jorit&eacute; d'gens en France et en Angli&eacute;t&egrave;rre avaient un nom d'fanmil'ye aussi bein comme un nom d'b&acirc;pt&ecirc;me.</P>
<P>1. Les noms d'fanmil'ye d&eacute; pathents.</P>
<P>Eune manni&eacute;the d'identifier un homme &eacute;tait d'mentionner l&eacute; nom d'san p&eacute;the. Si deux Guy 'taient va&icirc;s&icirc;ns, i' pouvaient &ecirc;tre dist&icirc;ndgis comme Guy, fis d'Jean, et Guy, fis d'Dgilliaume. En temps, ch'la &eacute;thait 't&eacute; raccourchi &agrave; Guy Jean et Guy Dgilliaume et quand tout l'monde 'taient accou&ocirc;teunm&eacute;s &agrave; app'ler un homme Guy Jean, ch'tait naturel d&eacute; p&acirc;ler d'ses &ecirc;fants comme la fanmil'ye <I>Jean</I>. D&eacute; chutte manni&eacute;the-l&agrave; des v&icirc;ngtaines d&eacute; noms d'fanmil'ye d&eacute;v&icirc;ndrent cou&ocirc;teunme. L&eacute; p&eacute;the d'un homme &eacute;thait peu &ecirc;tre b&acirc;pt&icirc;si auve l&eacute; nom d'un h&eacute;ros, par exempl'ye <I>Alexandre</I>, un nom qu'&eacute;tait toute la vogue dans l'mouoyen &acirc;ge par l&eacute; Roman d'Alexandre, d&ecirc;crivant l's aventuthes du contch&eacute;rant Grec, ou <I>&Egrave;rthu</I> (Arthur) du 'Chevalier de la Table Ronde'; ou par l&eacute; nom d'un Saint populaithe, <I>Anthoine</I>, aupr&egrave;s l'Saint du m&ecirc;me nom; <I>Aub&icirc;n</I>, <I>Cli&eacute;ment</I>, <I>Goddard</I>, aupr&egrave;s St. Goddard, Arch&ecirc;v&ecirc;que d&eacute; Rouen; <I>Hubert</I>, <I>Laurens</I>, <I>L&eacute;onard</I>, <I>Martin</I>, <I>Michel</I>, <I>Simon</I>, <I>Vincent</I>; ou auve un nom d'apr&egrave;s les Sa&icirc;sons d'l'&Eacute;glyise. Un &ecirc;fant n&eacute; &agrave; Nou&eacute; 'tait souvent b&acirc;pt&icirc;si <I>No&euml;l</I>. Et l'nom d'b&acirc;pt&ecirc;me du p&eacute;the d&eacute;v&icirc;nt pus tard l&eacute; nom d'fanmil'ye d&eacute; ses &ecirc;fants.</P>
<P>I' y'a pus d'noms d'fanmil'ye dans chu groupe-ch&icirc;n qu&eacute; nou n'craithait. Souvent, l&eacute; nom d'un homme s'sait raccourchi par ses anm&icirc;ns, <I>Nicolle</I> et <I>Collas</I> sont des m&ecirc;noms pour Nicolas; <I>Hue</I>, <I>Huet</I> et <I>Huelin</I> pour Hugo, <I>Guille</I> et <I>Guillement</I> pour Guillaume; <I>Perr&eacute;e</I>, <I>Perrot</I> et <I>Perriot</I> pour Pierre. <I>Drieu</I> pour Andrieu - eune vielle forme fran&ccedil;aise d'Andr&eacute;. <I>Robin</I> est Robert raccourchi et <I>Gosset</I> et <I>Gosselin</I> sont deux formes de Jocelyn.</P>
<P>Tchiquefais, un nom n'est pas r'connu comme nom d'b&acirc;pt&ecirc;me pa'ce qu&eacute; l'&ecirc;pelage a t&eacute; changi. <I>Anfrey</I> est Humphrey. <I>Aubert</I>, d&eacute; St. Aubert, &Ecirc;v&ecirc;que d'Avranches, est Albert. <I>Benest</I> est l'&ecirc;pelage fran&ccedil;ais d&eacute; Benedict, l&eacute; fondateu d&eacute; l'Ordre B&eacute;n&eacute;dictine. <I>Jehan</I> et <I>Jouanne</I> sont les vi&egrave;rs &ecirc;pelages pour Jean. Dans la Bibl'ye du Mouoyen &Acirc;ge l&eacute; nom d'St. Luc est &ecirc;pel&eacute; <I>Lucas</I>. <I>Renault</I> est l'&ecirc;pelage fran&ccedil;ais d&eacute; Reginald, <I>Baudain</I> de Baldwin, <I>Gautier</I> et <I>Vautier</I> d&eacute; Walter. Les trais dreins noms f&ucirc;drent donn&eacute;s a des v&icirc;ngtaines d'&ecirc;fants du Mouoyen &Acirc;ge.</P>
<P>La pr&icirc;ncipale raison qu&eacute; j&eacute; n'r&eacute;alisons pas combein d'noms d'fanmil'ye c'mench&icirc;drent lus vie au font d'b&acirc;pt&ecirc;me est pa'ce qu&eacute; comme pr&eacute;noms i' n'sont pas en usage. Parmi la liste d&eacute; noms d' b&acirc;pt&ecirc;me populaithes au mouoyen &acirc;ge &eacute;taient <I>Ahier</I>, <I>Anquetil</I>, <I>Gervaise</I>, <I>Hamon</I>, <I>H&eacute;mery</I>, <I>Jourdan</I>, <I>Mauger</I>, <I>Renouf</I>, <I>Esnouf</I>, <I>Ozouf</I>, <I>Burnouf</I>, <I>Arnouf</I> et <I>Ernouf</I>. Et pis, acouo, nou-s-avait <I>Angot</I>, <I>Anley</I>, <I>Falle</I>, <I>Falla</I>, <I>Godel</I>, <I>Godfray</I>, <I>M&eacute;nard</I>, <I>Mourant</I>, <I>N&eacute;el</I>, <I>Ogier</I>, <I>Remon</I>, <I>Syvret</I>, <I>Thoreau</I>, <I>T(o)(u)rgis</I> et <I>Vibert</I>.</P>
<P>Tchiquefais, p't-&ecirc;tre quand l'p&eacute;the 'tait mort et qu&eacute; l'&ecirc;fant 'tait &ecirc;lev&eacute; par sa m&eacute;the, i' 'tait connu par l&eacute; nom d' b&acirc;pt&ecirc;me d&eacute; sa m&eacute;the. <I>Allez</I>, en 1333 &ecirc;pel&eacute; Aales est l'nom f&eacute;m&icirc;n&icirc;n Adalgis, qui d'v&icirc;nt Alice en Angliais. <I>Allix</I> est un autre &ecirc;pelage du m&ecirc;me nom. <I>D&eacute;nize</I> est l'nom f&eacute;m&icirc;n&icirc;n d&eacute; St. Denis, l&eacute; Saint patron d'la France. <I>Ozanne</I>, l&eacute; vi&egrave;r nom pour l&eacute; D&icirc;nmanche des Rameaux, 'tait souvent donn&eacute; &egrave;s filles b&acirc;pt&icirc;sies chu jour-l&agrave;. L&eacute; fis d'Ozanne s'sait app'l&eacute; Jean fis d'Ozanne, et aupr&egrave;s, Jean Ozanne; pus tard ses &ecirc;fants &egrave;rconna&icirc;ssaient Ozanne comme lus nom d'fanmil'ye.</P>
<P>2. Noms d'apr&egrave;s l'm&ecirc;tchi</P>
<P>Eune autre manni&eacute;the d'identifier l'monde 'tait par lus m&ecirc;tchi; - <I>L'Arbalestier</I>, l'arbal&ecirc;tchi, qu'en Angli&eacute;t&egrave;rre a 't&eacute; teurtchi en Alabaster et Eyeblister.<I> Le Boutillier</I>, l&eacute; fa&icirc;seux d'boutelles en tchui et Bouteiller ('Butler'); <I>Boyer</I>, l&eacute; vachi; <I>Chevalier</I>, l'&ecirc;leveux d&eacute; j'vaux; <I>Le Couteur</I>, l&eacute; sacristain d'&eacute;glyise: <I>Le Cronier</I>, (dans l'Extente d&eacute; 1331 &ecirc;pel&eacute; Le Cornier) l&eacute; fa&icirc;seux d'coupes et d'tchuli&egrave;rs en c&ocirc;ne (c.f "Little Jack Horner); <I>Le Cuirot</I>, l'&ecirc;piauteux; <I>Le Feuvre</I>, l&eacute; forgeux: <I>Gu&eacute;rin</I>, l&eacute; garde-chasse: <I>Guiton</I>, l&eacute; page; <I>Le Lacheur</I>, l&eacute; fa&icirc;seux d'drannets; <I>Machon</I>, l&eacute; machon: <I>Le Marinel</I>, l&eacute; navidgant; <I>Le Marquand</I>, l&eacute; marchand: <I>Mercier</I>, l&eacute; vendeux d'm&egrave;rch&eacute;thies; <I>Le Mi&egrave;re</I>, l&eacute; docteu; <I>Le Monnier</I>, l&eacute; monnyi, <I>Potier</I>, l&eacute; potchi; <I>Le Seelleur</I> ou <I>Le Scelleur</I> et <I>Le Sauteur</I>, l&eacute; sauteux ('the leaper') - nou crait qu&eacute; ches gens-l&agrave; &ecirc;videmment 'taient hardi sportifs - <I>Le Sueur</I>, l&eacute; cordonnyi.</P>
<P>Quatre noms partitchuli&egrave;rs au syst&egrave;me f&eacute;odal appartcheinnent &agrave; chu groupe &eacute;tout. Un <I>Vavasseur</I> 'tait l&eacute; vassa d'un vassa, <I>Le Masurier</I> d'apr&egrave;s 'Masure' (maison) et &eacute;tant l&eacute; locataithe d'eune masure.</P>
<P>Un <I>Mesny</I> 'tait un domestique qui d'meuthait dans l&eacute; 'mesnil' ou ma&icirc;son. Un &icirc;nventaithe d&eacute; 1308 nos dit; "Ce sont les noms de la mesnie qui sont demorez en ladite maison". <I>Le Serf</I> ou <I>Le Cerf </I>(L&eacute; Ch&egrave;r) 'tait un escliave du t&egrave;rrain qu'&eacute;tait transf&eacute;th&eacute; auve l&eacute; dit t&egrave;rrain quand i' p&acirc;ssait dans les mains d'un autre propri&ecirc;taithe. </P>
<P>&nbsp;</P>

<I>&Icirc;nt&egrave;rpr&eacute;t&eacute; par L.L.H. <br>
d'apr&egrave;s eune articl'ye en Angliais par G. R. Balleine.<P>
</I>


&nbsp;<p>
<FONT SIZE=2>
<i>Viyiz &eacute;tout</i>:

<ul>
<li><A HREF="noms.html">Eune Longue Arim&eacute;e d'Noms</A><p>
<li><a href="nomfam.html">Les noms d&eacute; tchiques fanmil'yes d&eacute; J&egrave;rri</a><p>
<li><a href="ditons_noms.html">Des ditons auve des noms</a><p>
<li><a href="noms1ers.html">Des noms J&egrave;rriais</a><p>
<li><a href="nomsdfanm1961.html">Les Noms d'Fanmilles Jersiaises</a><p>
<li><a href="maisons_fanmilyes.html">Des noms d'ma&icirc;sons et des noms d'fanmil'ye</a><p>
<li><a href="famvoc.html">La fanmil'ye en J&egrave;rriais</a><p>
<li><a href="fanmarb.html">L'arbre d&eacute; fanmil'ye en J&egrave;rriais</a><p>
<li><A HREF="gdfgenealogie.html">La G&eacute;n&eacute;alogie</A><p>
<li><a href="gdfnoms.html">Les noms J&egrave;rriais</a><p>
</ul>
</FONT>
&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/nomsdfanm.html by HTTrack Website Copier/3.x [XR&CO'2014], Tue, 15 Jul 2025 13:59:09 GMT -->
</HTML>
