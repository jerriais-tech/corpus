<HTML>

<!-- Mirrored from members.societe-jersiaise.org/geraint/jerriais/ps103.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>Sieaume 103</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Sieaume 103</h2></font></center><p>

&nbsp;<p>

M&eacute;n &acirc;me b&eacute;nis l'&Ecirc;t&egrave;rnel, et qu&eacute; tout ch' tch'est en m&eacute; b&eacute;nisse san Saint Nom.<p>

M&eacute;n &acirc;me, b&eacute;nis l'&Ecirc;t&egrave;rnel, et n'oublyie pon autcheune d&eacute; ses bou&ocirc;nt&eacute;s.<p>

Ch'est Li tchi pardonne touos tes p&eacute;ch&eacute;s, et tchi dg&eacute;thit touos tes maux;<p>

Tchi pr&ecirc;s&egrave;rve ta vie d'la f&ocirc;sse, et t'couronne d&eacute; b&eacute;n&eacute;dictions et d'comp&acirc;ssion;<p>

Tchi rempl'ye ta bouoche d&eacute; bouonnes choses, tellement qu&eacute; ta jann&egrave;che est &egrave;rnouvel&eacute;e comme la cheinne d'eune aigl'ye.<p>

L'&Ecirc;t&egrave;rnel fait justice et donne l&eacute; drouait &agrave; touos l's afflyigis.<p>

Il a fait &agrave; saver sa volant&eacute; &agrave; Mo&iuml;se, et ses actions &egrave;s &ecirc;fants d'Isra&euml;l.<p>

L'&Ecirc;t&egrave;rnel est remplyi d'bou&ocirc;nt&eacute;, et d&eacute; douocheu, il a hardi d'amour, et eune grand' p&acirc;cienche.<p>

I' n'atchus'sa pas tr&eacute;jous, ni n'gard&eacute;tha pon sa col&eacute;the &agrave; janmais.<p>

I' n&eacute; nouos a pon punnis s'lon nouos p&eacute;ch&eacute;s, et I' n&eacute; nouos a pon r&ecirc;compens&eacute;s pouor autant.<p>

Car, comme l&eacute; ciel est &ecirc;lev&eacute; au-d'ssus d'la t&egrave;rre, autant sa m&icirc;ns&eacute;thicorde est grande env&egrave;rs les che&icirc;ns tchi l'craingnent.<p>

Il a &ecirc;louongni d'nous nouos p&eacute;ch&eacute;s, &agrave; eune distance aussi grande qu&eacute; l'&Ecirc;st est du Ou&ecirc;st.<p>

Comme un p&eacute;the a comp&acirc;ssion &agrave; l'&eacute;gard d&eacute; ses &ecirc;fants, l'&Ecirc;t&egrave;rnel mouontre sa comp&acirc;ssion &egrave;s cheins tchi l'craingnent.<p>

Car I' sait bein d&eacute; tch'est qu&eacute; j'sommes faits; I' s'rappelle qu&eacute; j&eacute; n'sommes qu&eacute; poussi&eacute;the.<p>

Les jours d&eacute; l'homme mortel sont comme l'h&egrave;rbe; i' flieuthit comme la flieur du clios;<p>

Car l&eacute; vent p&acirc;sse par-dessus, et la v'l&agrave; horte, et sa pliaiche n&eacute; la r'connait pus.<p>

Mais la m&icirc;ns&eacute;thicorde d&eacute; l'&Ecirc;t&egrave;rnel duthe pouor tr&eacute;jous, et &agrave; tout temps pouor les cheins tchi l'craingnent, et sa justice d&eacute; g&eacute;n&eacute;th&acirc;tion en g&eacute;n&eacute;th&acirc;tion:<p>

Pouor les cheins tchi gardent s'n alliance, et tchi s'&egrave;rsouveinnent d&eacute; ses c'mandements pouor les si&eacute;the.<p>

L'&Ecirc;t&egrave;rnel a &ecirc;tablyi san tr&ocirc;ne dans l'Ciel: et san r&egrave;gne a dominn&acirc;tion par-dessus tout.<p>

B&eacute;nissiz l'&Ecirc;t&egrave;rnel, vous ses Anges, remplyis d'forche, faithant san c'mandement en ob&eacute;issant &agrave; la vouaix d'sa pathole.<p>

B&eacute;nissiz l'&Ecirc;t&egrave;rnel, vous toutes ses arm&eacute;es, vous ses minnistres tchi faites sa volant&eacute;.<p>

B&eacute;nissiz l'&Ecirc;t&egrave;rnel, vous ses oeuvres dans toutes les pliaiches d&eacute; s'n Empire. M&eacute;n &acirc;me, b&eacute;nis l'&Ecirc;t&egrave;rnel. <p>

<p>&nbsp; </p>

<center><font color="#215e21"><h3>V&egrave;rset 2</h3></font></center><p>

<p>M&eacute;n &acirc;me benit l'&Ecirc;ternel et n'oublyie pas autcheune d&eacute; ses bont&eacute;s</p>

<p>&nbsp; </p>
<center><font color="#215e21"><h3>V&egrave;rset 17</h3></font></center><p>

<p>La bont&eacute; d&eacute; l'&Ecirc;ternel duthe tr&eacute;jous</p>




<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="ps4.html">Sieaume 4</a><p>
<li><a href="ps8.html">Sieaume 8</a><p>
<li><a href="berger.html">L&eacute; Seigneur est man B&egrave;rger</a><p>
<li><a href="ps24.html">Sieaume 24</a><p>
<li><a href="ps30.html">Sieaume 30</a><p>
<li><a href="ps31.html">Sieaume 31</a><p>
<li><a href="ps33.html">Sieaume 33</a><p>
<li><a href="ps36.html">Sieaume 36</a><p>
<li><a href="ps46.html">Psaume 46</a><p>
<li><a href="ps51.html">Sieaume 51</a><p>
<li><a href="ps67.html">Sieaume 67</a><p>
<li><a href="ps78.html">Sieaume 78</a><p>
<li><a href="ps84.html">Sieaume 84</a><p>
<li><a href="ps85.html">Psaume 85</a><p>
<li><a href="ps89.html">Psaume 89</a><p>
<li><a href="ps93.html">Sieaume 93</a><p>
<li><a href="ps100.html">Sieaume 100</a><p>

<li><a href="ps105.html">Sieaume 105</a><p>
<li><a href="ps118.html">Sieaume 118</a><p>
<li><a href="ps122.html">Psaume 122</a><p>
<li><a href="ps133.html">Sieaume 133</a><p>
<li><a href="ps139.html">Psaume 139</a><p>
<li><a href="ps148.html">Psaume 148</a><p>
<li><a href="ps148a.html">Psaume 148</a> - eune aut' v&egrave;rsion<p>
<li><a href="ps149.html">Sieaume 149</a><p>
<li><a href="ps150.html">Sieaume 150</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ps103.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>
