<HTML>

<!-- Mirrored from members.societe-jersiaise.org/geraint/jerriais/gdfsuperstitions.html by HTTrack Website Copier/3.x [XR&CO'2014], Tue, 15 Jul 2025 14:00:12 GMT -->
<HEAD>
<TITLE>Sup&egrave;rstitions du temps jadis</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Sup&egrave;rstitions du temps jadis</h2></font></center><p>

<font size="-1"><i>San Antonio, Texas,</i><br/>
<i>U.S.A.</i><br/>
<br/>
<i>L&eacute; 21 d&eacute; novembre, 1970.</i><br/></font>
<br/>
Moussieu l'R&eacute;dacteu,<br/>
<br/>
Quand j'tais en J&egrave;rri, v'la tchi m'fa&icirc;sait ma d'vaie tant d'h&eacute;rissons &ecirc;cr&acirc;s&eacute;s dans les rues. Ch'est vrai qu&eacute; ch'n'est pon a&icirc;si pour l&eacute; motoriste &agrave; les vaie la niet, et ch'est d'niet tch'i' s'prom&egrave;nent par les c'm&icirc;ns. J&eacute; n'crai pon qu' autcheune p&egrave;rsonne &ecirc;prouvethait &agrave; en tuer iun par expr&egrave;s, d'ches pouorres p&eacute;tites b&ecirc;tes-l&agrave;, car i' n'font pon d'ma &agrave; p&egrave;rsonne. Au contraithe, i' font du bein car i' d&ecirc;truisent des souothis, des col&icirc;nmachons, des hannetons et d'aut' &icirc;nsectes.<br/>
<br/>
L's anciens criyaient qu&eacute; quand eune vaque s'enfliait sus du tr&ecirc;fl'ye &agrave; la r&ocirc;s&eacute;e, ch'tait viyant qu'un h&eacute;risson y'avait pass&eacute;. D&eacute; nouos jours j&eacute; n'crai pon qu'un f&egrave;rmyi p&egrave;rdrait san temps &agrave; s'&icirc;nmaginner autcheune chose d&eacute; m&egrave;me entouorre l&eacute; pouorre p&eacute;tit h&eacute;risson s'i' trouvait sa vaque enfli&eacute;e. Il env'yi&ecirc;thait tout d'suite qu'si l'docteu &agrave; b&ecirc;tes!<br/>
<br/>
L's anciens avaient toutes sortes d&eacute; crianches. I' criyaient m&egrave;me qu&eacute; si nou gardait eune biche dans eune &ecirc;tabli&eacute;e d'vaques, ch'tait bouanne chance contre la maladie! Y'avait un tas d'crianches entouorre les vaques l&eacute; temps pass&eacute;. J'crai bein qu'un tas d'vi&egrave;rs J&egrave;rriais lus r'souveinnent, m&egrave;me au jour d'aniet, qu&eacute; ch'tait consid&eacute;the mauvaise chance d'entrer dans l'&ecirc;tabl'ye &agrave; m&icirc;nniet la s&egrave;rvelle d&eacute; Nou&eacute; quand les b&ecirc;tes s'agenouoillent en adoration du Sauveur. Ch'tait m&egrave;me assez pour y tchaie mort! Ch'est seux qu' p&egrave;rsonne n'&eacute;thait pon d'peux d'rein d'm&egrave;me &agrave; ch't heu. Mais ch'tait quand m&egrave;me, &agrave; m'n id&eacute;e, eune belle crianche tchi ram&eacute;mouaithait au monde du temps jadis qu&eacute; Notre Seigneu v&icirc;nt au monde. Eune aut' crianche 'tait qu'&agrave; m&icirc;nniet la s&egrave;rvelle d&eacute; Nou&eacute; toute ieau touannait en v&icirc;n. D'aut' criyaient qu'ou touannait en sang!<br/>
<br/>
Y'avait des crianches entouor d'aut' annimaux &eacute;tout. J'm'&egrave;rsouveins qu&eacute; quand nou-s-&ecirc;prouvait &agrave; happer eune l&ecirc;zarde, si la coue vouos restait &agrave; la main i' fallait la mettre dans sa bourse pour aver bouanne chance. Et quand nou tuait eune b&ecirc;te &agrave; saie, nou donnait la coue &egrave;s avi&egrave;rs pour l'enfoui. Ch'tait pour bouanne chance pour &egrave;raver des p'tits couochons!<br/>
<br/>
L&eacute; cat 'tait l'objet d'tchiques crianches &eacute;tout - sustout s'il 'tait ni&egrave;r. Quand nou-s-en viyait iun croua&icirc;si la route i' fallait &ecirc;copi sus ses souliers et faithe eune crouaix pour &ecirc;viter la mauvaise chance. D'aut' criyaient l'contraithe : Qu&eacute; ch'tait bouanne chance d'en vaie iun croua&icirc;si la route. Un ni&egrave;r cat tchi p&acirc;ssait en d'vant d'eune f&eacute;n&ecirc;tre 'tait supp&ocirc;s&eacute; annoncer la visite d'un &ecirc;trangi. Quand un cat s'lavait dri&eacute;the l's ouothelles ch'tait sIngne d&eacute; visite. D'aut' d&icirc;saient qu&eacute; ch'tait s&icirc;ngne d&eacute; plyie. Ch'tait s&icirc;ngne d&eacute; plyie, &eacute;tout, quand un cat mangeait d'l'h&egrave;rbe. Les cats 'taient supp&ocirc;s&eacute;s aver un ver au but d'la coue, et nou lus copait pour la faithe cra&icirc;tre. Ch'est bein seux qu&eacute; chutte cou&ocirc;teunme-l&agrave; n'&eacute;thait pon ieu l'consentement des pouorres cats s'il' avaient peu voter contre!<br/>
<br/>
La poule avait sa ch&acirc;re d&eacute; crianches &eacute;tout. Ch'tait s&icirc;ngne d&eacute; mort quand y'en avait ieune tchi chantait en co, et i' fallait l&icirc; teurtre l'co pour &ecirc;viter l'malheu. Quand eune poule bait, ou l&egrave;ve la t&ecirc;te &agrave; ch&acirc;que gorgie, et l's anciens d&icirc;saient qu&eacute; ch'tait pour &egrave;rm&egrave;rcier L'Bouan Dgieu! Pour en mett' ieune &agrave; couer, i' fallait mettre un oeu d'pus - treize - pour bouanne chance. J'pense bein qu'les jannes J&egrave;rriais d'&agrave; ch't heu n'savent pon qu&eacute; les cos ponnent, mais quand j'tais mousse l's anciens d&icirc;saient qu&eacute; quand un co pond un oeu nou trouve un s&egrave;rpent d'dans! Ch'est probabl'ye qu&eacute; dans tchique d&ecirc;tou tchitch'un avait trouv&eacute; un oeu d'tchillieuvre et avait deu dithe qu&eacute; ch'tait un oeu d'co!<br/>
<br/>
Les naviguants J&egrave;rriais, en mangeant un oeu bouoilli &agrave; bord d&eacute; lus navithe, n&eacute; l'ouvraient janmais ni d'un but ni d'l'autre, mais sus un c&ocirc;t&eacute;, comme l&eacute; navithe. Et quand l's anciens avaient mangi un oeu, i' p&acirc;ssaient la tchulyi l'trav&egrave;rs d&eacute; la cruque pour emp&ecirc;chi chorchi ou chorchi&eacute;the d&eacute; la faithe s&egrave;rvi &agrave; s'bateler sus la m&eacute;. I' criyaient, &eacute;tout, qu&eacute; s'i' br&ucirc;laient les cruques v'la tchi f'thait les poules tchitter &agrave; pondre!<br/>
<br/>
J'm'&egrave;rsouveins, &eacute;tout, qu'eune fais j'trouvis eune plieunme d&eacute; pa&ouml;n, et quand j'l'emportis siez nous pour la montrer &agrave; Manman ou n'm&eacute; laissit pon la garder par d&eacute;dans car ch'tait supp&ocirc;s&eacute; &ecirc;t' mauvaise chance!<br/>
<br/>
Y'avait des crianches entouor les pies &eacute;tout : Pie volante, ch'tait bouanne chance - ouaithe qu&eacute; nou d&icirc;sait qu'eune seule pie &agrave; t&egrave;rre 'tait mauvaise chance ou chagr&icirc;n, et qu' deux pies 'taient s&icirc;ngne d&eacute; bouanne chance ou d'la jouaie. Trais pies 'taient s&icirc;ngne d&eacute; neuches, quatre 'taient s&icirc;ngne d'eune na&icirc;ssance, mais quand des pies ou des c&ocirc;nelles - ou les deux - caqu'taient ou fa&icirc;saient du combat &agrave; l'entou ou en d'ssus d'eune ma&icirc;son, ch'tait s&icirc;ngne d&eacute; mort dans la fanmile!<br/>
<br/>
Nouos anciens avaient l'occ&acirc;sion d'vaie et d'&ecirc;tudier ches oua&icirc;thieaux-l&agrave; dans les clios, car i' marchaient les rues - m&egrave;me pour aller en travas liain d'siez-ieux - et ch'tait tout naturel tch'i' s'&icirc;nmaginn&icirc;ssent un tas d'crianches entouorre tchi n'g&egrave;nent pon les jannes d'&agrave; ch't heu. Il' ont oubli&eacute; tch'est qu' ch'est qu&eacute; d'marchi deux pas!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfmalin.html">L&eacute; Malin Esprit</a><p>
<li><a href="gdfcrianches7.html">Crianches du temps jadis</a><p>
<li><a href="gdfmitheux.html">Crianches entouor un mitheux</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches6.html">Crianches et cou&ocirc;teunmes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfsuperstitions.html by HTTrack Website Copier/3.x [XR&CO'2014], Tue, 15 Jul 2025 14:00:12 GMT -->
</HTML>

