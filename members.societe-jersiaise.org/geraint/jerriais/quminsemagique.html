<HTML>

<!-- Mirrored from members.societe-jersiaise.org/geraint/jerriais/quminsemagique.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
<HEAD>
<TITLE>La Qu'minse Magique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Qu'minse Magique</h2></font></center><p>

<CENTER><TABLE><TR><TD>

L&eacute; Rouai &eacute;tait malade - a l'vais nou l'&eacute;rait pas dit,<br/>
Car, i para&icirc;ssait &ecirc;tre en parfaite sant&egrave; -<br/>
I b&eacute;vait et mangeait ov raide bouan' app&eacute;tit,<br/>
Et ronflyiait en dormant unn' fais dans san li&egrave;t.<br/>
<br/>
Mais, l&eacute; Rouai l'i-ma&icirc;me l'avait dit - et i n'tait pas tendre<br/>
EntouOre les docteurs tchi v'naient l'soigni,<br/>
S'ils l'trouvaient bein portant, i les fa&icirc;sait tous pendre,<br/>
Et en fa&icirc;sit v'nin d'a&ucirc;tres pour les rempli&egrave;chi.<br/>
<br/>
Enfin, un bia&ucirc; jour, v'l&agrave; deux docteurs qu'arrivent:<br/>
Yieun, un savant, &eacute;tait maigre, et pauvre coumme un rat,<br/>
Car, ov l&eacute; n&egrave;z coul&egrave; tout l'temps dans des livres,<br/>
Un' houmme n'engraisse pon &agrave; chu trav&acirc;s-l&agrave; -<br/>
<br/>
L'a&ucirc;tre n'&eacute;tait pas grand' sorte d'&egrave;scollyi:<br/>
Un malin, tchi droguait ses malades &agrave; tort et a travers,<br/>
Si se'r fa&icirc;saient i soignait tr&eacute;jous d'en &ecirc;tre payi,<br/>
Si pas, i r'doubl'yiait san compte &agrave; lus h&eacute;ritchiers -<br/>
<br/>
L&eacute; Rouai 'tait dans sa chambre &egrave;strav'l&egrave; sus l'sofa,<br/>
Quand les docteurs vinrent pour l'examiner:<br/>
I l'firent deshaller sa langue, tappirent sus s'n'estoumma,<br/>
Mais signe d&eacute; maladie i n'purent l'y trouver.<br/>
<br/>
L&eacute; savant, en hounn&ecirc;te houmme, l'y d&icirc;t la v&eacute;rit&egrave;:<br/>
- &quot;Vot' sant&egrave;, Sire, n&eacute; laisse rein a d'sirer -&quot;<br/>
- &quot;Pend&egrave;z m&eacute; vite chounna!&quot; criyi l&eacute; Rouai contrari&egrave;,<br/>
Ov' unn' vouaie tchi f&icirc;t l'aut' docteu' triemblier.<br/>
<br/>
Quand i vit qu&eacute; san pou&ocirc;re parchounnyi avait y'ieu tort:<br/>
- &quot;Vot' Majest&eacute;,&quot; s'f&icirc;t-y, &quot;s&eacute; r'f&eacute;ra, si pour unn' ni&egrave;t seul'ment<br/>
&quot;Ou m&egrave;t sus san co' et trantchillement s'en dort<br/>
&quot;Dans la qu'minse d'un houmme qu'est tr&eacute;jous content.&quot;<br/>
<br/>
Mont&eacute;s &agrave; ch'va, les gens au Rouai<br/>
Cherchaient ichin et l&agrave; bein soignie&ucirc;sement<br/>
Dans Ville et campagne, mais sans trouver<br/>
Un' houmme qu'&eacute;tait tr&eacute;jo&ucirc;s content.<br/>
<br/>
I virent partout qu&eacute; l'pa&ucirc;vre voulait s'enrichi,<br/>
Qu&eacute; l'riche s&eacute; pla&icirc;ngnait d&eacute; sa pa&ucirc;vr&eacute;t&egrave;,<br/>
Qu&eacute; l'houmme trop gr&acirc;s voulait ama&icirc;gri,<br/>
Et bein des femmes tchi grounnaient jour et ni&egrave;t.<br/>
<br/>
I virent deux hoummes assis sus l'bord du qu'min;<br/>
Tchi paraissaient aver bein d'la peinne:<br/>
Yieun v'nait d'perdre sa femme - l'autre, tout chagrin,<br/>
Erait voulu qu&eacute; ch'&eacute;rait 'tait la sienne! -<br/>
<br/>
Par chance, unn' bord&egrave;e, guid&egrave;s par l&eacute; son<br/>
D&eacute; s&ucirc;ffli&egrave;rie m&ecirc;l&egrave;e ov du chant,<br/>
Dans un clios i trouvirent un gros luron<br/>
Tchi s'boulait dans l'herbe en riant -<br/>
<br/>
Les gens au Rouai, tou&ocirc;s fiers, crurent qu'&agrave; la fin<br/>
I v'naient d'trouver l'houmme qu'i cherchaient:<br/>
Et yieun d'y'ieux l'y d&icirc;t:- &quot;Bonjour m&eacute; n'ammin,<br/>
&quot; - Tu'&egrave;s don bein he&ucirc;re&ucirc;x, &agrave; chein qui para&icirc;t -&quot;<br/>
<br/>
- &quot;Oui d'ji&agrave;, Messieux,&quot; lus r&egrave;spounnit l&eacute; medjiant,<br/>
Sans seulent s&eacute; l'ver ou s'd&egrave;srangi:<br/>
- &quot;Un grand fa&icirc;gnion co&ucirc;mme m&eacute;, est tr&eacute;jous content,<br/>
&quot;Et n'a pas jamais ra&icirc;son d&eacute; s'afflyigi -&quot;<br/>
<br/>
- &quot;Ch'est l&agrave; notre houmme! i n'y'i&agrave; pus &agrave; s'y tromper!&quot;<br/>
Les autres dirent, et, montrant unn' bourse a l'obj&egrave;t:<br/>
- &quot;J&eacute; t'dounn'rons chent &egrave;schus si tu veurs nos pr&ecirc;ter<br/>
&quot;Ta qu'minse pour se&ucirc;l'ment unn' ni&egrave;t -&quot;<br/>
<br/>
L&agrave; d'sus, l&eacute; panf&ecirc;que d&icirc;t, en riant pus ha&ucirc;t qu&eacute; j&acirc;mais:<br/>
- &quot;Pour vos faire chu plia&icirc;si l&agrave;, j'&eacute;rais d&eacute; l'embarras,<br/>
&quot;L&agrave;, ergard&egrave;z man dos, Messieux, et ou pou&ocirc;rr&egrave;z vais<br/>
&quot;Qu&eacute;, pour d&eacute; qu'minse, vra&icirc;ment, j&eacute; n'en ait pas! -&quot;<br/>
<br/>
L&eacute; jour vint, tout coumme, qu&eacute; l'Rouai, dans san Palais,<br/>
Entendit l&eacute; r'cit qu&eacute; l'y firent ses gens:<br/>
Qu&eacute; ch'tait les metteurs d&eacute; qu'minse tchi grounnaient,<br/>
Et les &quot;sans qu'minse&quot; qu'&eacute;tait contents - <br/>
<br/>
V'l&agrave; tchi f&icirc;t d&egrave;spi&egrave;t au Rouai, d'entendre dit&egrave;t,<br/>
I vit tout tout-d'un-coup qu'il' avait tort<br/>
D&eacute; rester d'ma&icirc;me, dans sa chambre enfrumm&egrave;<br/>
Quand i s&eacute; savait bein portant et tout fort.<br/>
<br/>
I s'mint don en trav&acirc;s - prennant l's affaires en main,<br/>
I soignait d&eacute; san peuple en v&eacute;ritable Rouai:<br/>
I n'f&icirc;t pus l&eacute; malade, mais s&eacute; trouvait tr&eacute;jo&ucirc;s bein,<br/>
Et tout san monde l'a&icirc;mait.<br/>
<br/>
<i><a href="picot.html">J.P.</a></i><br/>
<i>1913</i><br/>
<br/>
<i>&quot;The Enchanted Shirt&quot; - John Hay</i><br/>
<br/>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="habvoc.html">L'habilement en J&egrave;rriais</a><p>
<li><a href="quminze.html">Ma soupl'ye qu'minze</a><p>


<li><a href="jugis.html">Ne jugis jammais eune persounne par s'n'habit</a><p>
<li><a href="jack.html">L'embarras de notre Jack</a><p>
<li><a href="habinm.html">L'habilement en J&egrave;rriais en &icirc;nmages</a><p>

<li><a href="costume.html">L&eacute; costeunme traditionnel d&eacute; J&egrave;rri</a><p>
<li><a href="gdfmode.html">&Ecirc;tes-ous &agrave; la mode?</a><p>
<li><a href="gdfhabits.html">L's Habits du temps pass&eacute;</a><p>
<li><a href="habitalp.html">L'Houmme et l'habit</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/quminsemagique.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
</HTML>

