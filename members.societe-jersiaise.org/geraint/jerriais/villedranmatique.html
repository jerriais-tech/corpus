<HTML>

<!-- Mirrored from members.societe-jersiaise.org/geraint/jerriais/villedranmatique.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
<HEAD>
<TITLE>Tchi ville dranmatique!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchi ville dranmatique!</h2></font></center><p>

<img src="ville.jpg" width="286" height="91" alt="Saint H&eacute;lyi" title="Saint H&eacute;lyi" border="0" align="right" />
J'sis-t-i' &agrave; man tout seu &agrave; craithe qu&eacute; Saint Pi&egrave;rre Port n'est pon la pus belle ville des &Icirc;les d'la Manche? J&eacute; n'sis pon tout &agrave; fait sans &icirc;nt&eacute;th&ecirc;t dans la tchestchion, mais pouor d&eacute; m&eacute; Saint H&eacute;lyi m'plia&icirc;t mus qu'la capitale d&eacute; l'aut' Bailliage. J&eacute; n'dithais pon qu'not' Ville est parfaite et j'sis tr&eacute;jous &agrave; t&acirc;chi d'l'amender. Et nou n'dait pon exag&eacute;ther: Saint H&eacute;lyi n'est ni l'Ath&egrave;nes du Ch'na ni Prague-sus-M&eacute;. La <a href="gdfhist.html">Cohue</a> n'est pon l'Palais d'Westminster d'Londres et la <a href="rueddriethe.html">Rue d'Dri&eacute;the</a> n'est pon les Clios d'&Eacute;lys&eacute;e d'Paris.<br/>
<br/>
Tout coumme, j'dithais qu'Saint Pi&egrave;rre Port patha&icirc;t mus quand nou l'vait d'la m&eacute;, d'&agrave; bord du bat&eacute; par exempl'ye. Les ma&icirc;sons et b&acirc;tisses accliutchis sus la raide c&ocirc;te font un bieau portrait, et les croch'noles et mont&eacute;es sont charmantes, mais v'l&agrave; tchi vouos mate &agrave; monter et d'valer quand nou-s'est dans la Ville. Pouor d&eacute; m&eacute;, &agrave; Saint Pi&egrave;rre Port nou-s'a des mangnifiques veues d'ilo l'trav&egrave;rs du P'tit Ruau, mais i' n'y'a pon d'bouonnes veues au mitan d'la Ville coumme j'avons &agrave; Saint H&eacute;lyi.<br/>
<br/>
Nou n'est pon bein atchilyi en arrivant &agrave; la Ca&ucirc;chie L&icirc;zab&eacute;, auve l'architectuthe coumme des choutchets et des bliotchets du Quartchi du H&acirc;vre. &Eacute;pis la vielle ville est muchie au mitan d'la bolle dans tchi l'd&ecirc;veloppement urbain a 't&eacute; v&egrave;rs&eacute;. Mais quand nou-s'est en Ville j'avons des pi&egrave;ches bein miyeuthes qu'nos cou&ocirc;s&icirc;ns d'l'aut' bord. L&eacute; Vi&egrave;r Marchi est eune pi&egrave;che plieine d&eacute; charme et d'caract&eacute;the et d'histouaithe. La Pathade et la pi&egrave;che du C&eacute;notaphe offrent des veues v&acirc;liabl'yes (s'nou n'&egrave;rgarde pon trop la Ma&icirc;son Cyril L'M&egrave;rquand). Dans la Grand' Rue, nou peut admither l'<a href="obelisque.html">Monument L'Sueux</a> auve ses fontaines et les bouais, l'nouvieau pavage et l'caf&eacute; tchi soulait &ecirc;t' eune p'tite ma&icirc;son. V&eacute;the, y'a ieu un grand amendement d'pis tout l'tch&egrave;rnage du trafi et d'la st&acirc;tion d'taxis. Et j'avons acouo les pi&egrave;ches mod&egrave;rnes coumme Wests Centre et la Pi&egrave;che d'la Lib&eacute;th&acirc;tion et la Pi&egrave;che du Bridge.<br/>
<br/>
Mais quand nou-s'est dans la Rue Morier, y'a l'Centre M&eacute;thodiste d'un but, l'Marchi au mitan et la Chambre d's &Ecirc;tats &agrave; l'aut' but, et coumme un giant, l'Mont d'la Ville - chu rotchi chap'ronneux. Tchi contraste qu&eacute; nou vait! &Agrave; la Pompe d&eacute; Haut, parmi les conm&egrave;rces et l'd&eacute;m'n&icirc;n y'a d'un co eune falaise sauvage coumme un cro &agrave; gaffer l'tchoeu d'la Ville.<br/>
<br/>
Assa, &ecirc;t'-ous d&eacute; m'n avis, qu'Saint H&eacute;lyi est la ville la pus dranmatique des &Icirc;les d'la Manche?<br/>
<br/>
<i><a href="jerpoem.html">Geraint Jennings</a><br/></i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="st_helyi.html">St H&eacute;lyi</a><p>
<li><a href="23helyi.html">Deux'trais mots d'St. H&eacute;lyi</a><p>
<li><a href="pont2.html">Il a p&acirc;ss&eacute; gentiment dg'ieau souos l'pont</a><p>
<li><a href="obelisque.html">L'Ob&eacute;lisque &agrave; Pi&egrave;rre L'Sueux</a><p>
<li><a href="pave.html">Sus l'pav&eacute;</a><p>
<li><a href="pmville.html">La Ville et les boutiques</a><p>
<li><a href="samdi.html">L'Samdi d'Nou&eacute;</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/villedranmatique.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
</HTML>
