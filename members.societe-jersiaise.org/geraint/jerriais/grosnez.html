<HTML>
<HEAD>
<TITLE>La Bouonnefemme d&eacute; Grosnez</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><center><font color="#215e21"><h2>La Bouonnefemme d&eacute; Grosnez</h2></font></center></P>

&nbsp;<p>
<CENTER><a href="grosnez2.html"><IMG SRC="grosnez2.jpg" border=0 WIDTH=400 HEIGHT=88 ALT="Grosnez"></a></CENTER><p>
&nbsp;<p>

<P>A Moussieu l'Chef d'la Chronique.</P>
<P>Moussieu l'Chef,</P>
<P>J'prends la lib&egrave;rt&eacute; d'vouos &ecirc;crithe deux mots entouor la bouonnefemme d&eacute; Grosnez. J&eacute; n'sai pon trop bein comm'est qu'ou s'appelle mais par siez nus les gens la connaissent hardi bein et ou va souos l'nom d'la P'tite Bouonnefemme. Eh bein, Moussieu, j'ai pens&eacute; qu&eacute; ch'tait l&eacute; d'v&eacute; d&eacute; tchique St. Ouonnais d'vouos faithe &agrave; saver comme tchi qu'les s&egrave;rvices d&eacute; chutte bouonnefemme tchi porte vouos g&agrave;zettes et distribue vouos Almonas &agrave; Noe sont hardi appr&eacute;ci&eacute;s.</P>
<P>Il est &agrave; ma connaissance qu&eacute; &agrave; Noe pass&eacute; ou vendit pas mains de 263 Almonas, et ch't'ann&eacute;e ou dit qu'oulle a bouonne id&eacute;e d'en vendre 300 ou pus, sapresti!</P>
<P>D'ailleurs, ch'est eune hardelle tch'est tr&eacute;jous affablye et hardi polie, et j'ose dithe qu&eacute; quant &agrave; la courtoiaisie ou pouorrait d'charme montrer tchiques l&eacute;&ccedil;ons &agrave; bein des pi&egrave;ches.</P>
<P>Ch'est eune dr&ocirc;le d&eacute; p'tite bouonnefemme, et pis qu'oulle est risiblye. Mais, ou fait san d'v&eacute;; quant &agrave; ch'la j' en r&ecirc;ponds, et s'i' y'en a ieune tchi m&eacute;thite eune m&eacute;dale ch'est chette-l&agrave; - et pas ieune d&eacute; pot&eacute;! Ah dame, Moussieu l'Chef, j'vouos asse&ucirc;the qu'ous avez eune p&eacute;tite bouonnefemme l&agrave; tchi vaut san paids en or! A vous d'la garder &agrave; vendre vouos Chroniques et vouos Almonas tant qu' ou pouorrez, car j'peux vouos dithe qu&eacute; bein seux jammais n'en r'trouvthez eune telle.</P>
<i>Un lectuthi d'pis 1814 - !<br>
PIERRE DE VINCHELEZ.<P></i>
<P>&nbsp;</P>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="grosnez1846.html">L'deux d'Septembre 1846 &agrave; Grosnez</a><p>
<li><a href="grosnez2.html">L&eacute; Ch&acirc;t&eacute; d&eacute; Grosnez</a><p>
<li><a href="grosnez4.html">L&eacute; Ch&acirc;t&eacute; d'Grosnez</a><p>
<li><a href="assembliee/grosnez.html">L'Vi&egrave;r Ch&acirc;t&eacute; d'Grosnez</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
