<HTML>

<!-- Mirrored from members.societe-jersiaise.org/geraint/jerriais/gdfplyie.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
<HEAD>
<TITLE>D'la plyie av&egrave;rse</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'la plyie av&egrave;rse</h2></font></center><p>

Moussieu l'R&eacute;dacteu,<br/>
<br/><img src="plyie.gif" width="255" height="216" alt="i' tchait d'la plyie" title="" border="0" align="right" />
J'tais &agrave; vouos p&acirc;ler d'un d'luge dans ma lettre d&eacute; la s'maine p&acirc;ss&eacute;e, mais j'n'avais pon d'id&eacute;e, dans chu temps-l&agrave;, qu&eacute; chutte plyie &eacute;thait l'r&ecirc;sultat d&eacute; m'faithe prisonnyi sus la montangne. I' n'y'avait pon d'dangi qu&eacute; l'ieau mont&icirc;sse jusqu'&agrave; la ma&icirc;son d'mes anm&icirc;ns tch'est sus la hauteu, mais l&agrave; o&ugrave;'est tch'i' y'a d'la hauteu y'a d'la ba&icirc;sse &eacute;tout, en forme d'vall&eacute;e, et ch'est l&agrave; qu'la plyie d'vale ava la montangne et s'atchumule et forme l&eacute; cann&eacute; et la rivi&eacute;the.<br/>
<br/>
Touos les cheins tchi d'meuthent dans les montangnes ont &agrave; p&acirc;sser par dessus ches cannieaux et rivi&eacute;thes pour aller faithe lus boutiqu'sies en ville &agrave; tchique milles d&eacute; lus d'meuthes, et n&eacute; v'la o&ugrave;'est qu'nou s'trouve en embarras.<br/>
<br/>
Comme i' s'adonne, y'a eune assez belle route tchi m&egrave;ne du domicile d&eacute; m's anm&icirc;ns, sus l'bord d'eune montangne, &agrave; ch&icirc;n milles d&eacute; la ville d&eacute; Fallbrook. A bein pr&egrave;s &agrave; maintchi c'm&icirc;n d'la route y'a un p&acirc;ssage tch'est au niv&eacute; du fond d'la vall&eacute;e o&ugrave;'est qu'deux ruissieaux s&eacute; rencontrent.<br/>
<br/>
Chutte rencontre s&eacute; trouve un mio en d'ssous du niv&eacute; du c'm&icirc;n tch'est chiment&eacute; comme l&eacute; restant d'la route, et l's ieaux des russieaux sont &agrave; peine visibl'yes parmi la boua&icirc;s'sie et les brousses &egrave;s alentours en temps ordinnaithe, mais la grande quantit&eacute; d'plyie d'&agrave; ches drein a changi les russieaux en rivi&eacute;thes et les rivi&eacute;thes en mathes o&ugrave;'est tch'il' ont ieu l'run d's'atchumuler, et n&eacute; v'la chein tchi s'est arriv&eacute; &agrave; chu passage-l&agrave;. Pon mouoyen d'p&acirc;sser. La mathe est &agrave; tchiques pids en d'ssus du c'm&icirc;n. L'ieau est couleuth&eacute;e jaune par la t&egrave;rre qu'ou d&ecirc;grade du c&ocirc;t&eacute; des montangnes, et nou n'vait rein du c'm&icirc;n en d'ssous.<br/>
<br/>
Ch&eacute; s'sait dangereux d'&ecirc;prouver &agrave; patouoilli l'trav&egrave;rs, et dangereux en autcheun cas &agrave; cause du couothant tchi s'est d&ecirc;velopp&eacute; par la rencontre des deux russieaux gonfli&eacute;s en rivi&eacute;thes.<br/>
<br/>
Il a don 't&eacute; &icirc;mpossibl'ye d'aller en ville boutitchi et acater l'mangi. Heutheusement, j'n'avons pon enhann&eacute; d'faim ouaithe tch'i' y'a eune douzaine d&eacute; jours qu&eacute; j'sommes prisonni&egrave;rs dans les montangnes. Mes anm&icirc;ns, l&eacute; Sieur Triggs et sa danme, n&eacute;e Carr&eacute; en J&egrave;rri, gardent eune bouanne quantit&eacute; d'vivres dans lus &quot;freezer&quot; et il' ont un mangnifique gard&icirc;n tchi souangne du fournissement d'l&eacute;dgeunmes. Et pis y'a tout pliein d'fruits et d'oranges et d'panpl&eacute;mousses, et sans doute i' n'manque pon dg'ieau potabl'ye, et j'avons v&ecirc;tchu comme des Rouais.<br/>
<br/>
Eune chose que nou-s-oublyie, dgia, est qu&eacute; les fortes achies d'plyie am&egrave;nent d'aut' av&acirc;ries. Par exempl'ye, les cannieaux, russieaux et rivi&eacute;thes enfli&eacute;s par l&eacute; d'luge d&ecirc;bordent et abattent tout en formant un couothant irr&eacute;sistibl'ye tchi d&ecirc;raichinne les vi&egrave;rs bouais et aut' objets en p&acirc;ssant. Iun d'ches vi&egrave;rs bouais s'abattit duthant l's achies et copit l'fi &ecirc;lectrique en tchiyant contre, et nouos v'la sans &ecirc;lectricit&eacute;, et cons&eacute;quemment sans veue! Nouos v'la don &agrave; la veue d'la chandelle comme quand j'tais mousse y'a huiptante ans, et v'la tchi m'a fascinn&eacute; d&eacute; r'vaie tout &agrave; la lueu d'la chandelle tchi donne un air d&eacute; myst&eacute;the partout.<br/>
<br/>
V'la tchi m'ram&eacute;mouaithe les heuthes qu&eacute; j'ai p&acirc;ss&eacute; &agrave; li&eacute;the &agrave; chutte lueu quand j'tais mousse - quand j&eacute; c'menchis &agrave; aller &agrave; l'&ecirc;cole siez &quot;Miss&quot; Maugi aupr&egrave;s l'<a href="gdfstgeorges.html">Eglyise d&eacute; St. George</a> &agrave; l'&acirc;ge d&eacute; sept ans, et qu'j'appr&icirc;ns &agrave; li&eacute;the. J'li&ecirc;sais autcheune &ecirc;crituthe qu&eacute; j'pouvais mett' la main d'ssus - livres (et i' n'y'en avait pon fort par les c'm&icirc;ns, d'livres!), mios d'g&acirc;zettes, autcheune chose tch'avait d'l'&icirc;nmpr&icirc;nmethie d'ssus, et j&eacute; l'fa&icirc;sais souvent &agrave; la lueu d'la chandelle dans ma p'tite chambre en d'ssus d'la mont&eacute;e siez Papa &agrave; La Forge. Quand ch'tait un livre qu&eacute; j'li&eacute;sais, j&eacute; v'nais si &icirc;nt&eacute;r&ecirc;ssi d'dans qu&eacute; j'y p&acirc;ssais la maintchi d'la niet. Ch'n'est don pon ravissant tch'i' y'a d's ann&eacute;es qu&eacute; j'mets des leunettes. Et j&eacute; c'menche &agrave; m'ap&egrave;rch&eacute;ver qu'ma veue est l&acirc;ss&eacute;e. J'm'en sis sustout ap&egrave;rchu en br&acirc;silyant l'&icirc;ndex des bullet&icirc;ns d'L'Assembli&eacute;e d'J&egrave;rriais qu&eacute; j'ai pr&icirc;ns avantage d&eacute; faithe en &eacute;tant prisonnyi d'la montangne ich&icirc;n ches jours.<br/>
<br/>
Eh bein, j'avons ieu trais ou quat' jours d&eacute; bieau temps et d'sol&eacute; dreinement. I' patha&icirc;t qu'j'allons pouver r'faithe qu&eacute;m&icirc;n pour la ville iun d'ches jours.<br/>
<br/>
L&eacute; manque d'&ecirc;lectricit&eacute; m'fait penser &agrave; la n&eacute;cessit&eacute; mondiale d'en couoyer l'&ucirc;sage d&eacute;pis tch'i' faut tant d'huile et d'tch&egrave;rbon pour en faithe. Av'-ous janmais r'fli&eacute;chi combein qu'nou-s-en fait s&egrave;rvi, d'&ecirc;lectricit&eacute;, &agrave; londgieu d'jours? Ch'est quand nou-s-en est priv&eacute;s qu&eacute; nou s'en d'mente!<br/>
<br/>
<i><a href="lefeuvre.html">George d'la Forge</a></i><br/>
<i>13/4/1978</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfieau1951.html">Les d'vis du Bouan'homme George</a><p>
<li><a href="pmmouoillituthe.html">D'la mouoillituthe au Portinf&eacute;</a><p>
<li><a href="gdfieau.html"> L'Ieau du Ciel</a><p>
<li><a href="painstorm.html">Piteur Pain Reports on the Storm</a><p>
<li><a href="pmfin.html">Merrienne et la f&icirc;n du monde</a><p>
<li><a href="pmtempete.html">La Temp&ecirc;te</a><p>
<li><a href="tchitemp.html">Tchi Temps!</a><p>
<li><a href="tchitemps2.html">Tchi Temps!</a><p>
<li><a href="assembliee/reservoir.html">Au nouvieau r&ecirc;servoir</a><p>
<li><A HREF="mers.html">Les mers et les rivi&eacute;thes</A><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfplyie.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
</HTML>

