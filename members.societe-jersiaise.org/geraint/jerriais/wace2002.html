<HTML>

<!-- Mirrored from members.societe-jersiaise.org/geraint/jerriais/wace2002.html by HTTrack Website Copier/3.x [XR&CO'2014], Tue, 15 Jul 2025 13:56:40 GMT -->
<HEAD>
<TITLE>La Lanch'chie du Roman de Rou d&eacute; Wace</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Lanch'chie du Roman de Rou d&eacute; Wace</h2></font></center><p>
&nbsp;<p>

La nouvelle &eacute;dition du Roman de Rou d&eacute; Wace fut lanchie dans la Salle &egrave;s Membres d&eacute; La Soci&eacute;t&eacute; Jersiaise Lundi l&eacute; treize d&eacute; Mai 2002.<p>

Nou-s'avait attendu d'pis bein longtemps pouor aver eune nouvelle &eacute;dition auve eune traduction du texte entchi en Angliais. La description d'la <a href="hastings.html">Bat&acirc;le d&eacute; Hastings</a> et d'aut's parties avaient 't&eacute; faites dans l'p&acirc;ss&eacute;, mais La Soci&eacute;t&eacute; d&ecirc;cidit d'entreprendre chu travas coumme projet pouor l&eacute; mill&eacute;nnaithe. Si l'appathenche du livre mantchit l'mill&eacute;naithe m&ecirc;me par deux ans, chenna n'fait qu'sou&ocirc;l&icirc;ngni la grandeu du travas.<p>

<center><img src="wace4.jpg" width="192" height="200" alt="La Lanch'chie du Roman de Rou d&eacute; Wace"><p>
<i>La Danme Deirdre Shute, Pr&eacute;sidente d&eacute; La Soci&eacute;t&eacute; Jersiaise, l&eacute; Sieur Roger Long et Messire Ph'lippe Bailhache, Bailli d'J&egrave;rri</i><p>
</center><p>
&nbsp;<p>

Et en tout cas ch'tait conv&eacute;nab'lye &eacute;tout d'vaie ch't' &eacute;dition dans l'ann&eacute;e du Jubil&eacute; d'la Reine, not' Duc, viyant qu'nou peut li&eacute;the achteu l'histouaithe des Ducs.<p>

La traduction Anglia&icirc;che fut entrepr&icirc;nse par l'Professeur Glyn Burgess, tchi 'tait l&agrave; et s&icirc;ngnit des copies pouor les cheins tch'avaient c'mand&eacute; lus copies du livre &agrave; l'avanche - ou tchi acat&icirc;tent lus copies sus pliaiche.<p>
<center><img src="wace1.jpg" width="146" height="200" alt="La Lanch'chie du Roman de Rou d&eacute; Wace"> <p>
<i>L'Professeur Glyn Burgess</i></center><p>
&nbsp;<p>

D's &icirc;nvit&eacute;s dist&icirc;ndgis 'tait l&agrave; pouor atchilyi l'&egrave;rpublyic&acirc;tion d'chu preunmi&eacute; mon&ucirc;ment d'la litt&eacute;thatuthe d&eacute; J&egrave;rri. Not' anm&icirc;n Nouormand, l'Sieur Pi&egrave;rre Adgiton (Aguiton) et sa bouonnefemme 'taient l&agrave; &agrave; seule f&icirc;n d'&egrave;rpr&eacute;senter la Grand' T&egrave;rre.<p>
<center><img src="wace5.jpg" width="356" height="200" alt="La Lanch'chie du Roman de Rou d&eacute; Wace"><p>
<i>L'Sieur Per l'Mouaine, l&eacute; Sieur Pi&egrave;rre Adgiton et sa bouonnefemme</i></center><p>
&nbsp;<p>

L&eacute; Sieur Roger Long &icirc;ntroduis&icirc;t la lanch'chie du livre, et &icirc;nvitit Messire Ph'lippe Bailhache, Bailli d'J&egrave;rri, d'prononcer les patholes d&eacute; lanch'chie. Messire Ph'lippe explyitchit qu&eacute; ch'tait vra&icirc;nment eune oeuvre litt&eacute;thaithe J&egrave;rriaise.<p>

<center><img src="wace6.jpg" width="166" height="200" alt="La Lanch'chie du Roman de Rou d&eacute; Wace"><p>
<i>Messire Ph'lippe Bailhache, Bailli d'J&egrave;rri lanchit l'livre</i><p></center><p>

Mais l'pus &icirc;nmportant ch'est qu'nou peut r&ecirc;joui d'chutte histouaithe des ducs et don l'Sieur Michael Lucas et la Danme Audrey Lucas r'cit&icirc;tent des passages du Roman de Rou, tandi qu'l&eacute; Sieur Francis Corbet liut les traductions Anglia&icirc;ches. Ches &egrave;rcit&acirc;tions-l&agrave; f&ucirc;tent bein appr&eacute;ci&eacute;es par l'audienche.<p>

<center><img src="wace2.jpg" width="289" height="200" alt="La Lanch'chie du Roman de Rou d&eacute; Wace"></center><p>

<CENTER>
<TABLE>
<TR>
<TD>
<FONT SIZE=2><i>Se l'on demande qui &ccedil;o dist,<br>
qui ceste estoire en romanz fist,<br>
jo di e dirai que jo sui<br>
Wace de l'isle de Gersui,<br>
qui est en mer vers occident,<br>
al fieu de Normendie apent.<br>
</i>
</FONT></TD>
</TR>
</TABLE>
</CENTER><p>

<center><img src="wace3.jpg" width="169" height="200" alt="La Lanch'chie du Roman de Rou d&eacute; Wace"></center><p>

<CENTER>
<TABLE>
<TR>
<TD>
<FONT SIZE=2>
<i>Toute rien se tourne en declin,<br>
tout chiet, tout meurt, tout vet a fin;<br>
hons meurt, fer use, fust porrist,<br>
tour font, mur chiet, rose flaistrist,<br>
cheval trebuche, drap vieillist,<br>
toute ovre faite o mainz porrist.<p></i>

</FONT></TD>
</TR>
</TABLE>
</CENTER><p>

Et aupr&egrave;s chenna les cheins tch'avaient c'mand&eacute; lus copies les collect&icirc;tent. Y'avait &eacute;tout bein seu des distchussions - et y'en avait &eacute;tout tchi voulaient tout s&icirc;mpli&eacute;ment lus assi&eacute;the auve l&eacute; livre &agrave; l&eacute; li&eacute;the.<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="wace.html">Maistre Wace</a><p>
<li><a href="rou.html">Chronique Ascendante du Roman de Rou</a><p>
<li><a href="rou2.html">Prologue du Roman de Rou</a><p>
<li><a href="brelade.html">L'Eglise d&eacute; St.-Brelade et Maistre Wace. - A.D. 1111.</a><p>
<li><A HREF="wacesull.html">L&eacute; vier L&icirc;ngo G&egrave;rriois et Robert Wace</A><p>
<li><A HREF="wace_monument.html">L&eacute; Mon&ucirc;ment-Wace</A><p>
<li><a href="wace_caouain.html">Wace et l'Caouain</a><p>
<li><a href="wacegj.html">S'ou ou&iuml;yiz Wace</a><p>
<li><a href="langueaudragon.html">La Langue au Dragon - The Dragon's Tongue</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/wace2002.html by HTTrack Website Copier/3.x [XR&CO'2014], Tue, 15 Jul 2025 13:56:40 GMT -->
</HTML>
