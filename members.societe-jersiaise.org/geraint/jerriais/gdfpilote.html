<HTML>
<HEAD>
<TITLE>L&eacute; Pilote</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Pilote</h2></font></center><p>

<font size="-1"><i>Ottawa, Ontario,</i><br/>
<i>Canada.</i><br/>
<br/>
<i>L&eacute; 13 d&eacute; mai, 1971.</i><br/></font>
<br/>
Moussieu l'R&eacute;dacteu,<br/>
<br/>
Eune anmie m'a pr&ecirc;t&eacute; deux-s'trais Pilotes d&eacute; l'&eacute;glyise Anglyicanne en J&egrave;rri, et j'ai 't&eacute; hardi &icirc;nt&eacute;r&ecirc;ssi &agrave; li&eacute;the les articl'yes des Recteurs et Vitchaithes des &eacute;glyises paroua&icirc;ssiales et chapelles d'aise. D&eacute;vant dithe autcheune aut' chose, j'veur mentionner qu&eacute; l'preunmi&eacute; prix va &agrave; Moussieu Manton d'St. Jean pour les pus &icirc;nt&egrave;r&ecirc;ssantes articl'yes d&eacute; toute la dga&icirc;ngue. Et ch'n'est pon seulement eune fais, nouos donne tchiquechose &agrave; li&eacute;the tchi vaut la peine!<br/>
<br/>
Pour m&eacute;, tch'est bein liain d'J&egrave;rri la grand' partie d'l'ann&eacute;e, l's &ecirc;v&egrave;nements tchi s'p&acirc;ssent dans l's &eacute;glyises d&eacute; l'&Icirc;le et d'l'Angli&eacute;t&egrave;rre sont d'grand &icirc;nteth&egrave;t, et ch'est en li&ecirc;sant des lettres du R&eacute;v&eacute;rend Peter Manton qu&eacute; j'apprends les nouvelles du jour. Par exampl'ye, j&eacute; n'savais pon qu'eune Commission d'R&eacute;vision en Angli&eacute;t&egrave;rre est en train d'mod&egrave;rniser l'Angliais d'La Litourgie, et Moussieu Manton, dans sa lettre du mais d'd&egrave;zembre p&acirc;ss&eacute;, nouos donne eune id&eacute;e du changement des patholes dans l&eacute; Gloria in Excelsis Deo. Tchi danmage! L&eacute; langage d&eacute; La Litourgie est si grav&eacute; dans nouos esprits aupr&egrave;s l'aver fait servi pour tant d'ann&eacute;es - qu&acirc;si huiptante dans man cas p&egrave;rsonnel - qu&eacute; ch&eacute; s'sa p&eacute;nibl'ye d'&ecirc;prouver &agrave; l'changi en chantant les louanges du Bouan Dgieu. J&eacute; n'peux s&eacute;non penser qu' ch'est qu&acirc;si un sacril&egrave;ge d&eacute; changi un langage tch'est si b&eacute; et si riche d'expression et sanctifi&eacute; par sen &ucirc;sage d&eacute;pis 1662. Ch'est un langage &agrave; part qu&eacute; j'sommes accou&ocirc;teunm&eacute;s &agrave; faithe s&egrave;rvi pour p&acirc;ler au Bouan Dgieu, mais tchi n'est pon quand m&egrave;me trop diff&eacute;thent du mod&egrave;rne et qu' nou comprend tout &agrave; fait bein. Quand nou-s-&eacute;tha &agrave; Li dithe. You &agrave; la pliaiche d&eacute; Thee che s'sa comme si nou-s-avait &agrave; s'&eacute;carter d'Li. Ch'tait pourtant eune affaithe d'ordgi pour m&eacute; d'pouver dithe &agrave; nouos anmins d'l'&Eacute;glyise Romaine qu&eacute; j'avions l'privil&egrave;ge d&eacute; L&eacute; tutoyer dans l'Oraison Dominicale, eune chose &ecirc;trangi siez ieux!<br/>
<br/>
Et criy'-ous qu&eacute; v'la tchi s'en va attriotchi les jannes &egrave;s s&egrave;rvices d&eacute; l'&Eacute;glyise? J&eacute; n'l&eacute; crai pon! Pour ravigoter la bouane ville cou&ocirc;teunme d'aller &agrave; l'&Eacute;glyise i' faut la disciplinne du temps p&acirc;ss&eacute; quand les pathents accou&ocirc;teunmaient l's &ecirc;fants &agrave; y'aller des lus p'tits jours, et tch'i' y'allaient ieux-m&egrave;mes &agrave; la pliaiche d&eacute; s'l&ocirc;vier sus l'sofa ou dans la grand' tcha&icirc;se &agrave; r'garder la t&eacute;l&eacute;vision! <br/>
<br/>
Et Moussieu Manton nouos ram&eacute;mouaithe qu' un tas du troubl'ye dans l'monde est la siette d&eacute; l'abandon par l'Angli&eacute;t&egrave;rre des &Icirc;ndes, d&eacute; ses b&acirc;ses g&eacute;n&eacute;ralement dans l'extr&egrave;me et l'mouoyen Orient, du Canal de Suez, et d'La M&eacute;dit&eacute;rran&eacute;e, et san repliaichement par les Russes tchi n&eacute; d'mandent pon mus d'r&ecirc;ussi, sans lus battre, &agrave; r&ecirc;aliser chein tchi n'&eacute;tait qu'un r&ecirc;ve pour ieux &agrave; trav&egrave;rs des si&eacute;cl'yes.<br/>
<br/>
Tch'est qu' ch'est qu'un centre Communicare? J'vai tch'i' y'a un tas d'p&acirc;lement dans la lettre du mais mar du nouvieau Minnistre d'St. Br&eacute;lade au sujet du chein tchi s'en va &ecirc;t' b&acirc;ti &egrave;s Tchennevais, et y'en a ieu d'p&acirc;le dans la g&acirc;zette &eacute;tout. I' m'sembl'ye aver liu qu' la p&acirc;raisse d&eacute; St. Br&eacute;lade s'en va contribuer vingt mille louis pour l&eacute; b&acirc;tisse, mais qu&eacute; l'restant - disons huiptante mille louis - &eacute;tha &agrave; &ecirc;t' payi par l'&Eacute;glise Anglyicanne et la Congr&eacute;g&acirc;tion M&eacute;thodiste!<br/>
<br/>
J'peux bein comprendre qu&eacute; le Wesleyens ont b&eacute;soin d'eune chapelle dans la contr&eacute;e d&eacute;pis qu'la cheinne d&eacute; Tabor a dispathu, et j'&eacute;thais 't&eacute; en faveur, si j'avais ieu rein &agrave; y faithe, d&eacute; la contribution d'la p&acirc;raisse pour lus aidgi &agrave; b&acirc;ti &egrave;s Tchennevais, mais j&eacute; n'peux pon m'mett' dans l'id&eacute;e pourtchi qu' l'&Eacute;glyise Parouaissiale prend sus lyi d'trouver et d&ecirc;penser quarante mille louis (sa ma&icirc;ntchi d&eacute; huiptante mille louis) pour b&acirc;ti d'tchi qu' ou n'a pon b&eacute;soin. Y'a un mangnifique b&acirc;tisse &agrave; c&ocirc;t&eacute; d'san probytaithe et tout pres d'l'&eacute;glyise et du chinm'tchi&eacute;the, b&acirc;ti par l'&ecirc;n&egrave;rgie et l'entr&eacute;prinse de Moussieu Balleine d&eacute; memouaithe respect&eacute;e, tchi dait pouver subithe &egrave;s b&eacute;soins des assembliees d'conmit&eacute;s d'&eacute;glyise, d's occ&acirc;sions sociales et d'l' &Ecirc;cole du Dinmanche. Ch'est &agrave; bein pr&egrave;s seux qu' sa capacit&eacute; n'est pon souvent faite s&egrave;rvi au combl'ye. Et comme j'l'ai m&eacute;ntionn&eacute; d'vant, &agrave; ch't heu qu' tout l'monde cache un moto, la Baie d'St. Br&eacute;lade n'est qu' &agrave; un quart d'heuthe d'autcheune partie d'la p&acirc;raisse. Pourtchi d&ecirc;penser quarante mille louis pour ch&acirc;rer un b&acirc;tisse, &ecirc;louangni d'l'&eacute;glyise, tchi n&eacute; s'sa probabli&eacute;ment fait s&egrave;rvi qu' par les habitants des neuves maisons d'&agrave; l'entou, car si les St. Br&eacute;ladais en g&eacute;n&eacute;ral n&eacute; prannent pon la peine d'aller &agrave; l'&Eacute;glyise Paroua&icirc;ssiale i' n'prandront pon la peine d'aller &agrave; l'&eacute;glyise &egrave;s Tchennevais aupr&egrave;s la preunmi&eacute; fais tch'il' &icirc;thont par tchuthi&ocirc;sit&eacute;!<br/>
<br/>
F&eacute;licitations &eacute;s Recteurs d&eacute; St. Pi&egrave;rre et d'St. Sauveux tch'annoncent les Pri&eacute;thes du Mat&icirc;n et du S&eacute; dites dans lus &eacute;glyises r&eacute;spectives, et la sonn'nie d'la clioche pour av&egrave;rti les fid&eacute;les. Il' ob&eacute;issent l'&icirc;nstruction dans La Litourgie tchi dit : Les Pri&egrave;res du Matin et du Soir seront faites dans la place ordinaire de l'&Eacute;glyise, de la Chapelle ou du Choeur. Dans l'entr&eacute;temps, y'a-t-i' tchique Recteu tch'a l'couothage d&eacute; r'qu&eacute;menchi &agrave; sonner l'Ang&eacute;lus?<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfstgeorges.html">L'&eacute;glyise d&eacute; St. Georges</a><p>
<li><a href="gdfhviii.html">Henri VIII et l'Eglyise d'Angli&eacute;t&egrave;rre</a><p>
<li><a href="gdfhenriviii.html">Henri VIII et l'&Eacute;glyise Anglyicanne</a><p>
<li><a href="gdfrligion.html">La R'ligion</a><p>
<li><a href="gdffreunmer.html">Voul'-ous freunmer l's &eacute;glyises?</a><p>
<li><a href="gdfecc2.html">Affaithes ecclesiastiques</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

