<HTML>

<!-- Mirrored from members.societe-jersiaise.org/geraint/jerriais/ruettealavioge.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
<HEAD>
<TITLE>La Ruette &agrave; la Vioge</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Ruette &agrave; la Vioge</h2></font></center>
<CENTER><TABLE><TR><TD>
Tu-es l&acirc;dre-piercheuse, Mall&eacute;;<br>
Tu n'finiras jamais ta cauche:<br>
S'tu continues, je t'dirai,<br>
Tu-iras les pids nuds coum' Jean Bauche.<br>
<br>
L'matin quand tu k'menche &agrave; ouvrer,<br>
Nou dirai qu'tu-&eacute;rais une achie;<br>
Mais si nou la r'garde le seir,<br>
Ou n'est pon d'abouon pus avanchie.<br>
<br>
Tu t'leves quand l'travas est fait.<br>
Au lieu de t'd&ecirc;p&ecirc;chir pour traire;<br>
Et opr&egrave;s qu'tu-as bein d&ecirc;jeun&egrave;,<br>
Tu t'tiens &agrave; t'landrer et rein n'faire.<br>
<br>
Tu n'te m&ecirc;ts en souci de rein,<br>
Et tu vei que je negre ma vie;<br>
Si du surcrou&egrave;s de travas nou veint<br>
Ah! devrai, tu n't'en genes mie.<br>
<br>
Je n'sai qu'est qu'en d'veindra de tei,<br>
Tu devrais, ma fille, aveir honte;<br>
Ah! souvent, quand ainchin je t'vei,<br>
Creirez-tu que la rouogeur m'en monte?<br>
<br>
Te t'nant &agrave; gu&ecirc;per par ten us,<br>
Qu'est l'houm' qui t'voudrait, ma hardelle:<br>
Le pouore houedre en s'rait-ti de mus<br>
Tu lairais sa k'minse ne bredelle.<br>
<br>
Un houme &agrave; casaqu' sans boutons,<br>
H&eacute;l&agrave;s! je l'pllaindrais l'pouore ap&ocirc;tre,<br>
Auv' des braies qu'ont perdu leux fonds, <br>
Sa femme n'pouvant l's-y-cou&ocirc;tre.<br>
<br>
Ses hardes de fin dra tout neu<br>
Ne s'raient qu'un biau lopin d'chiqu&egrave;ttes;<br>
Et chein qu'en est l'pus biau du jeu,<br>
Les sous sortiraient d'ses pouchettes.<br>
<br>
Vaut mus &ecirc;tre li&egrave;es d'rouog's fremins,<br>
Rester vier gar&ccedil;on pour la vie,<br>
Ramasser la baue dans les k'mins,<br>
Maingir du pain neir coum' la sie.<br>
<br>
Tu di que tu as ma dans ten dos,<br>
Que chun l&agrave; partout te p&eacute;netre,<br>
Et tei forche &agrave; prendre du r'pos:<br>
Ne s'rai-ch' pon, di mei, un noeud d'petre.<br>
<br>
Nou-s-a biau te crier sus l'co,<br>
Ch'est &quot;chou! chou', la b&ecirc;te n'en bouoge&quot;;<br>
Les cheins qui pass'ront par illo,<br>
Diront: V'chin la ruette &agrave; la Vioge.<br>
<br>
Et &agrave; chent ans d'ichin nou dira;<br>
Ichin demeurait la hardelle<br>
Que jamais sa cauche n'ouvra;<br>
Ch'est ichin la celebre v'nelle.<br>
<br>
<I><a href="legros.html">A.A.L.G.</a><br>
</I><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li> <a href="piercheux.html">L&eacute; Pi&egrave;rcheux</a><p>
<li><A HREF="rimeux.html">Rimeux - Pli&egrave;rcheux</A><P>
<li><a href="tudors.html">Tu dors accouo!</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/ruettealavioge.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
</HTML>
