<HTML>
<HEAD>
<TITLE>La mort et les taxes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La mort et les taxes</h2></font></center><p>

Dans chu monde, nou n'peut pon dithe qu'autcheune chose est c&egrave;rtaine, s&eacute;non la mort et les taxes. Chu <a href="ditons.html">diton</a> v&icirc;nt, &agrave; chein tch'i' patha&icirc;t, d'la plieunme d'l'Am&eacute;thitchain, Benjamin Franklin.<br/>
<br/>
La situ&acirc;tion &ecirc;cononmique d'achteu a &ecirc;tibotchi du h&egrave;rtch&icirc;n ich&icirc;n entouor la TBS. Les beins et les s&egrave;rvices sont tax&eacute;s &agrave; un bas niv&eacute;, par rapport &agrave; la TVA siez nos grands va&icirc;th&icirc;ns - et dans san drein budget, l&eacute; Chanc&eacute;lyi au Rouoyaume Unni annonchit la ha&ucirc;chithie d'la TVA siez ieux jusqu'&agrave; v&icirc;ngt du chent. L'avis du D&eacute;put&eacute; Higgins, tch'est pouor ouapper les boutiques d&eacute; J&egrave;rri tchi ch&egrave;rgent l'&ecirc;tchivalent d'la TVA du RU, sembl'ye r&ecirc;pondre &egrave;s pliaintes d&eacute; hardi d'monde - mais y'en a tch'ont crititchi l'id&eacute;e qu'Les &Ecirc;tats d&eacute;vthaient lus m&ecirc;ler dans les prix du marchi. Tout coumme, si la TVA s'sa ha&ucirc;chie au RU, v'l&agrave; tchi f'tha du bein sans doute pouor les conm&egrave;rces d&eacute; J&egrave;rri tchi sont d'biteurs en l&icirc;ngne et compangnies d'env'y&ecirc;thie, coumme par exempl'ye play.com et indigostarfish.com.<br/>
<br/>
Mais y'en a tchi critiquent tr&eacute;jous la comp&eacute;tition d'taxe entre des pays, et ch'est &agrave; vaie si la politique d'achteu sus les compangnies d'siez nous et d'hors l'&Icirc;le rest&eacute;tha coumme oulle est. L&eacute; g&acirc;ngnant d'la dreine &ecirc;lection, l'S&eacute;nateu L'Gresley 'tait pouor ha&ucirc;chi la taxe sus l'&egrave;rv&eacute;nu des pus riches. Jean-Baptiste Colbert, tchi 'tait l'minnistre des finnances souos l'Rouai Louis XIV, compathit la tax&acirc;tion d'auve la plieunm'thie d'un <a href="pithots.html">pithot</a>: i' faut haler l'pus d'plieunmes auve l&eacute; mains d'criethie.<br/>
<br/>
Si ch'est l'&egrave;rv&eacute;nu ou les beins et les s&egrave;rvices, la soci&ecirc;t&eacute; d'achteu n'peut pon exister sans taxes. I' faut taxer o&ugrave;'est qu'i' sont les sou. Nou d'mandit eune fais &agrave; un voleux d'banques, blioutchi acouo eune fais pouor un vol mantchi, pouortchi qu'i' t&acirc;chait tr&eacute;jous d'voler des banques. I' r&ecirc;ponnit qu&eacute; n&eacute; v'l&agrave; qu'i' 'taient les sou. I' n'vaut pon la peine d&eacute; taxer o&ugrave;'est qu'i' y'a autant d'sou coumme un crapaud a d'puches. Par l&eacute; niv&eacute; d'taxe nou-s'attrioque ou cache du d&ecirc;m'n&icirc;n, et des milsoutchi&egrave;rs &eacute;tout. M&ecirc;me pouor un milsoutchi, rein n'est c&egrave;rtain, s&eacute;non la mort et les taxes. Ch'est en tchi nou-s'est pus seux s'nou peut choua&icirc;si par io&ugrave; mouothi et par io&ugrave; payi les taxes.<br/>
<br/>
<i><a href="jerpoem.html">Geraint Jennings</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="taxe.html">La Taxe sus notr' Bi&eacute;the</a><p>
<li><a href="taxecats.html">Une taxe sus les cats</a><p>
<li><a href="exil.html">L'Exil Forchi</a><p>
<li><a href="sousvoc.html">L&eacute; vocabulaithe des sou en J&egrave;rriais</a><p>
<li><a href="billes2010.html">Des billes et du billiallais</a><p>
<li><a href="hourraspouornosbilles.html">Hourras pouor nos billes!</a><p>
<li><a href="uro.html">Un &ucirc;ro &ecirc;pa&icirc;ngni est un &ucirc;ro g&acirc;ngni!</a><p>
<li><a href="sornettes7.html">Tout s'compte</a><p>
<li><a href="painliving.html">Mrs Pain Discourses on the Cost of Living</a><p>
<li><a href="cahouain_incometax.html">L'imp&ocirc;t sur le r'venu</a><p>
<li><a href="pmcost.html">The cost of living</a><p>
<li><a href="bananarepublic.html">Un bailliage &agrave; bananes?</a><p>
<li><a href="banquedepargnes.html">Banque d'&Ecirc;pargnes</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
