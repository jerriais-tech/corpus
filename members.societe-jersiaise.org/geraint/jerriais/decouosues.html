<HTML>
<HEAD>
<TITLE>Pens&eacute;es d&eacute;couosues</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pens&eacute;es d&eacute;couosues</h2></font></center><p><br>
<CENTER><TABLE><TR><TD>
Y-a-ti' rein d'pus be que la lune?<br>
De pus rlisant que le sol&eacute;i?<br>
D'pis inconstant que la fortune?<br>
De pus chr&ecirc;tien qu'la charit&egrave;?<br>
Ch'est en vain que je cherche et sonde,<br>
J'ai biau me tormenter l'esprit,<br>
Je ne d&ecirc;couvre rein au monde<br>
De milleu que chein qu'est &ecirc;crit.<br>
<br>
Il est avis &agrave; vielle vaque<br>
Que jamais jeane ne mauquit:<br>
Le bonheur dans une baraque<br>
De la grandeur peut se moquir.<br>
Le chein qu'est de grande promesse<br>
Mais de petit accomplliss'ment<br>
R'semblle au pr&ecirc;tre qui dit la messe,<br>
Au chein qui manque &agrave; sen serment.<br>
<br>
Si tout le monde &eacute;tait honn&ecirc;te<br>
I' n'serait pas besoin de cll&egrave;fs,<br>
Et s'il &eacute;tait touos les jours f&ecirc;te<br>
Nouz en serait b&eacute;t&ocirc;t engn&egrave;s.<br>
L'orgui, dit-nou va dvant la ruine,<br>
Le sur est &agrave; c&ocirc;t&egrave; du doux;<br>
La contrariet&eacute; nouos chagrine,<br>
L'amour trop souvent rend jaloux.<p>
<p>
<i><a href="langlois.html">P.L.</a><br>
10/6/1874<br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="verites.html">Quiques V&eacute;rit&egrave;s</a><p>
<li><a href="dictjer.html">Dictons Jersiais</a><p>
<li><a href="gjavis.html">D's Avis</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
