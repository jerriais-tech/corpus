<HTML>

<!-- Mirrored from members.societe-jersiaise.org/geraint/jerriais/fricotalp.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
<HEAD>
<TITLE>Un T&eacute; Fricot</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un T&eacute; Fricot</h2></font></center><p>


<b>Par <a href="perchard.html">A.L.P.</a></b><br/>
<br/>
<br/>
<b>Charact&eacute;thes.</b><br/>
<br/>
<br/>
</div><div align="left">Charles Rom'thi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Buesnel Amy<br/>
Rachel Rom'thi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sa femme&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ruth Amy<br/>
Elie Ouitt&eacute;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;un anmin&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;J.N. Richard<br/>
Bella Ouitt&eacute;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sa femme&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;I. Pallot<br/>
Melie&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;la servante&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Audrey Le Feuvre<br/>
Le Docteu Martin&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;vaisin &agrave; Charles et R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;John B. Germain<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
<br/>
<br/>
</div><div align="center"><b>Sc&egrave;ne </b><br/>
<br/>
</div><div align="left"><i>La grand'tchuisine siez Charles Rom'thi de v&egrave;rs 6.30 du s&eacute;.</i><br/>
<i>La Tablye est dr&eacute;chie pour un r'pas.</i><br/>
<i>R&acirc;chel entre coumme les ridgeaux ouvrent.</i><br/>
<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais! Chutte M&eacute;lie la n'a autchun soin. Ou n'a pas seulment mins d'serviettes de tablye.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou' ramasse les serviettes et les mets &agrave; lus pliaiche).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Siex-heuthes et d'mie pass&eacute;e et je n'soummes pas occouo &agrave; tablye. Janmais d'la vie!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou' va &agrave; la porte d'la tchuisine et p&acirc;le &agrave; M&eacute;lie).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es tu b&eacute;t&ocirc;t pr&ecirc;te M&eacute;lie? Ergarde l'heuthe qu'il est.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(M&eacute;lie entre auvec des pli&acirc;ts).</i><br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(qu'est un mio &ecirc;rcherv&eacute;ll&eacute;e et pas dutout g&ecirc;n&eacute;e).</i> Oui Missis, me v'chin. Ch'est qu'j'ai ieu les milles mins&eacute;thes &agrave; tou&ocirc;ner le poddin de d'dans l'moule sans le d'pichi.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et est t-i' comme i' faut pour mettre en d'vant d'not visite?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mon doue oui! Quand j'sis v'nue a but d'p&acirc;tience, j'l'y ai dit deux ou trais mots chouaisis, et &ccedil;a y'est, le v'la &agrave; plein dans l'mitan du pliat, et solide coumme un rotchi.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah Dgieu mercie! Tu m'as g&ecirc;n&eacute;e pour eune minute.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma pouorre Missis Rom'thi, n'vos en faites pas n'y &agrave; janmais ieu poddin d'fait qu'a ieu l'au d'sus d'm&eacute;.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein qu'nan! I' pathais aver tout plein d'poulet tr&eacute;jous. Tu-en garde pour tan th&eacute;e, &egrave;s-che'pon?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait, j'n'en veurs pas mercie.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi niolin! Faut qu't'en en gou&acirc;te &eacute;tout.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles entre).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che que l'th&eacute;e n'est pas occouo pr&ecirc;t R&acirc;chel?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui j'tai justement &agrave; mettre du poulet sus eune assiette pour M&eacute;lie.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'vos ai dit que j'n'en veurs pas!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon, pourtchi chonna? Arrangi coumme il est i' s'en va &ecirc;tre d&eacute;licieux.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'disconvains pas chonna. Mais sav'ous bein, i' m'semblye que je l'vait occouo quand il 'tait &agrave; galvauder et &agrave; faithe la poudrette dans l'gardin en dri&eacute;the. I' v'nait tr&eacute;jous &agrave; len'tou d'm&eacute; coumme si i' m'connaissait.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, ch'tait qu'un autre cotchet!<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Agrave; vous p't&ecirc;tre bein, mais &agrave; m&eacute;, ch'tait m'n anmin!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi nagin! Tu t'en vas en mangi.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nouffait, ch's'rai pus fort que m&eacute;. J'en avais les lermes &egrave;s yiers quand j'tais &agrave; l'machacrer pour l&icirc; hallet l'&ocirc;s, et &agrave; l'stoffer de ch&egrave;s manni&eacute;the de rachines la d'vant l'tchuithe. Le pouorre balloque, i' n'pensait dg&ecirc;the tch'est qui li pendait sus la t&ecirc;te, ou bein i' n'&eacute;thait pas chant&eacute; si bein au matin.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas des manni&eacute;thes de rachines M&ecirc;lie! Ch'est des truffles.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'm'en est d'rein tch'est qu'ch'est, car j'n'en ai pas un brin envie.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais i' pathais qu'ch'est d'tchi raide bouan.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y'a pas d'doute, et j'sis seuse qu'ous allez l's aimer hardi.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-en as gou&acirc;t&eacute; don?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait d'ga! Mais j'en ai donn&eacute; au tchian.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Agrave; Miton!<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, et ou p&acirc;lez qu'i' vos &agrave; avall&eacute; chonna tout rond. Il est occouo envie de m&ecirc;me &#8230; enfin j'crai tr&eacute;jous!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou' va vite &agrave; la porte d'la tchuisine).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Miton, Miton! Ah ch'est bein! Il &agrave; cra&ucirc;l&eacute; la coue.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ou'est qu'&eacute;tait t'n id&eacute;e, de donner de tchi bouan d'm&ecirc;me au tchian?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ergardez i' faut bein qu'tchiqu'uns gou&acirc;te le mangi d&eacute;vant qu'il &acirc;lle sus la tablye.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, mais l'tchian!<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laissez-me vos dithe que l'vi&egrave;r Miton s'y r'connais li. Quand i' s'licque les babinnes valet, j'sais tr&eacute;jous bein qu'ous allez m'dithe qu'ous avez trouv&eacute; votre &egrave;rpas hardi bouan.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas grand sorte d'complyiment &agrave; nos faithe chonna. A l'av'nin tu gou&acirc;t'ras l'mangi t&eacute; m&ecirc;me.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah m'y r'viy'ous, un mio d'chounnchin, et un mio d'chonna deux ou trais fait pas jour, dans siex mais je s'sais grosse coumme eune tonne. Ah nennin mercie!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che ravissant que l'Miton &agrave; d'la peine &agrave; s'bouogi, s'il est &agrave; aver des friandises d&eacute; m&ecirc;me entre ses'r'pas. Tu comprends bein M&eacute;lie, pas d'autre de chonna!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne t'excite pas d'm&ecirc;me don Charles! Allons, j'soummes &agrave; garder ch&egrave;s pouorres corps la &agrave; attendre pour lus th&eacute;e.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le Sieur Ouitt&eacute; dait aver l'fli&aacute;tchet par &agrave; ch'teu, li qu'a un app&eacute;tit coumme un j'va.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en v'la assez! Charles dit-lu de v'nin b&eacute;the du th&eacute;e. M&eacute;lie tu-as oubli&eacute; les beurr&eacute;es.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles s'en va dans l'autre apartement).</i><br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais v&eacute;the d'ga, j'm'en vais les ramasser.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(M&eacute;lie s'en va dans la tchuisine, dans un instant ou' r'entre auvec les beurr&eacute;es).</i><br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;La Missis, ch'est tout.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;S&eacute;cours de la vie, te r'v&eacute;la occouo &agrave; t'faithe des Missis! Combein d'fais qu'faut que j'te diche de m'appler Missis Rom'thi, ou bein Madanme.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah minse! Oui Madame.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'n allant). </i>Justement, mais pense s'y d'ga.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faites me un br&eacute; quand ou' voudrez vot' poddin. Madame! &#8230; Tchi tas d'sifaiches tout d'm&ecirc;me. Enfin &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou s'en va dans la tchuisine coumme les autres entrent).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;La v&eacute;nez, j'&eacute;sp&eacute;the, qu'ous avez faim. Assied te ichin Bella.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'ai pas janmais grand app&eacute;tit tu sais. Mercie.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Qu'est plein d'vie).</i> Eh bein je n'sis pas d'm&ecirc;me me. J'n'erfuse janmais rein qu'est bouan.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, tu m'mange pas pour vivre te, tu vi pour mangi.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;N't'en fait pas Bella, je n'soummes pas &agrave; teurs ichin.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Assied-te Elie, ichin aupi d'm&eacute;. &Agrave;-ch'teu pas d'complyiments. Aidg'ous d'beurr&eacute;es. Bella passe me t'n assiette.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement un tout p'tit mio pour me R&acirc;chel.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu t'en vas bein aimer chonna Bella, ch'est d'tchi tout &agrave; fait speciale. <br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the d'ga, ch'est eune surprinse.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh man bouanhoumme ch'est la cha qui faut!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aide te d'salade et cha qui t'pliait, Bella.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' pathais raide bouan valet, tch'est qu'ch'est?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Janmais tu ne d'vinn'ais.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'te gage bein qu'si! Combein?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah je n'gage pas me! Mais d'vinne s'tu peux.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Du picot.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Du poulet.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, mais ch'est pas la tout.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'vait bein, attendez d'ga! Du poulet stoff&eacute; de &#8230; de &#8230; de tch'est qu'nou met &agrave; stoff&eacute; un poulet Bella?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Toutes sortes de choses bein seux.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fi qu'ch'est d'tchi bouan, ch'est la tout cha qui t'otchuppe di Elie?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre v&eacute;the! Tu gagne Charles, dit-nous tch'est qu'ch'est?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mangez, et j'vos dithons tch'est qu'ch'est dans deux ou trais minutes.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I mangent).</i><br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uum, ch'est des d'lices. Mes f&eacute;licit&acirc;tions R&acirc;chel. Nou' se r'l&eacute;v'thai &agrave; en mangi valet.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et de Bella, ch'est qu't'en dit?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein je n'sais pas trop tchi dithe.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas parchance que tu n'l'aime pas? Ma pouorre fille tu r'dotte don!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'trouve que ch'est raide bouan me.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che que tu n'l'aime pas Bella?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh oui, mais ch'n'est pas un gout que j'connais dutout.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein mange don, ch'est pas d'la pouaison!<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais, en &ecirc;peche la d'tchi dithe!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein fait tr&eacute;jous qu'tu sache exactement tch'est qu'tu-as sus t'a assiette.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a tant d'choses qui m'font ma &agrave; l'&eacute;stoma. J'aime bein saver tchi que j'mange.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah! Fait coumme me, mange tchthuement et t'na &eacute;stoma s'ra si &ecirc;mbarass&eacute; &agrave; dig&eacute;the tout chonna, qu'i' n'&eacute;tha pas l'temps de t'faithe de ma.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu m'fais honte te, la manni&eacute;the que tu p&acirc;le.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Heh! Heh! Vos deux, i' n'y a pas qu'faithe d'en aver du brit. J'm'en vais vos dithe tch'est qu'ous &ecirc;tes &agrave; mangi.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la qu'a un gout d'y r'vasi tr&eacute;jous.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est des truffles.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Truffles! Eh bein j'n'en sis pas pus d'l'avant, j'n'en si janmais oui p&acirc;ler d'vant.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni me n'tout. Ou'est qu'tu l's accatte, R&acirc;chel?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'les ai pas acatt&eacute;es, ch'est un cadeau qu'j'avons ieu.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'crai pas qu'nou peut les acatter en Jerri.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tch'est qu'ch'est exactement?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchique sorte d'rachines, par cha' qu'j'en comprends.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est l'Docteu Martin qui nos l's &agrave; donn&eacute;es.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Um, i' sait bein tch'est qu'est bon!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait bein bon &agrave; li de penser en nous d'm&ecirc;me.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'l'attendons pus tard, quand i' s'en va &ecirc;tre fini de san travas.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh v'la du bouan! I' pouorra p't&ecirc;tre me dithe tch'est qui fait que j'me trouve fichue, et que j'ai ma &agrave; l'&eacute;stoma si souvent. Ch'est cruel tchiquefais tu sais R&acirc;chel, l'affaithe me prend ichin et &#8230;<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J't'en prie ne r'commenche pas toute ch't alib&eacute;e la! J'n'ai janmais counne personne pour aver tr&eacute;jous tchique ma ou ahan coumme te.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;La ou viyis bein la sympathie que j'ai. Arrette man gar&ccedil;on, iun d'ch&egrave;s jours t'&eacute;thas tan tou! Et j'&eacute;sp&eacute;the que tu' s'sas bein t&acirc;t&eacute; quand l'temps veindra.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu d&eacute;v'thais allet vaie l'Docteu Martin tu sais Bella.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Crai-tu qu'i peut conn&aacute;itre san m&ecirc;tchi coumme i' faut? I' pathais si jeune.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fille, i' s'y r'connais coumme eune poule &agrave; gratter!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah! Nou' ouait tr&eacute;jous chonna de touot les nouvieaux docteurs. Au r'nouve tout est b&eacute;, mais ou m'en r'p&acirc;lrez!<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-t-i tr&eacute;jous bein otchup&eacute;?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh oui, il &agrave; 'tait en France pour tchinze jours, et r'vint rein qu'avant hi&egrave;r.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' nos rapport les truffles de France. Mange don Elie! Te pliait t-i' occouo du poulet, et te Bella? Aidg'ous, pas d'sifaiches.<br/>
<br/>
Elia&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre oui, il est raid bouan, et ch'&egrave;s truffles la &agrave; l'stoffer uum, ch'est d'tchi sup&egrave;rbe. Es-che rein qu'en France que nou les trouvent, sav'ous?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;N&eacute;nnin, en Italie &eacute;tout. Le Docteur Martin nos dis que ch'tait de tchi tout &agrave; fait ercherchi.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et ou dites que ch'est des rachines.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein v&eacute;the, mais pas des rachines de bouais. Ch'est dans l'm&ecirc;me genre coumme des champignions, mais v'la qui crais souos terre.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the aupi des rachines de tch&ecirc;nes. Les Fran&ccedil;ais cherchent pour auvec des couchons.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Des couochons! Eh bein s&eacute;m'nage!<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Souodisant un couochon peut en happer l'odeu &agrave; vingt pids au lien.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en v'la t-i' blague &eacute;tout!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait, ch'est la puthe v&eacute;thit&eacute;. Les Fran&ccedil;ais lus prom&eacute;nent auvec un couochon sus eune t&ecirc;tch&eacute;the, dans des bouaisie; et quand l'couochon s'met &agrave; foui il est bein seux de trouver des truffles.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Occouo mus qu'chonna, souodisant eune trie &agrave; l'nez pus fin qu'un couochon, et les trouve bein pus vite.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein nous apprend tchiquechose de nouv&eacute; touos les jours, hein Bella. Bon tch'est qu'tu r'as &agrave;-ch'teu?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si j'avais seu qu&eacute; ch'tait de tchi coumme des champignions j'n'en &eacute;thais pas mangi! Ch'est assez pour &ecirc;tre tous &ecirc;mpou&acirc;isonn&eacute;s.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon doue nouffait.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein suex qu'nan! Passe me l's&eacute; si t'pliait.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ergardez chutte fanmille la &agrave; St. Marie y'a deux ou trais ans. Y'en mouothi trais la, par aver mangi des champignions.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Si ch'avait 't&eacute; des champignions i' n'&ecirc;thez pas mouothi.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chon-chin n'est pas des champignions n'tout; ch'est p't&ecirc;tre tchique salop'thie qui peut nos tuer!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Absol&ucirc;ment Bella, &egrave;s-che probablye que j'vos &eacute;thais donn&eacute; pathelle chose &agrave; mangi?<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais si tu n'savais pas mus! S&eacute;cours de la vie, je s'sons p't&ecirc;tre tous morts d&eacute;main au matin!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ma pouorre fille &#8230;<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est vrai, oh mais tch'est qu'j'allons faithe!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bella! Ecoute, te trouve tu malade, ou as-tu ma tchiquebord?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, ne sait pas si b&ecirc;te don! Ou'est qu'est tan bouan sens &agrave; faithe des embarras d'm&ecirc;me pour rein dutout? J'n'ai pas d'peux d'en mangi me; j'm'en vais m'aidgi &agrave; un autre p'tit mio, si ch'la n'te fait pas d'rein R&acirc;chel.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Certainement, mange man gar&ccedil;on.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en mange pas d'autre si tu n'veurs pas Bella. M&eacute;lie s'en va nos apporter l'poddin dans tchiques minutes.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(M&eacute;lie entre).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;La, p&acirc;le d'un r'nard nou l&icirc; vait la coue! As-tu l'poddin M&eacute;lie?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon, tch'es qui y'a?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est &#8230; Ch'est &#8230; Oh Missis Rom'thi, tch'est que l' ma&icirc;tre s'en va dithe! Le pouorre vi&egrave;r tchian'.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Miton.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, il est mort! Et ch'est d'ma faute &agrave; me, j'n'&eacute;thais janmais deu y'aver donn&eacute; tout chu mangi la &agrave; gou&acirc;ter.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(M&eacute;lie s'en va d'un embront).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le pouorre Miton. Tu f'thas mus d'aller y vaie Charles.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'y peux rein a ch'teu d&eacute;pis qu'il est mort. Finis tan th&eacute;e, et j'&icirc;thai t'aidgi &agrave; l'enterrer b&eacute;t&ocirc;t.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the ch'est vrai. Mercie Elie.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;La pouorre Miton, je n'savais pas qu'il 'tait malade.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y &eacute;tait pas ch'est cha qu'je n'comprends pas.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon, de tchi qu'il est mort don?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas. Tch'est qu'tu-&agrave;s te Rachel?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'crai pas que j'me trouve trop bein.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tu veur dithe, tu n'crai pas? Absolument tu dait bein saver si tu-&egrave;s malade ou pas!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est Miton, les truffles! As-tu pens&eacute; Charles? M&eacute;lie y'en avait donn&eacute; &agrave; mangi!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma f&eacute; v&eacute;the! Eh bein en v'chin eune belle affaithe?<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Voul'ous nos dithe que l'tchian avait mangi des truffles et qu'il en &agrave; mouothi?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' faut bein que ch'sait chonna. Il 'tait envie et en bouanne sant&eacute; quand j'nos soummes mins &agrave; b&eacute;the du th&eacute;e.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man bouanhoumme, il en &agrave; pas ieu pour longtemps!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Vos trouv'ous malade?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh oui! J'crai que j'm'en vais m'&ecirc;vanni! R&acirc;chel, j'&eacute;sp&eacute;the que tu s'ras punie pour nos aver amm'n&eacute; la mort coumme chonn-chin!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne p&acirc;le pas si achocr&eacute;ment! Si j'soummes tous empou&acirc;isonn&eacute;s, R&acirc;chel mouora &eacute;tout. Sus autchun compte, tu n'd&eacute;v'thais pas t'en apperch&eacute;ver tellement, tu n'en pas mangi assez pour empou&acirc;isonner un r&ecirc;t&eacute;. Ergardez tchi qu'j'ai mangi me!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Te trouve tu malade?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;De penser que ch'est d'ma faute que vot' vie s'en va &ecirc;tre copp&eacute;e d'cour &agrave;-ces's&eacute;! Coumment que j'peux vos dithe combein qu'j'ai ergret? Bella, Elie, j'&eacute;sp&eacute;the qu'ou pouorrez trouver en vous de m'pardonner!<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne t'afflige pas d'm&ecirc;me R&acirc;chel. Tu n'l'as pas fait &agrave; l'expr&egrave;s.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais nan, et j'maintcheins qui faut s'n aller quand san temps est v'nu, n'importe tch'est qu'nou fait pour l'&ecirc;viter. Si not' temps est v'nu, il est v'nu, et ch'est la tout cha qu'en est!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais, j'me trouve ti malade, et te Charles, &egrave;s-che que tu n't'en appercheu pas?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, pour te dithe la v&eacute;thit&eacute;, i' m'semblye que j'ai eune manni&eacute;the de br&ucirc;l&acirc;tion dans l'&eacute;stoma.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est d'm&ecirc;me que l'affaithe m'a prinse &eacute;tout. Oh man doue! Tu-&egrave;s empou&acirc;isonn&eacute; Charles. Oh la la j'me trouve t'y faillie.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Elie, aide &agrave; Bella &agrave; s'mettre sus l'sofa.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&egrave; t'en ma vielle, tu s'sas pus &agrave; t'n aise allou&ocirc;gnie.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Et te R&acirc;chel, v&egrave; t'en dans la grand'tchaise.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie Charles, et Charles, j'voudrais t'dithe, j'n'ai janmais ergrett&eacute; de t'aver mathi&eacute; &#8211; J'ai 'tait bein heutheuse auvec te.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;La la ma chi&eacute;the, tu n'as pas qu'faithe de me l'dithe, et pis tu n't'en vas pas mouothi tu sais, ni ne n'tout Bella.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah si fait! Tchique chose me disait Dinmanche pass&eacute;, que j'dev'thaimes aller &agrave; l'&eacute;glyise, et tu n'voulais pas y v'nin te Elie.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah! bah! Ma fingre tu n'pathais pas trop dans tes cannettes n'tout te Charles.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan d'ga, i' m'semblye que l'tchoeu voudrait me l'v&eacute;.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai ieu un pr&eacute;sentiment toute la s'maine que tchiquechose s'en allait s'arriver. Elie, je n'veurs pas mouothi coumme chonn'chin, envie tchiqu'une &agrave; cherchi le Ministre, si t'pliait!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si tu-&egrave;s si malade ch'est l'Docteu qui faut, ou bein j'nos trouv'thons auvec le Ministre et l'Entr&eacute;preneux ichin sans l'vouler, Charles, crai-tu que l'Docteu Martin est ervenu pas &agrave;-ch'teu?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre bein qu'oui. Envie M&eacute;lie &agrave; vaie. Ah mins&eacute;the, je n'me trouve pas bein, et le pus qu'j'y pense le pi&eacute;the que j'me trouve.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'comprends pas ch'la, j'me trouve parfaitement bein me.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' va a la porte et crie &agrave; M&eacute;lie, M&eacute;lie entre).</i><br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon tch'est qu'ous avez?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;M&eacute;lie, couorre vite siez l'Docteu Martin, et s'il est la d'mande li de v'nin toute suite, car Mess et Missis Rom'thi et ma femme sont bein malades. S-i n'est pas la, laisse le mandat pour quand i' s'en va r'arriver.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, oui, ooh, i' pathaissent bein malade &eacute;tout. Tch'est qui les a prins d'm&ecirc;me?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I'n'y a pas l'temps pour d'explic&acirc;tions &agrave;-ch'teu. Marche vite don!<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J-m'en vaie &ecirc;tre qu'eune minute.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et M&eacute;lie, dit au Docteu que j'crains qu'i' sont empoua&icirc;sonn&eacute;s cause &agrave; tchique chose qu'ils ont mangi &#8211; Ch'la l&icirc; donna eune id&eacute;e tchi m&eacute;dcine apporter.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui ch'est bein.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(M&eacute;lie s'en va).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'tais &agrave; penser, j'crai bein qu'ch'est parceque tu-es pus fort que nous que l'affaithe n'a pas ieu d'&ecirc;ffet sus te occouo.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Autant coumme il en a mangi, i' d&eacute;v'thait &ecirc;tre mort pas &agrave;-ch'teu.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein vraiement, nou' dithait qu'tu s'sais pr&egrave;ssie d'&ecirc;tre tchitte de me.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nouffait, nouffait! Mais coumment qu'tu t'en vais t'gr&eacute;e sans me si tu n'meurt pas; tch'es qui s'en va t'soigni?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'te g&ecirc;ne pas d'chonna, ma p'tite. Erpose t&eacute;. J'pouorrais ti vos ramasser de l'ieau ou tchique chose &agrave; prendre?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui si t'pliait. Tu trouv'thas des verres sus l'dr&eacute;cheux dans la tchuisine.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Veurs tu m'donner deux d'gouts d'ieau d'vie, en v'la la.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui d'ga.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' va en verser).</i><br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;La, si chonna n'te tue pas, i' te r'f'tha p't&ecirc;tre, car j't'en ai mins la peine. &Agrave;-ch'teu de l'ieau.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie s'en va dans la tchuisine).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n't'en vas pas parchance b&eacute;the tout chonna Charles!<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, ou bein je s'sais seux d'&ecirc;tre souos la tablye d&eacute;vant que l'Docteu arrive.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais Charles absol&ucirc;ment!<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment qu'tu peux en rithe je n'sais pas.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie entre auvec de l'ieau).</i><br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;La R&acirc;chel, peux tu t'gr&eacute;e toute seule?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui mercie.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et t&eacute; Bella, v&eacute;-t'en que j't&eacute; donne un coup d'main. Coumment qu'tu t'trouve &agrave;-ch'teu?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis seuse que j'n'en ai pas pour longtemps.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(M&eacute;lie entre suivie par la Docteu).</i><br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;La Moussieu, i'sont ichin d'dans.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie, mais Mess Rom'thi, tch'est qu'chon'chin veurs dithe?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' sont tous malades.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh j'crai que l'tchoeu s'en va me l'v&eacute;.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uugh, extchusez-me, mais je n'm'en vais pas rester ichin s'ous allez c'menchi &agrave; &ecirc;tre malade. Uugh, je crai que j'm'en vais y' &ecirc;tre me, rein qu'd'y penser. Faites me un br&eacute; s'ous avez besoin de tchique chose.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou s'en va).</i><br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein n'en r'v&eacute;la!<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laissez-la aller, ou' nos vaut rein ichin, si ch'est la l'cas. &Agrave;-ch'teu tch'est qu'ous avez mangi qu'ou criyis qui vos &agrave; empou&acirc;isonn&eacute;s?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vos fichus truffles!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bella don!<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les truffles!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the j'avons c'menchi &agrave; nos trouver malade aupr&egrave;s en aver mangi.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais les truffles sont parfaitement bouans. J'en ai mangi me m&ecirc;me &agrave; d&icirc;ner.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait pas les m&ecirc;mes coumme nous d'ga!<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sus un sens si fait, i' sont v'nus d'la m&ecirc;me pliaiche.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Charles, n'oublie pas l'tchian.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah v&eacute;the, not' tchian, le pouorre vi&egrave;r Miton, est mort ou viyis.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas par aver mangi des truffles don?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, M&eacute;lie y'en avait donn&eacute;, et mains d'eune heuthe aupr&egrave;s il 'tait mort.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ou' m'ravissez Mess Rom'thi. Mais si ch'est la l'cas, et qu'ou vos trouvez malade, i' faut que j'y r'mi&egrave;dgons toute suite. &Agrave;-ch'teu, tch'est qui s'en est app&eacute;rchu l'pr&eacute;unmi?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait m&eacute;, Missis Ouitt&eacute; pr&eacute;chaine, et Charles le d&eacute;rnyi.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et votre anmin ichin?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm&eacute; trouve tout a fait bein, mais ch'est qui faut tchique chose pour me capsiser, j'vos garantis!<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin, y'a occouo l'temps; ch'est justement qu'la pou&acirc;ison &agrave; ieu d'l'&ecirc;ffet sus l's autres pus vite que sus vous.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;La, justement cha qu'j'ai dit d'vant.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chutte danme ichin &agrave; l'air la pi&eacute;the, j'f'thai mus d'la soigni la pr&eacute;unmi&eacute;the.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie Moussieu, criy'ous qu'ous allez erpather de m'sauver la vie?<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais certainement! Ou n'avez rein &agrave; vos g&ecirc;ner. D&icirc;tes-m&eacute; justement coumment qu'ou vos trouvez.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah s'ou savaites, j'me trouve faillie coumme l'ieau dans la canne, et si malade.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Av'ous ma &agrave; l'&eacute;stoma?<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui ch'est d'm&ecirc;me que l'affaithe &agrave; c'menchi; coumme eune br&ucirc;l&acirc;tion, et t&eacute; &eacute;tout &egrave;s-che'pon Charles?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et m&eacute; &eacute;tout &agrave;-ch'teu qu'j'y pense.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein i' n'y a pas d'doute qu'ous avez mangi tchique chose qui vos &agrave; tchulbutt&eacute;s sallement. Mais j'ai d'la peine &agrave; craithe que ch'&egrave;s les truffles.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi que ch'pouorrait &ecirc;tre autrement?<br/>
<br/>
Doc &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas. Missis Rom'thi, j'pouorrais ti aller dans l'parleux pr&eacute;pather cha qui m'faut? I' s'en va m'faller eune petite cann&eacute;e d'ieau caude, p't&ecirc;tre que votre servante m'l' apporte'thait.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Certainement.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qui fait qu'ou n'pouvez pas donner not' m&eacute;dcine ichin?<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour vos dithe la v&eacute;thit&eacute;, y'a tant d'monde qui lus &ecirc;nerve dans d's occasions coumme chon-chin, que ch'est mus qu'i' n'savent pas l'avant la main tch'es qu'en est.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous avez raison la. Allez de l'autre bord, mais d&eacute;p&egrave;ch'ous j'vos en prie!<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;La la Missis Rom'thi, n'vos g&ecirc;nez pas, tout s'en va &ecirc;tre bein.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais d'mander &agrave; M&eacute;lie de vos apporter de l'ieau caude.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'n allant)</i>. Mercie.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie s'en va dans la tchuisine).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&eacute;sp&eacute;the qu'i' n's'en va pas nos donner rein de trop mauvais &agrave; prendre.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'm'en est d'rein tch'est qu'ch'est, si fi que ch'est pour me r'faithe.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni m&eacute; n'tout.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est bein jeune dit?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, ch'n'est pas fort pus qu'un mousse quand n'ou veint bein &agrave; penser; et i' pathais qu'il &agrave; un tas d'nouvelles modes &agrave; faithe de tchi, et un tas d'nouvieaux r'mi&egrave;des. Criy'ous qu'i' sait tchi qu'il est &agrave; faithe?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mon doue oui! Coumment, as-tu peux don?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais nennin d'ga!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(M&eacute;lie entre auvec la cann&eacute;e d'ieau suivie par Elie).</i><br/>
<br/>
M&eacute;lie &nbsp;&nbsp;&nbsp;&nbsp;&nbsp;&nbsp;&nbsp;&nbsp;La Docteu veurt chon-chin dans l'parleux, &egrave;s-che'pon?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, va l&icirc; porter.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou s'en va).</i><br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, coumment qu'ous &ecirc;tes &agrave;-ch'teu?<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sis pas dutout mus me.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni me n'tout.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(M&eacute;lie r'entre).</i><br/>
<br/>
M&eacute;lie &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, je n'voudrais pas &ecirc;tre &agrave; votre pliaiche valet!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sav'ous bein tch'est qu'l&eacute; Docteu s'en va vos faithe? I' s'en va vos donner eune inj&eacute;ction!<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, ch'est pas vrai!<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, il 'tait &agrave; arrangi ses affaithes, et l'adgulle dait aver au mains huit pousses de long! Ma fingre je n'voudrais pas &ecirc;tre vous!<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Eune inj&eacute;ction! Oh mins&eacute;the!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais pourtchi chonna?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' dit qu'ch'est la millieu manni&eacute;the &agrave; combattre la poua&icirc;son.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'aime pas fort l'id&eacute;e me.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni me n'tout. Ou'est qu'i vos inj&eacute;cte sav'ous?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh dans l'bras bein seux. Iou qu'ou voudraites qu'i vos dounn'ai l'inj&eacute;ction autrement?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh l'dg&acirc;tre!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qui s'en va y'aller l'preunmi?<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas me tr&eacute;jous, je n'veurs pas d'inj&eacute;ction!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ni me n'tout!<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'vos bliaume pas, j'couorrais un mile me, d&eacute;vant aver d'it&eacute; d'fait.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi niolin! Ch la n'faut pas d'ma, ou bein les docteurs n'la f'thez pas.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qu'ou criyis vous, mais laissez-me vos dithe que Missis ---<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en v'la assez M&eacute;lie! Mais vraiement j'n'approuve pas de toutes ches nouvelles affaithes la.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut bein marchi auvec les temps man gar&ccedil;on. Tu f'thas mus d'aver l'inj&eacute;ction le pr&eacute;unmi, pour motrer un exemplye &egrave;s femmes.<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais il &agrave; dit qu'i voulait Bella la pr&eacute;unmi&eacute;the.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'm'y'en vais pas, j'aim'thais mus mouothi.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si t'pliait Charles.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ooh j'vos pliains bein Mess Rom'thi.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;S'i' faut i'faut j'crai bein. Mais je n'sais pas si j'en si vraiment b&eacute;soin, j'me trouve bein mus &agrave;-ch'teu.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est dr&ocirc;le assez chonna, et me &eacute;tout.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'importe, ou n'pouvez pas vos en d&ecirc;haller &agrave;-ch'teu. Te pr&eacute;unmi don Charles.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous allez aver un avantage tr&eacute;jous Mess Rom'thi.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Sus tchi sens?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein l'Docteu m'a dit qu'il 'tait &agrave; mettre eune neuve adjulle sus sa manni&eacute;the de p'tite pompe, de m&ecirc;me ou' n'dev'thez pas en senti grand chose. Ou s'en va s'enfiller dans vous coumme si ch'tait dans d'la molle graisse.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh j't'en prie tais-t&eacute;!<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ch'est vrai - Ch'est le d&eacute;rnyi d'vous qu'est &agrave; pliaindre d'ga car i' n'y'&eacute;tha probablyement pas d'pointe de restant &agrave; l'adjulle.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh s&eacute;cours, j'en tremblye m&eacute;!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Le Docteu &agrave; la porte).</i><br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;La, &ecirc;tes 'ous pr&ecirc;ts? Tch'est qui s'en va v'nin l'pr&eacute;unmi?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;I' semblye que j'nos trouvons bein mus &agrave;-ch'teu. Criy'ous qu'il est n&eacute;c&eacute;ssaithe d'aller &agrave; tant d'embarras.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah j'ai oui ch&egrave;s histou&eacute;thes la d&eacute;vant aniet Mess Rom'thi; mais un Docteu n'peut pas &ecirc;couter d'it&eacute;, ou bein la maintchi des gens qu'i soigne ne lus r'f'thais pas.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est coumme quand nous arrive siez l'dentist et trouve que san mal &egrave;s dents &agrave; dispathu.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement, mais ch'est qu'pour un temps. &Agrave;-ch'teu, y'en &agrave; qu' pour eune minute, eune p'tite inj&eacute;ction ch'est la tout. Vous Mess Rom'thi v'nez auvec me.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh l'dg&acirc;tre!<br/>
<br/>
M&eacute;lie &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais me. Pensez &agrave;-ch'teu, coumment qu'man pouorre cotchet d'vait s'trouver hi&egrave;r quand ou' l&icirc; teurt&icirc;tes le co.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va-t'en M&eacute;lie! Tu-&egrave;s assez pour nos tou&ocirc;ner les sens &agrave; p&acirc;ler d'm&ecirc;me.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos genez pas j'm'en vais. Bouanne chance Mess Rom'thi!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou' s'en va).</i><br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis pret.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Venez don, et n'vos genez pas ch'est rein dutout.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' s'en vont).</i><br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Elie, va &ecirc;couter a la porte, et dit nous si t'entends Charles se pliaindre.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Absolument, la pr&eacute;nn'ous pour un mousse!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma f&eacute;, eune raide bouanne id&eacute;e.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' va ecouter a la porte).</i><br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Entends tu tchiquechose?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ssh! Ssh!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ergarde bein qu'i' n'te happe pas la.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ssh! Ssh!<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu't'entends?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rein.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Charles s'est p't&ecirc;tre evanni! Oh j'ai t'y peux!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais-te don! Ah les v'la qui palent &#8230; les v'chin.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' va s'assiethe).</i><br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'ont pas 'tait longtemps, ch'est p't&ecirc;tre pas tant pi&eacute;the occouo aupres tout.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Charles entre hallant d'eune gambe, le Docteu suit).</i><br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Missis Rom'thi vous a-ch'teu.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Marche don R&acirc;chel.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui j'm'en veins.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou s' leve et s'en va douochement dans l'parleux auvec le Doc).</i><br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein tu-es occouo dans l'ran des vivants trejous. Coumment que ch'tait dit-nous.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas tant pi&eacute;the.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais pourtchi qu'tu halle d'eune gambe?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Car ou m'fait ma.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' va pour s'assiethe et fait des grimaches).</i><br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tu-as ieu a la gambe don?<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;L'inj&eacute;ction bein seux, dans la tchesse. Oh l'd'g&acirc;tre!<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans la tchesse! Eh bein ch'en r'est la! I' n's'attend pas que j'e vais aller l'ver mes cotelles, et l&icirc; m&ocirc;trer mes gambes fait t-i'!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ma pouorre fille, ch'est l'Docteu!<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aller m'exposer d'la sorte &agrave; chu manni&eacute;the de mousse la. Ah danme nennin!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, tu-as d'belles gambes, tu n'as pas qu'faithe d'aver honte de la motrer.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en v'la assez! Je n'veurs pas en oui paler d'autre.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(R&acirc;chel entre suivie par le Docteu).</i><br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'veurs pas d'inj&eacute;ction!<br/>
<br/>
Doc &nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos en faites pas, ch'est rein du tout. Ergardez Missis Rom'thi est mangnifique l'yi.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne sait pas si b&ecirc;te Bella!<br/>
<br/>
Doc &nbsp;&nbsp;&nbsp;&nbsp;&nbsp;&nbsp;&nbsp;&nbsp;S'ou ne v'nez pas, je n'me tcheindrai pas responsablye pour cha qui pouorrait s'arriver.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pouorrais mouothi, ou' voulez dithe.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y a pas qu'faithe que rein d'm&ecirc;me s'arrive s'ous &ecirc;tes raisonablye, et m'laissez vos injecter.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh je n'veurs pas mouothi, j'm'en veins don.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' s'en vont).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Va douochement R&acirc;chel, n&eacute; t'assied pas trop raide.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'pouorrais pas si j'voudrais. Ah danme si j'avais seu je n'y'&eacute;thais pas 'tait!<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, si ch'est pour &ecirc;tre mus! J'voudrais qu'ou pouorraites vos vaie d'ga!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Arrette que tu'ais tan tou, tu rithas de l'autre bord de ta fache man vyi.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais as tu oubli&eacute; que je n'sis pas malade?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre pas, mais tu t'en vas aver eune inj&eacute;ction quand m&ecirc;me, coumme pr&eacute;caution.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nouffait d'ga!<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, le Docteu m'la dit.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as l'air un mio pale Elie, tchi qu'tu-as?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Bella et l'Docteu entrent).</i><br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein Missis Ouitt&eacute;, ch'tait pas tant pi&eacute;the &egrave;s-ch'pon?<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Humph!<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vot' tou Mess Ouitt&eacute;.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Marche don Elie, ma fingre, les femmes ont ieu pus d'couothage que te.<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein, ch'est bein j'm'en vais.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Ecirc;tes-ous l'dernyi?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis votre servante Missis Rom'thi?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou n'a pas mangi d'truffles.<br/>
<br/>
Bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est lyi qu'a ieu l'pus d'avis.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein don j'n'en avons qu'pour tchiques minutes.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' s'en vont).</i><br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou' f'thait p't&ecirc;tre mus de s'asseuther que M&eacute;lie n'en &agrave; pas mangi quand m&ecirc;me.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, oulle est si erchevelles que nou n'sait janmais.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou crie a M&eacute;lie qu'entre).</i><br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui Missis.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est tu bein seuse que tu n'devthais pas aver eune inj&eacute;ction &eacute;tout?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre nennin! Pourtchi qu'j'ethais d'it&eacute; me?<br/>
<br/>
Charles&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait la v&eacute;thit&eacute; don, quand tu nos as dit que tu n'avais pas mangi d'truffles?<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein seux. Me prenn'ous pour eune mentraisse?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Le Docteu entre auvec Elie qu'a l'air d'enhanner).</i><br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ous &ecirc;tes v'nue pour eune inj&eacute;ction &eacute;tout.<br/>
<br/>
M&eacute;lie &nbsp;&nbsp;&nbsp;&nbsp;&nbsp;&nbsp;&nbsp;&nbsp;Danme nouffait pas me! Laissez me vos dithe que j'n'ai janmais ieu un pe d'travers dans ma vie.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'voudrais ti bein &ecirc;tre de m&ecirc;me me.<br/>
<br/>
Charles &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou n'a pas mangi d'Truffles.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Voul'ous m'dithe que ch'est les truffles qui vos ont mins si malade?<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui i' nos ont empou&acirc;isonn&eacute;s.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi bonheu que j'n'en ai pas mangi don. Et d'penser que ch'est Moussieu Martin qui vos l'a s donn&eacute;es. Ah ou savez bein coumment vos y prendre &agrave; ramasser des clients.<br/>
<br/>
Doc&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah j'vos d'mande pardon! Ou n'sethez janmais coumment qu'cha qui s'est arrive &agrave;-ces'se, me fait depiet. Mais je n'peux pas craithe que ch'&egrave;s les truffles.<br/>
<br/>
Bella &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tchi que ch'pouorrait &ecirc;tre autrement?<br/>
<br/>
M&eacute;lie &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas, mais &agrave;-ch'teu que j'y pense, je n'vait pas que ch'peut &ecirc;tre les truffles n'tout.<br/>
<br/>
R&acirc;chel&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtant ergarde tch'est qui s'est arrive &agrave; Miton.<br/>
<br/>
M&eacute;lie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Miton, tch'est qu'il a, a faithe a chon-chin li?<br/>
<br/>
Elie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein il est mort es-che'pon.<br/>
<br/>
[...]<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/fricotalp.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
</HTML>

