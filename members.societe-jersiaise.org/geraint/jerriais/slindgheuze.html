<HTML>

<!-- Mirrored from members.societe-jersiaise.org/geraint/jerriais/slindgheuze.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>Oquo une slindgheuze pour les Russes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>"Oquo une slindgheuze pour les Russes"</h2></font></center><p>


</div><div align="center"> <b>(Un mio d'Jerriais)</b> <br/>
<br/>
 A Moussieu l'Editeu. <br/>
</div><div align="left"><br/>
 Man chier Moussieu, - J'm'appercheu, ch&egrave;s drain, par vot' gazette, qu'ou r'qu&eacute;menchiz &agrave; publier des <i>correspondances</i> en Jerriais. <br/>
<br/>
 D&eacute; d'pis ma lettre que j'vos &eacute;crivi au qu'menchement d'Avri (et qu'ou z'eutes l&eacute; toup&eacute; d'gard&eacute; quasi un mais d'vant la publier?) yen a yeu d&eacute;j&agrave; deux-treis autres en Jerriais, et qu&acirc;si toutes par des viers; sans doute j'avons pus l'temps d'l&eacute; faithe que les jannes qu'ont d'autre &acirc;tivelles &agrave; ramass&eacute; qu'&agrave; b&ucirc;zotchi d'it&egrave;t. <br/>
<br/>
 J'pense bein, tout d'm&ecirc;me, que ch'n'est pon vous qu'avez rein &agrave; faithe ov les lettres en Jerriais que nou v&eacute; tchic fais sur la Chronique; ou z'imprimez simpli&eacute;ment chein que nou vos envie; vous, qu'&ecirc;tes pus accu&ocirc;tum&eacute;s sus l'haut fran&ccedil;ais, ou s'saites un mio embarrass&eacute;s, j'pense bein, si vos fallait escrithe des &quot;Articl'yes d'fond&quot; et des &quot;Nouvelles Locales,&quot; et des &quot;P'tits V'yages en France et &agrave; St.-O&ugrave;&quot; et des &quot;Opinions sur la viande pour la bouochellie&quot; en Jerriais. Ou dev'thaites y'esprouv&eacute;, quand ch'n&eacute; s'sait qu'pour l&eacute; gi d'la chose. J'gagegeais bein un neu chap&eacute; d'quatre sous qu&eacute; la Chonique vendrait raidde, et bein raidde oquo, si nou la viyait tchic Samedi matin ov un articl'ye d'fond qui qu'mench'chait coumme chunnechin: <br/>
<br/>
 (Ch'essait sans doute sus la d'gherre qu'ou z'&ecirc;crithaites, vos drains sujets 'taient tous &quot;La D'gherre&quot; et yun d'pus ou d'mains sus chu chapitre-l&agrave; n'compte pas pour grand chose) <br/>
<br/>
<CENTER><TABLE width=80%><TR><TD>

<b><div align="center">&quot;Oquo une slindgheuze pour les Russes.&quot;</div></b> <br/>
<br/>
 &quot;Je v'nons just&eacute;ment d'apprendre, hier matin, par chein tchi s'disait dans notr' office, qu&eacute; les Japonais ont oquo br&ucirc;l&eacute; d'la poudre souos l'nez d'lus ennemins et l'z'ont faits aller &agrave; r'tchulons &agrave; fin feu d'galop. Ch'est un autre pliumme dans l'chap&eacute; des p'tits jauno&egrave;ts et un gros cliou d'pus envonc&egrave;s dans l'coffre d'la piessant a-ris-to-cra-cie russe. J'voulons, nous d'la Nouvelle Chronique de Jerri, f&eacute;licit&eacute; nos alli&eacute;s, mais en m&ecirc;me temps je t'nons &agrave; averti le Czar qu'il est temps que tout chonna finisse; fiche de sa dignit&eacute; et d'jantre s&eacute; des Grands Ducs. J'lis donnons en avis, pour not' part, d'accepter la m&eacute;-di-ta-tion de tchic grande piessance, etc., etc., etc.&quot; <br/>
</TD></TR></TABLE></CENTER>
<br/>
 Et ainchin d'suite, tout ch'la est d'ac-tu-a-li-t&eacute; et si le Czar n'&ecirc;coutait d'gh&eacute;the vos bouans conseils, le Mikado ne s'g&egrave;nenait pon in'tou de votre intervention. Eche qu&eacute; ch'essait pon du nouv&eacute; d'av&eacute; un articl'ye d'fond sus la d'gherre en Jerriais? Et ch'est l'nouv&eacute; qui paie l'mus de nos jours!! <br/>
<br/>
 Et pis &eacute;tou, ergard&egrave;z comment que vos Nouvelles Locales essaient pus aisies &agrave; comprendre en Jersiais. <br/>
<br/>
 Par exempl'ye, &agrave; la pli&egrave;che de nos dithe que: <br/>
<br/>
<CENTER><TABLE width=80%><TR><TD>


 &quot;En se rangeant le long d'un reverb&egrave;re pour laisser la route libre &agrave; un cabriolet attel&eacute; d'un cheval ch&acirc;tain dans lequel deux voyageurs en &eacute;toffes, une fillette a gliss&eacute; Jeudi soir dans la rigole et en tombant s'est d&eacute;sarticul&eacute; la cheville gauche et s'est contusionn&eacute; la jambe. Un pharmacien lui a donn&eacute; des soins.&quot; <br/>
<br/>
</TD></TR></TABLE></CENTER>
 Ou nos dithaites pus carr&ecirc;ment: <br/>
<br/>
<CENTER><TABLE width=80%><TR><TD>


 &quot;Jeudi au s&eacute; une petite hardelle tait dans la route quand il arriva un ligi querre ov un brun ch'va et deux vendeurs de draps dans 'querre; ou s'd&egrave;carri le long du piyi d'un gaz pour lus faithe du run &agrave; pass&eacute; mais ou drissi dans l'pit&eacute; du gotteur et la pouorre garce, en tchiyant, s&eacute; d&ecirc;fit la g'ville du pi gauche et s'&ecirc;quochi pas mal un dg&eacute;th&egrave;t. Nou la porti tout d'un cou siez un apotitchi (Messe Pitchet) tchi lis bailli du s'cours et un p'tit po d'onguent.&quot; <br/>
<br/>
</TD></TR></TABLE></CENTER>
 Tout l'monde conprendrait chonna, et nou n'resthait pour une d&eacute;mieuthe &agrave; s'chaquenard&eacute; la t&ecirc;te pour sav&eacute; au juste tch'est qu'chest qu'un <i>reverb&egrave;re</i>, qu'un <i>cabriolet</i>, qu'un cheval <i>ch&acirc;tain</i>, et des <i>rigoles</i>, et des <i>d&eacute;sarticul&eacute;</i> et <i>pharmacien</i> et des <i>contusionn&eacute;</i> et d'autres mots d'la m&ecirc;me sorte - qu&eacute; la t&ecirc;te vos en touanne, aussi vrai coumme j&eacute; vos l'dit. <br/>
<br/>
 Ch'essait la m&ecirc;me chose pour vos p'tits v'yages. Pourtchi qu'ou ne laissiz pon d'c&ocirc;t&eacute;, pour une fais, le langage de l'A-ca-d&eacute;-mie fran&ccedil;aise et nos dithe trantchillement en Jersiais chein qu'ou z'avez veu en Jerri. Pourtchi vos deslotchi la m&acirc;choithe &agrave; p&acirc;l&eacute; en longues alibies tchi sont difficiles &agrave; comprendre, quand i s'sait plus aisi de dithe comme chunnechin: <br/>
<br/>
<CENTER><TABLE width=80%><TR><TD>

 &quot;L&eacute; jour d&eacute; Nou&eacute; &eacute;tant, ch'tann&eacute;e, le 25 D&eacute;cembre. Ch'tait jour de f&ecirc;tes naturellement et d'm&ecirc;me l&eacute; s&eacute; d&eacute; d'vant, quand j'eummes frum&eacute; not boutique, j'prinmes le derni&egrave; train pour Bieaumont o&ugrave;est que j'trouv&icirc;mes des ammins &agrave; nos attendre ov un querre dans tchi j'montimes, et cache &agrave; route jusqu'a siez yeux o&ugrave;est qu'nou z'arriv&eacute; bein lass&eacute;s mais <i>en bouan &eacute;ta</i>... L&eacute; lendemain, tch&eacute;tait No&eacute;, nou s&eacute; l'vi, nou s'souaitti un bouan No&eacute;, nou fut baithe un verre ou deux d&eacute; bouan cidre au prinseu et pis nou pr&ocirc;ni en attendant que l'ieau fusse caude pour d&eacute;jeun&eacute;. Opr&egrave;s d&eacute;jeun&eacute; nou fut faithe un p'tit tour dans les terres (en chabos, castchette &agrave; outhelles, et qu'minzolle de molton emprunt&eacute;); j'vimes des raves et des souiediches qui n'avaient pon oquo t&eacute; esfreull&eacute;es ni esrachies; j'vimes des m&#339;ssons dans l'hogard, et un gradilly&eacute; qu'a pus de 125 ans et pis nou s'en r'vint; et nou z'eut un autre verre de cidre ove un mio ou deux d'g&acirc;che &agrave; corinte; j'avions justement fini quand i sonni d'gh&egrave;s heuthes, c'est en tchi, j'navions pon perdu d'temps, etc., etc., etc.&quot; <br/>
<br/>

</TD></TR></TABLE></CENTER>
 Tout l'monde vos comprendrait; nou n'&eacute;thait pon &agrave; faithe d'efforts pour comprendre chein qu'nou li&eacute;thait et ou n'&eacute;thaites pon d'embarras &agrave; vos exprim&eacute;, sinon p't&ecirc;tre un mio - tout d'abord - sus l'&eacute;plage, mais nou zi veint ove le temps: R'gardez-m&eacute;! Allons! esprouvez-y la prochaine bord&eacute;e, mettez-y un mio d'buonne volont&eacute;, comme un bouan ch'va tchi halle franc quand i ouait &quot;Hie,&quot; et ou verrez s'ou n'en r'pathethes pon, sus un sens ou sus l'autre. <br/>
<br/>
 Et pis quand ou paslez d'la viande de bouochellie &egrave;tou, pourtchi dithe: <br/>
<br/>
<CENTER><TABLE width=80%><TR><TD>

&quot;Tout en faisant la conversation l'autre jour un monsieur nous disait que dans son opinion ce serait un bonne chose que les Etats permissent qu'on introduis&icirc;t ici des b&#339;ufs (steers) pour qu'on p&ucirc;t les nourrir pour la boucherie; il dit qu'il est convaincu que cela paierait. Quand &agrave; nous, nous savons que la viande qu'on obtient de nos jours, la viande r&eacute;frig&eacute;r&eacute;e, n'est gu&egrave;re succulente et ne donne qu'un bouillon indiff&eacute;rent?&quot; <br/>

</TD></TR></TABLE></CENTER>
<br/>
 Vaithe, pourtchi? Quand i s'sait bein pus ais&eacute; de dithe: <br/>
<br/>
<CENTER><TABLE width=80%><TR><TD>

 &quot;L'aut' jour un moussieu, en paslant, nos disait qu'ch'essait une bouanne chose pour Jerri si nos Etats permettaient &egrave;s fermiers de faithe venir des b&#339;us cop&egrave;s pour les engraissi pour les bouochiers, i' crait que chonna paiethait bein. Pour d&eacute; nous, j'trouvons qu'la viande g'l&eacute;e de d'hors est d'jantrement s&egrave;que et qu'ou n'vaut pon grand boutique &agrave; faithe de la soupe!&quot; <br/>

</TD></TR></TABLE></CENTER>
<br/>
 Tch'est qu'ou voulez d'miyeu que chonna Moussie l'Editeur? Qu'les villais dichent, s'i veulent, que nou n'peut pon s'exprim&eacute; convenabli&eacute;ment en Jerriais, achteu!! <br/>
<br/>
 J'veins-ti pas de prouv&eacute; tout l'contraithe? <br/>
<br/>
 J'veins-ti pon d'vos escrithe en Jerriais un articl'ye d'fond - et oquo sus un sujet d'ac-tu-a-li-t&eacute;? <br/>
<br/>
 J'veins-ti pon d&eacute; faithe des nouvelles locales en Jerriais? <br/>
<br/>
 J'veins-ti pon d'raconter en Jerriais un v'yage jusqu'&agrave; qu&acirc;si hors Jerri? <br/>
<br/>
 J'veins-ti pon, enfin d'escrithe un autre articl'ye au sujet du bestchas et d'la viande. <br/>
<br/>
 Tch'est qu'ou voudraites d&eacute; pus? N&eacute; v'l&agrave; toute une Nouvelle Chronique en Jerriais! <br/>
<br/>
<i> Yun des viers.</i> <br/>
<br/>
 P.S. - En r'li&egrave;sant ma lettre je v&eacute; qu&eacute; ch'est pus ou mains une gronnenie sus la moni&egrave;the qu'ou z'arrangis vot' gazette, mais ch'est pas ma faute: j'ai t&egrave;s n&eacute; gronneux, faut craithe, car j'y r'veins tr&eacute;jous. Enfin s'ou trouvez qu&eacute; tant de rouaux n'sont pon bons &agrave; mettre dans vot' gazette, n'les mettez pon d'dans; mais gardez les - pour les li&egrave;the jusqu'&agrave; qu'ou viyis que j'ai raison. <br/>
<br/>
<i> Y.D.V.</i> <br/>
<br/>

<i> La Nouvelle Chronique de Jersey 10/6/1905</i> <br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="900e.html">En J&egrave;rriais</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="abonnes.html">Est abonn&eacute;es et non abonn&eacute;es</a><p>
<li><a href="rproche.html">Un R'proche</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="marchandise.html">Marchandise bain vant&eacute;e</a><p>
<li><a href="echeeunoubli.html">Eche eun oubli?</a><p>
<li><a href="qumode.html">Qu'ch'est qu'mode!!!</a><p>
<li><a href="almanach.html">L'Almanach de la Vielle Chronique</a><p>
<li><a href="sourd.html">Un Sourd et Muet qui p&acirc;sle</a><p>
<li><a href="madame1889.html">A Madame de la Nouvelle Chronique</a><p>
<li><a href="gazelie.html">La Gazette!</a><p>
<li><a href="nouvchron.html">La Nouvelle Chronique de Jersey - annonce</a><p>
<li><a href="bureau.html">Au bureau de la "Nouvelle Chronique"</a><p>
<li><a href="gdfgaz3.html">La Bouanne g&acirc;zette d&eacute; J&egrave;rri</a><p>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/slindgheuze.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>

