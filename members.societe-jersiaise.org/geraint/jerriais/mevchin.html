<HTML>

<!-- Mirrored from members.societe-jersiaise.org/geraint/jerriais/mevchin.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>M&eacute; v'ch&icirc;n</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute; v'ch&icirc;n</h2></font></center><p><br>

M&eacute; v'ch&icirc;n, ich&icirc;n, &agrave; ces s&eacute;!<br>
<br>
I' n'y'a qu&eacute; si&ecirc;x mais qu&eacute; j'sis en J&egrave;rri, mais tchi suspr&icirc;nse qu&eacute; j'ai ieu quand j'ai trouv&eacute; qu'eune si p'tite &Icirc;le avait san langage!<br>
<br>
J'tais &agrave; la boutique et, tout en poussant man tch&eacute;riot, j'criais qu&eacute; j'ouiais p&acirc;ler un autre langage qu&eacute; l'angliais, mais j&eacute; n'pouvais en faithe ni pid ni t&ecirc;te! Quand j'arrivis &eacute;you qu'i' vendent les l&eacute;dgeunmes g'l&eacute;es, ch'est l&agrave; qu&eacute; j'vis un homme et eune femme et ch'tait ieux qui p&acirc;laient chutte langue-ch&icirc;n. J'fis d'la minne d&eacute; ch&egrave;rfouoilli parmi mes patchets et j'restis &agrave; l's &ecirc;couter. &#147;I' nos faut-i' du pa&icirc;sson chutte s&eacute;maine?&#148; dit l'homme. &#147;Oui, deux patchets&#148; r&ecirc;ponnit sa femme. J'restis l&agrave; avec la becque ouv&egrave;rte car j'comprannais assez bein chein qu'i'disaient! Mais pourtchi? Mais comment?<br>
<br>
Deux jannes gens entr&icirc;tent pouor faithe lus achats et i' lus en f&ucirc;tent tout drait au vi&egrave;r coupl'ye. &#147;Comment qu'tu'es, man gar&ccedil;on? Et t&eacute;, ma fil'ye?&#148; s'fit l'bouonhomme et les v'la &agrave; ch&acirc;tchi d'main et &agrave; caqu'ter. &Agrave; ch'teu, j'savais bein pourtchi qu&eacute; j'les comprannais! J'p&acirc;le l&eacute; bou&ocirc;n fran&ccedil;ais et malgr&eacute; qu&eacute; la langue 'tait un mio diff&eacute;rente et qu'i' y avait des mots qu&eacute; j&eacute; n'comprannais pas, j'pensais qu'i' v'naient d'France! Mais les J&egrave;rriais sont mal&icirc;ns, valet! La janne femme s'en v&icirc;nt m&eacute; taper sus l'&ecirc;pa&ucirc;le et ou m'dit: &#147;J'vais que tu'es bein int&eacute;r&ecirc;ssi qu&eacute; j'sommes &agrave; p&acirc;ler l'J&egrave;rriais&#148;. J'lus explyitchis qu&eacute; j'tais angliais et qu&eacute; j'tais ravi d&eacute; bein pouver les comprendre, mais qu&eacute; j'savais l&eacute; fran&ccedil;ais. I' p&acirc;l&icirc;tent d&eacute; lus vielle langue et d&eacute; lus chagr&icirc;n qu&eacute; les jannes n&eacute; la p&acirc;lent pas! &#147;I' faut aller &egrave;s cl&acirc;sses du s&eacute;!&#148; i' m'd&icirc;tent.<br>
<br>
Eh bein, j' y sis!<br>
<br>
Et, m&eacute; v'ch&icirc;n sus la strade &agrave; ces s&eacute;!!!<br>
<br>
<br>
<I><a href="joantapley.html">JT</a><br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="djonnie.html">Not'e Djonnie chante &agrave; l'Eisteddfod</a><p>
<li><a href="eisteddfod.html">L&eacute; J&egrave;rriais &agrave; l'Eisteddfod</a><p>
<li><a href="eisteddfod1998.html">L'Eisteddfod 1998</a><p>
<li><a href="eisteddfod1912.html">Eisteddfod 1912</a><p>
<li><a href="pmeisteddfod.html">Merrienne goes to the Eisteddfod</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/mevchin.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
