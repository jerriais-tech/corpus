<HTML>

<!-- Mirrored from members.societe-jersiaise.org/geraint/jerriais/progres.html by HTTrack Website Copier/3.x [XR&CO'2014], Tue, 15 Jul 2025 13:59:40 GMT -->
<HEAD>
<TITLE>Le Progr&egrave;s</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2> Le Progr&egrave;s</h2></font></center>

De touos les bords nous entend que j'vivons dans un &acirc;ge de progr&egrave;s. Les pr&eacute;dicateurs nos l'disent, les g&acirc;zettes nos l'disent, et dans l's'Etats nou n'ouait qu'chonna. Ch'est pourtchi y faut craithe que ch'est vrai.<p>

Si par chance y'a d'vos lecteurs, Moussieu l'R&eacute;dacteur des Chroniques, tch'y voudraient dithe autrement, j'm'en vais l&ucirc;s prouv&eacute; tch'ils ont grand tort. J'ai v&ecirc;tchu ichin en J&ecirc;rri toute ma vie, et dans l'couothant d'b&eacute;t&ocirc;t huiptante ans j'ai veu bein des changements. J'm'en vais en mentionn&eacute; tchitchuns tchi n'peuvent sinon convaicre les incr&eacute;dules :-<p>

A qu'menchi, quand j'tais mousse, nou trouvait l'p&egrave;the, la m&egrave;the et l's'&ecirc;fants tous reunis siez-yeux quand v'nait l's&eacute;. Ach'teu l'bouonhomme et la bouonnefemme sont assis yun d'chaque bord du feu touoseurs. N'y'a p&ucirc;s d'vie d'famillye. - Une signe de progr&egrave;s!<p>

Man p&egrave;the avait une ferme du quarante vr&eacute;gies. Ou tait lou&eacute;e &agrave; quatre louis, et en travaillant bein du le bouonhomme p&eacute;yait san qu'min, mais p&ucirc;s d'une fais ch'tait par la gr&acirc;ce des marchands et la bont&eacute; d'la Providence. Ach'teu la ferme appartcheint &agrave; un Angliais, et l'heutheux locataithe paie douze louis, et sa t&ecirc;te qu'menche &agrave; gr&icirc;si. Sans autchune doute, ch'est du progr&egrave;s!<p>

J'tiomes un fliantchet d'mousses, mais presque tout chein qu'nou mangeait tait produit s&ucirc;s la ferme. Y'avait tr&eacute;jous du lard, et quand nou voulait tu&eacute; nou n'se g&egrave;nait pas des abattoirs. Ach'teu nous ordonne les provisions par telephone. Il est vrai qu' chonna cou&ocirc;te p&ucirc;s, mais ch'est mains d'peine: Ocquo du Progr&egrave;s!<p>

Y'a huiptante ans les lieux d'tchulte tait remplyis' partitchuli&eacute;thement les chapelles. J'fut &agrave; un s&eacute;rvice y'a tchique temps, et y'avait douze personnes dans la congr&eacute;g&acirc;tion. Ch'tait en Angliais, et l'pr&eacute;dicateur fut bein pr&egrave;s d's'engou&euml; deustrais fais en t&acirc;chant d' prononc&eacute; les longs mots. A l'eglyise le pr&eacute;chain dimanche, le R&eacute;cteur pr&ecirc;chit un raide bouon s&eacute;rmon a huit auditeurs. Du Progr&egrave;s!<p>

P&acirc;slant d'R&eacute;cteurs, quand nous en rencontrait yun dans chais temps-l&agrave;, nou hallait san chap&eacute;. Ach'teu, les gens ont d'la peine &agrave; dithe bonjour ou bonsouair, sinon quand y veur des r'path&agrave;tions au r&eacute;ctorat, quand nou s'touone de bord. Et pour d&ecirc;montr&eacute; l'r&eacute;spect qu'j'avons pour nos R&eacute;cteurs, je l's'avons cong&eacute;di&eacute;s d's'Etats, &agrave; l'exc&eacute;ption du Doyen, tch'est l&agrave; pour faithe la pri&egrave;the. Oh, tchi Progr&egrave;s!<p>

Si n'y'a pas d'Recteurs dans l's'Etats au jour d'agniet, y'a des S&eacute;nateurs. Au qu'mench'ment nous avait creu tch'y vaudraient bein m&ucirc;s, et j'comprends qu'y'a ocquo tchiques individus dans la p&acirc;raisse de Saint-Sauveux tch'y sont oquo de ch't'opinion-l&agrave;. Y repr&eacute;sentent le Progr&egrave;s!<p>

Un Jur&eacute;-Justicier aut'fais tait un grand homme et un bouon J&ecirc;rriais r&eacute;spect&eacute; par tout l'monde. Ach'teu nou n'en connais pas la maintchi, car quand y'a une vacance le publyic n'est pas permint d'vot&eacute;. Mais nou n'se g&egrave;ne pas d'chonna, car, dr&ocirc;lement assez, les bouons J&ecirc;rriais n'veulent rain d'la djobbe. Enfin, ch'est ocquo du Progr&egrave;s!<p>

Dans man temps les fermiers s'entre-aidgaient dans l'temps d'la grande tch&eacute;thue, et, pour dithe vrai, dans toutes les saisons d'l'ann&eacute;&eacute;. Ach'teu, n'y'a pas d'grandes tch&eacute;thues, et n y'a pas d's&eacute;th&eacute;es d'nier-beurre. Ch'est ch&acirc;tchun pour s&eacute; et l'djiablye pour le r&eacute;stant. Du Progr&egrave;s!<p>

Nous allait en ville dans l'qu&ecirc;rre ou dans la van au Sam'di. Ach'teu ch'est par m&ocirc;teur, et les pi&ecirc;tons sont en dangi d'l&ucirc;s vie. Mais tch&egrave;sque chonna fait? - ch'est du Progr&egrave;s.<p>

A <a href="st_ouen.html">Saint-Ou</a>, &agrave; <a href="la_trinnete.html">la Trin't&eacute;</a>, &agrave; <a href="st_cliement.html">Saint-Cli&eacute;ment</a> y'avait d's'&ecirc;l&eacute;ctions, et la vouaix valait la peine d'av&eacute;. Ach'teu qu'les f&eacute;mmes s'en m&ecirc;lent, et qu'un candidat n'peut pas sav&eacute; tch&egrave;squ'y fait, ch'est tant d'fichu, et l's'aub&eacute;rges ne font pas l'profit tchi m&eacute;thitent. L's'&ecirc;l&eacute;cteurs tch'y' sont forchis de s'gard&eacute; sobres dithont sans autchune doute que ch'est du Progr&egrave;s!<p>

Le p'tun tait &agrave; bouon marchi, et la litcheu &eacute;tout. Les fumeurs et les m&ecirc;ssieux tch'aiment un p'tit l&eacute;rmin crient hourra pour le Progr&egrave;s!<p>

Y'avait tchiques v&icirc;siteurs quand j'tais mousse, mais pas l'quart assez, J'avons amend&eacute; s&ucirc;s chu compte-l&agrave;, mais ch'ne s'sa que quand, en &ecirc;t&eacute;, les J&ecirc;rriais &eacute;thont &agrave; couochi d'hors et grimp&eacute; dans l's'arbres pour &ecirc;tre hors de la vaie qu'nou pou&ocirc;rra dithe que dans chutte dir&eacute;ction-l&agrave; J&ecirc;rri a v&eacute;thitablyement fait du Progr&egrave;s!<p>

Y'avait dans chu temps-l&agrave; une demi&eacute;-douzaine de g&acirc;zettes. Ach'teu, y'en a deux. Ch'est une monopole, mais pour un certain papi ch'est, nous en est seux, le p&ucirc;s biau signe de Progr&egrave;s!<p>

Et pour en fini, si nou veur ocquo des signes de Progr&egrave;s, nou n'a qu'a r&eacute;fli&eacute;chi s&ucirc;s le nombre de divorces accord&eacute;es par la Cour Royale, le Taxe s&ucirc;s le R&eacute;v'nu, le Social Assurance, et plusieurs autres b&eacute;n&eacute;fices de tchi qu'notre glorieuse &icirc;le jouit !<p>

Ocquo une fais m's'amins - Hourra pour le Progr&egrave;s!<p>

<i> L'Onclye Ph'lip<br>
1953 <p></i>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="change100.html">Les changements q'ya yieu en Jerri</a><p>
<li><a href="gdfchange.html">Tchi changements!</a><p>
<li><a href="chiffres.html">Des chiffres du passer</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfjep75.html">L&eacute; Passage du temps</a><p>
<li><a href="assembliee/tchians1975.html">J&egrave;rri s'en va &egrave;s tchians</a><p>
<li><a href="reveelie.html">L&eacute; R&ecirc;ve</a><p>

<li><A HREF="100ans.html">Y'a chent ans</A><p>

<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><A HREF="viertemp.html">Viers Temps</A><p>
<li><a href="vierstemps.html">Les bouans viers temps</a><p>

<li><a href="gdf800.html">Ma jann&egrave;che m&eacute;morabl'ye</a><p>
<li><a href="eslectricitai.html">L's embarras du Bouonhoumme Joe avec l'Eslectricitai</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/progres.html by HTTrack Website Copier/3.x [XR&CO'2014], Tue, 15 Jul 2025 13:59:40 GMT -->
</HTML>
