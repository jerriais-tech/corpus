<HTML>
<HEAD>
<TITLE>Les secrets d'un heutheux mathiage</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les secrets d'un heutheux mathiage</h2>
Un bouonhomme donne des avis</font></center><p>

V&egrave;the d'ja, y'a quarante ans que j'd&eacute;cid&icirc;mes, la Janie et m&eacute;, d'nos mathi&eacute;. Ch'tait une entreprinze, car n'y'avait pas d'sous &agrave; la banque, et la p'tite ferme que j'allions prendre n'&eacute;tait pas yunne des miyeuthes. Man p&egrave;the tait pour me donn&eacute; une vaque et chent c&acirc;sses de patates, et ma Janie avait des lincheurs, deustrais tchaises, une cas'trole, un pot-&agrave;-tais, et la prom&ecirc;sse d'un b&eacute;r s'oulle en avait besoin d'yun p&ucirc;s tard. Avec chonna, j'nos entre-aimions hardi, j'tais fort comme un g'va et ma p'tite, comme m&eacute;, avait tout plien d'couothage. J'avais vingt ans et Janie en avait djais-neuf.<br/>
<br/>
&#8220;Eh bein, ch'tait l&agrave; le qu'mench'ment, et ach'teu j'm'en vais t&acirc;chi d'vos dithe comment qu'chonna s'fait qu'apr&egrave;s quarante ans j'nos entre-aimons p&ucirc;s qu'jamais, m&eacute; et ma Jane. Comme ou l'savez, d'nos jours y'a des mathiages tchi n'duthent pas longtemps, et hardi tchi vont bein assez pour un an ou deux, mais ou&egrave;sque apr&egrave;s ch'est une affaithe de cat et tchan. Quand nou veur sav&eacute; &agrave; tch'y la faute, l'homme bliaume sa femme et la femme bliaume s'n'homme. Mais m&eacute;, j'dis qu'y'a tr&eacute;jous d'la faute des deux bords.<br/>
<br/>
Quant &agrave; la Jane et m&eacute;, y n'faut pas dithe que dans l'couothant d'quarante ans j'n'avons pas yeu nos p'tits d's'agr&ecirc;ments, mais v'l&agrave; tchi n'duthait pas, et apr&egrave;s j'nos entre-embr&eacute;chaimes, et tout tait oubli&eacute;. J's'y un mio court de p&eacute; d'ma sorte, et ma Jane &eacute;tout, mais gr&acirc;ce &agrave; la Providence, y'a du bouonsens des deux c&ocirc;t&eacute;s, et surtout une ami&ecirc;tchi que rain n'pouvait ch&acirc;tchi.<br/>
<br/>
Et ach'teu j'voudrais donn&eacute; tchiques mots d'avis &agrave; des jeunes gens tch'ont id&eacute;e d'l&ucirc;s mathi&eacute; d'vant long. Ch'est p't'&ecirc;tre une imp&eacute;rtinence, mais apr&egrave;s tout, j'ai yeu bein d's'ann&eacute;es d'exp&eacute;thience du mathiage, et j'd&eacute;v'thais av&eacute; apprint tchiquechose d'utile.<br/>
<br/>
Si l'gar&ccedil;on a dans l'id&eacute;e qu'apr&egrave;s un an ou deux y pou&ocirc;rra sorti trais ou quatre s&eacute;th&eacute;es la s'maine laissant sa jeune femme toute seule, y f'tha m&ucirc;s d'r&eacute;st&eacute; vier gar&ccedil;on, car y'a tr&eacute;jous tchique bouan vaisin tch'est pr&ecirc;t &agrave; tapp&eacute; &agrave; la porte, pour offri ses consol&acirc;tions. Combain d'fais qu'j'ai veu chonna dans l'couothant d'ma longue vie!<br/>
<br/>
Et si la fille &agrave; dans l'id&eacute;e que si s'n'homme ne fait pas &agrave; san go&ucirc;t, ou pou&ocirc;rra tr&eacute;jous applitchi pour une divorce, ch'est tant d'fichu du tout qu'mench'ment. Un heutheux mathiage n'est pas b&acirc;ti s&ucirc;s chais fond&acirc;tions-l&agrave;.<br/>
<br/>
Y'a d's'hommes tch'y sont charmants quand nou les rencontre autchun bord mais tch'y sont des djiables siez-yeux. Ch'est l&agrave; les pi&eacute;thes, car quand nous entend qu'y'a yeu du brit dans la maison tout l'monde bliaument la femme et pliaignent le pou&ocirc;re homme. J'en ai connu, m&eacute;, d'chais m&ecirc;ssieux-l&agrave;, et n'y'en a pas pour chi. Un homme mathi&eacute; d&eacute;v'thait &ecirc;tre &#8220;on his best behaviour,&#8221; comme nou dit en angliais, siez-l'y.<br/>
<br/>
Y'a d's'hommes que nou vait partout, &egrave;s f&ecirc;tes, &egrave;s courses, &egrave;s shows, mais jamais accompagn&eacute;s d'l&ucirc;s femmes. Y craient, sans doute que l&ucirc;s Merrienne ou Marguerite ne s'en ap&eacute;rchet pas, mais y s'trompent, et si, un biau jour y d&ecirc;couvrent que y'a des galants par les qu'mins, v'l&agrave; tch'y l&ucirc;s sert bein. Ils ont d'mand&eacute; pour.<br/>
<br/>
Pour faithe un succ&egrave;s du mathiage, y faut qu'la jeune femme comprenne que san Ph'lip n'est pas parfait, et qu'y'&eacute;tha des bord&eacute;es quant y pou&ocirc;rrait &ecirc;tre un mio difficile. Mais s'oulle est int&eacute;lligente, et qu'ou l'aime comme une femme d&eacute;v'thait aim&eacute; s'n'homme, ou veindra &agrave; l'comprendre et &agrave; faithe des alouanches. Si, par exemplye, y r'venait un s&eacute; un mio caud d'b&egrave;the, ch'n'est pas de qu'menchi &agrave; l'app'l&eacute; un ivrogne, et d'l'y dithe que pour un raindutout, ou s'en r'&icirc;thait siez san p&egrave;the. Nan, dans un cas d'm&ecirc;me ou s&eacute;thait tch'y n'en fait pas une habitude, ou l'y donn'nait un p'tit fricot pour san soup&eacute;, et apr&egrave;s, ou y'aidg'thait &agrave; hall&eacute; ses bottes et ou l'prendrait par le bras pour y'aidgi &agrave; ramont&eacute; les d'gr&egrave;s. Et, l'pr&eacute;chain matin ou y'apportethait une t&acirc;sse de tais pour souolagi sa pou&ocirc;re t&ecirc;te.<br/>
<br/>
Epis, et chonnechin est important. J'me r'souveins qu'une ann&eacute;e tout avait tait mal siez-nous. J'avais p&eacute;rdu ma bouonne vaque, le docteu tait v'nu une vingtaine de fais pour les mousses, j'n'avais pas fait un sou s&ucirc;s mes patates, je d'vais ichin et l&agrave;, et l'jour vint que je n'savais vraiement pas comment qu'j'allais continu&eacute;. J'tais au m's&eacute;sp&eacute;. Mais quand la Jane une s&eacute;th&eacute;e vit qu'j'avais l's'&eacute;sprits si bas, ou vint s'assi&egrave;the aupi d'm&eacute; s&ucirc;s l'sofa, et m'dit qu'ou savait tout, mais tchi n'fallait pas laissi la mins&egrave;the nos accablye. &#8220;N'oublie pas, man chier,&#8221; ou dit, &#8220;que tu n'est pas tout seu. J's'y avec t&eacute;, et entre nos deux, en m&eacute;ttant notre fouai dans la Providence, j'en p&acirc;ss'sons &agrave; travers.&#8221;<br/>
<br/>
Et je l'fimes, mais chein que j'veur d&ecirc;montr&eacute; ch'est qu's'ou m'avait r'prochi et s'&eacute;tait minse &agrave; plieuth&eacute; jamais je n'm'en sais r'hall&eacute;. Une bouonne femme n'oublie jamais qu'oulle a print s'n'homme pour sa vie, et qu'ch'est quand il est en d&ecirc;tresse que ch'est san d'v&eacute; de l'y v'nin en aide.<br/>
<br/>
Ocquo deux mots. Quand y'a d's'&ecirc;fants, y n'faut pas qu'les pathens aient des favoris, autrement y s'en r'pentithont p&ucirc;s tard. Pas d'partiali&eacute; ou&egrave;sque les &ecirc;fants sont conc&eacute;rn&eacute;s, n'oubliez pas chonna!<br/>
<br/>
<i>1954</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="mathiage.html">L'amour et l'mathiage en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

