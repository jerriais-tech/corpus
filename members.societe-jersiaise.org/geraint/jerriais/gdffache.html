<HTML>
<HEAD>
<TITLE> La fache et l'v&icirc;sage</TITLE>
<META  name="keywords" content="Jèrriais, language, langue normande, minority languages, langues régionales, langues minoritaires, langues d'oïl, folklore, dialect, linguistics, linguistique, Normandy, Normandie, Channel Islands, îles anglo-normandes, anatomie, parts of the body, facial expressions,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2> La fache et l'v&icirc;sage</h2></font></center><p>


<div align="center"><table border="0"  width="550">
  <tr><!-- Row 1 -->
     <td><div align="center"><img src="jerriais223.jpg" width="100" height="100" alt="" title="" /></div></td><!-- Col 1 -->
     <td><div align="center"><img src="jerriais210.jpg" width="100" height="100" alt="" title="" /></div></td><!-- Col 2 -->
      <td><div align="center"><img src="jerriais299.jpg" width="100" height="100" alt="" title="" /></div></td><!-- Col 5 -->
    <td><div align="center"><img src="jerriais257.jpg" width="100" height="100" alt="" title="" /></div></td><!-- Col 3 -->
     <td><div align="center"><img src="jerriais208.jpg" width="100" height="100" alt="" title="" /></div></td><!-- Col 4 -->

  </tr>
</table></div>



<font size="-1"><i>Trenton , Michigan, USA<br>
 L&eacute; 9 d&eacute; juilet. 1983<p></i></font>

Moussieu l'R&eacute;dacteu,<p>

&quot;Tchi diff&eacute;thence tch'i' y'a entre un v&icirc;sage et eune fache?&quot; j&eacute; d'mandis &agrave; Papa eune s&eacute;th&eacute;e au pid du feu quand j'tais mousse. &quot;Dans la forge &agrave; mat&icirc;n Mess Le Ruez, Bram, t&eacute; d&icirc;t qu' san Br&eacute;ton avait ch&egrave;rchi chicangne &agrave; Alb&egrave;rt T&acirc;ton et qu'Alb&egrave;rt li'avait m&icirc;ns la fache en margalot Mess Le Cornu, Darrique, nouos racontit l'histouaithe pus tard, mais i' d&icirc;t qu&eacute; l'Br&eacute;ton avait l'v&icirc;sage d&ecirc;fidguth&eacute;.&quot;<p>

&quot;La fache et l'v&icirc;sage,&quot; Papa m'd&icirc;t, &quot;ch'est la m&ecirc;me chose. J'disons p&ucirc;t&ocirc;t la fache &agrave; ch't heu, mais l's anciens disaient p&ucirc;t&ocirc;t l'v&icirc;sage. Nouot' langue J&egrave;rriaise est riche en expressions, et y'a souvent plusieurs mots tchi veulent dithe la m&ecirc;me chose. Par exempl'ye, les mots <i>margalot</i> et <i>d&ecirc;fidguth&eacute;</i> veulent dithe qu&eacute; la fache au pou&ocirc;rre dgi&acirc;tre d'Br&eacute;ton, tchi n'savait probabli&eacute;ment qu'T&acirc;ton est batilieux d'sa sorte, 'tait endommagie. N&eacute; v'l&agrave; trais mots <i>margalot</i>, <i>d&ecirc;fidguther</i> et <i>endommagement</i> - qu'nou peut faithe s&egrave;rvi pour dithe qu'oulle avait ieu du ma&quot;.<p>

&quot;I' d'vait aver ieu bouanne ra&icirc;son pour s&eacute; battre, Alb&egrave;rt T&acirc;ton,&quot; j'dis &agrave; Papa. &quot;Il est auve nous &agrave; l'&ecirc;cole, et j&eacute; n'l&eacute; janmais veu ch&egrave;rchi chicangne. L's aut' gar&ccedil;ons l'la&icirc;ssent trantchil'ye viyant tchi'i' savent tch'il est court d&eacute; p&eacute;. L'aut' s&eacute;, l'bouanhomme &Eacute;mile Doublard, tch'en avait deux d'go&ucirc;ts &agrave; bord, l&icirc; ch&egrave;rchi chicangne l&eacute; tou d'la fou&eacute;e pour <a href="guyfawkes.html">Guy Fawkes</a>. 'La&icirc;ssiz m&eacute; trantchil'ye', Albert l&icirc; d&icirc;t.<p>

'J'n'ai pon rein contre vous et j&eacute; n'veurs pon vouos faithe d&eacute; ma &agrave; vouotr' &acirc;ge.' Mais Mess Doublard n'arr&ecirc;tait pon d'l'emb&ecirc;ter et l&icirc; dithe tch'i' pouvait l'battre. Finnalement, quand i' vit qu' Alb&egrave;rt n&eacute; prannait pon d'avis d'li, l'bouanhomme &Eacute;mile l&icirc; donnit un co d'poing sus l'&ecirc;paule. Comme d&eacute; ra&icirc;son, Alb&egrave;rt s&eacute; touannit d'bord et li'en donnit iun tchi l'tchulbutit. Alb&egrave;rt li-a&icirc;dgit &agrave; s&eacute; r'l&eacute;ver et l&icirc; d&icirc;t d's'en aller siez li quandi tchi p&ucirc;sse gabather.&quot;<p>

&quot;V'l&agrave; tchi montre qu&eacute; v'l&agrave; tchi n'paie pon d'ch&egrave;rchi chicangne&quot;, s&eacute; f&icirc;t Papa. &quot;Mais pour &egrave;rv&eacute;n&icirc;n au sujet d'la fache. Y'a un tas d'crianches et d'<a href="ditons.html">ditons</a> entou&ocirc;rre. Quand eune janne fille est douoche d&eacute; caract&eacute;the nou dit : 'Oulle a eune fache d&eacute; chucre et dg'ieau, chette-l&agrave;', ou 'Oulle a eune belle fache, eune fache &ecirc;pannie'. Mais quand eune p&egrave;rsonne fait laie minne, nou dit: 'Oulle a eune fache longue comme l&eacute; bras'. D'aut's dithont: 'Oulle a eune fache longue comme eune gambe d&eacute; d'vant'.<p>

&quot;Pour un homme tch'est m&acirc;rri ou d'mauvaise heunmeu, nou dit 'Il a eune fache d&eacute; tigre et un nez d'pi&egrave;rre &agrave; feu', ou 'Il a eune fache d&eacute; pliaque d'arme'. Quand eune fille est riche et d'bouanne fanmil'ye et tch'i' n'y'a pon d'jannes hommes d&eacute; san rang dans l'va&icirc;sinn&eacute;, et qu' les cheins tchi n'y sont pon, d'san rang, n'peuvent pon en appr&eacute;chi, nou dit: 'Oulle a eune fache d&eacute; sainte nitouche'. Quand eune p&egrave;rsonne vouos fait bouanne minne fache &agrave; fache. mais qu'ou vouos d&ecirc;chithe dri&eacute;the vouot' dos, nou dit qu' 'Ch'est eune doubl'ye fache'.<p>

&quot;Quand nou va visiter tchitch'uns et tch'i' n'y'a p&egrave;rsonne &agrave; la maison quand nou y'arrive, nou dit: 'J'ai 't&eacute; pour les vaie, mais j'ai trouv&eacute; fache d&eacute; bouais'. Quand eune femme est laie comme l&eacute; p&eacute;ch&eacute; du D&icirc;nmanche, nou dit: 'Oulle a eune fache tchi s&egrave;rt d'&egrave;rmi&egrave;de &agrave; l'amour'. D'eune p&egrave;rsonne tch'a la fache pliate, nou dit: 'Oulle a eune fache d'h&ocirc;louoge.<p>

&quot;Deux p&egrave;rsonnes, bein p&ocirc;s&eacute;s et ra&icirc;sonnabl'ye, peuvent distchuter un probl&egrave;me fache &agrave; fache et l&eacute; r'soudre amicalement.&quot;<p>

&quot;En p&acirc;lant d'faches d&eacute; bouais,&quot; j'dis &agrave; Papa. &quot;Papa Giffard en fa&icirc;sait, li, en bouais. J'avons la t&ecirc;te d&eacute; la Reine Alexandra, tch'i' stchulptit, dans l'gard&icirc;n et oulle est si bein faite qu&eacute; nou dithait qu'oulle est en vie. Et quand j'allis &agrave; <a href="st_pierre.html">St Pi&egrave;rre</a> vaie l'dgi&acirc;bl'ye tch'il avait stchulpt&eacute; pour mett' dans L'Creux du Vis, la fache patha&icirc;ssait qu&acirc;si en vie &eacute;tout.&quot;<p>

&quot;Vaithe, man gar&ccedil;on&quot;. i' m'd&icirc;t. &quot;tan Papa <A HREF="giffard.html">Giffard</A> 'tait un homme absol&ucirc;ment dou&eacute;. Ch'est danmage qu&eacute; tu n'l'as pon connu. car tu n'avais qu' un an quand i' mouothit en 1892. Quand j'&eacute;thons la chance, j't'emm&egrave;n'nait &egrave;s <a href="troglodyte.html">Caves d&eacute; Champion</a> &agrave; La Crouaix d'Bouais. L&agrave;, tu v&egrave;rras un tas d'ses stchulptuthes. Et y'en a un tas dans l'bel d&eacute; la Prison en Ville. Tch'est tchi sait, j'pou&ocirc;rrais p't-&ecirc;t' aver p&egrave;rmission d&eacute; t'montrer ches'l&agrave; &eacute;tout. I' faudra qu' j'en p&acirc;le au <a href="connetable.html">Conn&ecirc;tabl'ye</a> d'Auvergne.&quot;<p>
&nbsp;<p>
<i><a href="lefeuvre.html">George d'La Forge</a></i><p>

<div align="center"><table border="0"  width="550">
  <tr><!-- Row 1 -->

     <td><div align="center"><img src="jerriais274.jpg" width="100" height="100" alt="" title="" /></div></td><!-- Col 2 -->
     <td><div align="center"><img src="jerriais201.jpg" width="100" height="100" alt="" title="" /></div></td><!-- Col 4 -->
     <td><div align="center"><img src="jerriais211.jpg" width="100" height="100" alt="" title="" /></div></td><!-- Col 3 -->
     <td><div align="center"><img src="jerriais07.jpg" width="100" height="100" alt="" title="" /></div></td><!-- Col 5 -->
     <td><div align="center"><img src="jerriais289.jpg" width="100" height="100" alt="" title="" /></div></td><!-- Col 5 -->
  </tr>
</table></div>




&nbsp;<p>
<FONT SIZE=2>
<i>Viyiz &eacute;tout: </i>
<ul>
<li><a href="fachevoc.html">Vocabulaithe d'la fache en J&egrave;rriais</a><p>
<li><a href="gdftete.html">T&ecirc;te-&agrave;-t&ecirc;te</a><p>
<li><A HREF="mabarbe.html">Les barbes et les moustaches</A><p>
<li><a href="gdfersembliance.html">M&ecirc;pr&icirc;ns&eacute; d'&egrave;rsembliance&nbsp;?</a><p>
<li><a href="iers.html">L's i&egrave;rs</a><p>
<li><a href="corpid.html">Tchiques idi&ocirc;mes entouor l&eacute; corps</a><p>
<li><a href="anatvoc.html">L'anatomie en J&egrave;rriais</a><p>
<li><a href="houmvoc.html">L&eacute; corps en J&egrave;rriais</a><p>
<li><a href="corpinm.html">L&eacute; corps en J&egrave;rriais en &icirc;nmages</a><p>
<li><a href="corpinm2.html">L&eacute; corps en J&egrave;rriais en &icirc;nmages 2</a><p>
<li><a href="haspenin.html">Fache ou coue?</a><p>
<li><a href="gveux.html">Les g'veux</a><p>
<li><a href="gdfappathence.html">L'appathence trompe tchiquefais!</a><p>
</ul>

</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
