<HTML>

<!-- Mirrored from members.societe-jersiaise.org/geraint/jerriais/motor.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
<HEAD>
<TITLE>Ma Motor-Bike</TITLE>
<META  name="keywords" content="Jèrriais, Jersey language, langue normande, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie transport, traffic, roads, motorcycling">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<font color="#215e21"><center><h2>Ma Motor-Bike</h2></center></font><br>
<CENTER><TABLE><TR><TD>

Tch'est qui, dans djaix-neu chents vingt-iune,<br>
Me cou&ocirc;ti une petite fortune,<br>
Et qu'a caus&eacute; tant d'amiertume?<br>
Ma motor-bike.<br>
<p>

Tch'est qui m'avait mins an d&eacute;fi<br>
De r'pather de la ma&icirc;tr&icirc;si<br>
Et qui m'&ecirc;lindgi dans vivyi?<br>
Ma motor-bike.<br>
<p>

Tch'est qui, quand je r'vimmes bouans amins<br>
Et d'la manier j'avais apprins<br>
M'encouothagi &agrave; couorre les c'mins?<br>
Ma motor-bike.<br>
<p>

Tch'est qui, &agrave; la h&eacute;che des chapelles<br>
Va s'stationner comme sentinelle<br>
Et qu'&ecirc;blou&icirc;t toutes les hardelles?<br>
Ma motor-bike.<br>
<p>

Tch'est qu'a un couossin en dri&egrave;the,<br>
Pour inviter &agrave; v'nin s'y assi&egrave;the,<br>
Tchique jeune et jolie passagi&egrave;the?<br>
Ma motor-bike.<br>
<p>

Tch'est qu'avec ses fanfaronnades<br>
Troublye le r'pos d'touos les malades.<br>
D&eacute;pis Gou&ocirc;rey &agrave; <a href="st_brelade.html">St. Brelade</a>?<br>
Ma motor-bike.<br>
<p>

Tch'est qui, un jour &agrave; <a href="st_cliement.html">St. Cli&eacute;ment</a><br>
Br&ucirc;lait la route foll&acirc;trement,<br>
Et fut la cause d'un accident?<br>
Ma motor-bike.<br>
<p>

Tch'est qu'ch'est qui m'lannedi d'vant la Cour<br>
Et m'fit attraper vingt-huit jours<br>
Pour l'affaithe de la Prumi&eacute; Tour?<br>
Ma motor-bike.<br>
<p>

Tch'est qu'ch'est qui happi l'mors-&egrave;s-dents<br>
Touos les pi&eacute;tons &ecirc;parpillant<br>
Et m'fliantchi contre un char-&agrave;-banc?<br>
Ma motor-bike.<br>
<p>

Tch'est qu'est siez Hunt le marchand d'chiques<br>
Et qui n'm&eacute; jou&ocirc;tha pas d'aut'es triques<br>
Tch'est qu'ch'est qu'j'ai envi&eacute; siez l'Vier Nique?<br>
Ma motor-bike.<br>
<p>
&nbsp;<p>
<i><a href="gwdec.html">G. W. de C.</a></i><br>
<p>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="transport.html">L&eacute; transport</a><p>
<li><a href="lecouteur1925.html">Bill Le Couteur</a><p>
<li><a href="colebrooks.html">Colebrooks - tchiques annonces</a><p>
<li><A HREF="lequesne.html">Ned Le Quesne</A><p>
<li><a href="stheliergarages.html">St. Helier Garages</a><p>
<li><a href="motorbikecahouain.html">Si nou d'mande &egrave;s St. Ouennais si y-a du nouv&eacute; dans lus p&acirc;raisse</a><p>
<li><a href="motorbikecahouain2.html">L'autre Dimanche, il y r'eut oquo un rassembli&eacute;ment de ches machines-l&agrave;</a><p>

<li><a href="bikecl.html">Examplyes d'in&eacute;xp&eacute;rience</a><p>
<li><a href="moto.html">Des courses &eacute;d moto</a><p>
<li><a href="bike.html">La Bike</a><p>
<li><a href="cahouain1916.html">La s&eacute;ance de la Cour pour les menues dettes</a><p>

<li><a href="pmfo.html">Le monde est fo</a><p>

<li><a href="suslesbeusses.html">Sus Les Beusses</a><p>
<li><a href="viagebus.html">Un viage par 'bus'</a><p>
<li><a href="omnibus.html">Dans un omnibus</a><p>
<li><a href="cachmoto.html">Quand J'fus pour Apprendre &agrave; Cachi un Moto</a><p>
<li><a href="pmcar.html">Ph'lip wants to buy a car</a><p>
<li><a href="vainne.html">La vainne et l&eacute; h&egrave;rnais</a><p>
<li><a href="qmindfe1871.html">Le Qmin-df&eacute;</a><p>
<li><a href="qmindfe_electrique.html">L&eacute; Q'min d'F&eacute; &Eacute;lectrique</a><p>
<li><a href="48passagyiers.html">D'la Ville de St.-H&eacute;yer, j'emporte 48 p&acirc;ssag'yiers</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/motor.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
</HTML>
