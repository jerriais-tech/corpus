<HTML>
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>

<img src="colinmachon.gif" width="160" height="200" alt="" title="" align="right" />
L'aut' jour, j'mangis un bouan fricot d'colimachons. V'l&agrave; tch'avait si bouan go&ucirc;t que j'm&eacute; m&icirc;ns dans la t&ecirc;te que v'l&agrave; tchi valait la peine d'apprendre comment les graie pour mangi, et p't&ecirc;t' que ma tante Annie m'en graietha en J&egrave;rri.&nbsp; <br/>
<br/>
La prumi&eacute; chose &agrave; faithe est d'ramasser les colimachons! La pr&eacute;chaine chose est d'les laver dans deux'trais ieaux. Quand i' sont bein lav&eacute;s i' faut les mettre dans un bais&icirc;nne de tchique sorte auve eune fichue bouanne couoche de s&eacute; - du gros s&eacute; peut faithe  et les ch&acirc;tchi bein pour que chaque colimachon aie la chance d'&ecirc;te bein sal&eacute;. Le s&eacute; les fait d&ecirc;gorgi, et i' faut les la&icirc;ssi souos l's&eacute; vingt-quatre heuthes pour lus bailli la chance de d&ecirc;gorgi comme i' faut! Opr&eacute;s ch'l&agrave; nou les r'lave bein dans deux'trais ieaux, et nou les r'met souos l's&eacute; acouo eune fais pour un autre vingt-quatre heuthes (&agrave; mains qu'nou-s est pr&ecirc;ssis d'les mangi, - dans chu cas-l&agrave;, un d'mi&eacute;-jour est longtemps assez) et pis faut les r'laver acouo deux'trais fais. <br/>
<br/>
La pr&eacute;chaine chose est d'mettre l'ieau &agrave; bouolli. Dans l'ieau, faut met' eune pouongnie d's&eacute;, un ouognon, eune carotte et deux'trais fielles de louothi. Quand l'ieau veint au tcherbouollon, il est temps d'met' les colimachons d'dans, et faut les laissi bouolli pour eune dem'ieuthe de temps. Quand nous les halle de d'sus l'feu, nou les laisse &egrave;rfredgi et pis nou prend eune adgulle-a-cauches et nou d&ecirc;halle chaque colimachon de d'dans sa cruque, comme nou fait en mangeant des v'licots, et nou met les colimachons d'un c&ocirc;te et les cruques de l'aut'. &nbsp; <br/>
<br/>
En s'passant l'temps tandis qu'les colimachons sont &agrave; d&ecirc;gorgi et &agrave; bouolli, nou c'menche &agrave; faithe eune sauce (ou pust&ocirc;t eune p&acirc;te) auve de l'ail, des mies d'pain, du beurre, du p&egrave;rsi et du t&icirc;mbre. I' faut qu'l'ail s'sait cop&eacute; en p'tits morcieaux gros comme des br&icirc;ns d'grain, et l'p&egrave;rsi &eacute;tou - et faut pas aver peux d'y'en mettre, du p&egrave;rsi, et pis faut m&ecirc;lachi tout ch'l&agrave; ensemblye auve les mies d'pain et l'beurre, et y' met' eune p&icirc;nchie d's&eacute; et d'pa&icirc;vre, et en faithe eune p&acirc;te.&nbsp; <br/>
<br/>
Quand la p&acirc;te est pr&ecirc;te, nou prend la cruque et nou r'met l'colimachon d'dans. (J'avais oubli&eacute; d'vouos dithe que l'colimachon avait r'raptichi hardi en l'salant et l'bouollant, et est bein pus p'tit que sa cruque acheteu). Eune fais l'colimachon r'm&icirc;ns dans sa cruque, nou la r'remplye auve la p&acirc;te d'ail et d'p&egrave;rsi tch'i' veint d'&ecirc;te pr&eacute;path&eacute;e. Le fricot est pr&ecirc;t acheteu pour mettre au fou. I' faut rangi touos les colimachons sus un pliat ou d's'assiettes, et arr&ecirc;ter qu'nou-s s'sait pr&ecirc;t &agrave; les mangi d'vant les met' au fou, car i' faut tch'i' s'saient mangis cauds. Nou cauffe le fou prumi&eacute;thement, et nou les laisse eune dgiexaine de munutes au fou pour tch'ils aient la chance de prendre le gout d'la p&acirc;te, mais i' n'faut pas les laissi trop longtemps, ou bein le beurre tch'est dans la p&acirc;te ess'sait tout fondu.&nbsp; <br/>
<br/>
I' faut &ecirc;te seux d'dithe &agrave; la bouannefemme d'les s&egrave;rvi cauds. Nou mange ch'l&agrave; comme nou mange des v'licots, auve eune beurr&eacute;e. Nou prend l'colimachon auve la main gauche, et nou l'd&ecirc;halle de la cruque auve eune adgulle-&agrave;-cauches. Sans doute man fr&eacute;the Sidney, tch'est gauchet, f'thait ch'l&agrave; &agrave; l'arbours, li!&nbsp; <br/>
<br/>
J'vouos asseuthe que ch'est un bouan fricot, et qu'nou peut en litchi ses babinnes! J'crais bein qu'y'a du monde tch'i' n'voudraient pas en mangi, mais j'pouorrais&nbsp; pas vous dithe pourtchi, bieau que j'sais bein qu'y'&agrave; un tas d'h&egrave;rnitcheurs dans chu monde, mais ch'est seux qu'y'en a pus en J&egrave;rri qu'ich&icirc;n en Bretagne! Ch'est dr&ocirc;le que les gens aiment le lard, et n'y'&agrave; pas pus sale qu un couochon, tch'est tr&eacute;jous &agrave; pilv&acirc;tchi dans sa salet&eacute;, et tchi n'est pas r'gardant tch'est qu'i' trouve &agrave; mangi dans s'n'auge, - mais i'font des grimaches quand nou lus p&acirc;le de mangi des colimachons, tchi sont hardi r'gardants d'chein tch'i' mangent! I' vivent sus la verduthe,- d'l'herbe, des fielles de bouais et d'fruit et d'ledgumes. Ch'tait dans un bieau gardin d'flieurs et d'ledgumes que j'ram&acirc;ss&icirc;mes les cheins que j'mangi l'aut'jour. L'y'avait eune charmante Bretonne &agrave; m'aidgi &agrave; les ram&acirc;sser, et j'en trouv&icirc;mes au mains un couplye de douzaines cliut&eacute;s sus des paithi&egrave;rs appel&eacute;s des &quot;Beurrees Giffard.&quot; Ch'tait la prumi&eacute; fais qu'j'avais ou&iuml; qu'y'avait des paithes nomm&eacute;es pour la famille de ma m'm&egrave;e! V'l&agrave; tchi montre que nous-s apprend tchiquechose touos les jours s'nou garde l's'ouothelles et l's'yi&egrave;rs ouverts!&nbsp; <br/>
<br/>
<a href="lefeuvre.html">George d'La Forge</a><br/>
Les Chroniques de Jersey 9/8/1947<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfcolinmachons.html">Les d'vis du Bouan'homme George</a><p>
<li><a href="rmiedes.html">Les r'mi&egrave;des d&eacute; nouos vielles gens</a><p>
<li><a href="gdfpliantes2.html">Acouo des pliantes m&eacute;d'cinnales</a><p>
<li><a href="xbo.html">Respectais Not' Conn&ecirc;table</a><p>
<li><a href="colinmachons.html">L&eacute; sitho d'col&icirc;nmachons</a><p>
<li><a href="colinmachon.html">Merrienne et les col&icirc;nmachons</a><p>
<li><a href="pmremedy.html">Ph'lip and a remedy</a><p>
<li><a HREF="gdfrose.html">La vie n'est pon tout roses!</a><p>
<li><A HREF="rusesire.html">L&eacute; Rus&egrave; Sire</A><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

