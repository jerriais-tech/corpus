<HTML>

<!-- Mirrored from members.societe-jersiaise.org/geraint/jerriais/gdfobs.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>Obs&egrave;rv&acirc;tions</TITLE>
<META  name="keywords" content="JÃ¨rriais, literature, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Obs&egrave;rv&acirc;tions</h2></font></center>

<font size="-1"><i>Trenton, Michigan, USA.<br>
L'preunmyi d'mai, 1982.<p></i></font>

<P>Moussieu l'R&eacute;dacteu,</P>

<P>L's &eacute;crituthes d&eacute; "Souos l'H&ocirc;louoge" d&eacute; "Meridian" valent tr&eacute;jous la peine d&eacute; li&eacute;the et j'tais content d'vaie, dans la g&acirc;zette du tchinze d'avri, s&eacute;n articl'ye au sujet des jaunes l&icirc;ngnes dans les rues d'<a href="st_helyi.html">St. H&eacute;lyi</a>. Bein des fais quand j'tais en J&egrave;rri j'ai 't&eacute; &egrave;tonn&eacute; d'vaie des grand's nombres d'motos st&acirc;tionn&eacute;s sus ches jaunes l&icirc;ngnes, et j'm&eacute; d'mandais pourtchi qu&eacute; la police p&egrave;rmettait d'it&eacute;. J&eacute; n'voudrais c&egrave;rtainement pon aver la t&acirc;che d&eacute; cachi les pompes d&eacute; la Brigade ("Fire Service") l&eacute; trav&egrave;rs des &ecirc;traites rues d'la ville auve des motos st&acirc;tionn&eacute;s des deux c&ocirc;t&eacute;s d'ches rues en contravention d'la louai. Ch'est bein &egrave;vident qu'un tas d'monde sont trop pi&egrave;rcheurs pour marchi deux pas quand i' sont &agrave; faithe lus boutiqu'sie et tch'i' risquent eune contravention &agrave; la pliaiche d'aller st&acirc;tionner dans iun des grand's b&acirc;tisses &agrave; st&acirc;tionner tchi sont d&egrave;j&agrave; &agrave; maintchi "gratte-ciels".</P>

<P>Comme nouos l'dit l'fanmeux "Meridian", ch'est incomprannabl'ye d&eacute; p&acirc;sser des louais et n'pon les faithe ob&eacute;yi. Et les rues sont d&ecirc;j&agrave; trop &ecirc;traites pour les gros camions tchi vouos d&eacute;foncent l's ouothelles en p&acirc;ssant, et vouos donnent eune bouff&eacute;e d'air empouoaisonn&eacute; &agrave; heunmer dans les poumons en m&ecirc;me temps.</P>

<P>Eune chose tchi m'a tr&eacute;jous &ecirc;tonn&eacute; &eacute;tout est tch'il est p&egrave;rm&icirc;ns d&eacute; n'arr&egrave;ter pon &agrave; eune jaune l&icirc;ngne &egrave;s carrefours et buts d'route dans les campangnes quand i' n'y a pon d'aut' vouaituthes en veue. Ch'n'est pon eune mauvaise id&eacute;e si l'motoriste prend bouan soin d's'asse&ucirc;ther qu'la route est cliaithe. Mais pour iun tch'est accou&ocirc;teunm&eacute; &agrave; cachi un moto en Am&eacute;thique, v'l&agrave; tchi pathait dr&ocirc;le, car la louai est si stricte au sujet ich&icirc;n et au Cannada qu'un motoriste arr&egrave;te machinnalement au "stop sign" quand m&egrave;me tch'i' n'y ait pon d'aut' motos en veue.</P>

<P>Eune aut' dr&ocirc;le d&eacute; chose, tchi montre l'influence des Queb&eacute;couais au <a href="cannada.html">Cannada</a> - tch' ont m&egrave;nagi &agrave; imposer l'&ucirc;sage d&eacute; la langue Fran&ccedil;aise sus l' gov&egrave;rn&eacute;ment f&eacute;d&eacute;ral du Cannada &agrave; c&ocirc;t&eacute; d'la langue Angliaiche - est qu&eacute; ouaithe qu&eacute; en France l&eacute; mot Angliais "stop" ait 't&eacute; adopt&eacute; pour arr&ecirc;ter les motos, au Cannada, o&ugrave;'est qu' la langue Fran&ccedil;aise est veue auve la langue Angliaiche dans les lieux publyics, l&eacute; mot "arr&egrave;t" a rempliaichi l'mot "stop."</P>

<P>Dans la m&egrave;me g&acirc;zette, j'ai grand r'gret d'vaie l'annonce du d&eacute;c&egrave;s du Sieur "Jimmy" Job. J'l&eacute; connaissais d&eacute;pis mil neu chent quarante-six, ann&eacute;e d'ma r'traite et arriv&eacute;e en J&egrave;rri. Un homme tch'&eacute;tait tr&eacute;jous bein av'nant et d'bouanne heunmeu.  J'sommes tous &agrave; dgetter l's &egrave;v&egrave;nements l'tou des Iles Falkland et ordgilleurs d&eacute; la manni&eacute;the qu&eacute; l' Angli&eacute;t&egrave;rre a env'y&eacute; les fr&eacute;gates d&eacute; la Marinne Rouoyale d&ecirc;li&egrave;ment &agrave; r'prendre les iles otchup&eacute;es par l' Argentinne. J'vai, dans la g&acirc;zette, les portraits des jannes fr&eacute;gat&icirc;ns J&egrave;rriais tchi sont dans les fr&eacute;gates, et ch'est mangnifique d&eacute; vaie qu' J&egrave;rri est tr&eacute;jous r'pr&eacute;sent&eacute; dans les forches arm&eacute;es d' Angli&eacute;t&egrave;rre. Et comme ou l'savez sans doute, L's &Eacute;tats Unis sont du bouan c&ocirc;t&eacute;.</P>

<P>J'tais int&eacute;r&egrave;ssi d'vaie qu'eune d&eacute;leg&acirc;tion d&eacute; "NATO" (ou "OTAN" en Fran&ccedil;ais) a visit&eacute; l'&Icirc;le et tch'il a 't&eacute; r'chue dans la Chambre d's &Ecirc;tats. Mais j'ai r'gret d'vaie qu' eune bande d'hommes et femmes 'taient &agrave; faithe eune d&eacute;monstr&acirc;tion contre ieux. Ches gens-l&agrave; &eacute;thaient deu &egrave;t' en travas &agrave; la pliaiche d'emb&egrave;ter l'monde. J&eacute; n'criyais pon qu&eacute; pathelle chose 'tait p&egrave;rminse en J&egrave;rri. Et la r'm&egrave;rque d&eacute; iun des "d&eacute;l&eacute;gu&eacute;s" qu&eacute; si tout l'monde votait pour l&eacute; parti travailliste i' n'y' &eacute;thait pon b&eacute;soin d&eacute; d&eacute;monstr&acirc;tions antinucl&eacute;aires est int&eacute;r&eacute;ssante. Il a raison, sans doute, car les n&acirc;tions du mode libre, n'ayant pon d&eacute; d'fense, es'saient bein vite enga&ucirc;m&eacute;es par l&eacute; <a href="pmcommunist.html">communisme</a>!</P>

<P>Dans la colonne "&Egrave;rgardant &agrave; r'tchulons" dans la g&acirc;zette, j'ai r'm&egrave;rtchi tch'i' y'a d&egrave;j&agrave; ch&icirc;nquante ans d&eacute;pis qu&eacute; l'R&eacute;v&eacute;rend William George Tabb fut appoint&eacute; Tchuth&eacute; &agrave; l'&Eacute;glyise d&eacute; <a href="st_louothains.html">St Louothains</a>.</P>

<P>J'rencontris l'R&eacute;v&eacute;rend Tabb &agrave; <a href="gdfottawa.html">Ottawa</a> t&ocirc;t aupr&egrave;s m'n arriv&eacute;e au Cannada en novembre, 1919. Il 'tait Recteu d&eacute; Bear Brook dans l'dioc&egrave;se d'Ontario. Ma m'm&eacute;e et mes fr&eacute;thes l&eacute; viyaient d'temps en temps quand i' v'nait en ville et avait eune t&acirc;ss&eacute;e d'th&eacute;e siez nous en p&acirc;ssant. Il avait 't&eacute; ordonn&eacute; Diacre dans l'&eacute;glyise d' Almonte, Ontario, o&ugrave;'est qu&eacute; m'n anm&icirc;n Edouard Joshua L'Maistre, d&eacute; m&eacute;mouaithe respect&eacute;e, n&eacute; &egrave;s Carri&eacute;thes &agrave; St Ou&euml;n d&eacute;meuthait. Et i' fut ordonn&eacute; Pr&ecirc;tre dans la Cath&eacute;drale d'Ottawa. J'tais en J&egrave;rri quand i' mouothit l&eacute; 16 d'ao&ucirc;t, 1971, et j'allis &agrave; s'n ent&egrave;rrement. Il 'tait bein populaithe comme Recteu d'<a href="st_brelade.html">Saint Br&eacute;lade</a>. Un charmant corps et "Hail-fellow-well-met". comme nou dit en Angliais. Honneu &agrave; sa m&eacute;mouaithe!</P>

<i><a href="lefeuvre.html">George d'La Forge</a></i><P>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="transport2007.html">Aller en Ville par l&eacute; Vi&egrave;r Ch&acirc;t&eacute;</a><p>
<li><a href="pmcar.html">Ph'lip wants to buy a car</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfobs.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>
