<HTML>

<!-- Mirrored from members.societe-jersiaise.org/geraint/jerriais/dame_moussieu.html by HTTrack Website Copier/3.x [XR&CO'2014], Tue, 15 Jul 2025 13:49:22 GMT -->
<HEAD>
<TITLE>Est-che une Dame ou un Moussieu?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Est-che une Dame ou un Moussieu?</h2></font></center><p>

L'autre jour, viyant qui faisait hardi caud dans notre mansarde, j'd&eacute;cidi d'aller m'proumener jusqu'aux sablions du bord du Havre des Pas. J'emmeni avec m&eacute; ieun de mes avers et pouor aver une ride j'montimes dans la buss &agrave; deux sous.<p>
J'tions quassiment dans Roseville Street quand l'mousse s'fit: M&eacute;m&eacute;e, est-che une Dame ou un Moussieu qu'est &agrave; c&ocirc;t&eacute; de m&eacute;?<p>
- Mais mon pouor gros b&eacute;tat, ch'est une dame angliaise qu'est en holiday ichin. Et pouortchi que tu me demandes chunna?<p>
- Si ch'est une dame m&eacute;m&eacute;e, pourtchi qu'oulle porte des braies couomme p&eacute;p&eacute;e quant y s'met au li&egrave;t. J'criyais qu'il n'y avait que les hommes qui portaient des braies en ville.<p>
- Tchicques fais il y a des femmes &eacute;ttouot qui porte les braies dans lus m&eacute;nage et je r'grette bein de n'&ecirc;tre pon d'm&ecirc;me. Quand tu s'ras pus grand tu comprendras m'n'&eacute;fant. Tu vais bein que ch'est une femme viyant que l's'hommes n's'font pas waver les ch'veux. Mais pouortchi que tu m'demandes dith&egrave;t tchestion.<p>
- Ch'est viyant, m&eacute;m&eacute;e, qu'oulle s'est assise sus la pouque en papi dans tchi que tu as mins les beurr&eacute;es de marmalade et les sandwichs pouor notre th&eacute;e!!<p>
- T&eacute; ta bec, malheureux, car son pyjama s'en va &ecirc;tre biau avec chutte marmalade.<p>
Heureusement que j'venions d'arriver au Havre des Pas et que chutte dame sauti b&eacute; vite &agrave; bas d'la buss s'en s'apercevoir du nouviau dessin sus son pyjama!<p>
J'sautimes de l'autre bord d'la buss, sans emporter la pouque en papi, b&eacute; seur, et vite j'd'valimes le slip pouor aller nous mucchi dans un rotchi.<p>
Quand j'rentrimes siez nous, une heuthe de d'vant qu'nous n'pensait et chunna viyant que j'n'avions pas eu de th&eacute;e, l'mousse raconti chutte sc&egrave;ne au Sieur Caouain, puis y s'fit: Ch'est donc par les ch'veux wav&eacute;s qu'nous peux erconnaitre si ch'est une Dame ou un Moussieu.<p>
- Ch'est d'm&ecirc;me, s'fit l'Sieur Caouain.<p>
- Mais p&eacute;p&eacute;e, j'en ai veu une autre qu'avait les ch'veux cop&eacute;s couomme t&eacute; et j'sis seur que ch'tait une dame par son d'vis. Quand ch'est d'm&ecirc;me couomment que nous peux dithe si ch'est une hardelle ou non.<br/>
L'Sieur Caouain s'trouvi bein embarrassi par dith&egrave;t tchestion et opr&egrave;s s'&ecirc;tre gratt&eacute; les plieumes y s'fit: Quand tu s'ras pus grand rein qu'en r'gardant par dri&egrave;the tu sauras bein d'viner, mais va t'couachi!!<p>
<div align="center">* * *</div><p>
Ch'tait pendant la saison des patates. L'Coumiti des Epeuthas avait mins dans les gazettes que la d&eacute;fouirie des patates &eacute;tait d&eacute;fendue sous peine d'amende ou d'emprisonnement.<p>
N'v'chein achteu chein qui s'passi dans ieunne des paraisses:<p>
Jean, le grand amin &agrave; Pedro, &eacute;tait dans un de ses clios, quand y vit ieun des chantgnis de sa paraisse ouvrir la h&ecirc;che et entrer dans l'clios.<p>
Notre fermi s'd'mandait tch&egrave;s que chunna voulait dithe que dith&egrave;t visite. Pouor seur le chantgni et l'chantgni en herbe qui &eacute;tait avec ly n'v'naient pon pouor canvasser d'pis qu'il n'y avait pon d'&eacute;lection en allant.<p>
Mais Ma&icirc;tre Jean fut bein vite au courant quand de sa grosse voix le chantgni ly criyit: Savous bein que vous n'avez pas l'droit de d&eacute;foui anni&egrave;th et qui faut cessi.<p>
- Et pouortchi, mon doux.<p>
- Pouortchi? Parce que n'v'la qu'est d&eacute;fendu.<p>
Jean s'montri si t&eacute;touanne que l'chantgni couommenchi &agrave; se marrir et n'vouly pon craithe mot de chein que Jean ly disait qu'il pouvait faithe couomme y l'y plaisait.<p>
- Ch'est bein! l'Conn&eacute;table en d&eacute;cidera d'main matin.<p>
Et le lendemain il fut d&eacute;cid&eacute; que notre t&eacute;touanne de Jean avait raison viyant qu'il avait ieut la permission de d&eacute;fouir ses patates... pouor semence!<p>
<div align="center">* * *</div><p>
Buannes gens, avous des shares si&egrave;z Burton? N'v'la une b&eacute; drole de tchestion.<p>
Si vous avez des shares dans chut &eacute;tablissement ou autre de chu genre vous apprendrez avec plaisi que chutte semaine un certain nombre de nos grand hommes ont acat&eacute; de nouviaux fats.<p>
Tch&egrave;s que touot chunna veur dithe? D'mandez &egrave;s siens d'Hill Street et vous en saurez un p'tit pus long.<br/>
Ch'est qu'ichin ch'n'est pon couomme en Anglieth&egrave;re et chu grand jerriais qu'est C.T. Le Quesne, K.C., s'ra bein ravi quand il apprendra chein qui s'passe dans Jerri, ly qui l'autre jour, halli sa casaque d'vant d'prendre pliache sus l'banc de justice, couomme j'ai lu chunna dans une grande gazette angliaise.<p>
Tais ta becque, Marie, si tu n'veur pas aver l'c&ocirc; teurt.<p>
<div align="center">* * *</div><p>
Il y a un homme bein connu en Jerri qui est ervenu ichin apr&egrave;s un nice p'tit holiday de deux mais dans la m&egrave;re-patrie. Chut homme est un chanceux, viyant qui failli mantchi chu viage &agrave; buan marchi.<p>
L'affaithe s'fit d'm&ecirc;me. Ils taient deux pouor la job et un grand homme tossi pouor d&eacute;cidi tchi qui l'aurait!!<p>
Et ch'est ly qui l'eut.<p>
Tout chenna est la v&eacute;rith&egrave;t fouai de Marie Hibou.<p>
<p>
<i><a href="gwdec.html">Caouain</a></i><br/>
<i>Les Chroniques de Jersey 15/7/1933</i><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfmode.html">&Ecirc;tes-ous &agrave; la mode?</a><p>
<li><a href="gdfhabits.html">L's Habits du temps pass&eacute;</a><p>
<li><a href="jugis.html">Ne jugis jammais eune persounne par s'n'habit</a><p>
<li><a href="affole.html">Nou dit qu'il en affole &agrave; tout &acirc;ge</a><p>

<li><a href="bikini.html">L&eacute; bliu bikini</a><p>
<li><a href="femme.html">La femme</a><p>
<li><a href="gdfemancipation.html">Emancip&acirc;tion?</a><p>
<li><a href="pmfemmes.html">Au sujet des femmes</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdfelections1975.html">&Ecirc;lections et appointements</a><p>
<li><a href="pm1947.html">Ph'lip and Merrienne</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/dame_moussieu.html by HTTrack Website Copier/3.x [XR&CO'2014], Tue, 15 Jul 2025 13:49:22 GMT -->
</HTML>
