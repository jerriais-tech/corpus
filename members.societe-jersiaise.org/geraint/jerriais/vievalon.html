<HTML>

<!-- Mirrored from members.societe-jersiaise.org/geraint/jerriais/vievalon.html by HTTrack Website Copier/3.x [XR&CO'2014], Tue, 15 Jul 2025 13:36:22 GMT -->
<HEAD>
<TITLE>Un ao&ucirc;tre fieillet d'la vie d'Jan du Valon</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un ao&ucirc;tre fieillet d'la vie d'Jan du Valon</h2></font></center><p>

Ou' vos rappellel&egrave;z, j'crai bein, chi&egrave;r' lecteur', qu'l'ann&egrave;e drainne j'vos p&acirc;lais de m'n'&ecirc;fanche et d'mes p'tits jour', Anni&egrave;t, ch'est un ao&ucirc;tre chapitre tchi vos fao&ucirc;t li&eacute;ze de m&acirc;n livre. J'vos donne d&ocirc;n en avis de li&eacute;ze la porcion tchi si&egrave;t.<br/>
<br/>
Dans l'chapitre pr&eacute;c&eacute;dan ous-av&egrave;z veu coum-est que j'ba&icirc;lli un nouviao&ugrave; cat &agrave; la Bridjitte et coum-est qu'ou' grignait d'plla&icirc;si quand j'l&icirc; ba&icirc;lli. Eh bein! danp&icirc;s chutte bord&egrave;e-l&agrave;, la Bridjitte &eacute;zait p&acirc;ss&eacute; l'feu, v&eacute;ze! et l'iao&ucirc; ettou, pour m&eacute;, le p'tit Djannin, comme ou' m'appelait et oul &eacute;zait fait n'importe tchi pour sa maitr&ecirc;sse, tchi n'avait qu'&agrave; dize le mot et oul 'tait ob&eacute;ie. Si maitr&ecirc;sse li disait-alle : &#8220;Bridjitte, j'voudrais bein ba&icirc;lli unne petite proumenade au p'tit av&eacute; d'Djannin : il est tout pale et n'mange ni n'b&eacute;, ni fiche ni bran, ni rein en tout, dep&icirc;s tchiques jour, &#8220;Bridgitte m'ergardait, les l&egrave;rmes &egrave;s z-i&egrave;r' et repounait : &#8220;au <i>yes!</i> Mistress, un p'tit <i>w&acirc;ke</i> f'sa du bein &agrave; la petite Djanni - <i>m&eacute;</i> souogni <i>master when iou bi g&acirc;nne!</i> Et tout &eacute;tait arr&acirc;ngi en papi d'musique, et m&eacute; et moman, j'allion' nos proum'n&eacute;.<br/>
<br/>
Tchi bou&acirc;n temps que j'p&acirc;ssais!<br/>
<br/>
Et moman &egrave;ttou!!<br/>
<br/>
Et la Bridjitte &egrave;ttou!!!<br/>
<br/>
Grand-p&eacute;ze rouao&ucirc;dait occouo par bord&egrave;es; mais, le pou&ocirc;r vi, ch'tait l&agrave; tout ch'tchi pouait faize ach't'heuze l&agrave;!<br/>
<br/>
- - -<br/>
<br/>
I' y-avait un couplle d'ann&egrave;es que j'tais &agrave; d'meuz&eacute; si&eacute;z grand-p&eacute;ze : j'&eacute;tion' dans les f&ecirc;tes de Nou&eacute;, et j'tais d&ecirc;j&agrave; un mio &ecirc;calop&egrave;, quand un jour que la bouanne-famme v'nait d'baize un estiffe v&egrave;rre de cidre cao&ucirc;d pour la r&ecirc;cao&ucirc;ff&eacute; - car i' fa&icirc;sait unne freid de tchan - ou' m'd&icirc;t, se m'd&icirc;t-alle : S'tu-&egrave;s bon, m&acirc;n p'tit Djannin, et si tu t'comporte bein tout l'temps jusque l&agrave;, j'izon t&eacute;'et m&eacute; et nos dae&ucirc;x, dans l'couozant d'l'&ecirc;t&egrave; &agrave; unne f&ecirc;te que tu n'as occouo janmais veu, m&acirc;n p'tit. - Ah! combein d'fe&icirc;s que j'y-ai t&egrave;, et l'plla&icirc;si que j'y-ai ieu!&#8221; se f&icirc;t-alle &agrave; lli toute seule et en halant unne halainne longue comme le bras.<br/>
<br/>
&#8220;Ou-est qu'ch'est, moman? Ah! dit-m&eacute;, dit!&#8221; - Ch'tait m&eacute; qui p&acirc;lais.<br/>
<br/>
Mais ou' n'voulit pon m'dize. Ou' m'd&icirc;t s&egrave;lement qu'ou' v&egrave;rrait, coum-est qu'je f'sais jusqu'au jour de la f&ecirc;te, pas d'vant.<br/>
<br/>
Je n'pu l&icirc;-&ecirc;rachi un ao&ucirc;te mot d'pus la d'sus.<br/>
<br/>
I' fao&ucirc;t que j'diche, dia! que j'tais g&acirc;t&egrave; et que j'tais dev'nu comme un p'tit dragon, un v&eacute;rzitablle forban, et il est &agrave; craize que la bouanne-famme avait pr&icirc;ns chu moyan-l&agrave; pour avait un p'tit de r'pos dans la ma&icirc;son.<br/>
<br/>
Ou' n'se trompait pas; car je vos c&egrave;rtifie que je n'f&icirc;s pon grand brit pour les pr&eacute;chains si&egrave;x me&icirc;s : je n'fa&icirc;sais que d'p&ecirc;ns&eacute; &agrave; la f&ecirc;te ni&egrave;t et jeu et j'en perdit l'app&eacute;tit et l'dormi. A la mi&eacute; Juin j'n'en pouais p&ucirc;s; mais la bouanne-famme t&icirc;nt bon et n'me d&icirc;t rein, j'en v&icirc;ns &agrave; craize qu&acirc;siment qu'oulle avait romblli&egrave; chein qu'ou' m'avait prom&icirc;ns le Nou&eacute; de d'vant. Mais noufait, pard&icirc;ngue! le 23 d'Juin arrivit &agrave; la fin. Chu jour-l&agrave; j'm'app&egrave;rchut bein qu'moman &eacute;tait p&ucirc;s joyae&ucirc;se que d'ordinaize. Opr&egrave;s d&icirc;nn&eacute; ou' m'embrachi et ou' m'd&icirc;t : &#8220;M&acirc;n Djannin, ch'est d'main la grand' f&ecirc;te. Tu-as t&egrave; un bou&acirc;n p'tit av&eacute; et tu-as bein travailli. Eh bein! j'&icirc;zon, t&eacute; et m&eacute; et nos dae&ucirc;x, d'main,<br/>
<br/>
</div><div align="center">AU SOUNAEUX!<br/>
<br/>
</div><div align="left">o&ugrave; bein j'v&egrave;rron pour tchi. &#8220;Mais,&#8221; se m'd&icirc;t-alle, &#8220;i' y-a un camp d'fain &agrave; &ecirc;tendre d'main &agrave; matin d'vant que j'n'os s'n'&acirc;jon'. Veur-tu m'a&icirc;dji?&#8221; J'l&icirc; promins qu'oui. J'&eacute;zais bein voulu savai o&ugrave;-est que ch'tait. l'<i>Sounae&ucirc;x</i>; mais ou' m'd&icirc;t que j'voulais en savai tro long et tch' i' n'fallais pon &ecirc;tre si tchuziae&ucirc;x, ou bein que j'n'&icirc;zais pon en tout - qu'oulle &icirc;zait &agrave; s&acirc;n tout seu.<br/>
<br/>
Quand j'ou&iuml; chonna j'eu unne boustre de pae&ucirc;x et je m'm&icirc;ns bein v&icirc;te &agrave; dje&ucirc;l&eacute; comme unne ourse ...<br/>
<br/>
- &#8220;Tchi fortunne est qui y-a, don?<br/>
<br/>
Tch'est qu'ou z-&ecirc;tes &agrave; faize &agrave; chu pou&ocirc;re orf&eacute;lin, tch'i brait d'ma&icirc;mme - tch'i brait d'ma&icirc;mme - tch'i semblle que n'ou l'trille, hein? (Et p&icirc;s ch'tait capuche et capuche contre l'ch&acirc;chais, que tout n'avait qu'd'assembll&eacute;).<br/>
<br/>
- &#8220;V'n&egrave;z ichin tous, toute la p&ecirc;que!&#8221; s'&ecirc;criait-i' de toute sa forche.<br/>
<br/>
- Et ch'est qu'il avait un bou&acirc;n estouma, grand-p&eacute;ze, et un raidde pouagn&egrave;t.<br/>
<br/>
- I' fallit bein all&eacute;!<br/>
<br/>
- &#8220;Eh tch'est qu'd&ocirc;n qu'tu-as, m&acirc;n pou&ocirc;re Fran&ccedil;ouais-Jan?&#8221; s'l&icirc; f&icirc;t moman Cat'linne, en entrant.<br/>
<br/>
&#8220;H&ocirc;n! tch'est qu'j'avon,&#8221; s'l&icirc;t f&icirc;t-i'; &#8220;tch'est qu'j'avon'. Tch'est qui s'p&egrave;rm&egrave;t d'nos faize unne t&egrave;lle tchestion dans notte ma&icirc;son? Est-che vous, Bridj&egrave;tte? Si ch'est vous, ch'est anni&egrave;t vot' d&egrave;rnyi jour ichin. Vite! patchie vos quatre qu&eacute;m&icirc;nzes - s'ou l'z-av&egrave;z - en ch&icirc;n ballots et cll&egrave;rgiss&icirc;z mes pr&eacute;misses!&#8221;<br/>
<br/>
J'n'avais janmais veu moman Cat'linne tremble tant - ch'tait comme la f&iuml;elle. Ou' n'&ocirc;sait pas appr&eacute;chi.<br/>
<br/>
Mais i' fallait bein faize tchique ch&ocirc;se.<br/>
<br/>
Eh bein! pour sao&ucirc;v&eacute; ma pou&ocirc;re moman, que j'aimais tant, j'alli m'drotchi expr&egrave;s dans l'b&egrave;lle, le n&egrave;z d'vant dans chein que j'creu unne toub&egrave;e d'iao&ucirc; du p&icirc;ts. - J'm'y pitchi la t&ecirc;te toute enti&eacute;ze et p&icirc;s j'rentri d&ecirc;li&ecirc;ment et m'en fut dans l'a&icirc;tre au bouan-homme, tchi n'avait que d'm&icirc;nchi tout, viyant qu'n'ou ne v'nait pas.<br/>
<br/>
- Le bouan-homme m'ap&egrave;rcheu.<br/>
<br/>
- &#8220;Ah! au s'cour! au s'cour! Ah! tch'est que ch't'-&ecirc;manue-l&agrave;? Cat'linne, Cat'linne! &agrave; m&acirc;n s'cour, ma Cat'linne! Ch'est l'malin-esprit. - Arri&egrave;re de mou&eacute;, satan!&#8221;<br/>
<br/>
Quand je l'ouit p&acirc;l&eacute; d'ma&icirc;mme, j'fut pr&icirc;ns d'pae&ucirc;us &egrave;ttou, m&eacute;, et je k'menchi &agrave; sao&ucirc;t&eacute; en hao&ucirc;t et &agrave; faize des braits comme un beu; chein qu'&ecirc;ffritit occouo p&ucirc;s grand-p&eacute;ze, que j'criyais fo, sans sav&eacute; tch'est qui l&icirc; fa&icirc;zait unne t&egrave;lle mort&egrave;lle pae&ucirc;x.<br/>
<br/>
Moman, tchi s'&eacute;tait sao&ucirc;v&egrave;e dans la tchu&icirc;zinne d'vant que j'rentr&icirc;sse, v&icirc;nt ve&icirc;s tch'est qui' y-avait. Quand ou' m'ap&egrave;rcheu, ou' f&icirc;t l'p&ucirc;s laid brait et s'envyit de tout s&acirc;n paids s&ucirc;s l'bouan-homme qu'ou' faillit &agrave; &ecirc;cr&acirc;s&eacute;. Ou' s'muchait la fache et criiait: &#8220;M&acirc;n pouore homme, ch'est l'malin-esprit tch'est v'nu pour nos faize du ma. Ah! grand doux d'la vie, tch'est qu'j'allon' dev'nin?&#8221;<br/>
<br/>
Bon! ne v'la la Bridjitte tchi veint &agrave; s&acirc;n tou. La pou&ocirc;re garce! ou' n'eut que d's'en tou&acirc;nn&eacute; les sens : ou' v&icirc;nt bi&acirc;nche comme unne chitch&egrave;tte et s'clliatchit &agrave; g'nor' dans l'aize et &agrave; joindre les dae&ucirc;x mains et &agrave; cri&eacute; d'unne vou&eacute;e lamentable : <i>&#8220;Oh! ma&icirc;stheur! oh! mistresse! it's ao&ucirc;lde Nick hisself come! Oh! ha&ucirc;li Bridjitte, mi p&ecirc;tronne, m&ecirc;ke im go! m&ecirc;ke him l&ecirc;ve us!!!</i> - Ou' me r'gardit occouo unne fe&icirc;s et p&icirc;s s'&ecirc;travelit tout s&acirc;n long dans l'aize en disant : <i>&#8220;Oh! v&eacute;ze, ch'est la d&eacute;monne!&#8221;</i> Et p&icirc;s ou s'&ecirc;vanni.<br/>
<br/>
J'n'y couna&icirc;ssais p&ucirc;s rain!<br/>
<br/>
Anfin j'm'&ecirc;criyit : &#8220;Grand-p&eacute;ze! Moman Cat'linne! Bridjitte! tch'est qu'i'y-a, d&ocirc;n? Ch'est m&eacute;, ch'est vot' Djannin! Ergard&egrave;z-m&eacute;, don!&#8221;<br/>
<br/>
Ch'fut moman tchi se r'm&icirc;ns la prumi&eacute;ze et se l'vit et m&eacute; r'gardit d'trav&egrave;r &agrave; k'menchi et p&icirc;s m&eacute; d'mandit o&ugrave;-est j'avais t&egrave; m'm&egrave;ttre dans un t&egrave;l &ecirc;tat.<br/>
<br/>
- &#8220;Je n'sai pas tch'est qu'tu veur dize, moman,&#8221; j'l&icirc; r&ecirc;ponn&icirc;t.<br/>
<br/>
- &#8220;Ergarde-t&eacute; dans l'mizae&ucirc;x,&#8221; se m'f&icirc;t-alle.<br/>
<br/>
J'm'y r'gardit dans l'mizae&ucirc;x; mais, grand doux! je r'tchulit bein vite d'&ecirc;ffrai - je n'm&eacute; r'couna&icirc;ssais pon m&eacute;-ma&icirc;mme : j'tais n&eacute; comme un craquot! comme un v&eacute;zitablle n&ecirc;gre.<br/>
<br/>
J'eu si grand pae&ucirc;x de vais ma belle pictuze, qu'en r'tchulant, j'm'en alli m'&ecirc;travel&eacute; s&ucirc;s la pou&ocirc;re garce de Bridjitte et faille &agrave;<i> </i>l'&ecirc;maglli; car ou' restait l&agrave; raidde &ecirc;vannie comme unne pi&acirc;nche.<br/>
<br/>
Man pou&ocirc;re bouan-homme de grand-p&eacute;ze, li, &eacute;tait bi&acirc;ne comme unne chitch&egrave;tte et ernatchait comme un b&ecirc;te-&agrave;-sa&icirc;e, resp&eacute; d'l'honneu que j'vos deit.<br/>
<br/>
Quand je m'fut r'm&icirc;ns s&ucirc;s mes p&icirc;ds, j'vi moman Cat'linne opr&eacute;s du bouan-homme et l'ch&acirc;tchait &agrave; raidd&eacute;-bra-che, pour le faize r'prendre ses sens. Oul' y parv&icirc;ns au but d'un p'tit brin, et la prumi&eacute; ch&ocirc;se tch'i d'mandit fut : &#8220;Est-i' hor? L'av-ous cachi?&#8221; Est-i' hor, le vi&egrave;r Nick? Ah! qu'il tait n&eacute; et &ecirc;ffriyablle!&#8221; - Oui! oui! il est hor', m&acirc;n Fran&ccedil;ois-Jan, i' nos f'sa p&ucirc;s d'pae&ucirc;x, ni d'trimeu, va. Erprend tes sens et n'crains pon. (Et qu&acirc;si en bas, ou' m'dit : &#8220;Va-t'en, p'tit laiduze. Va vite te d&ecirc;piao&ucirc;tchi l'm&ucirc;s&eacute;.&#8221; Et j'm'en allit m'd&ecirc;crachi la goule du m&ucirc;s que j'peut).<br/>
<br/>
Le Bridjitte ne bouogeait pas occouo' oul' tait occouo raide comme unne pi&acirc;nche, &ecirc;travel&egrave;e dans l'aize.<br/>
<br/>
Quand j'rentri, grand-p&eacute;ze r'&egrave;tait en parfaitte bouanne conna&icirc;ssance; mais il avait l'halainne h&ocirc;rribllement courte et presque p&ucirc;s d'voua&icirc;s. I' n'pr&icirc;ns pas d'avis en m&eacute;. Je l'ou&iuml;t dize quatre ou ch&icirc;n fe&icirc;s : &#8220;Ch'est fini que d'm&eacute;, ma Cat'linne; j'n'en r'veindrai pon d'chutte fe&icirc;s!&#8221; Et sa famme l&icirc; r&ecirc;pondre que ch'tait un tgas d'gnolin, qu'opr&ecirc;s un p'tit somme, i' r's&eacute;zait tout-&agrave;-fait erfait. - Ou' f&icirc;t tant et si bein qu'au but d'un p'tit brin, le pou&ocirc;re bouan-homme se la&icirc;ssit tche&icirc;s la t&ecirc;te s&ucirc;s l'ouozilli et s'endormit comme un &ecirc;fant. Moman le catinit bein et tout douochement, p&icirc;s ou' v&icirc;nt dans l'mitan d'l'aize :<br/>
<br/>
&#8220;A'ch't'heu &agrave; la Bridjitte!&#8221; se m'd&icirc;t-alle entre hao&ucirc;t et bas. - La pou&ocirc;re m&icirc;nz&eacute;zablle garce &eacute;tait comme unne tr&ecirc;p&acirc;ss&egrave;e - j'en eu pae&ucirc;x et je d'm&acirc;ndit &agrave; moman si ch'est qu'oul tait morte. - &#8220;Mais n&acirc;nnin, m&acirc;n Djannin,&#8221; ou' m'r&ecirc;ponnit, &#8220;ou' n'y-est pon - oul est s&eacute;lement f'l&eacute;e. J'allon' ve&icirc;s si n'ou n'peut la faize ervenin. Et ou' k'menchi par l&icirc; tap&eacute; &agrave; tour de bras dans les mains; mais chonna n'f&icirc;t rein; ou' l&icirc; d&ecirc;f&icirc;t l'coll&egrave;t d's-&acirc;n fro, pour qu'ou' respiz&icirc;sse m&ucirc;s; mais ch'l&agrave; n'eut ao&ucirc;tchun &ecirc;ff&egrave;t, la pou&ocirc;re garce ne bouogeait pas un fi. I' y-avait d&eacute;j&acirc; au me&icirc;ns un quar'-d'heuze que n'ou la calf&ecirc;tait, pourtant.<br/>
<br/>
&#8220;J'm'en va&icirc;s l&icirc; hall&eacute; les cringnes.&#8221; s'f&icirc;t moman, &#8220;j'ai ou&iuml; tchiques fe&icirc;s qu'ch'est-l&agrave; unne capitale manni&eacute;ze de faize unne famme erprendre ses sens.&#8221; Sit&ocirc;t dit sit&ocirc;t fait, ou' s'm&icirc;ns &agrave; l&icirc; hall&eacute; les cringnes au-d'sus d's'ouoz&egrave;lles et dans la n&egrave;que du co, et &agrave; la p&icirc;nchi - et pas &agrave; morte-main, j'vos l'assaeuze - mais tchi qu'ou f&icirc;t, la Bridjitte ne bouogeait m&egrave;che.<br/>
<br/>
J'm'ap&egrave;rcheu bein que la pou&ocirc;re moman Cat'linne ne s-avait p&ucirc;s s&ucirc;s tchi pid dans&eacute; et qu'ou k'menchait &agrave; avai unne mort&egrave;lle pae&ucirc;x.<br/>
<br/>
- Est-che tchi n'y-a p&ucirc;s rein &agrave; faize? j'l&icirc; d&icirc;s.<br/>
<br/>
- Sans m'r&ecirc;pondre ou' m'd&icirc;s d'all&eacute; dans l'baheur de grand-p&eacute;ze tche&ucirc;r un lopin d'gris papi qu'j'y trouvezais. <br/>
<br/>
&quot;J'&ecirc;prouvezon' occouo chu r'mi&egrave;dde-l&agrave;,&quot; s'd&icirc;t-alle.<br/>
<br/>
J'alli tche&ucirc;r le papi, p&icirc;s opr&egrave;s ou' m'envyit au ch'lyi tche&ucirc;r un p&icirc;ntonn&egrave;e d'aigre.<br/>
<br/>
Quand je r'v&icirc;ns atou, oul' avait teur des mios du papi.<br/>
<br/>
- &#8220;L&agrave;,&#8221; ou' m'd&icirc;s, &#8220;tu t'en vas te t'nin l&agrave; opr&egrave;s et quand j't&eacute; l'dizai tu-agiz&acirc;s promptement : tu lli-enviez&acirc;s d'l'aigre s&ucirc;s la fache. - I' fao&ucirc;t occouo &ecirc;prouv&eacute; d'chu r'mi&egrave;dde-l&agrave;. Si chonna n'fait pas, je n'sai p&ucirc;s tch&icirc; faize.&#8221; - J'prom&icirc;ns d'ob&eacute;i et j'm'appr&ecirc;ti; mais je n'comprennais pas; mais je su b&eacute;t&ocirc;t; car moman s-atchit du feu et allumit iun des morciao&ucirc;x d'papi et s'm&icirc;ns &agrave; l'proum'n&eacute; douochement sou&ocirc;s l'n&egrave;z d'la Bridjitte!<br/>
<br/>
Ou' pens&egrave;z bein tchi y-avait pas mal de fum&egrave;e et qu'les n&acirc;zilles de la Bridjitte en fuzent bein vite pllainnes.<br/>
<br/>
Moman Cat'linne continuit : quand un morc&eacute; d'papi &eacute;tait br&ucirc;l&eacute;, oul en r'prennait un ao&ucirc;tre. - L'ondeu d'la fum&egrave;e &eacute;tait qu&acirc;si insupportablle!<br/>
<br/>
Anfin au vinne-dae&ucirc;xi&egrave;me morc&eacute;, i' nos sembllit ve&icirc;s les pao&ucirc;pilles clli&ucirc;ngi.<br/>
<br/>
Au vinne-septi&egrave;me morc&eacute; la Bridjitte &ecirc;t&egrave;rnuit un cou.<br/>
<br/>
&#8220;Es-tu pr&ecirc;t?&#8221; se m'd&icirc;t moman?<br/>
<br/>
&#8220;Oui, moman.&#8221;<br/>
<br/>
&#8220;Eh bein, vite l'aigre ... la&icirc;se-z-en couore p'tit &agrave; p'tit.&#8221;<br/>
<br/>
- Mais d'vant qu'oul e&ucirc;sse fini d'p&acirc;l&eacute;, j'avais fi&acirc;ntchi toute la p&icirc;ntonn&egrave;e &agrave; la fache de la Bridjitte! - J'avais mal compr&icirc;ns, ou' viy&icirc;z.<br/>
<br/>
Mais, dia! ch'est qu'l'&ecirc;ff&egrave;t fut surprenant; car dans un cllin-d'yi la Bridjitte r-&eacute;tait s&ucirc;s ses p&icirc;ds! ses longues rouoges cringnes avao&ucirc;t s&acirc;n dos et toutes d&eacute;puzantes!<br/>
<br/>
Ou' n's-avait pas o&ugrave;-est qu'oul en n-tait et avait l's-yi&egrave;r' touos &ecirc;dj&eacute;z&egrave;s et k'menchi &agrave; nos s-atchi des pataou&acirc;res de touos les bor', &agrave; moman et &agrave; m&eacute; et criait tout l'temps : <i>&#8220;Aque, mi oni, is it afther dr&ocirc;ninne mi, ye are? </i>- <i>No, ye won't drague mi no f&egrave;rdeur.</i> - Et p&icirc;s don, ch'tait les ouozions tchi nos tchiyaient m'nu comme grille.<br/>
<br/>
La t&icirc;ntam&acirc;rre qu'ou' fais-ait faillit &agrave; r&ecirc;vilyi grand-p&eacute;ze, tchi k'menchi &agrave; honn&eacute; dans s-&acirc;n lli&egrave;t. Quand moman vit chonna, ou' m'f&icirc;t l'singne et touos les dae&ucirc;x d'un temps, j' s-ao&ucirc;t&icirc;nmes s&ucirc;s la garce et j'l'entra&iuml;nn&icirc;mmes dehor, et un p'tit &agrave; la fe&icirc;s ou' r'pr&icirc;ns ses sens; mais ou' n'en pouait presque p&ucirc;s et d'goutait comme un' anneton.<br/>
<br/>
Moman, sans li-en dize p&ucirc;s long, l'envyit s'ch&acirc;ngi et s'couochi, et un p'tit p&ucirc;s tar', ou' l&icirc; porti l'restant du chao&ucirc;d&eacute; qu'oul avait fait pour grand-p&eacute;ze.<br/>
<br/>
&#8220;Ah &ccedil;a! p'tit mao&ucirc;vais suj&egrave;t,&#8221; se m'd&icirc;t-alle, quand la Bridjitte eut fiche s&acirc;n camp, &#8220;me dizas-tu pour t'ch'est qu'tu-as t&egrave; t'biatchin&eacute; d'ma&icirc;mme pour nos faize unne t&egrave;lle h&ocirc;riblle pae&ucirc;x &agrave; tous, &agrave; t&acirc;n grand-p&eacute;ze, &agrave; la garce et &agrave; m&eacute;? Sai-tu bein qu' tu nos as donn&egrave; q&ucirc;asi l'cou d'la mort!&#8221;<br/>
<br/>
J'l&icirc; rac&ocirc;nti que ch'tait quand ch'tais &agrave; braize et que grand-p&eacute;ze avait fait un' t&egrave; tra&icirc;n d'sa vouais et d's&acirc;n gros b&acirc;ton, et quand il avait k'menchi &agrave; la grondre; que je n'voulais pas la ou&iuml; grondre, et que j'm'en n-tais en all&egrave; dans l'b&egrave;l m'&ecirc;true&ucirc;l&eacute; par s&ucirc;s le p'tit tchu&eacute; o&ugrave;-est qui y-avait d'l'iao&ucirc; et que j'm'&eacute;tais fou&ocirc;rr&egrave; la t&ecirc;te dedans jusqu'au co, pour me mouolyi et faize accraize &agrave; grand-p&eacute;ze que j'avais tche&icirc;s et m'&eacute;tais fait ma, et que ch'tait pour chonna que j'briyais a&icirc;nchin.<br/>
<br/>
&#8220;Ah! m&acirc;n pou&ocirc;re Djannin,&#8221; se m'f&icirc;t moman Cat'linne, tu-as fait chonna pour saouv&eacute; ta moman! Ch'n'est pon surprenant s'tu-&eacute;tais n&eacute; comme le vi&egrave;r malin-esprit. Eh! tu-as t&egrave;, sai-tu, t'fou&ocirc;rr&eacute; la t&ecirc;te dans unne toub&egrave;e d'sie d&ecirc;l&acirc;tchie dans des lavae&ucirc;ses, qu'la Bridjitte avait m&icirc;ns la hier, pour arouse les fieur' et les gra&icirc;ssi et la sie, ch'tait pour tu&eacute; l's'inceck. Ch'est occouo la fao&ucirc;te de la fichue garce - j'y-avais dit d'm&egrave;ttre la toube dans l'&ecirc;tablle; car, que si ou' la la&icirc;ssait l&agrave;, &agrave; la va&icirc;e, tchiqu'uns pou&ocirc;rraient s'drotchi d'dans. Et ch'est chein tchi s'est arriv&egrave;! Chutte fumelle-l&agrave; n'en f'sa janmais d'dae&ucirc;x sortes!<br/>
<br/>
Janmais n'avais veu moman Cat'linne p&ucirc;s m&acirc;rie.<br/>
<br/>
Mes chi&eacute;zes gens! ou' fut p&ucirc;s d'tre&icirc;s heuzes &agrave; m'd&ecirc;crachi : j'en avais unne cr&ocirc;te dans les g'vae&ucirc;x, et des r&icirc;lles s&ucirc;s la fache et partout l'co et jusque avao&ucirc;t l'dos.<br/>
<br/>
Ou' m'aimait tant, la pou&ocirc;re moman, qu'ou' m&icirc;ns tout s&ucirc;s l'co &agrave; la Bridjitte.<br/>
<br/>
Mais chein tchi n'me pll&ucirc;t pas for', ch'est que ch'fut chass&egrave; ettou au lli&egrave;t.<br/>
<br/>
Mais, dia! j'eu unne fanmae&ucirc;se terrinn&egrave;e d'chao&ucirc;d&eacute; bein &ecirc;pici.<br/>
<br/>
Le lond'main - ou' vos souveindr&egrave;z que ch'tait l'jour de Saint-Jan, la Bridjitte &eacute;tait dans unne fi&egrave;vre affrae&ucirc;se en n'faisait qu'p&acirc;l&eacute; et heurl&eacute; d'pae&ucirc;x : ou viyait l'vi&egrave;r Nick partout, tchi voulait s'saouv&eacute; ov' lli.<br/>
<br/>
Ou' fut d'ma&icirc;mme quatre jour' et ch&icirc;n gn&icirc;ts.<br/>
<br/>
M&acirc;n pou&ocirc;re vi&egrave;r bouan-homme de grand-p&eacute;ze avait ieu ettou unne t&egrave;lle pae&ucirc;x qu'il en v&icirc;nt tout failli et n'eut qu'd'en mouozi.<br/>
<br/>
Et ch'fut p't-&ecirc;tre l&agrave; chein tchi l&icirc; donni l'cou d'la mort; car i' n'v&ecirc;tchut que tchiques me&icirc;s opr&egrave;s chu jour-l&agrave;. La fin d'l'&ecirc;t&egrave; fut sa fin ettou!<br/>
<br/>
Comme moman l'd&icirc;sait for bein - j'tait toute la fao&ucirc;te &agrave; la Bridjitte, &#8220;tchi n'en fa&icirc;sait janmais d'dae&ucirc;x sortes!&#8221;<br/>
<br/>
J'en ai-ti ieu, tout d'ma&icirc;mme, de z-&ecirc;preuves dans ma pou&ocirc;re vie!<br/>
<br/>
Le tcheu n'a que d'm'en cr&eacute;v&eacute; quand j'y pense!<br/>
<br/>
<br/>
</div><div align="right">JAN DU VALON.<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="23mots.html">Deusse-Trais Mots &egrave;s Jannes Filles de J&ecirc;rri</a><p>
<li><a href="terreneuve_valon.html">En r'v&eacute;nant d'T&egrave;rreneuve</a><p>
<li><a href="sgonde.html">Ma S'gonde</a><p>
<li><a href="bouoley.html">Le Tchan du Bou&ocirc;ley</a><p>
<li><a href="cordiale.html">La Tante Cordiale</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vievalon.html by HTTrack Website Copier/3.x [XR&CO'2014], Tue, 15 Jul 2025 13:36:22 GMT -->
</HTML>

