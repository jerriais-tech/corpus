<HTML>
<HEAD>
<TITLE>L'enterrement d&eacute; Bill McKie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L'enterrement d&eacute; Bill McKie</h2><p>
<br>
<i>The Burial of Blasphemous Bill</i><br></font></center>
<CENTER><TABLE><TR><TD>
J'avais jur&eacute; &agrave; Bill McKie qu&eacute;, quand i' s'rait mort, <br>
J'irais, n'importe quand ou io&ugrave;, ertrouver san corps, <br>
Qu'i cr&eacute;visse d&eacute; jour, ou qu'i cr&eacute;visse d&eacute; ni&egrave;t, <br>
Par maladie, par trop b&egrave;re, par coups d&eacute; pistol&egrave;t, <br>
Tu&eacute; par tchiqu' b&ecirc;te sauvage, ou par accident, <br>
En travas, en fa&icirc;gnonnant, ou siez-li tranchillement, <br>
Ov bouans habits sus l'co, ou tout en chitchettes, <br>
Mort par aver trop d&eacute; richesses, ou bein dans la disette, <br>
Tr&eacute;butchi dans tchiqu' cr&eacute;vasse, enfliub&egrave; souos l'gliaichon, <br>
Tu&eacute; par la jouaie, par la peinne, ou pour autchunn' aut' ra&icirc;son, <br>
J' l'i juris d&eacute; r'trouver san cadavre, n'importe dans tchi saison.<br>
<br>
Ch'est qu' Bill &eacute;tait ordgillieux d'sa sorte, et voulait &ecirc;tre enterr&egrave; <br>
Dans unn' fosse d&eacute; chim'tchi&egrave;re, parmi la chr&ecirc;tchienn't&egrave;, <br>
Unn' fosse qu' &eacute;rait des flieurs dessus, et un mio d&eacute; verdure, <br>
Ieunne ov un tomb&eacute; au but, et ov deux mots d'&egrave;scriture. <br>
J' l'i promins fi&acirc;b'i&egrave;ment d&eacute; faire &agrave; s&eacute;n id&eacute;e, <br>
Et d&eacute; vaie sa vielle carcasse raide bein enc&ocirc;ffr&eacute;e. <br>
I m' payis pour mes frais, et tchiqu'chose par-dessus, <br>
Pour m'encou&ocirc;ragi &agrave; faire tout chounna d&eacute; man mus, <br>
Et j&eacute; m'en r'fus si&egrave;z-m&eacute;, attendre bein p&acirc;tiemment <br>
Qu&eacute; Bill fusse mort, pour faire s&eacute;n enterrement.<br>
<br>
Tchiqu's ann&eacute;es opr&egrave;s, unn' sa&ucirc;vag'resse, v'nant du Nord, nos contis <br>
Qu'oull' avait veu, l&agrave;-ha&ugrave;t, &ocirc;tis et trappes dans la n&eacute; &agrave; roui, <br>
Et qu&eacute; dans unn' baraque tout pr&egrave;s, i y'avait un houmme mort. <br>
L'id&egrave;e m&eacute; vint qu&eacute; ch'tait Bill, et pensant &agrave; notre accord, <br>
Tout d'un coup pour l&eacute; qu'ri, j&eacute; m'mins &agrave; m'appr&ecirc;ter: <br>
San coffre qu'il avait cho&egrave;si fut amarr&egrave; sus l'tra&icirc;n&eacute; <br>
Tout pliein d&eacute; b&egrave;re et d'mangi, ov man mio d&eacute; bagage, <br>
Les tchans y furent att'l&egrave;s, et j&eacute; c'menchis man viage.<br>
<br>
Sav'ous tchi temps qu'i fait au Yukon quand l&eacute; verre veint si bas <br>
Qu&eacute; l&eacute; vif-argent g&egrave;le d&eacute;dans, et n'y travaille pas? <br>
Quand, souos la g'l&egrave;e, les sapins craquent et fendent <br>
Ov des brits tchi font peux &egrave;s cheins tchi les entendent, <br>
Ou&egrave; qu'ous &ecirc;tes cou'erts d&eacute; gliaichon d&eacute; la t&ecirc;te &egrave;s pids, <br>
Et qu'un mio d'f&eacute; fraid vos br&ucirc;le si ous y touchiz, <br>
Qu&eacute; l&eacute; ciel sembl'ye &agrave; feu... un feu fraid tchi p&eacute;tille? <br>
Eh bein, ch'tait par du temps d'maime qu&eacute; j'm'en fus cherchi Bill.<br>
<br>
L'id&egrave;e d'&ecirc;tre tout fin seu' l&agrave;-d'dans, sans route d&eacute; mertchie, <br>
Par la n&eacute; presqu' aveuglyi, et en dangi d'ma vie, <br>
M'affolait &agrave; maintchi, mais j&eacute; cachais tout l'temps, <br>
N&eacute; et gliaichon dri&egrave;re m&eacute;, - gliaichon et n&eacute; en d'vant, <br>
Nord coumme man compas pointait, tr&eacute;jous du ma&icirc;me bord, <br>
Sans tou&ocirc;ner ichin ou l&agrave; - j'allais Nord, tr&eacute;jous Nord.<br>
<br>
Un pays d&eacute;s&egrave;rt&eacute; - sans nullepart signe d&eacute; vie,<br>
J&eacute; n'avais qu&eacute; mes tchans pour toute compagnie, <br>
Et quand i fallait crier d'sus, l&eacute; son d&eacute; ma vouaie <br>
M&eacute; paraissait si &egrave;strange, qu'&agrave; la fin j&eacute; m'taisais. <br>
A forche d'aller Nord pourtant, un jour j&eacute; vis d&eacute; loin <br>
Un mani&egrave;re d'habitacl'ye b&acirc;ti dans un coin. <br>
D'appr&eacute;chi, d'ouvri l'hus, n&eacute; m'print pon longtemps &agrave; faire <br>
Et l&agrave;, j'y vis Bill, g'l&egrave; &agrave; mort, dans l&eacute; mitan d&eacute; l'aire!<br>
<br>
Du gliaichon, coumme un suaire, sus l'pliafond enf&ucirc;ntchi, <br>
Du gliaichon dans l'&acirc;tre, sus l'li&egrave;t, cou'erture, ou&ocirc;rilyi, <br>
Du gliaichon sus ses habits, du gliaichon dans ses yeux, <br>
Du gliaichon sus ses mains, du gliaichon dans ses qu'veux, <br>
L&eacute; pou&ocirc;re Bill &eacute;tait l&agrave;, raide coumme un choutch&egrave;t, <br>
Mais ov bras et gambes &egrave;scall&egrave;s, coumme un crapaud &ecirc;cr&acirc;s&egrave;! <br>
J&eacute; m'dis en r'gardant san coffre, et en r'gardant man mort:<br>
&quot;Bill &eacute;tait tr&eacute;jous farceux, niais chutte fais i m'fait tort, <br>
Avait-i oubli&egrave;, chu dr&ocirc;le d&eacute; vi&eacute;r embli&ecirc;me, <br>
La &quot;job&quot; qu&eacute; j'avais entr&eacute;prins, pour aller s'pli&egrave;chi d'maime?&quot;<br>
<br>
Pens&egrave;z don si j'tais &agrave; m'n aise dans chutte tracas d&eacute; baraque-l&agrave;,<br>
Ov un p'tit coffre, siex pids par trais, et unn' peinne tchi m'faisait ma,<br>
Assis opr&egrave;s d'un cadavre g'l&egrave;, tchi sembliait m&eacute; dire en riant&#173;<br>
&quot;Esprouves-y comme tu voudras, tu n'peux pas m'couler d'dans&quot;.<br>
Eh bein, quand j'ai dit unn' chose, d'habitude j&eacute; la fais,<br>
J'pensis longtemps &agrave; chette-chin, et coumm'est qu&eacute; j' m'y prendrais,<br>
Enfin unn' bouanne id&egrave;e m'vint, &agrave; forche d&eacute; ra&icirc;sounner,<br>
Et j'allumis du feu dans l'&acirc;tre pour Bill, et j'c'menchis &agrave; l'd&egrave;sg'ler!<br>
<br>
Pour treize journ&eacute;es d'temps j'y ca&ucirc;ffis Bill, ass&egrave;z pour l&eacute; r&ocirc;ti, <br>
Mais ses membres n&eacute; d&egrave;sg'laient pon, i sembliaient pust&ocirc;t raidi; <br>
&Agrave; la fin j'en vins enn'i&egrave;, et &quot;Vier t&egrave;stoigne qu&eacute; tu'es&quot; j' l'i dis, <br>
&quot;D&eacute;pis qu&eacute; tu n'veux pon &ecirc;tre d&egrave;sg'l&egrave;, j' m'en vais prendre la scie!&quot;<br>
J&eacute; scyis don bras et gambes au r&acirc;s du corps, et j&eacute; l'patchis aisiement<br>
Dans l&eacute; p'tit coffre qu'il avait chou&ecirc;si, qu'avait unn' pliaque d'argent,<br>
Mais en cliouant l&eacute; cou'ercl'ye dessus, j'vos asse&ucirc;re qu&eacute; j'lermais d&ucirc;;<br>
Enfin sus l'train&eacute; j&eacute; l'mins solidement, et r'filit du bord du Sud.<br>
<br>
J'enterris Bill, s'lon l'accord, dans unn' fosse bein profonde,<br>
Et i rest&eacute;ra l&agrave;, j'crai bein, jusqu'&agrave; la fin du monde.<br>
Mais j&eacute; m&eacute; d'mande tchiqu'fais, si ch'est qu&eacute; j'faisais ma<br>
Quand, pour encoffrer Bill, j&eacute; l&eacute; d'bitis coumme chounna?<br>
Et pis quand j'entends not' ministre s'mettre &agrave; nos sermonner,<br>
J&eacute; pense tr&eacute;jous &agrave; Bill... et coumme il 'tait d&ucirc; &agrave; scier!<br>
<br>&nbsp;<p>
<i><a href="picot.html">J.P.</a><br>
1912<p>
V&egrave;rsion d'eune po&eacute;sie d'Robert W. Service</i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="sammcgee.html">La Cr&eacute;m&acirc;tion d&eacute; Sam Mcgee</a><p>
<li><a href="pasdchance.html">Pas d'chance!</a><p>
<li><a href="chewedear.html">La T&ecirc;te-nue &agrave; Chewed-ear</a><p>


<li><a href="satanjp.html">&quot;Satan&quot; (au Canada)</a><p>
<li><a href="jeandesprez.html">Jean Desprez</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
