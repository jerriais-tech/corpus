<HTML>

<!-- Mirrored from members.societe-jersiaise.org/geraint/jerriais/gjroses.html by HTTrack Website Copier/3.x [XR&CO'2014], Tue, 15 Jul 2025 13:54:10 GMT -->
<HEAD>
<TITLE>I' n'y'a pon d'roses sans pitchets</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' n'y'a pon d'roses sans pitchets</h2></font></center><p>

Y'a bein des choses &agrave; un ch&ocirc;syi, et bein des <a href="rose2.html">roses</a> &agrave; un r&ocirc;syi. V&eacute;the, et nou peut tr&eacute;jous apprendre d&eacute; tchi entouor les flieurs. La P&acirc;raisse &egrave;rprend part dans la <a href="batalesdesflieurs1907.html">Bat&acirc;le d&eacute; Flieurs</a> ch't' ann&eacute;e, v'l&agrave; tch'est &agrave; propos pouor une p&acirc;raisse flieuthie d'm&ecirc;me atout ses pars, ses gard&icirc;ns et ses pann'l&eacute;es d'flieurs.<br/>
<br/>
Mais les flieurs sont s&#375;mboliques &eacute;tout. Ou conna&icirc;ssez sans doute la tcha&icirc;se du Conn&ecirc;tabl'ye dans la Salle d'Assembli&eacute;e, la cheinne dans tchi qu'i' s'assied quand i' pr&eacute;side les Assembli&eacute;es d'P&acirc;raisse. Mais av'-ous janmais r'gard&eacute; chutte tcha&icirc;se-l&agrave; d'pr&egrave;s? Av'-ous r'm&egrave;rtchi les roses stchulpt&eacute;es dans l'bouais du dos? Assa, i' s'adonne qu&eacute; not' Conn&ecirc;tabl'ye n'est pon tr&eacute;jous sus des roses - mais quand il est jutchi sus sa tcha&icirc;se, i' pou&ocirc;rrait dithe qu&eacute; tout est couleu d'rose.<br/>
<br/>
Ch'est en tchi la rose est un vi&egrave;r s&#375;mbole politique en J&egrave;rri. Au dgi&ecirc;x-neuvi&egrave;me si&egrave;cl'ye, y'avait deux partis &egrave;s &ecirc;lections: l&eacute; parti d'la Rose et l'parti du Louothi. Les R&ocirc;si&egrave;rs 'taient pouor la r'forme et l'progr&egrave;s, et les Louothi&egrave;rs 'tait pouor cons&egrave;rver la constitution et garder les traditions. Pi&egrave;rre L&eacute; Sueux 'tait un R&ocirc;syi et un grand r'formateu coumme Conn&ecirc;tabl'ye, et n&eacute; v'l&agrave; pouortchi j'avons des roses sus la tcha&icirc;se du Conn&ecirc;tabl'ye, tchi 'tait &agrave; li.<br/>
<br/>
Y'avait dans ch&acirc;que camp d's &ecirc;lecteurs convaintchus, mais y'avait &eacute;tout les cheins tchi pou&ocirc;rraient voter sait pouor un R&ocirc;syi sait pouor un Louothi s'lon l'caract&eacute;the du candidat, &eacute;pis y'avait &eacute;tout les Vieaux - les cheins tchi vot'taient pouor l'chein tchi paiethait. &Agrave; chu temps-l&agrave;, l's &ecirc;lections 'taient publyiques, ch'est en tchi nou votait ouv&egrave;rt&eacute;ment. Et viyant qu'les gr&ocirc;sses t&ecirc;tes des partis savaient tchi qui votait pouor tchi, y'avait la p&ocirc;ssibilit&eacute; d'acater des vouaix, car nou saithait &agrave; la siette d&eacute; tchi bord qu'un &ecirc;lecteur avait vot&eacute;. <br/>
<br/><img src="../statues/baudains01.jpg" width="214" height="300" alt="Philippe Baudains" title="Philippe Baudains" border="0" align="right" />
Ch'fut l'Conn&ecirc;tabl'ye <a href="election1902.html">Ph'lippe Baudains</a> tchi proposit la louai sus l'Scrut&icirc;n &agrave; seule f&icirc;n qu'l&eacute; ballot f&ucirc;sse en s'gret. Nou-s'objectit tout coumme qu'i' y'avait bein des pou&ocirc;rres &ecirc;lecteurs tchi d&ecirc;pendaient d'la vendue d'lus vouaix &egrave;s riches candidats car, pouor ieux, la vie n'tait pon tout roses. Mais la R'forme triomphit, et l'Conn&ecirc;tabl'ye Baudains avait bein m&eacute;thit&eacute; sa stchulptuthe dans les Gard&icirc;ns d'la Pathade - parmi les flieurs.<br/>
<br/>
<i><a href="jerpoem.html">Geraint Jennings</a></i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="painbothsides.html">How Both Sides Shall Win</a><p>
<li><a href="rouoges.html">Les Rouoges et les Blus</a><p>
<li><a href="rouogebyiu.html">Rou&ocirc;ge ou B'yiu?</a><p>
<li><a href="roselouothi.html">Rose ou Louothi?</a><p>
<li><a href="gdfstouen.html">&Agrave; St. Ouen l'temps p&acirc;ss&eacute;</a><p>
<li><a href="rose1910.html">La Rose</a><p>
<li><a href="partipolitique.html">D'accord d&eacute; parti</a><p>
<li><a href="baudainsbadgette.html">Mess Baudains et la badgette</a><p>
<li><a href="gdfgeon.html">L&eacute; geon, ses flieurs et ses pitchets!</a><p>

<li><a href="cahouain_flieurs.html">Des flieurs</a><p>
<li><P><A HREF="bankbrae.html">Chanson</A></P>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gjroses.html by HTTrack Website Copier/3.x [XR&CO'2014], Tue, 15 Jul 2025 13:54:11 GMT -->
</HTML>
