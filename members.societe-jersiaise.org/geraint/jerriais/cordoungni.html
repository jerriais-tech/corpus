<HTML>

<!-- Mirrored from members.societe-jersiaise.org/geraint/jerriais/cordoungni.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
<HEAD>
<TITLE>L&eacute; Cordoungni et l&eacute; r'v&eacute;nant</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Cordoungni et l&eacute; r'v&eacute;nant</h2></font></center><p>

<CENTER><TABLE><TR><TD>

Y'l'est vrai qu'ache't'eu les temps ont bein changi,<br/>
Les gens s&eacute; moquent d'erv&eacute;nant ou d&eacute; chorchi,<br/>
Y disent qu&eacute; ch&eacute; n'est qu&eacute; des contes des viers d'aut'fais, -<br/>
Qu&eacute; la scienche les a cachis - p&acirc;slent d&eacute; l'&acirc;ge du progr&egrave;s;<br/>
Du &quot;progr&egrave;s&quot;! ah, voire d'ji&agrave;, y y'ien a - ch'est si b&eacute; &agrave; vais<br/>
D&eacute; nos jours d'ache't'eu les femmes et les hardelles<br/>
Galvauder les rues sus lus byciquelles<br/>
Habillyies coumme d&egrave;s hoummes et jutchies en braies!<br/>
Eh bein, si chorchiers ou r'v&eacute;nants<br/>
Ont don yieu lus temps<br/>
Y fa&ucirc;t occuo tchiq' miracle pour embly&ucirc;trer les gens,<br/>
Et y craient &agrave; aut'chose... l&eacute; monde n'a rein apprins,<br/>
Y lus fa&ucirc;t du nouv&eacute;, et y d&egrave;spa&ucirc;tent lus ch'lins<br/>
Pour faire dire lus chance par unn' femme endormie...<br/>
Ah, y'ls ont fouai en chounna, et escoutent ses d'vis<br/>
Quand ou' dit si fa&ucirc;t qu&eacute; fille reste fille, ou bein qu'ou s'marie,<br/>
Quand ou promet du biau temps pour la s'maine tchi veint,<br/>
Quand ou d'vinne l&eacute; num&eacute;ro d&eacute; lus patraque,<br/>
Et ou lus dira &eacute;tout - car y n'y'y'ien est d&eacute; rein -<br/>
Chin qu'est dans la pouchette d&eacute; lus casaque!...<br/>
Enfin y n'fa&ucirc;t pon trop &quot;disputer les go&ucirc;ts&quot;,<br/>
Car nou sait bein qu&eacute; ch&eacute; n'est pas &agrave; tous<br/>
Qu&eacute; les r'v&eacute;nants s&eacute; m&ocirc;trent - mais not' cordoungni<br/>
N'&eacute;tait pas, pardingue, unn' houmme pour menti,<br/>
Et vra&icirc;ment la bord&egrave;e qu'y nos conti<br/>
Pour san r'v&eacute;nant, j&eacute; n'e&ucirc;mes pon d&eacute; peine &agrave; craire<br/>
S'enn' histouaire!<br/>
<br/>
Ch'&eacute;tait dans unn' petite ruette<br/>
Dans un pou&ocirc;re vaisinai,<br/>
Qu&eacute; l&eacute; racc'modeux d'chavette<br/>
Ov sa femme d&eacute;meurait.<br/>
Lus vaisins &eacute;taient tou&ocirc;s d&egrave;s ouvriyiers<br/>
Tchi travaillyaient d&ucirc; pour g&acirc;gni lus pain,<br/>
Et les habits tchi mettaient &eacute;taient tr&eacute;jo&ucirc;s viers<br/>
D&eacute; tra&icirc;si&egrave;me ou d&eacute; quatri&egrave;me main.<br/>
Dans dit&ecirc;ts parages not' vier Nicholas<br/>
(Ch'&eacute;tait la san nom) n'avait pon fort d&eacute; chance<br/>
D&eacute; faire, ou pouv&egrave;z cra&icirc;re, d&eacute; fin trav&acirc;s -<br/>
Car y n'avait jamais<br/>
A erbecq'ter ou ergr&egrave;e<br/>
Des bottes en paytinne, ou des slippeurs d&eacute; danse!<br/>
Tout coumme, faut l&eacute; dire en p&acirc;ssant,<br/>
L&eacute; bouann'houmme &eacute;tait tr&eacute;jous complyiasant,<br/>
Car si ses vaisins n'&eacute;taient pomn des m&ucirc;s ca&ucirc;chis,<br/>
Si lus bottes n'&eacute;taient pon d&eacute; parre, y'n's'en g&ecirc;nait pas mis;<br/>
Nicholas faisait d&eacute; san m&ucirc;s pour sa pratique,<br/>
Ma&icirc;me si unn' botte &eacute;tait &agrave; lach&egrave;ts, ou l'autre &agrave; l'a&icirc;estique!<br/>
<br/>
Coumme tou&ocirc;s l&egrave;s autres disciples d&eacute; Saint-Cr&egrave;spin,<br/>
L&eacute; bouan'houmme f&ecirc;tait les Lundis,<br/>
Quand ma&icirc;me qu&eacute; l&eacute; trav&acirc;s fusse pressant ou pas,<br/>
N'ou vyiait, chu jour l&agrave;, l&eacute; vier m&acirc;tin<br/>
S'en aller &agrave; l'a&ucirc;berge pour en r'deshaller gris.<br/>
Mais sa bouann'femme pour l'y &eacute;tait s&ucirc;s l'gu&egrave;t,<br/>
Et quand y rentrait - tchiq'fais &agrave; minni&egrave;t - <br/>
L&eacute; manche du g'n&ecirc;t<br/>
Etait tr&eacute;jo&ucirc;s pr&ecirc;t<br/>
Et oull' en baillyiait unn' ronde &agrave; Nicholas,<br/>
Car s'y'l'vait l&eacute; coude, ou l'vait tout l&eacute; bras!<br/>
Y'l'avait don bia&ucirc; heurler et braire,<br/>
S&eacute; muchi sou&ocirc;s l&eacute; sofa ou sou&ocirc;s la table,<br/>
Ou l&eacute; r'attra&icirc;nait bein vite dans l&eacute; mitan d&eacute; l'aire,<br/>
Et lattait tout l&eacute; temps s&ucirc;s l&eacute; vier mins&eacute;rable!...<br/>
Et pis quand oull' avait presqu'&acirc;choua&icirc;mi<br/>
La vielle s'en allait trantchill'ment s'cou&ocirc;chi...<br/>
<br/>
Y y'i&agrave; des gens tchi sont d'opinion<br/>
Qu&eacute; n'ou peut tr&eacute;jo&ucirc;s amm'ner &agrave; raison<br/>
Tout pe&ucirc;le - qui sait voleux ou fripon,<br/>
Voire ma&icirc;me unn' ivrogne, par des coups d'b&acirc;ton, -<br/>
Qu'y l'y saient dounn&egrave;s par sa femme ou par la police,<br/>
Et qu&eacute; ch'est l&agrave; l&eacute; r'mi&egrave;de pour tout vilain vice -<br/>
Mais h&eacute;las! dans l&eacute; c&acirc;s, du vier Nicholas<br/>
Chutt' mode l&agrave; n&eacute; l'y suffisait pas!<br/>
Ma&ucirc;gr&egrave; tou&ocirc;s les coups<br/>
Y b&eacute;vait tr&eacute;jo&ucirc;s,<br/>
Y fallait pus fort pour converti<br/>
Not' cordoungni,<br/>
Car sa cou&egrave;nne erduerchissait ov' l&eacute; temps;-<br/>
Mais &agrave; la fin, et d'unn' dr&ocirc;le d&eacute; faishon<br/>
Y'l'attrappit unn' telle rude le&ccedil;on<br/>
Qu'y finit par tchitter tout-&agrave;-fait la bouaisson<br/>
Et ch&eacute; fut la bord&egrave;e qu'y vit... un r'v&eacute;nant!...<br/>
<br/>
Eh, bein, unn' sair&egrave;e, dans l&eacute; fond d&eacute; l'hiv&eacute; -<br/>
Ch'&eacute;tait, y nos d&icirc;t, dans les temps d&eacute; Nou&eacute; -<br/>
Nicholas avait trouv&egrave; - &agrave; l'a&ucirc;berge bein entendu -<br/>
Un grand long ma&icirc;gre individu:-<br/>
Sa f&acirc;che &eacute;tait bianche coumme pli&acirc;tre,<br/>
Y jouait dans des pi&egrave;ches au th&eacute;&acirc;tre,<br/>
Un gueux qu'avait la langue bein pendue...<br/>
Et y n'y'iavait rein tchi l'y pliaisait pus<br/>
Qu&eacute; d&eacute; conter &egrave;s gens d&eacute; dr&ocirc;les d'histouaires<br/>
Pourvu qu'yl's y payissent tr&eacute;jo&ucirc;s &agrave; b&egrave;re.<br/>
Nicholas et s&egrave;s ammins<br/>
Furent tellement &egrave;sprins<br/>
D&eacute; l'&egrave;strangi et d&eacute; tou&ocirc;s ses bia&ucirc;x d'vis<br/>
Qu&eacute; ch&eacute; fut tout l&eacute; temps convie et convie;<br/>
Et quand y f&ucirc;rent pus d'&agrave; ma&icirc;ntchi gris<br/>
Y s'mins &agrave; lus conter pour les Malins Esprits<br/>
Tchi s'proum'naient par les q'mins l&eacute; long des nyits<br/>
Cherchant souvent des sous qu'y'ls avaient d&eacute; muchis -<br/>
Du bein vol&egrave; et friponn&egrave; quand y'l's'taient en vie! -<br/>
Et y lus en d&icirc;t tant<br/>
Entou&ocirc;re les r'v&eacute;nants <br/>
Habilyis en blianc,<br/>
Qu'y mantchi bein d&eacute; lus en t&ocirc;u&ocirc;ner les sens!<br/>
Et en vi&egrave;djiant san tumbleur, y'l'ajou&ocirc;ti:<br/>
&quot;Ou pouv&egrave;s vos y fi&egrave;r, qu&eacute; ch'est vrai, chin qu&eacute; j'vos ai dit,<br/>
&quot;Car j&acirc;mais j&eacute; n&eacute; mens - j'ai la conscienche nette -<br/>
&quot;Mais dans ma temps,<br/>
&quot;Pour des r'v&eacute;nants<br/>
&quot;Fouai d'hounneur, j'en ai ve&ucirc;, pour l&eacute; mains, di&eacute;z-sept!&quot;-<br/>
<br/>
Ou pouv&egrave;s bein penser qu&eacute; d&eacute; pareils discours,<br/>
(Sans p&acirc;sler d&eacute; toute lus b&eacute;v'rie)<br/>
Tou&ocirc;naient un l&eacute; cherv&egrave; &agrave; l'arbours,<br/>
Au vi&egrave;r Nicholas et &agrave; sa compagnie -<br/>
L&eacute; temps s&eacute; p&acirc;ssait,<br/>
Mais persounne n&eacute; bou&ocirc;geait,<br/>
N'ou z'&eacute;rait dit qu'y'l'a avaient tou&ocirc;s peux<br/>
D'&ecirc;tre enf&acirc;ut&ocirc;ms en s'n'allant si&egrave;z yieux...<br/>
Et v'l&agrave; t'y pon l'ha&ucirc;lu&ocirc;ge tchi sounne minni&egrave;t!<br/>
Pour not' cordoungni, yfallut bou&ocirc;gi, bouan gr&egrave; ou ma&ucirc;gr&egrave;,<br/>
Car y pensait &agrave; la bouann'femme et au manche d&eacute; g'n&ecirc;t.<br/>
L'y qu'avait promins d'erv&eacute;ner en temps pour l&eacute; thaie!...<br/>
Mais unn' peux cache l'autre, &agrave; chin qu&eacute; n'ou dit:<br/>
Y craignait pus les coups qu&eacute; l'Malin Esprit -<br/>
Pis y s&eacute; rassouvint qu'y'l'avait prins la clyi&egrave;<br/>
D&eacute; la porte d&eacute; dri&egrave;re, et qu&eacute; s'y pouvait l'ouvri<br/>
Sans faire d&eacute; brit<br/>
Y'l'erait peut-&ecirc;tre la chance d&eacute; s'couler au li&egrave;t,<br/>
Sans rou&acirc;uster la bouann'femme et sans &ecirc;tre latt&egrave;!...<br/>
Quand y vint &agrave; sa porte ch&eacute; fut unn' cherfouaillyie<br/>
Pour trouver l&eacute; creux d'la clyi&egrave;, et pis la poignie,<br/>
Enfin y'l'en r'parri - mais, en faisant s'enn' entr&egrave;e<br/>
L&eacute; pid l'y mantchi<br/>
Et l&eacute; v'l&agrave; fliantchi<br/>
Ma f&eacute;, tout san long dans l'mitan d&eacute; l'all&eacute;e!<br/>
<br/>
La bouann'femme d'&agrave; ha&ucirc;t entendit l&eacute; fr&eacute;d&acirc;s,<br/>
Et ou d'vinnit, pour se&ucirc;re, qu&eacute; ch'&eacute;tait Nicholas,<br/>
Mais san manche d&eacute; g'n&ecirc;t avait rest&egrave; &agrave; bas<br/>
Et ou n'avait rein d'amain pour l'y baillyi unn' su&egrave;e!<br/>
Tout coumme y'l'y vint unn' ass&egrave;s dr&ocirc;le d'id&egrave;e<br/>
Quand oulle avisit... car ou s'&eacute;tait l'v&egrave;e -<br/>
Un mani&egrave;re d&eacute; vaissai... ou d'vin&egrave;z d&eacute; tchi sorte...<br/>
Oull' happi, et si muchi, vite dri&egrave;re la porte...<br/>
Bon! l&eacute; vi avait amors, quand y'l'tait raide prins,<br/>
D'amonter es d'gr&egrave;s tr&eacute;jous &agrave; grappins;<br/>
La vielle l&eacute; savait bein, et don quand y vint<br/>
A quat' pattes dans la chambre, pour l'y oull' tait pr&ecirc;te,<br/>
Et crac! ou l'y clyiutte l&eacute;... tchiq'chose - sus la t&ecirc;te!<br/>
Et sans dire un mot s'er coule au nid!...<br/>
<br/>
L&eacute; bouanhoumme resti<br/>
Par l&eacute; coup estourdi<br/>
Raide coumme unn' chouque s&ucirc;s l&eacute; plianchais -<br/>
L&eacute;... chose... y'iavait fait pus d&eacute; m&acirc; qu&eacute; l&eacute; manche d&eacute; g'n&ecirc;t,<br/>
Car j&acirc;mais d&eacute; sa vie not' cordoungni<br/>
D&eacute; pareille faichon n'avait 'tait coiffi -<br/>
L&eacute; fichu bonnet<br/>
Etait si raide enfonc&egrave;,<br/>
Qu&eacute; l&eacute; vieux n'a j&acirc;mais se&ucirc; coumm'est qu'y s'en clairgi;<br/>
Y sait bein qu'y'n'l&eacute; f&icirc;t pon sans s'&egrave;scorchi<br/>
L&eacute; dri&egrave;re d&eacute; la t&ecirc;te ossi bein qu&eacute; l&eacute; d'vant,<br/>
Car san n&egrave;z et s&egrave;s ou&ocirc;reilles &eacute;taient cou&egrave;rtes d'sang:<br/>
Mais pour la vielle, dans sa niche, ou ronfliait tout l'temps.<br/>
<br/>
Eh bein, &ocirc;pr&egrave;s chounna, n'ou z'&eacute;rait creu<br/>
Qu&eacute; l&eacute; vier Nicholas en &eacute;rait y'ieu<br/>
Assez d&eacute; mins&egrave;re, pardingue, pour unn' ni&egrave;t;<br/>
Mais, s'lon san conte, y parait qu&eacute; nou fait -<br/>
Y s'&eacute;tait jutchi d&eacute; san mus dans san li&egrave;t<br/>
Et l&eacute; n&egrave;z coul&egrave; sou&ocirc;s les cou&egrave;rtures<br/>
Y songeait &agrave; toutes ses aventures,<br/>
Et &egrave;s merveilles qu'y'l'avait ou&iuml;<br/>
Cont&egrave;es &agrave; l'a&ucirc;berge par &egrave;strangi...<br/>
En c&acirc;rrant la blainket tchi l'y catouillyiait l'n&egrave;z,<br/>
L&eacute; vieux l'vi la t&ecirc;te et ouvrit l&egrave;s yiers,<br/>
Et sans qu'y y'ieusse, dans la chambre, d&eacute; veue allum&egrave;e,<br/>
Y vit, au pid du li&egrave;t, contr&eacute; y'ieun des pilliers<br/>
Unn' Esm&acirc;nus en blianc, qu'allou&ocirc;gnait les bras<br/>
Coumme si voulait l'empoigni, l'y, Nicholas!...<br/>
<br/>
Un grand lincheu l'y couvrait les &egrave;spa&ucirc;les,<br/>
Y'l'avait unn' longue barbe, blianche coumm' nai,<br/>
Des bras si ma&icirc;gres, ch'&eacute;tait coumme des rava&ucirc;les<br/>
Des daigts coumme les chins d'unn' frouque &agrave; vrai' -<br/>
L'Esm&acirc;n&ucirc;s, l'y ma&icirc;me, &eacute;tait si ha&ucirc;t qu&eacute; san front<br/>
Touchait, ma fingre, jusqu'au pliafond -<br/>
Not' pou&ocirc;re cordoungni<br/>
Dans san li&egrave;t accliutchi<br/>
Mantchi d'en aver unn' attaque d&eacute; ner's;<br/>
Y'l'y restait la bec et l&egrave;s yi&egrave;rs large ou'erts, -<br/>
Pour s&egrave;s yiers - y'l's &eacute;taient, ma f&eacute;, ossi gros<br/>
Qu&eacute; les gro&icirc;silles qu&eacute; nou vait dans des temps &egrave;s &quot;Show&quot;,<br/>
Et y tremblyait coumme fait d'la g'l&egrave;e d&eacute; rou&ocirc;ge gradille<br/>
Qu'unn' femme deshalle d'un mo&ucirc;le pour rigaler famille.<br/>
<br/>
Y y'i&agrave; des r'v&eacute;nants tchi n&eacute; sont pas bagouleurs,<br/>
Sans doute qu&eacute; chett'&icirc;chin en' tait yieun d&eacute; la sorte,<br/>
Car d'un bras y faisait au vi des signes et des teurs,<br/>
Et d&eacute; l'autre y'l'y montrait la porte -<br/>
Nicholas comprins bein chein qu'y voulait l'y dire,<br/>
Et avait pus d'envie d'en plieurer qu&eacute; d'en rire.<br/>
Ou pouvez ben penser qu'y n'&eacute;tait pon fort d'avis<br/>
D'aller - y'n'savait y'io&ugrave; - en pareille compagnie -<br/>
Mais, h&eacute;las, l&eacute; r'v&eacute;nant &eacute;tait pus fort qu&eacute; l'y -<br/>
Et Nicholas vyiait bein qu'y qu'menchait &agrave; s'm&acirc;rri,<br/>
Don, d&eacute; peux qu'y n&eacute; l'y fisse m&egrave;schet,<br/>
Y s&eacute; d&eacute;cidi, &agrave; la fin, d&eacute; d'valer du li&egrave;t -<br/>
Mais not' vieux &eacute;tait, dans des temps, prudent,<br/>
Et d&eacute; crainte d&eacute; malheur ou d'accident,<br/>
Coumme y n'avait ni s&acirc;bre ni pistolets,<br/>
Y print unn' longue al&egrave;ine d&eacute; d'sus s'enn' ais<br/>
Et la muchi sou&ocirc;s sa qu'minse - L'autre &eacute;tait pr&ecirc;ssi,<br/>
Y n&eacute; l'y dounnit pas ma&icirc;me l&eacute; temps d&eacute; s'habbillyi<br/>
Qu'y fallut filer. L'Erv&eacute;nant, prend l&eacute; pas l'avant,<br/>
Nicholas l&eacute; si&egrave;d d&eacute; pr&egrave;s,<br/>
Et sans y touchi, la porte d&eacute; d'vant<br/>
S'ouvre toute seule et s'en frumme opr&egrave;s.<br/>
Les v'l&agrave; don en route - mais d&eacute; temps en temps<br/>
L'Esm&acirc;nus s'arr&ecirc;tait pour l'autre tchi si&egrave;vait,<br/>
Et not' chav'tchi arrivait, mais tout' &ecirc;ssouflyi&egrave;.<br/>
Y'l'en avait, vy'ious grand m&acirc; dans l'c&ocirc;t&egrave;,<br/>
San parchoun'gni marchait vite, mais l'y, y cou&ocirc;rait.<br/>
<br/>
Mais, tout coumme, y n&eacute; furent pas lyien,<br/>
Y'i&agrave;vait unn' vielle m&acirc;sure dans un racoin, <br/>
Unn' baraque, sans fn'&ecirc;tre, sans portes, ni cr&eacute;von,<br/>
Qu'avait dans va&icirc;sinai un ma&ucirc;vais r'nom;<br/>
Nicholas en avait souvent ou&iuml; des r'cits,<br/>
Car les gens disaient qu&eacute; l&eacute; long des nyits<br/>
N'ou z'entendait la d'dans des pliaintes et des cris.<br/>
L'Erv&eacute;nant y'ientri,<br/>
Car y'i' tait si&egrave;z l'y,<br/>
Not' vieux en f&icirc;t autant sans s&eacute; d&egrave;srangi,<br/>
Et tout surprins d&eacute; d&eacute; senti si brave!<br/>
Enfin, arriv&egrave;s dans unn' mani&egrave;re d&eacute; cave,<br/>
L&eacute; v&egrave;stu d&eacute; blianc s'arr&ecirc;te, ergarde Nicholas,<br/>
Et avec san long ma&icirc;gre daigt, y pointe en bas.<br/>
L&eacute; bouanhoumme comprint - et l&eacute; v'l&agrave; &agrave; quat' pattes,<br/>
Et don ov' des daigts par manque d&eacute; pelle -<br/>
Y fouoille dans la salet&egrave;, et y gratte et gratte<br/>
Et y trouve enfin un pli&acirc;ton avec unn' melle!<br/>
Voire, unn' melle en f&eacute;, toute mangie d&eacute; rou&iuml;....<br/>
Bein se&ucirc;re qu&eacute; l&agrave;-d'sous, y'iavait tr&eacute;sor muchi!...<br/>
<br/>
Mais y'i'avait dans l&eacute; va&icirc;sinai, un marchant d'volaille,<br/>
Et just&eacute;ment quand Nicholas faisait sa trouvaille<br/>
V'l&agrave; t'y pon qu&eacute; yieun d&eacute; ses fichus coq's - <br/>
- Un' oua&icirc;sai par trop matinn&acirc; - un trouble erpos -<br/>
S&eacute; mint &agrave; chanter!... ou savez, sans doute, qu'un Erv&eacute;nant<br/>
N'aime pon d&eacute; coq' ou d&eacute; c&ocirc;tchet, &agrave; entendre l&eacute; chant,<br/>
Car y fa&ucirc;t qu'y tchitte la pli&egrave;che qu'y hante<br/>
Sit&ocirc;t qu&eacute; veint l&eacute; matin, et qu&eacute; l'ouaisai chante<br/>
Et y' l'en fut d&eacute; ma&icirc;me ov' not' blianc v&egrave;stu:<br/>
Dans un clyin d'ji y disparut!<br/>
D&eacute; chounn'chin not' vieux &eacute;tait igni&ocirc;rant -<br/>
Et l&acirc;ss d'&ecirc;tre si longtemps &agrave; g'nors,<br/>
Y s'l&egrave;ve un mio pour erprendre san vent -<br/>
Mais y resti tout b&ecirc;te - l&eacute; r'v&eacute;nant 'tait hors!<br/>
L&eacute; v'l&agrave; don dans chutt' cave &agrave; t&acirc;tons,<br/>
D'habits, ou sav&egrave;z, y n'en avait pas long,<br/>
Car unn' qu'minse &egrave;scourt&egrave;e<br/>
N'est vra&icirc;ment pon ass&egrave;z<br/>
Pour garder tout l&eacute; corps &agrave; l'abri du vent,<br/>
Et y faisait l&agrave;-d'ans unn' fraid d&eacute; tchian:<br/>
Y gr&eacute;nottait, et y triembliait coumme fielle.<br/>
&quot;Ah,-&quot; s&eacute; fit-y - &quot;faut-y perdre fortunne<br/>
&quot;Manque d'aver un p'tit but d'chandelle?<br/>
&quot;Ichin n'ou n'y vait ni sol&egrave;t ni lunne,<br/>
&quot;Et j&eacute; n'ai qu'unn' al&egrave;inne... Si ch'tait unn' truelle<br/>
&quot;J&eacute; pou&ocirc;rrais d&egrave;sgagi l&eacute; pliaton d&eacute; d'sus l&eacute; creux,<br/>
&quot;Enfin j'y r'veindra d'main, ov &ocirc;tis et veue,<br/>
&quot;Mais j&eacute; merqu&eacute;rai la pli&egrave;che pour n&eacute; pas m'y tromper! -&quot;<br/>
Y s'baisse occu&ocirc; unn' fais - s&eacute; met a t&acirc;tounner,<br/>
Y trouve unn' endrait qu'y l'y parut bein franc,<br/>
Et y cache jusqu'au manche s'enn' al&egrave;ine d&eacute;dans!<br/>
<br/>
Mais y ou&iuml;t en ma&icirc;me temps un terrible cri...<br/>
Coumme font les gens qu'ont la vie en dangi...<br/>
Ch'&eacute;tait pus qu'un cri: ch'&eacute;tait un' h&ocirc;rible brai!<br/>
<br/>
Pensez don qu&eacute; l&eacute; vieux n'avait qu&eacute; r&egrave;sv&egrave;...<br/>
Mais tout en r&egrave;svant<br/>
Y'l' 'tait vrai pourtant<br/>
Qu'il avait coul&egrave; coumme dans l'betch&egrave;t ou s'melle<br/>
S'enn' al&egrave;ine... tchiq'bord... dans l&eacute; corps &agrave; sa vielle!!!<br/>
<br/>
D&eacute;pis chet' accident l&agrave;, Nicholas n&eacute; but pus<br/>
D&eacute; litcheu ni d&eacute; vin,<br/>
Y fut sobre &agrave; la fin -<br/>
Et pour contenter la bouann'femme y f&icirc;t accuo m&ucirc;s:<br/>
Car y y'i'achati un biau m&ocirc; cou&ocirc;ssin,<br/>
Car y y'un fallait tr&eacute;jous yieun pour s'assi&egrave;re dessus!<br/>
<br/>
<i><a href="picot.html">JP</a></i><br/>
<br/>


</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="astrologie.html">L'astrologie et les crianches</a><p>
<li><a href="rvenants2.html">D's histouaithes d&eacute; r'v&eacute;nants</a><p>
<li><a href="rvenants.html">Les R'v&eacute;nants d'Aut'fais</a><p>
<li><a href="rvenants3.html">Les R'venants</a><p>
<li><a href="gdf60ans.html">En J&egrave;rri y'a souoxante ans</a><p>
<li><a href="gdf80ans.html">Y'a huiptante ans</a><p>
<li><A HREF="rvenant.html">Un R'venant</A><p>
<li><a href="gdfblianche.html">La Blianche Femme</a><p>
<li><a href="danmevivi.html">La Danme du Vivi</a><p>
<li><a href="fantome.html">L&eacute; Fant&ocirc;me </a><p>

<li><a href="gdfcrianches1.html">Vielles crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfcrianches6.html">Crianches et cou&ocirc;teunmes</a><p>
<li><a href="gdfcrianches7.html">Crianches du temps jadis</a><p>
<li><a href="crismannier.html">Les Cris des Vi&egrave;r' Manni&egrave;r'</a><p>
<li><a href="creux_fantomes.html">Les Creux Fant&ocirc;mes</a><p>
<li><a href="sabat.html">Le Sabat des Chorchi&egrave;r'</a><p>



<li><a href="gdfbottes.html">Les bottes &agrave; cliou</a><p>
<li><a href="ching.html">William Ching</a><p>
<li><A HREF="beghin.html">Beghin</A><p>
<li><a href="beghin2.html">Beghin</a><p>
<li><a href="beghin3.html">Beghin</a><p>
<li><a href="carre.html">Maison Carr&eacute;</a><p>
	<li> <a href="dan.html">L&eacute; pou&ocirc;rre vi&egrave;r Dan</a><p>
<li><a href="gdfpid.html">Bou&acirc;n pid!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cordoungni.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
</HTML>

