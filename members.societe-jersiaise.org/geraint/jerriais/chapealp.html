<HTML>
<HEAD>
<TITLE>L&eacute; Chap&eacute;</TITLE>
<META  name="keywords" content="JÃ¨rriais, language, langue, hats, millinery, fashion history, historical costume, clothing, clothes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Chap&eacute;</h2></font></center><br>
<CENTER><TABLE><TR><TD>
St&egrave;r Rond&eacute; avait 't&eacute; lav'th&eacute;sse<br>
Dans eune c&egrave;rtaine p&acirc;ra&icirc;sse d&eacute; l' &ecirc;st,<br>
D&eacute;pis qu'ou s&eacute; trouvit rest&eacute;e<br>
Veuve, y'avait eune trentaine d'ann&eacute;es.<br>
D&eacute; s'maine en s'maine, hiv&eacute;, &ecirc;t&eacute;,<br>
Ou' fa&icirc;sait tr&eacute;jous l'm&ecirc;me trajet,<br>
San pagas d'&ecirc;train sus san bras<br>
Un d'vant&eacute; d'pouque fou&ocirc;rr&eacute; d&eacute;dans.<br>
<br>
Maigre, comme un chent d'cliou habilyi<br>
Et d'eune vraie minne d&eacute; cat r&ocirc;ti,<br>
Malgr&eacute; s'n &acirc;ge la St&egrave;r &eacute;tait,<br>
Aussi d&ecirc;li&eacute;e comme un critchet.<br>
Un bonnet &agrave; collet sus s'maine<br>
Et sa vieille ch&acirc;le d&eacute; pourpre laine;<br>
Pour bouan - un bonnet &agrave; ribans,<br>
Et un costume d'au mains v&icirc;ngt ans.<br>
<br>
Ou' n'avait janmais ieu d'&ecirc;fants,<br>
Et 'tait rest&eacute;e sans pr&egrave;s pathents.<br>
Mais eune cou&ocirc;sinne - Mabel Vib&egrave;rt<br>
Qu'avait eune racachie d'avi&egrave;rs -<br>
Quatorze ou tch&icirc;nze au mains j'dithais,<br>
V&eacute;nait d&eacute; temps en temps la vaie;<br>
Esp&eacute;thant sans doute qu'oulle &eacute;thait<br>
L&eacute; bein &agrave; St&egrave;r quand ou mou&ocirc;rrait.<br>
<br>
N&eacute; v'l&agrave; t'i' pon qu'un s&eacute; sus s'maine<br>
Qu' Bel' arrive auv' sa tribulaine;<br>
Pour dithe &agrave; St&egrave;r qu'la grande d'siez ieux<br>
S'n allait mathier un ramonneux.<br>
l' n'y' &eacute;thait qu'la fanmille - comme ch'tait -<br>
Mais qu'oulle esp&eacute;thait qu'St&egrave;r veindrait,<br>
Et qu'trantchillement l&eacute; noeud es'sait nou&eacute;<br>
Lundi en huit &agrave; <a href="la_trinnete.html">La Trinn't&eacute;</a>!<br>
<br>
Quand St&egrave;r p&acirc;lit d's &icirc;nvit&acirc;tions<br>
&Agrave; sa va&icirc;sinne Missis Machon;<br>
L'aut' dit tout d'suite &quot;Eh bein, chutte fais<br>
I' faut sans doute qu&eacute; tu faiche des frais,<br>
Tu n'peux pas, Missis, t'en aller<br>
&Agrave; des neuches auv' tan vi&egrave;r chap&eacute; -<br>
Va don en ville - mais si - mais si! -<br>
En ch&egrave;rchi iun - nan, pas un chi!<br>
<br>
L'samedi mat&icirc;n, don, St&egrave;r s'en va<br>
En ville, d&eacute;cid&eacute;e d'faithe l'achat<br>
Touos les chapieaux i' l&icirc; sembliait<br>
'Taient un prix fo pour chein qu&eacute; ch'tait.<br>
Ava&ucirc; la Rue d'Dri&eacute;the ou fut,<br>
Et l&agrave;, ma f&eacute;, ou s'app&egrave;rchut<br>
Qu&eacute; dans eune f'n&ecirc;tre i' y'en avait<br>
Eune cartcha&icirc;son &agrave; prix cop&eacute;.<br>
<br>
Dans l'm&ecirc;me &icirc;nstant d&eacute; parmi tout,<br>
Iun tout d'suite happit s'n attention!<br>
Dans l'fond d'la f'n&ecirc;tre - oh, tchi bonheu!<br>
Un grand chap&eacute; couv&egrave;rt d&eacute; flieurs!<br>
Y'en avait presque un quart d&eacute; p&egrave;rque<br>
D&eacute; roses, lis, v&egrave;rduthe et violettes.<br>
Oulle &eacute;thait d'tchi pour ses h&egrave;rp&icirc;ns<br>
Car i 'tait r&eacute;duit &agrave; un ch'l&icirc;n!<br>
<br>
Sans pus d'affaithes don oulle entrit,<br>
Et tappant l'ch'l&icirc;n sus l'conteux dit,<br>
&quot;Mettez-m&eacute;, s'i' vos plia&icirc;t, Moussieu,<br>
Dans ieune d'vos pouques chu bieau chap&eacute;&quot;.<br>
Bein seux l&eacute; gas n'h&eacute;sitit pas -<br>
Il avait leu l'chap&eacute; dgiex ans -<br>
Et pensait qu'i' s'rait oblyigi<br>
D&eacute; l'mettre souos l'ticl'ye pour s'en cli&egrave;rgi!<br>
<br>
V&icirc;nt l&eacute; grand jour, i' fa&icirc;sait b&eacute;<br>
Pour not' bouannefemme et san chap&eacute;.<br>
Mais fallit changi touos ses plians,<br>
L&eacute; cantonnyi, dans l'entre temps<br>
Avait mouothi tout subitement,<br>
Et ch'tait &eacute;tout s&eacute;n ent&egrave;rrement.<br>
Ou n'&eacute;thait pas grand temps, valet,<br>
D'aller d'Grouville &agrave; La Trinn't&eacute;!<br>
<br>
Ou n'pouvait pas bein seux s'n aller<br>
&Agrave; l'ent&egrave;rrement auve san chap&eacute;!<br>
l' n'l&icirc; restait don qu'eune manni&eacute;the<br>
&Agrave; s'd&ecirc;haller d&eacute; chutte affaithe,<br>
D'm&ecirc;me, auv' san chap&eacute; souos san bras<br>
Ou filit &agrave; l'&eacute;glyise bouan pas!<br>
I' n'pr&icirc;nt qu'eune minnute &agrave; l'p&ocirc;ser<br>
Sus l'h&egrave;rbe dri&eacute;the un grand tomb&eacute;.<br>
<br>
S'n id&eacute;e &eacute;tait d&eacute; l'ram&acirc;sser<br>
Aupr&egrave;s l's&egrave;rvice, et pis filer -<br>
Fliantchant, en route pour La Trin'nt&eacute;<br>
San bonnet par sus tchique f&ocirc;ss&eacute; -<br>
Mais ch'fut pas d'm&ecirc;me, car en &ecirc;ffet,<br>
Quand ou sortit l'chap&eacute; mantchait;<br>
&quot;Eh bein en v'ch&icirc;n eune dr&ocirc;le d'affaithe&quot;,<br>
Ou s'fit, n&eacute; pouvant pas l&eacute; craithe.<br>
<br>
Ou fit l'tou du ch&icirc;nm'tchi&eacute;the deux fais,<br>
Ch&egrave;rchant dri&egrave;the tombieaux et bouais;<br>
&quot;Bein seux qu'ch'est tchique sacqu&eacute;t&icirc;n mousse&quot;<br>
Ou s'fit en fouolliant souos un housse<br>
Et s'gr&icirc;nmant l&eacute; nez jusqu'&agrave; sang;<br>
V'l&agrave; tch'agvit tout, dans un &icirc;nstant<br>
Comme d'l'&ocirc;rage sa col&eacute;the montit<br>
Et ou s'en fut trouver l'f&ocirc;ssyi!<br>
<br>
&quot;Av'-ous veu man chap&eacute;, Mess Br&eacute;e?&quot;<br>
S'fit la bouannefemme toute ag&icirc;t&eacute;e.<br>
Li, ou&iuml;ant haut n&eacute; compr&icirc;nt pas,<br>
Et trantchillement ma&ucirc;lant san tchias<br>
Dit &quot;V&eacute;the Missis, i' fait raide b&eacute;&quot;.<br>
&quot;Pas b&eacute;, bachouard, chap&eacute; - chap&eacute;&quot;!<br>
S'fit St&egrave;r l&icirc; briant dans l'ouothelle<br>
Si haut qu'i' choppit sus sa pelle!<br>
<br>
L&eacute; bouanhomme la r'gardit d&eacute; trav&egrave;rs,<br>
I' l&icirc; sembliait qu'ou boulait l'si&egrave;rs;<br>
Et pensant p't-&ecirc;tre d&eacute; la calmer<br>
I' dit, &quot;Y'a d'belles couronnes, ma f&eacute;;<br>
Sav'ous qu'la sieinne sus l'c&ocirc;ffre n'avait<br>
Rein &agrave; dithe d&eacute; o&ugrave;'est qu'ou v'nait,<br>
&Ecirc;piez &agrave; vaie - oulle est sup&egrave;rbe -<br>
J'l'ai trouv&eacute;e pr&egrave;s d'la h&egrave;che sus l'herbe.&quot;<br>
<br>
L'id&eacute;e l&icirc; v&icirc;nt - ou fut r'garder -<br>
Pliein d't&egrave;rre, sus l'c&ocirc;ffre, 'tait san chap&eacute;!<br>
Pou&ocirc;rre b&ecirc;te, grand chagorne d'f&ocirc;ssyi<br>
&quot;Ch'est man chap&eacute;!,&quot; ou s'fit au vyi.<br>
Et l&eacute; m'nichant auve san parasol<br>
Dansant l'tou d'la tombe comme eune folle.<br>
Ou l&icirc; ca&ucirc;ffit l&eacute; fond d'ses braies<br>
&Agrave; ch't &icirc;mb&eacute;cile d&eacute; Grouvillais!<p>

&nbsp;<p>
<i><a href="perchard.html">ALP</a></i><p>
</TD></TR></TABLE></CENTER>

&nbsp;<p>
 
<font size="2">

<I>Viyiz &eacute;tout:</I><p>

<ul>
<li><a href="habvoc.html">L'habilement en J&egrave;rriais</a><p>
<li><A HREF="gdfchape.html">L&eacute; chap&eacute;</A><p>
<li><a href="neuchape.html">L&eacute; neu chap&eacute;</a><p>
<li><a href="chapenancy.html">Nancy et san Chap&eacute;</a><p>
<li><a href="chapedpaille.html">Man Chap&eacute; d'paille</a><p>
<li><a href="belltopp.html">Men Bell-Topper</a><p>
<li><a href="1toppeur.html">Le Prumi Toppeur</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="davi.html">Mait' D&acirc;vi et san chap&eacute;</a><p>
<li><a href="hobby.html">Le "Hobby" du Prince</a><p>


<li><a href="painhatclub.html">The Ladies are now members of a Hat Club</a><p>
<li><a href="bannete.html">L&eacute; bann&egrave;te du temps p&acirc;ss&eacute;</a><p>
<li><a href="bonnetcollet.html">Le Bonnet &agrave; Collet</a><p>
<li><a href="bonnett.html">Les Bonnett' du temps p&acirc;ss&egrave;</a><p>
<li><a href="leconjp.html">La L&eacute;&ccedil;on</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
