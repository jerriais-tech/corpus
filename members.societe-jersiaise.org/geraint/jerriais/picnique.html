<HTML>
<HEAD>
<TITLE>Un Pic-Nique</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Un Pic-Nique</h2></font></center><p>
&nbsp;<p>

Man fis, La&iuml;esse, qu'ou connaissiz bin, appr&eacute;che d&eacute; ses vin'-tr&egrave;s ans, et ch'est iun des gar&ccedil;ons les plus d&eacute;hall&egrave;s d'<a href="st_ouen.html">St. Ou</a>. Rin n'l'esfritte; il a 't&eacute; pus d'siex fais, tout seu, l's&eacute;, cherchi d'l'ielle d&eacute; mouothue siez Mess Le Brun, et j'l'ai veu, eunne fais, qui fut en ville ov sa memm&eacute;e, marchander eunne pinte d&eacute; vlicots dans l'marchi &agrave; pa&icirc;sson, comme eunne gran' persounne. L'dinmanche, i' n'a pas d'peux d'aller tout seu, l's&eacute;, &agrave; la chapelle, et sa m&egrave;the s'est apperchue tch'i' r'gardait les filles sans faithe la mine d&eacute; rin: eunne fais, m&eacute;me, l'hiv&eacute; pass&eacute;, &agrave; la sortie d'la chapelle, i' s'en r'vint bravement dri&eacute;the les deux filles &agrave; Mess Plin&eacute; et lus dit: "Good night, my dear" tout haut en les passant! Quand j'vimes cheunna, Nancy et m&eacute;, j'nos ent'-dites: "V'l&agrave; La&iuml;esse tout d'm&eacute;me qui s'd&eacute;halle. J&eacute; n'pouorrons b&eacute;t&ocirc;t pus l&eacute; t'ner; nos faudra b&eacute;t&ocirc;t vaie &agrave; l'mathier". J'en r'p&acirc;l&icirc;mes entre nous pus d'eunne fais, et, &agrave; la fin, j'd&eacute;cidimes d'aller &egrave;s frais d'aver un pic-nique pour dounner eunne chance &egrave;s filles &agrave; mathier d'appr&eacute;cier les qualit&eacute;s d'notre h&eacute;thitchi. Quand vint l'temps du pic-nique, j'mandis &agrave; Belly, ma ni&egrave;che d'la <a href="rueddriethe.html">Rue d'Dri&egrave;the</a>, d&eacute; v'ner nos aidji &agrave; organiser un pic-nique d&eacute; premi&eacute; classe pour esgalluer les St. Ouennaises et lus faithe vaie qu' les Bilos n'taient pas just&eacute;ment d'la p'tite bi&eacute;the. "Et qu&eacute; j't&eacute; dise, Belly", qu&eacute; j'fis, "n'ait pon d'peux d'faithe des frais: quand bin m&eacute;me i' m'en cou&ocirc;t'tait djiex sh'lings, eunne fais n'est pas cou&ocirc;tume, et j'veux qu' nou r'p&acirc;le du pic-nique au Chant'nyi Bram".<p>

Quand tout fut d&eacute;cid&eacute; et qu' j'e&ucirc;mes chou&eacute;si les gens qu' j'invit'ta&icirc;mes, j'tais d'avis d'env'yer La&iuml;esse faithe les invitations li-m&eacute;me, mais i' n'voulit pon y'aller sans sa memm&eacute;e, et coumme Nancy clioppine un mio d'pis qu'ou s'mint l'pid dans eunne p&eacute;l&eacute;e d'ni&egrave;r beurre l&eacute; stembre pass&eacute;, i' fut d&eacute;cid&eacute; qu' j'ithais m&eacute;-m&eacute;me.<p>

Enfin, n&eacute; v'chin l'grand jour arriv&eacute;. Ch'tait un mardi, au tchiyant d'la leunne. Nancy m'avait dit qu'i' fallait chou&eacute;si un jour qu'i' f'thait sombre l&eacute; s&eacute;; les jeunes gens n'aiment pon vaie trop cli&eacute; en s'en r'venant d'un pic-nique, &agrave; ch' qu'i' patha&icirc;t. Opr&egrave;s d&eacute;jeun&eacute;, quand j'eus souogni l's annimaux (resp&eacute; d'l'hounneu qu&eacute; j'vos dait) et qu' La&iuml;esse eut escr&eacute;d&eacute; l&eacute; j'va gris-d'f&eacute; - j'va r'm&eacute;rquablye qui vaut san pais d'or - j'r'ammont&icirc;mes nos changi pour &ecirc;tre touos pr&ecirc;ts. Quand j'r'd&eacute;vall&icirc;mes, tout notre monde 'tait dans l'parleux, pr&ecirc;t &agrave; embertchi, ov des pan'n&eacute;es d'provisions et d'litcheu. Miss Lesbith&eacute; et san fr&egrave;the avaient apport&eacute; eunne estchinn&eacute;e d'lard et eunne joudgie d'cidre; Davi Plin&eacute; et ses deux cou&ocirc;sinnes avaient siex g&acirc;ches &agrave; fou&eacute;e et eunne pot&eacute;e d'g'l&eacute;e d'rubarbe; Charlotte Rid&eacute; avait eunne quarte d&eacute; bennis au piclye, eunne douzaine d&eacute; h&eacute;thans et tchiques livres d&eacute; tcheurs dans eunne pouque d&eacute; papi: Missis Grandu et sa longue eslindgie d'fille avaient apport&eacute; eunne boutelle d&eacute; ni&egrave;r dgin et du lait esputh&eacute; dans eunne podinni&eacute;the en blianc-f&eacute;; ma ni&egrave;che, Belly, avait dans sa pouchette d&eacute; fro eunne tinne d&eacute; houmard et du chucre en pain; les deux fis &agrave; &Acirc;mice Amon avaient ch&acirc;tchun un pain d'siex livres souos l'bras et eunne mouoch't&eacute;e d'codrettes. Enfin, y'avait des provisions pus qu'assez, sans compter qu' Nancy avait dans san pagas deux mouothue r&ocirc;ties, eune g&acirc;che picot&eacute;e, du beurre dans eunne botte esbr&eacute;d'l&eacute;e, des poummes d&eacute; terre fr&eacute;des, bouolyies ov lus p&eacute;, eunne boutelle d&eacute; limounade, d'la rouoge caboche dans du papi et eunne boutelle d'elixir d&eacute; d'siez Mess d&eacute; Faye en cas ou tchiq'-eunne des filles s'esvonnithait.<p>

A onze heuthes j'embertch&icirc;mes dans la "van". J'ta&icirc;mes djiex-sept sans compter les provisions, et man j'va destou&ocirc;nnit la t&ecirc;te coumme pour dithe qu&eacute; ch'tait trop pour un seul ch&eacute;va; j'li montris eunne pouque sus tchi y'avait &ecirc;crit "Oats" et i' r'print couothage.<p>

"Y'&ecirc;tes-ous?", qu&eacute; j'criyis. "J'y soummes, Chant'nyi" qu'i' d&icirc;tent tous. "Tu peux cachi", j'dis &agrave; La&iuml;esse, et, cache - nos v'l&agrave; hors.<p>

I' faisait un temps superbe; La&iuml;esse cachit bouon rond, et i' n'tait qu' tr&egrave;s heuthes quand j'arriv&icirc;mes &agrave; <a href="lacorbiethe.html">La Corbi&eacute;the</a>, et i' fut d&eacute;cid&eacute; que j'd&ecirc;li&ecirc;tha&icirc;mes et qu&eacute; ch'tait eunne bouonne pli&eacute;che pour mangi not' pic-nique. Tout l'monde d&eacute;vallit d'san mus; les gar&ccedil;ons a&icirc;dj&icirc;tent &egrave;s filles; ch'tait eunne rithie et eunne criethie quand nou'z app&eacute;rch&eacute;vait un but d'blianche cauche ou offuche eunne dj&eacute;rti&eacute;the, et j'ta&icirc;mes tous d'div&egrave;rs bouonne humeu. La&iuml;esse s'en fut qu&eacute;thi d'l'ieau au ruiss&eacute;, les autres s'mintent &agrave; dr&eacute;chi les provisions sus l'herbe, &agrave; glienner des b&ucirc;tchettes pour faithe bouollyi l'ticlye, et m&eacute; j'm'assis sus un gallot &agrave; faithe des beurr&eacute;es. Enfin, quand tout fut pr&ecirc;t, j'nos assimes &agrave; pliat-tchu autou du fricot; les filles avaient r'trouss&eacute; lus fros pour n&eacute; pas les tatchi d'verduthe et les gar&ccedil;ons s'assitent sus lus mouochets pour pr&ecirc;s&eacute;rver l'fond d'lus braies. Nancy avait oubli&eacute; d'apporter des coutieaux mais d'bounheu qu' j'avais ma brioche et ieunne des filles avait eunne pathe d&eacute; cisieaux; ch'est en tchi j'n'enhannimes pon. Tout fut mangi. Mouothue, g'l&eacute;e, g&acirc;che, estchinn&eacute;e, bennis et rouoge caboche - rin n'restit. &Agrave; la fin du r'pas, Missis Grandu d&ecirc;hallit san ni&egrave;r dgin et m'l&eacute; passit. J&eacute; m'l&egrave;ve, et opr&egrave;s aver v&eacute;rs&eacute; du dgin dan un fond d'coconette, j'dis: "M's' anmins, j'ai eunne sant&eacute; &agrave; proposer". Tout l'monde s&eacute; tut, et opr&egrave;s aver toussu deus-tr&egrave;s fais, j'dis, coumme j'ai tr&eacute;jous veu faithe not' D&eacute;put&eacute; en patheil cas, j'dis: "La sant&eacute; qu' j'ai &agrave; vos proposer, Messieux, en est ieunne, Messieux, qu' ou vos' n'allez b&eacute;the, Messieux, avec.....". "Mais j'n'avons pon d'verres pour b&eacute;the, Chant'nyi", s'fait tchiqu'un. "Eh bin", j'r&ecirc;ponds, "les filles b&eacute;thont &agrave; m&ecirc;me ma coconette, et les gar&ccedil;ons pomp'thont l'goulet d'la boutelle". Et j'continnuis; "La sant&eacute; qu' j'ai &agrave; vos proposer, Messieux, en est ieunne qui........... en est ieunne qu&eacute;......... enfin, j'vos propose la sant&eacute; d'La&iuml;esse Bilo, fis Bram". "Hourra pour Bram junieur!" s'font les gar&ccedil;ons, tandis qu' les filles s'mettent &agrave; souorithe et &agrave; l&eacute; r'garder ov des ieux d&eacute; conotte en pamou&ecirc;son.<p>

"Man fis La&iuml;esse", qu&eacute; j'continnuis en m'touonnant du bord des filles, "est oquo ieun des bieaux gar&ccedil;ons d'St. Ou; nou n's'app&egrave;rcheut quasiment pon qu'i' cliopinne quand il est assis, et l'docteu m'a asseuth&eacute; qu&eacute; s'n yi n'rest&eacute;tha pon tr&eacute;jous d'travers. Quou&eacute; qu'il ait b&eacute;t&ocirc;t 23 ans, j'peux certifier qu'i' n'en sait pon pus long qu'&agrave; quatorze ans. Jonmais i' n'va en ville san sa memm&eacute;e ou m&eacute;; tr&eacute;jous iun d'nous l'tcheint par la main en r'venant d'l'Eglyise. Il 'tait &agrave; l'escole du Dimanche jusqu&agrave; s'n &acirc;ge d&eacute; 18 ans, et i' peut r'citer "<a href="notpethe.html">Notre p&eacute;the</a>" en Angliais, en Espagnot, en Latin et en Hollandais. Enfin, ch's'sa &agrave; li La Porte Inf&eacute; pus tard, et les tchiques sous qu' j'ai pli&eacute;chis dans l's h&icirc;tres &agrave; Mess Le Bliancq, et s'i' s'mathie tchiqu'un d'ches jours, la fille tch'&eacute;tha la chance d'l&icirc; pli&eacute;the n&eacute; s'sa pas &agrave; plieindre". L&agrave;-d'ssus les v'l&agrave; tous tchi crient: "&Agrave; la sant&eacute; d'La&iuml;esse!" Les gar&ccedil;ons l&icirc; tapent sus l'dos, et les filles tou&ocirc;nnent autou d'li coumme des poules autou d'un co. J'vi&eacute;de ma coconette, j'la remplyie et j'la passe &egrave;s filles; toutes en gou&ocirc;t&icirc;tent deux d'gouts. Missis Touss&eacute; mantchit d's'estouffer ov eunne gradille, mais j'la prins par l's espaules et aupr&egrave;s l'aver s&eacute;cou&eacute;e deus-tr&egrave;s minutes la gradille deshallit. Tout d'un coup, n&eacute; v'l&agrave; Miss Estchelle tchi s'met &agrave; pousser des cris p&eacute;rchants: ou s'tait assise sus eunne fr&eacute;mini&eacute;the et les fr&eacute;mins s'taient mins &agrave; s'proumner l&agrave; o&ugrave;'est tch'i' n'avaient qu' faithe. Les autres filles l'emn&icirc;tent dri&eacute;the un rotchi et s'mintent toutes &agrave; li'espouster les gambes ov de la feugi&eacute;the, et opr&egrave;s qu'oulle eut s&eacute;cou&eacute; ses cotelles deux coups, la r'v&eacute;l&agrave; "all right" et les v'l&agrave; tous &agrave; s'amuser &agrave; jouer toutes sortes d&eacute; jeux et &agrave; rithe &agrave; ha! has!! J&eacute; r'mertchis que touos lus jeux finissaient tr&eacute;jous par s'entre embrechi; ch'est en tchi v'l&agrave; que j'm&eacute; d'mente &eacute;tout d'faithe "kiss" &agrave; Missis C&ocirc;nu&eacute;, ma v&eacute;sinne, mais v'l&agrave; tchi n'l&icirc; pliut pon, faut cr&eacute;the, car ou m'fliantchit eunne talmouze qu&eacute; m's ou&eacute;thelles en c&ocirc;n&icirc;tent, et j'fus oblyigi d'aver r'cours au ni&egrave;r dgin pour m&eacute; consoler.<p>

Tout d'un coup n&eacute; v'l&agrave; nos gens tchi crient: "J'nos' n'allons bassioter" et les v'l&agrave; tchi d'vallent bras d'ssus bras d'ssous sus l'rotchi. B&eacute;t&ocirc;t, tch'est qu' j'entends? "Au s'cours , Au s'cours!" Ch'tait ma ni&egrave;che, Belly, tchi s'tait tr&eacute;butchie dan eunne mathe. Bravement, sans caltchuler l'dangi, j'saute &agrave; l'ieau (j'en avais jusqu'au poumm&eacute; d'la gambe) et j'l&icirc; sauve la vie. Ch'est pon pour m&eacute; vanter, mais quand n'y'a pas d'dangi j'n'ai peux d'rin; touos les Bilos sont d'm&ecirc;me. J'm&eacute; sis veu, du temps qu&eacute; j'tais d'la Milice, quand la "band" jouait un "couic m&egrave;rtche", j'm&eacute; hauchais d'deux pouces et j'm&eacute; sentais pr&ecirc;t &agrave; enfiler l'preumi enn'min qu' j'&eacute;thais veu, s'il avait 't&eacute; pus p'tit qu'm&eacute;. Touos les Bilos sont d'm&ecirc;me.<p>

Pour en r'vener &agrave; Belly. J'envy&icirc;mes touos les gar&ccedil;ons dri&eacute;the un rotchi, et opr&egrave;s aver jus&eacute; les cotillons &agrave; ma ni&egrave;che (j&eacute; n'm&eacute; m&ecirc;lis pon d'la juz'zie) j'l'estendimes &agrave; sitchi au soll&eacute;, et b&eacute;t&ocirc;t la r'v&eacute;l&agrave; sus pid.<p>

Enfin, n&eacute; v'l&agrave; l'heuthe d&eacute; s'en r'aller; La&iuml;esse s'en fut ch&eacute;rchi l&eacute; j'va, tout l'monde aidgit &agrave; r'mettre l's affaithes dan la "van" et quand i' f&ucirc;tent tous grimp&eacute;s &agrave; bord j'filimes, mais, pas bin vite; man j'va n'avait pon l'air pr&ecirc;ssi, Tout fut bin pour eunne d&eacute;mi'-heuthe; nos gens chantaient, cactaient, riaient, et s'ent' pinchaient dri&eacute;the m&eacute;; quand, n&eacute; v'l&agrave; t-i' pon iun des traits tchi s'romp! Persounne n'avait d'corde, ch'est en tchi j'l'&eacute;rgriy&icirc;mes avec deus-tres muoch&eacute;s d'pouchette, et, cache La&iuml;esse! En d'vallant eunne c&ocirc;te un mio raide, v'l&agrave; t-i' pon l&eacute; j'va tchi choppe et La&iuml;esse tchi r'binde dan eunne touffe d&eacute; geon et s'trille ses braies (resp&eacute; d'l'honneu qu&eacute; j'vos d&eacute;) et ch'tait sa bouonne pathe! L&eacute; banc du mitan d'la "van" d'piche en deux, et n&eacute; v'l&agrave; tr&egrave;s filles et deux gar&ccedil;ons tchi s'estrueullent les fi&egrave;rs en haut dans l'ponnyi &egrave;s provisions. Enfin, coumme persounne n'avait ni gambe ni dg&eacute;thet d'cass&eacute;, ch&eacute; n'tait qu' mi&eacute; ma, et opr&egrave;s aver r'cou&ocirc;su les braies (resp&eacute; d'vous) &agrave; La&iuml;esse ov deus-tr&egrave;s espiles &agrave; g'veux qu' ches d'mou&ecirc;selles l&icirc; pr&ecirc;t&icirc;tent, j'b&ucirc;mes deux lermes d'ni&egrave;r dgin, chatchun embr&eacute;chit sa chatcheunne et, cache La&iuml;esse! Tout allit bin pour eunne demi-heuthe ou d'm&ecirc;me, et les jeunes gens riaient, chantaient et s'embr&eacute;chaient dans l'fond d'la "van" (i' pr&eacute;tendaient qu' les si&egrave;ges n'taient pon seuthtab'yes) que ch'tait pliaisi d'les ouer, quand.... Crac!, au destou d'un car'four, n&eacute; v'l&agrave; la roeue tchi crochte eune pierre d&eacute; h&egrave;che, le j'va tchi s'estravelle, les limons tchi se d'pichent, le j'va tchi s'sauve atou, et tout l'monde au pilosi dans l'fond d'la "van" les uns sus l's autres, p&ecirc;que-m&ecirc;le, la t&ecirc;te en bas, l'fond en haut, des filles qui crient, des gar&ccedil;ons qui "dam", des cotillons tchi trillent, Missis Plin&eacute; tchi s'met &agrave; qu&eacute;tilyi un gar&ccedil;on tchi l'avait esrachi eune pouognie d&eacute; g'veux en cherchant &agrave; s'rattraper, La&iuml;esse tchi s'met &agrave; braithe pas'qu&eacute; ses esp&icirc;les &agrave; g'veux 'taient enfonc&eacute;es dans san "behind" (resp&eacute; d'l'honneu), Belly auve sa t&ecirc;te dans l'ponnyi &agrave; provisions et la fache enteuth&eacute;e d&eacute; ni&egrave;r beurre!............ J'ta&icirc;mes dans un bieau pit&eacute;, i' faut l'dithe, et quand j'nos f&ucirc;mes despieautchis ch'n'tait qu'cotillons en g'daches, c&acirc;saques en bredelles, chapieaux en margallo et bonnettes en minchons. Ah! i' n'chantaient pon, nos pic-nitcheurs, j'vos l'asse&ucirc;the. Mais, l'pi&eacute;the d'la chose, ch'est qu'i' s'mintent &agrave; rouablier et pr&eacute;tendre que ch'tait d'ma faute; que j'tais pas tant seulement capabl'ye d&eacute; cachi, qu' man j'va 'tait' eune qu&eacute;dolle, qu' La&iuml;esse 'tait un b&eacute;ganne, et Sam Va&ucirc;tchi paslit d'l&icirc; dounner eune desgraisse&ucirc;the. J'fus oblyigi d'm&eacute; marri et d'lus faithe comprendre qu' nou n'paslait pon d'la sorte &egrave;s Bilos, ah! mais!! V'l&agrave; tchi lus rabattit l'catchet tout d'un coup, mais, d'vinnez tch'est qu'i' fitent!<p>

Les v'l&agrave; tous tchi s'en f&ucirc;tent ensembl'ye, bras d'sus bras d'sous, tous, sans dithe seulement bonsou&egrave;r ni m&egrave;rcie, et nos la&icirc;ss&icirc;tent l&agrave;, Nancy, La&iuml;esse et m&eacute;, dans l'mitan d'la rue, auve eune "van" en br&eacute;delles, pas d&eacute; j'va, et n&eacute;the niet! J'en e&ucirc;mes pour eunne d&eacute;mi'-heuthe &agrave; nos trais &agrave; pousser ch'qui restait d'la "van" dans eunne br&egrave;que d&eacute; clios, et pis j'nos en f&ucirc;mes siez nous, &agrave; pid, en cliopinnant, et en nos ent'sou&ocirc;t'nant d'not' mus, bin lass&eacute;s et dans un estat pitchiabl'ye. Djeu merci, j'n'en soummes pon morts mais j'avons bin souffert sans compter les frais. Quand j'pense que chutte journ&eacute;e-l&agrave; m'cou&ocirc;tit dans les huit ch'lings d'provisions et d'litcheu, eunne "van" tr&eacute;butchie, eunne "h&egrave;rness" en br&eacute;delles, iun des bouons j'vaux d'l'Ile auve les j'nors abattus, not' miyeu pathe d&eacute; braies (resp&eacute; d'l'honneu) &agrave; La&iuml;esse hors d&eacute; s&egrave;rvice, l'bonnette &agrave; Nancy tout avr&ocirc;n&eacute;, et ma bouonne brioche p&eacute;rdue.... et avec tout cheunna, pas ieunne des filles qu'j'ava&icirc;mes si bin convi&eacute;es n'a voulu pasler &acirc; La&iuml;esse d&eacute; d'pis. Quand j'pense &agrave; tout cheunna: "Djiantre s'sait des pic-niques et des pic-nitcheurs" pour d&eacute; m&eacute;! J'vos asse&ucirc;the qu'ou n'y r'v&eacute;rrez jomais "yours truly" &agrave; mains qu&eacute; ch&eacute; s'sait dans la "van" &agrave; tchiqu'autre et &agrave; lus frais.<p>

I' m'veint just&eacute;ment eunne id&eacute;e: Si par chance ou connaissaites eunne bouonne fille &acirc; mathier, ou pouorraites p't-&ecirc;tre li pasler d'La&iuml;esse? Est-ch' qu'ou n'avez pon tchiqu' ni&egrave;che ou cou&ocirc;sinne tchi pouorrait nos faithe? Quand bin m&ecirc;me oulle &egrave;thait les g'veux rouoges ou qu'ou s'sait tav'l&eacute;e, ch'n&eacute; s'sait pon un emp&ecirc;chement pourvu qu'oulle eusse tchiques quartchi&egrave;rs d&eacute; rente ou des ch&acirc;res dans l's hitres &agrave; Mess Le Bliancq; ch&eacute; s'sa d'l'or en barre, qu&eacute; ches h&icirc;tres-l&agrave;, pus tard.<p>

&nbsp;<p>

 <i><a href="brambilo.html">Philippe Le Sueur Mourant </a></i><p>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="picnic.html">Not' Pic-nic</a><p>
 <li><a href="picnec.html">Not' Picnec</a></li><p>
<li><a href="painpicnic.html">How the Picnic Came Off</a><p>
<li><a href="fricot2.html">Tchi bouan fricot!</a><p>
<li><a href="fricot1.html">Tchi bouan fricot</a><p>
<li><a href="avis.html">Deustr&egrave;s Brins d'Avis</a><p>
<li><a href="paincars.html">Lonore sur les Cars</a><p>
<li><a href="troupe.html">Le Troup&eacute; du Va&icirc;zin&eacute;</a><p>

<li><a href="teddybearspicnic.html">Ours en pliuque &agrave; piquenitchi</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
