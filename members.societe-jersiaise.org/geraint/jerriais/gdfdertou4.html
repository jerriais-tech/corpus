<HTML>
<HEAD>
<TITLE>D'&egrave;rtou en J&egrave;rri!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'&egrave;rtou en J&egrave;rri!</h2></font></center><p>


<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<br/>
<i>L&eacute; 5 d&eacute; ju&icirc;n, 1976.</i><br/></font>
<br/>
Moussieu l'R&eacute;dacteu,<br/>
<br/>
Eh bein, m'&egrave;rv&eacute;l&agrave; en J&egrave;rri acouo eune fais, et j'sis bein &egrave;rconna&icirc;ssant d'pouver continnuer &agrave; viagi d'm&egrave;me dans mes vi&egrave;rs jours. En 1955, quatre ans aupr&egrave;s la fond&acirc;tion d'<a href="assembliee/index.html">L'Assembli&eacute;e d'J&egrave;rriais</a>, d&eacute; tchi j'eus l'honneu d'&ecirc;t' membre fondateur et preunmi&eacute; s&eacute;gr&eacute;taithe, des v&egrave;rsets m'f&ucirc;drent d&ecirc;di&eacute;s dans san dgiexi&egrave;me bullet&icirc;n. Iun des v&egrave;rsets disait :-<br/>
<br/>
''Comme j'voudrais r'prendre mes pas<br/>
D'aut'fais, &egrave;s Landes, l&agrave;-bas!<br/>
Qu&eacute; j'aim'thais, don, &egrave;rvaie <br/>
Les Mielles et Les Tchennevais! <br/>
Si janmais j'&egrave;rfais viage...<br/>
J'racate nouot' vi&egrave;r m&eacute;nage!<br/>
J'y rest&eacute;thai pouor bouon...<br/>
J'sis bein &agrave; m&egrave;me &#8211; l&agrave; don!''<br/>
<br/>
Ch'est assez r'm&egrave;rquabl'ye qu&eacute; partie d'chu v&egrave;rset a prouv&eacute; proph&eacute;tique. N&eacute; v'la eune v&icirc;ngtaine d'ann&eacute;es d'pass&eacute;es d'pis, et j'ai r'pr&icirc;ns mes pas &egrave;s Landes touos l'ans et r'veu Les Mielles et Les Tchennevais, et j'ai racat&eacute; l'vi&egrave;r m&eacute;nage. Et j'ai 't&eacute; bein &agrave; m&egrave;me d&eacute; rester d'dans pour bouan. J'l'&eacute;thais fait s&eacute;non qu&eacute; v'l&agrave; tchi m'&eacute;thait s'path&eacute; d'ma fanmil'ye tch'est &agrave; l'exception d&eacute; tchiques cou&ocirc;s&icirc;ns g&egrave;rmains, toute au <a href="gdfcannada.html">Cannada</a> et en Am&eacute;thique.<br/>
<br/>
Sus, l'aut' sens, si j'restais ''pour bouan'' en Am&eacute;thique j&eacute; s'sais s'path&eacute; d'touos m's anm&icirc;ns en J&egrave;rri. Ch'est en tchi j'ai adopt&eacute; l'habitude d&eacute; p&acirc;sser, &agrave; tchiquechose pr&egrave;s, la ma&icirc;ntchi d'ma vie en J&egrave;rri et l'aut' ma&icirc;ntchi en Am&eacute;thique. Et, quand j'sis l&agrave;, j'attends f&ecirc;te d'&egrave;rv&eacute;n&icirc;n vaie l's anm&icirc;ns en J&egrave;rri, et quand veint la St. Mich&eacute; ou un p'tit pus tard, j'attends f&ecirc;te d&eacute; m'en r'aller au bieau sol&eacute; et la chaleu des &ecirc;tats au sud d'l'Am&eacute;thique et r'vaie ma fanmil'ye l&agrave;-bas. N'est-ch't-i' pon l&agrave; eune bouanne solution?<br/>
<br/>
Ch'est mangnifique d&eacute; pouver r'v&eacute;n&icirc;n mangi des pliats J&egrave;rriais, d'la soupe d&eacute; caboche et d'andgulle, des <a href="paisaufou.html">pais au fou</a>, des nouvelles patates, et c&eacute;t&eacute;ra. Ouaithe tch'i' faut r'gretter les bouans gros pains fouangn&eacute;s dans l'fou &agrave; c&ocirc;t&eacute; d'l'&acirc;tre, des <a href="gaches_fouee.html">g&acirc;ches &agrave; fou&eacute;e</a> et &agrave; cr&eacute;tons et bein d'aut' sortes d'g&acirc;ches d&eacute; tchi les jannes d'aniet n'ont probabli&eacute;ment pon ou&iuml; p&acirc;ler, comme par exempl'ye d'la g&acirc;che m&ecirc;lee, d'la g&acirc;che d&eacute; p&acirc;te l&eacute;v&eacute;e, d'la grosse g&acirc;che et d'la breune g&acirc;che. Ou pouvez trouver les r'chettes pour toutes ches g&acirc;ches dans les bullet&icirc;ns d'L'Assembli&eacute;e d'J&egrave;rriais.<br/>
<br/>
Ch'est rare qu&eacute; nou-s-a des <a href="bourdelots.html">bourd&eacute;lots</a> et des <a href="fliottes.html">fliottes</a> &agrave; ch't heu, et nou n'vait pon fort d&eacute; <a href="nierbeurre_picot.html">ni&egrave;r beurre</a>. Et j'aimethais m'assi&eacute;the en d'vant d'eune pliatel&eacute;e d'ba&icirc;nis dans lus sau. Nou soulait aller les fli&ecirc;ter dans l'rotchi, souvent l'tou d'La Bouque &agrave; L'&Ecirc;ta, au r'nouv&eacute; d'vant tch'il' e&ucirc;ssent ou&iuml; l'coucou.<br/>
<br/>
Heutheusement, nou-s-a acouo un fricot d'orm&egrave;rs d&eacute; temps en temps, et y'avait des pihangnes l'ann&eacute;e p&acirc;ss&eacute;e. J'esp&eacute;the tchi s'en va y'en aver acouo tchitch'eunes ch't' ann&eacute;e. Et j'avons la chance qu&eacute; Madanme Fra&icirc;nque Le Maistre, d&eacute; L'&Ecirc;ta, fait des <a href="mervelles.html">m&egrave;rvelles</a> d&eacute; temps en temps tchi vouos font l'ieau v'n&icirc;n dans la bouoche rein qu' d'y penser.<br/>
<br/>
Enfin, si un tas des d'lices d&eacute; la tchu&icirc;sinne J&egrave;rriaise ont dispathu un tas des p'tites rues et lus foss&eacute;s sont acouo l&agrave;, &egrave;s Landes et ich&icirc;n l'tou, et ch'est seux qu' mes anch&ecirc;tres ont a&icirc;dgi &agrave; les b&acirc;ti, ches vi&egrave;rs foss&eacute;s tchi s'&ecirc;croulent graduellement ava&ucirc; l's ann&eacute;es. En ont-i' vress&eacute;, ches vi&egrave;rs anch&ecirc;tres, par les c'm&icirc;ns, d&eacute; clios en clios, au vrai, &agrave; si&eacute;the la tch&eacute;thue, m'ner et r'muer les vaques! J'y pense souvent, &agrave; ches pouorres vi&egrave;rs, quand j'm&eacute; donne l&eacute; plia&icirc;si d'marchi les rues l'tou du m&egrave;nage. Et j'pense &agrave; mes p'tits jours quand la vie en campangne &egrave;rsembliait acouo &agrave; la vie d'lus temps sus t&egrave;rre.<br/>
<br/>
Les gens m'd&icirc;sent acouo: ''Av'-ous veu des changements d&eacute;pis vouot' dreine visite?'' Mais oui! J'en vai touos les jours. Mais y'en a ieu tant ches dreines ann&eacute;es qu&eacute; nou c'menche &agrave; n'y prendre pus d'avis. La chose la pus r'm&egrave;rquabl'ye est qu&eacute; l'b&acirc;tissage d&eacute; ma&icirc;sons continnue comme d&eacute; pus b&eacute;. Quand tchi qu&eacute; ch'la s'en va arr&ecirc;ter?<br/>
<br/>
I' m'sembl'ye (j'avoue qu&eacute; j&eacute; n'sis p't-&ecirc;t' pon assez au couothant d's affaithes en J&egrave;rri pour en jugi comme i' faut) qu&eacute; l's ouvri&egrave;rs tchi veinnent d&eacute; l'&ecirc;trangi travailli &agrave; mettre ches nouvieaux b&acirc;tisses &agrave; haut finnissent par rester &agrave; d'meuther en J&egrave;rri, et qu&eacute; v'la tch'augmente la n&eacute;cessit&eacute; d'continnuer &agrave; b&acirc;ti d'aut' ma&icirc;sons pour les louogi. Est-che tch'l' n'y a pon mouoyen pour nous &Ecirc;tats d'emp&ecirc;chi l'agrandissement d'la population d'l'ile?<br/>
<br/>
<a href="lefeuvre.html">GEORGE D'LA FORGE</a><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfertou.html">D'&egrave;rtou en J&egrave;rri</a><p>
<li><a href="gdfdertou.html">D'&egrave;rtou en J&egrave;rri</a><p>
<li><a href="gdfdertou2.html">D'&egrave;rtou en J&egrave;rri</a><p>
<li><a href="gdfdertou3.html">D'&egrave;rtou en J&egrave;rri!</a><p>
<li><a href="gdfdertou1970.html">D'ertou en J&egrave;rri!</a><p>
<li><a href="gdfdertou6.html">D'&egrave;rtou en J&egrave;rri!</a><p>
<li><a href="gdfdertou9.html">D'&egrave;rtou en J&egrave;rri</a><p>
<li><a href="gdfdertou10.html">D'&egrave;rtou en J&egrave;rri</a><p>
<li><a href="gdfdertou11.html">D'&egrave;rtou en J&egrave;rri!</a><p>
<li><a href="gdfpaisaufou.html">Aim'-ous les pais au fou?</a><p>
<li><a HREF="gdfmervelle.html">Les M&egrave;rvelles d&eacute; J&egrave;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

