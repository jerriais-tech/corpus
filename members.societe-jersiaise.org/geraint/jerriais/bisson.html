<HTML>

<!-- Mirrored from members.societe-jersiaise.org/geraint/jerriais/bisson.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
<HEAD>
<TITLE>Mess Bisson!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>MESS BISSON!</h2></font></center><p>
<CENTER><TABLE><TR><TD>
Tch'est qu'est G&eacute;rant d'la Chronique<br>
- La "Nouvelle." - d&eacute;mocratique,<br>
Et tr&eacute;jous si v&eacute;ridique -?<br>
Mess Bisson!<p>

Quand, l'Samedi, nou z'est en ville<br>
Tch'est qui, d'un coup d'main habile,<br>
Plie la Gazette d'la famille?<br>
Mess Bisson!<br>

<p>
Tch'est qui ch&acirc;que de main ov tous,<br>
Et qui s'pr&ecirc;te &agrave; touos les go&ucirc;ts,<br>
Et fait la beinv'nue, tr&eacute;jous?<br>
Mess Bisson!<br>

<p>
Tch'est qui tend sa bo&ecirc;te &agrave; s'no<br>
Quand nou z'en a d&ecirc;j&agrave; trop<br>
Et disant : "Ocouothe un mio?"<br>
Mess Bisson!<br>

<p>
Tch'est qui vos fournis d'papi,<br>
D'encre et d'crayons au plia&icirc;si<br>
Et vos l'vend &agrave; bouan marchi?<br>
Mess Bisson!<p>


Au matin nou z'entend<br>
Tout l'combat d'lus Parlement,<br>
Tch'est qu'est tr&eacute;jous l'Pr&eacute;sident?<br>
Mess Bisson!<br>

<p>
Tch'est qu'est pr&ecirc;t &agrave; distchutter<br>
Touos les points d'matin &agrave; ser<br>
- Mais sans s'laissi emporter?<br>
Mess Bisson!<p>


Tch'est qu'est tr&eacute;jous bein heutheux<br>
D'exposer, sus san compteux,<br>
Tout ch&eacute; qu'est pus ou mains tchuthieux?<br>
Mess Bisson!<br>

<p>
Tch'est qui va touos les matins<br>
Se proum'ner par les p'tits qu'mins<br>
Admithant les biaux gardins?<br>
Mess Bisson!<br>

<p>
Tch'est qui, d&egrave;s qu'il est r'venu,<br>
En &ecirc;crit vite un p'tit bu<br>
Bein asseuth&egrave; qu'i' s'sa lu?<br>
Mess Bisson!<br>

<p>
Tch'est qu'&ecirc;crit qu'Moussieu' Langliais<br>
- De "Plaisance" je cr&eacute; qu'il est -<br>
A tant d'begonias parfaits?<br>
Mess Bisson!<br>

<p>
Tch'est qui va d'un pas pressi,<br>
Traversant le Vi&egrave;r Marchi,<br>
Ov touos ses c'ats souentre li?<br>
Mess Bisson!<br>

<p>
Tch'est qui fliatte san gros <a href="pretro.html">Pr&ecirc;tro</a><br>
Et qui l'nouorris - qu&acirc;si trop -<br>
Ov d'la bouanne soupe de mancho'?<br>
Mess Bisson!<br>

<p>
Tch'est qui, ov un p'tit pann'yi,<br>
Braies 'r'trouss&egrave;es, va dans l'rotchi<br>
Pour ses chi&egrave;rs c'ats ba&icirc;nitchi?<br>
Mess Bisson!<br>

<p>
Tch'est qui n'va jamais au ser<br>
Ou&iuml;r <I>Pierrots</I> ou <I>Coons</I> chanter,<br>
Mais qu'aime ou&iuml;r les m&ecirc;les sufflier?<br>
Mess Bisson!<br>

<p>
Tch'est qui n'va jamais lunchi -<br>
A la Poumme quand veint l'Samedi<br>
Mais qui s'plia&icirc;t bein mus siez li?<br>
Mess Bisson!<br>

<p>
Tch'est qui n'va pon es concerts,<br>
Bals, bazars et grands d&icirc;ni&egrave;rs<br>
Ov des gens qui sont trop fi&egrave;rs?<br>
Mess Bisson!<br>

<p>
Quand les fruits sont me&ucirc;x et v'nus<br>
Et qu'les Vignes ont du verjus,<br>
Tch'est qui l's'appr&eacute;cie le pus?<br>
Mess Bisson!<br>

<p>
Tch'est qu'aime assez san Jerry<br>
Pour n'aller pon hors pays<br>
Es Casinos s'appauvri?<br>
Mess Bisson!<br>

<p>
Tch'est qui n'aime pas les morgaches,<br>
Ni les gens &agrave; doubl'ye fache,<br>
Ni l's'esprits songeux qui s'cachent?<br>
Mess Bisson!<br>

<p>
Tch'est qui n'tcheint pon &agrave; l'anglais,<br>
Mais qu'aime mus notr' vi&egrave;r jerriais<br>
Ou m&ecirc;me notr' failli fran&ccedil;ais?<br>
Mess Bisson!<br>

<p>
Tch'est qu'est paisibl'ye entre tous,<br>
Et qui u'dispute pon les go&ucirc;ts,<br>
Mais veur s'acc'moder tr&eacute;jous?<br>
Mess Bisson!<br>

<p>
Tch'est qui m'a permins, enfin,<br>
De p&acirc;ler d'li d'm&ecirc;me ichin, <br>
Et qui rit d'tout man gniolin?<br>
Mess Bisson!<br>
&nbsp;<p>
<p>
<i><a href="ejluce.html">ELIE</a><br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="bisson_large.html">Mess Bisson au large!</a><p>
<li><a href="bisson_collette.html">Mess Bisson &agrave; la Collette</a><p>
<li><a href="bissonca.html">Mess Bisson et san ca!</a><p>
<li><a href="5nierscats.html">Si Mess Bisson a chinq ni&egrave;rs c'ats</a><p>
<li><a href="bureau.html">Au bureau de la "Nouvelle Chronique"</a><p>
<li><a href="messsimon.html">Mess Simon!</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bisson.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
</HTML>
