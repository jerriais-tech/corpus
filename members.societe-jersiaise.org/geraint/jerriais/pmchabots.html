<HTML>
<HEAD>
<TITLE>Merrienne et ses Chabots</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne et ses Chabots</h2>
Une Vielle Tete Cratchie<br></font></center><p><br>

Moussieu l'Editeu,<br>
<br>
Nous a tr&eacute;jous ou&iuml; tch'il en affole &agrave; toute &acirc;ge, et j'en ai le preuve ich&icirc;n siez-m&eacute; &agrave;ch'teu et vraiment j'si pr&egrave;sque au m'sesp&eacute;.<br>
<br>
Lundi au s&eacute; aupr&egrave;s aver liut dans la 'Post' pour chutte dgaingue de gens tch'avaient sortis d'la Ville dinmanche &agrave; huit heuthes du matin pour faithe l&eacute; tou d'l'Ile &agrave; pid, ou m'dit soudainement comme chenna: 'Sais-tu bein, Ph'lip, j'ai une id&eacute;e.'<br>
<br>
A c'menchi, moussieu, j'n'y fis pas d'attention, car la Merrienne n'est jamais sans tchique id&eacute;e dans sa vielle t&ecirc;te, et i'y a longtemps que j'y si acc&ocirc;utume, mais chutte fais j'n fus pas longtemps d'vant vais que ch'tait s&eacute;rieux. B&eacute;t&ocirc;t ou continuit:<br>
<br>
'La seule chose que j'r'grette' ou dit 'ch'est que j'n'avais pas ou&iuml; pasler de chutte marche sinon presque au d&egrave;rni&eacute; moment.'<br>
<br>
J'la r'gardis. 'Et poutchi qu'tu r'grette chenna?' j'li d'mandis.<br>
<br>
'Parsque si j'avais yeu l'temps d&eacute; prepather' ou raiponnit, 'j'&eacute;thais fait la marche &eacute;tout, mais enfin i' n'est pas trop tard, car j'si seuze qu'i' y'en &eacute;tha d'autres dans l'couothant d'l'ann&eacute;e. Tu sais, Ph'lip, i' y'a des sous &agrave; y faithe.'<br>
<br>
 'Et comment chenna?' j'li d'mandis.<br>
<br>
'Eh bein mais' ou dit 'tu dais aver yeu que l'gagnant r'chut un cheque pour chent louis.'<br>
<br>
'I n'en profitit pas hardi' j'li dis, car il eut &agrave; l&eacute; r'donner. Ch'est vrai que ch'tait pour une bouoane cause.'<br>
<br>
'Si ch'avait 't&eacute; m&eacute;' ou dit, 'la bouanne cause s&eacute; s'sait trouv&eacute;e &agrave; Portinf&eacute;, mais nou n'gagne rein de distchuter chenna &agrave;ch'teu. Ch'est sa diff&eacute;thent la pr&eacute;chaine fais.'<br>
<br>
'Mais ma pou&ocirc;re Merrienne' j'dis 'tu perds la t&ecirc;te absol&ucirc;ment. Es'che qu&eacute; tu crais qu'&agrave; t'n age et auvec tes pids tch'ont bein d'la peine &agrave; t'supporter d'ich&icirc;n jusqu'&agrave; siez not'e Bram, tu pou&ocirc;rrrais marchi pus d'quarante milles?' <br>
<br>
'Quant &agrave; m'n age?' ou dit, 'yunne de mes grand'tantes pouvait ocquo marchi touos les dinmanches de l'Eta jusqu'&agrave; la Chapelle a l'age d&eacute; nonante ans. Et quant &agrave; la marche, tout ch'qui m'faut ch'est un mio d'practique. D'main au matin j'mett'rai mes chabots et je f'thait l'tou de bel une douzaine de fais. Chaque jour je f'thais un mio p&ucirc;s long, et tu verras que b&eacute;t&ocirc;t j'pou&ocirc;rrai aller des longues distances s&ucirc;s la route. J'ithai en chabots pour endeurchi mes pids, et tu n'gagne rein d&eacute; t&acirc;chi d'm'emp&ecirc;chi, car tu perdrais tan temps.'<br>
<br>
Et don, Moussieu, n&eacute; v'la trais matin&eacute;es qu'la bouonnefemme ayant d&ecirc;jeun&eacute; m'laisse &agrave; laver la vaiselle, prend ses chabots, et s'met &agrave; faithe l&eacute; tou du bel aussi vite comme ou peut aller. A matin, quand oulle a rentr&eacute; aupr&egrave;s aver chaboter pour un couplye d'heuthes, ou s'est assise dans sa grand'tchaise et a bu trais t&acirc;sses de th&eacute;es aussi vite comme ou pouvait l's avaler. J'm'attendais qu'oulle allait s'pliandre de mal &egrave;s pids, car j'viyais bein qu'ou souffrait, mais ou n'manque pas d'couthage, ma Merrienne, et ou n's'en allait pas l'avouer.<br>
<br>
Mais &agrave;ch'teu, Moussieu, comme ou pouvez craithe, le vaisin&eacute; est bein int&eacute;r&ecirc;ssi, et hier matin j'eus &agrave; fremer les grand'portes pour garder l'monde dans la route. Ch'est bein seux par les r'm&egrave;rques que j'ai entendu que la pliupart consid&egrave;thent que ma pou&ocirc;re femme a la t&ecirc;te cratchie et anniet j'ai ou&iuml; yunne de nos vaisines dithe qu&eacute; l'Conn&ecirc;tablye d&eacute;v'thait &eacute;t'e averti de chein tchi s'p&acirc;sse, car sans autchune doute chein tchi faut &agrave; la Merrienne ch'est un tchuthateu'. J'vos asseuthe, Moussieu, que ch'n'est pas pliaisant d'ou&iuml; de pathelles r'm&egrave;rques, et si les chabots continuent &agrave; faithe le tou du bel jusqu'&agrave; la fin d'la s'maine j't&eacute;l&eacute;phon'nai pour l'docteu, ou j'mett'rai les fichus chabots au feu. Dans l'entrtemps je f'thai d'man m&ucirc;s pour garder tout en allant, car je n'ai autchune aide. Aupr&egrave;s din&eacute;, que j'ai yeu &agrave; prepather, la Merrienne s&eacute; fou&ocirc;re au liet, et ch'est m&ecirc;me m&eacute; tchi donne sa tremp&eacute;e a la catte et tchi soigne que l'can&acirc;rien ne cr&egrave;ve pas, manque d&eacute; tchiquechose &agrave; mangi.<br>
<br>
Quand un homme est comme j'si - &agrave; bein pr&egrave;s tout seu - il a l'temps d&eacute; r&eacute;fli&eacute;chi s&ucirc;s chein tchi s'p&acirc;sse autout d'li, et mes pens&eacute;es, Moussieu, n'sont pas bein agr&eacute;ablyes. Chutte affaithe-la d'vant l's Assises finit dr&ocirc;lement, &agrave; ma veue, mais ch'est ocquo une preuve que si une p&egrave;rsonne est abattue par un moteu la pi&egrave;the chose que l'conducteur peut faithe, ch'est d'li c&acirc;sser tchiques membres et d'la mett'e &agrave; l'<a href="gdfhopita.html">Hopita</a>. Il en &ecirc;cap'tha &agrave; miyeu marchi si, par malchance, i' la met dans l'chim'ti&egrave;the. Ch'n'est pas le preumi&eacute; fais qu'nous-s-a veu chenna en J&egrave;rri.<br>
<br>
Une chose tchi m'fit grand pliasi, l'autre s&eacute;, ch'tait d'vais qu'&agrave; <a href="st_pierre.html">Saint Pierre</a> l'Assembli&eacute;e n'voulit pas &eacute;couter l&ucirc;s homme-d'affaithes au sujet de faithe une entr&eacute;e pour la <a href="batfli.html">Batalle d&eacute; Flieurs</a>, Moussieu Giffard est, sans doute, un homme bein capablye, et sans doute &eacute;tout i' s'faisait seux qu&eacute; les Saint Pierrais prendraient s'n avis, mais pour une fais i' s'trompait, et chenna n'li f'tha pas d'ma. J&eacute; si d'opinion qu' &agrave;ch'teu toutes les p&acirc;raisses d&eacute; campagne d&eacute;vthaient aidgi &eacute;tout, mais j'n'voudrais pas l'dithe &agrave; la Merrienne ou &agrave; not'e D&eacute;put&eacute;, tchi voudraient vais les visiteurs et l'Comit&eacute; du Tourisme au fond d'la m&eacute;. J'crais qu'ch'est honteux qu'une p&agrave;raisse comme Saint Ou s&eacute; laisse battre comme ou fait dans tant d'choses au jour d'anni&egrave;t. Nos jeunes gens n'ont p&ucirc;s d'couothage, et la vielle race dispathait touos les jours. I' faut qu'j'en p&acirc;sle au Conn&ecirc;tablye!<br>
<br>
 Il est b&eacute;t&ocirc;t temps que j'ramonte, cart le catte est &agrave; miaouler pour du lait, et ch'est tr&eacute;jous un signe que dans p'tit d'temps i' y'en &eacute;tha une autre demi&eacute; do&ucirc;zaine &agrave; soigni.<br>
<br>
A b&eacute;t&ocirc;t, Moussieu.<br>
<br>
&nbsp;<p>
<i><a href="lebrocq.html">PH'LIP</a><br>
12/3/1960<br></i>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="batfli.html">La B&acirc;tale des Flieurs</a><p>
<li><a href="bataille_elie.html">&Eacute;lie &agrave; la Bataille</a><p>

<li><a href="gdfbottes.html">Les bottes &agrave; cliou</a><p>
<li><a href="ching.html">William Ching</a><p>
<li><A HREF="beghin.html">Beghin</A><p>
<li><a href="beghin2.html">Beghin</a><p>
<li><a href="beghin3.html">Beghin</a><p>
<li><a href="carre.html">Maison Carr&eacute;</a><p>
	<li> <a href="dan.html">L&eacute; pou&ocirc;rre vi&egrave;r Dan</a><p>
<li><a href="gdfpid.html">Bou&acirc;n pid!</a><p>
<li><a href="bouonpid.html">Bou&ocirc;n pid!</a><p>
<li><a href="cahouain_nueuxpids.html">Nueux pids &agrave; marchi sus la terre</a><p>
<li><a href="piddfecl.html">L&eacute; p'tit pid d'f&eacute;</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
