<HTML>
<HEAD>
<TITLE>Unn' Aventur' en M&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Unn' Aventur' en M&eacute;</h2></font></center><p><br>
<CENTER><TABLE><TR><TD>
Parmi nous ch&acirc;quiun racont' ditet comme i s&eacute; &#150;<br>
Pour instruir', pour pass&eacute; l'temps, ou pour am&ucirc;z&eacute;.<br>
Quiqu'zuns racontent en Angiais, d'ao&ucirc;tre en hao&ucirc;t Francais;<br>
Pour de m&eacute;, pou&ocirc;r vier cor, je stik &agrave; man Jerriais.<br>
Je n'm&eacute; g&ecirc;ne pon si l'mond' vont lus moqui d'mes d'vis:<br>
J'sis trop &acirc;gi pour me mettr' en peine des j&acirc;z'zies.<br>
&quot;Eh bain! don, <I>Jemmy</I>,&quot; ou m'direts, &quot;cont'-nous t'n' istou&egrave;r;<br>
&quot;Et nos m&ocirc;tr' chain qu'tuas ent&acirc;set dans ta m&eacute;mou&ecirc;r.&quot;<br>
Aiyis p&acirc;siench', mes &ecirc;fans, et j'man vais km&eacute;nchi;<br>
Je n'sis pon, ou viyis, un cor pour me pr&ecirc;si.<br>
Quand j'tais j'ann' j'tais d&ecirc;yiet &#150; j'trottais comme un p'tit jva;<br>
Mais les tr&eacute;s X's p&acirc;sets d'pis, et j'sis un pou&ocirc;r lourdaine &#150;<br>
Pus lando qu'j&eacute; n'd&eacute;vrais m&ecirc;m' &agrave; la souosantaine.<br>
Laissis m&eacute; don cont&eacute; man ptit bu &agrave; m'n id&ecirc;t;<br>
Quand je s'sai fini ou zen direts ch'qu'ou voudrets.<br>
<br>
J'voudrais, &ecirc;fans, vos cont&eacute; unn sc&ecirc;ne de la m&eacute;.<br>
Pour pluzieurs de vous ches'sa quiqu'chose de nouv&eacute;.<br>
De pus, ou pou&ecirc;ts vos fi&eacute; qu'ches'a d'la v&eacute;ritet,<br>
Car ch'tait un homme qu'allait en m&eacute; qui m'la contet.<br>
Je n'sai pas si la sc&ecirc;n' sp&acirc;si dans san batt&eacute;:<br>
Ah, dam'! pour chounna, je n'peux pas vos l'asse&ucirc;r&eacute;.<br>
Unn' ao&ucirc;tr' chose: i n'fao&ucirc;t pas vos attendr' &agrave; d'biaux mots,<br>
Car j'sis simpl', - &quot;Jerriais jusqu'&agrave; la h&eacute;r&egrave;k du dos.&quot;<br>
Je n'vos p&acirc;lelai pas m&ecirc;me' de <I>steamer</I> ni d'<I>cutter</I>:<br>
Nen, ma f&eacute;, car j'dis qu'ches fins d'vis l&agrave; sont de teurs.<br>
Ou viyis, vot <I>Jemmy</I> n've' &agrave; s'proumn&eacute; sus l'ziao&ucirc;ts<br>
Qu'des baquiao&ucirc;ts &#150; d'plusieurs formes, mais oquo des baquiao&ucirc;ts.<br>
I n'est pas l'gar&ccedil;on pour se troubi&eacute; la pou&ocirc;rr' t&ecirc;te<br>
Ov un tas d'distinksions &#150; ch'nes pas li qu'es si b&ecirc;te.<br>
Ach'teu ou connaissis don vot mouann'; en unn' somme,<br>
Il est pa&icirc;zan &#150; il est simpl' &#150; il est honn&ecirc;t' homme.<br>
Mais, sans pus long d'pr&eacute;face, d'crainte de vos endormi<br>
I fao&ucirc;t du matelo la p'tit istou&egrave;r' k&eacute;menchi.<br>
<br>
&quot;Yiavai unn fais&quot; &#150; ch'est d'm&ecirc;m que nou kmench', ma f&eacute; v&egrave;r djia:<br>
Les Jerriais qu'menchent lus istou&egrave;res par ches paroles-l&agrave;.<br>
Yavai don unn fais un vier homm qu'allait en m&eacute;;<br>
I s'appelait Jacques. San f&icirc; viageait dans l'm&ecirc;m' batt&eacute;:<br>
J'crai qu'il avait nom Thomas, - j'n'en sis pas bain soeux;<br>
J'l'appel'lons d'm&ecirc;me, pour qu'il aient des noms touos les doeux,<br>
Pour trente ans Jacques avai stiqui &agrave; san captaine,<br>
Qui de l'perdr' &eacute;rai yeu, ou pouets crair, bain d'la peine.<br>
&quot;Tom&quot; n'yavait tet qu'chinq ans mais kmenchait &agrave; s'y fair';<br>
Il tait bain souoegneux, et paraissait t'nin d'san p&egrave;re.<br>
L'captaine tait un bouan homme, et d'm&ecirc;me tout l'&ecirc;quipage, -<br>
Quou&eacute; qu'i n'taient pas tous comme notre ammin, Jacques, j'en gage.<br>
J'entends qu'Jacques et san f&icirc; taient estimets d'tout l'crew:<br>
Ch'est-&agrave;-dire, si j'comprends, qui s'fa&icirc;zaient aime d'tous.<br>
Doeux hommes comme n'ou m'a dit qu'ils taient &#150; d'si nobles quoeurs &#150;<br>
D'vaient, je cr&eacute;, &ecirc;tre tr&eacute;jous contens, tr&eacute;jous hoeuxreurs.<br>
<br>
Not vieux Jacques, qui s'&eacute;tait tr&eacute;jous bain comporter,<br>
Avait joui, bain naturell'ment, d'unn' bouann' santet.<br>
Mais achetue je l'trouvons qu&acirc;zi dans la vi&eacute;yi&egrave;che,<br>
Et j'savons touos bain qu'ovec l'&acirc;ge vain la faibi&egrave;che.<br>
Jacques don perd ses forches, et meurt &agrave; bord du batt&eacute;,<br>
Ergrettet des mat'lots qui n'avaient peu l'sao&ucirc;v&eacute;.<br>
Tous ches pou&ocirc;r cors pieurent l'ammin Jacques pour de&ucirc;se-trais jours;<br>
Mais qu'iest qui peuvent faire? i n'peuvent pas l'y port&eacute; s'cours,<br>
Ni m&ecirc;me l'enterr&eacute;, car i sont bain yain sus l'ziao&ucirc;ts &#150;<br>
Bain yain &#150; ou&ecirc; q'nou n'envie qu'les touos grands baquiao&ucirc;ts.<br>
I d&eacute;cident don qui fao&ucirc;t l'envi&eacute; hors du batt&eacute;:<br>
Ch'est-&agrave;-dire, la&icirc;si san cadavr' qui&ecirc; dans la m&eacute;!<br>
Pour qui n'fiotte pas sus yao&ucirc;, savous bain qui&ecirc; qui font?<br>
I yattachent unn' grosse meule pour le draigyi &agrave; fond!<br>
Tout est don pr&ecirc;t, et il envient Jacques hors le bord......<br>
Man pou&ocirc;r vier ammin, &ecirc;ch que ch'est bain l&agrave; tan sort!<br>
Opr&egrave;s unn vie exempiaire, et d'bain longu' dur&ecirc;t,<br>
Te vla don, man <I>Jems</I>, erquilli par yao&ucirc; sal&ecirc;t!<br>
Toutes les fais qu'la pens&ecirc;t m'en r'vain m'n esprit s'y perd,<br>
Et dans un kyi d'gyi d'grosses lermes m'rou&ocirc;llent des doeux ziers.<br>
<br>
J'vos ai p&acirc;let d'la douleur de touos les matelots,<br>
Mais pas sp&eacute;cial'ment du sien qu'avait l'quoeu l'pus gros.<br>
Ou d'vinn&ecirc;ts bain sans doute que ch'tait san f&icirc; Thomas.<br>
Touos t&acirc;chent de l'consoler, mais i n'r&eacute;ussiassent pas.<br>
J'vos l'ai d&eacute;ja dit: tout l'&eacute;quipage aimait Jacques,<br>
Et tous y&eacute;raient donnet lus br&egrave;, vest', ou c&acirc;zaque.<br>
Mais dans l'quoeu du Thomas yavait un ao&ucirc;tr' amour:<br>
L'affection d'un fi tendr' pour l'auteur de ses jours.<br>
Aussin, l'captaine et ch&acirc;quiun des matelots se r'met,<br>
Mais l'infortunet Thomas quiet malade au yet, -<br>
Continue de&ucirc;se-trais jours dans une profond' douleur,<br>
Et, l'pou&ocirc;r j'ann' homme! p'tit d'temps opr&egrave;s san p&egrave;r' i meurt!...<br>
Doubl' deu pour vous, gar&ccedil;ons &agrave; bord du batt&eacute;!<br>
Ou perdets doeux hommes qui valaient la peine d'av&eacute;....<br>
Fao&ucirc;t don que l'Thomas s'sait ettout enviet dans yao&ucirc;t:<br>
Car ou viyis n'ou zen fait d'm&ecirc;m dans les baquiao&ucirc;ts.<br>
L'&ecirc;quipage veulent vaie san pou&ocirc;r cad&acirc;vre affondri,<br>
Et i yamarrent unn' grand hache pour l'app&eacute;zanti.<br>
I sont dont s'parets pour jammais d'lus deux ammins:<br>
Il ont touos fait lus adjieux &agrave; deux braves <I>marins</I>.<br>
(N'cr&eacute;yis pas qu'pour chu mot j'abandonn' man J&egrave;rriais:<br>
J'en fais &ucirc;zage par resp&eacute; pour des <I>bouans Fran&ccedil;ais</I>.)<br>
<br>
j'ai oui qui n'ya rain qui soulage pus la douleur,<br>
Et qu'ia&icirc;de pus &agrave; consol&eacute; les pou&ocirc;r malhoeureur,<br>
Qu&eacute; d'av&eacute; tout pien d'qui&eacute; &agrave; oquiup&eacute; l'esprit,<br>
Et du trav&acirc; tant comm' n'ou peu en &ecirc;couochi.<br>
Nos navigands &eacute;yant perdu Jacques et Thomas,<br>
Ou pouets crair' qui n'lus manquait pas d'trav&acirc;;<br>
Car chain qu'iavait tet fait par douze matelots actis<br>
Avait, pour le rest' du viage, &agrave; &ecirc;trefait par djix.<br>
Chonna, sans doute, fatiguiait lus cor un p'tit pus;<br>
Mais, tout bain consid&eacute;ret, ch'tait p't&ecirc;tr' pou le mus.<br>
Car les mao&ucirc;x d'l'espri sont pi&egrave;r' qu&eacute; les siens du cor:<br>
A la constitution i font biao&ucirc;coup pus d'tort.<br>
<br>
D'vier un huit-jours se passe, don, ov' notre &eacute;quipage,<br>
Sans ao&ucirc;quiune jou&ocirc;rie, badin'nie, ni d'v&icirc; volage &#150;<br>
Quand i s'arrive un &ecirc;ven'ment bain singiuyi,<br>
Qu'&ecirc;tounni m&ecirc;m touos les matelots, &agrave; chqu&eacute; n'ou m'di....<br>
Un biao&ucirc; jour, comm la m&eacute; tait douoch' et l'temps ain cao&ucirc;t, -<br>
I viyaient un grand paisson qui nageait la t&ecirc;te sus yiao&ucirc;t.<br>
&quot;Viyous ch't immense paisson,&quot; s'm&icirc;n &agrave; dir' le Captaine;<br>
&quot;J'lavais d&ecirc;ja veu souentr' nous; j'cr&eacute; qu'ch'est unn balleine.<br>
&quot;S'ou voulets, gar&ccedil;ons, j'allons nos en asse&ucirc;r&eacute;,<br>
&quot;Car, en s'&icirc; prennant comm' i fao&ucirc;t, nou peu l'happ&eacute;.&quot;<br>
Touos l's hommes respectaient l'Captaine comme n'ou f'rait un lord,<br>
Et i d&icirc;sent qui fao&ucirc;t t&acirc;chi d'hal&eacute; l'monstre &agrave; bord.<br>
Je n'peux pas vos racont&eacute; comm&ecirc; qui s'&icirc; prindrent,<br>
Mais i draigyirent la balleine, et sus l'pont la mindrent.<br>
Acheteu, Mess Balleine tait un diver grand paisson &#150;<br>
Bain grand, &agrave; ch'qui para&icirc;t, comm' unn' moyenne ma&icirc;zon.<br>
Il tait tout l'long du pont du batt&eacute; &ecirc;travlet,<br>
Et fa&icirc;zait pus d'combat qu'un satan d&ecirc;cha&icirc;nnet.<br>
Mais l'Captaine et ses hommes parvindrent &agrave; l'ma&icirc;tr&icirc;z&eacute;,<br>
Et, pour le fair' se tair', i fin&icirc;drent par le tu&eacute;.<br>
Quand i fut mort &#150; &quot;Acheteu, qu'iest qu'je f'rons,&quot; s'fi l'Captaine,<br>
&quot;Ov chu vra ichin, qui nos a donnet tant d'peine?<br>
&quot;&Ecirc;tous d'avis qu'je l'frichachons pour not d&icirc;nn&eacute;?<br>
&quot;Ou bain, vao&ucirc;drait i mus qu'je l'mettions &agrave; sal&eacute;?&quot;<br>
Et pis i se r'met &agrave; p&acirc;ler pus serie&ucirc;zement &#150;<br>
S'rassouv'nant d'la perte qu'il avait fait derni&egrave;r'ment &#150;<br>
Et lus d&icirc;t: &quot;Tout ch'que j'avons &agrave; faire ch'est d'louvri,<br>
&quot;Et j'verrons si yia quiqu'chose de bon &agrave; mangi.&quot;<br>
Ov' les matelots, aussit&ocirc;t dit, aussit&ocirc;t fait;<br>
L'ordr' du Captaine fut b&eacute;t&ocirc;t exequiutet.<br>
<br>
Mais chu paisson ouert, unn' grand' surprinze les attend;<br>
I fout unn d&ecirc;couvert' qui cao&ucirc;ze ban de l'&ecirc;toun'ment...<br>
De&ucirc;se-trais des matelots vont vite crier au Captaine,<br>
Pour v&eacute; Jacques et Thomas dans l'ventre d'la balleine!!!<br>
I les cr&eacute; touos fos, et s'moqu' de yeux, ch&eacute;s pou&ocirc;r' cors,<br>
Quand i l&icirc; d&icirc;zent que Jacques et san f&icirc; n'sont pas morts.<br>
Enfin i vain, et trouve que ch'est la v&eacute;ritet:<br>
Et qu'la bouann'fortunn' ses deux hommes ya restituet.<br>
Jacques et Thomas (d'zormais surnommets les deux morts)<br>
Avaient t&ecirc;t touvets en travas &agrave; tigue de cor<br>
<br>
Jacques lus conte s'n'istou&egrave;r' d&eacute;pis qui l's avait quittets,<br>
Et tout ch'qu'il avait veu dans les dji&eacute;s jours p&acirc;sets.<br>
I ravait prins connaissance dans l'ventr' d'la balleine,<br>
Mais n'savait pon s'imagin&eacute; ou&ecirc; qu'il tait ach'teu,<br>
Ni qu'i&ecirc; qui pouait &ecirc;tre &agrave; fair' l&agrave; &agrave; san tout seu.<br>
Qu'i&ecirc; qui yavait amarret chut' meule l&agrave; au co?<br>
De toutes choses, ch'tait l&agrave; chain qui l'troubiait l'pus oquo.<br>
Enfin, il tait parvenu &agrave; la d'zamar&eacute;.<br>
Au but d'de&ucirc;se-trais jours, comme i qu'menchait &agrave; s'anni&eacute;,<br>
Un cor, bain sal, tait entret, suivi d'unn' grand' hache.<br>
Atou san mouochet y yavait frottet la fache,<br>
Et avait r'connu san f&icirc;, qu'i&eacute;tait endormi.<br>
Biao&ucirc; cri&eacute; et hou&acirc;l&eacute;, i n'pouait pon l'r&ecirc;viyi.<br>
Jacques cr&eacute;yait qu'Thomas avait dormi pour un m&eacute;e &#150;<br>
Il avait t&acirc;chi de l'r&ecirc;viyi des chents fais &#150;<br>
Quand l'dormoeux, dans un temps, avait r'print ses id&ecirc;ts,<br>
Avait r'gardet atou&ocirc;r' de li, et avait criyet des brets:<br>
&quot;<I>Mon vieux p&egrave;re, mon bon p&egrave;re, o&ugrave; &ecirc;tes vous? o&ugrave; sommes nous?</I>&quot;<br>
Jacques yavait r&ecirc;ponnu, &quot;<I>Diable, j&eacute; n'sais pas mieux qu'vous.</I>&quot;<br>
Comm' i n'trouvaient pon ao&ucirc;quiun moyen d's'&ecirc;capp&eacute;,<br>
Jacques avait pr&icirc;n la hache, et dit qu'i l'&ecirc;moudrait,<br>
Pour t&acirc;chi de s'fair' un p&acirc;sage hors de pr&icirc;zon;<br>
Et d'm&ecirc;me il taient &agrave; &ecirc;moudr' li et san gar&ccedil;on.<br>
D'vant qu'av&eacute; l'temps d&eacute; qu'menchi &agrave; fair' un p&acirc;sage,<br>
I s'trouvirent en libertet parmi l'&ecirc;quipage.<br>
Touos &agrave; bord toppirent ch&acirc;quin lus bou&acirc;n verre de rhum,<br>
A la santet futur' de Jacques et d'san f&icirc; Tom.<br>
<br>
N&eacute; vla tout men' 'istou&egrave;r', j'esp&egrave;r' qu'ou la cr&eacute;rets,<br>
Car, j'vos lai di, ch'tait un mat'lot qui m'la cont&ecirc;t.<p>
<p>
<I>Un Vier T&ecirc;rri<br>
</I><br>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mevoc.html">La m&eacute; en J&egrave;rriais</a><p>
<li><a href="me3voc.html">L&eacute; vocabulaithe d'la m&eacute; dans les trais langues</a><p>

<li><a href="gdfme.html">La vie d'aut' fais en m&eacute;</a><p>
<li><a href="gdfbiche.html">La biche &agrave; bord</a><p>
<li><a href="bainis_aventuthes.html">Les Aventuthes des P&ecirc;tcheurs d&eacute; Ba&icirc;nis</a><p>
<li><a href="laurel.html">La Perte du Coutre "Laurel"</a><p>
<li><a href="navigand.html">L'Vier Navigand</a><p>
<li><a href="tragedie.html">La Trag&eacute;die</a><p>
<li><a href="fishing.html">A Disastrous Fishing Expedition</a><p>
<li><a href="painfishing2.html">Why the Fishing Picnic Fell Through</a><p>
<li><a href="accident1873.html">L'accident du 14 Mai 1873</a><p>
<li><a href="louisajourneaux.html">L'Histou&egrave;the de Louisa Journeaux</a><p>
<li><a href="gouorray.html">Eune courte histouaithe du H&acirc;vre d'Gou&ocirc;rray et san va&icirc;sinnage</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
