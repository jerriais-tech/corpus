<HTML>

<!-- Mirrored from members.societe-jersiaise.org/geraint/jerriais/toujourslesmemes.html by HTTrack Website Copier/3.x [XR&CO'2014], Tue, 15 Jul 2025 14:00:24 GMT -->
<HEAD>
<TITLE>Toujours les m&ecirc;mes!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Toujours les m&ecirc;mes!</h2></font></center><p>

 H&eacute;! h&eacute;! gar&ccedil;ons, m&eacute;fious, car il y a pas mal de caouans &agrave; <a href="la_trinnete.html">la Trinit&eacute;</a>, sans compter le coucou!<br/>
<br/>
L'Autre s&eacute;, j'tais muchi dans un poummi, quand j'entendi chicuns dithe: Faut r'gard&eacute; chique nou dit, le hibou est p't'&ecirc;tre par ichin.<br/>
<br/>
Aussi vite dit, chicuns muchis dri&egrave;re d'un foss&eacute; cria: Clou! clou! cloud!<br/>
<br/>
Eh bien! foi de hibou! ce n'&eacute;tait pas moi. La preuve, c'est q'yiun d'yieux alli sa c&acirc;saque pour fichi unne ronde &egrave;s siens qu'avaient criai.<br/>
<br/>
<div align="center">* * *</div><br/>
<br/>
Mardi, d&eacute; bein bouan matin, j'ervenais d'unne profonde rue, de chi, sus unne belle porte, qui v'nait d'av&eacute; unne nouvelle c&acirc;saque... de peinthuthe, j'vit tchique chose &eacute;crit.<br/>
<br/>
Savous bein tchique qu'est-ce t&eacute;! Oh! unne mauvaise nouvelle: I' tait meins: &quot;Le pape est perdu, pas de lunch demain!&quot;<br/>
<br/>
Ah! si Rome n'tait pas si loin, j'&eacute;thaient tait vais si y'&eacute;thait 'ieu moyen d'li port&eacute; tchiques m&ucirc;lets, b&ecirc;nits et des bloaters pour emp&ecirc;chi le pape de mouothi.<br/>
<br/>
<div align="center">* * *</div><br/>
<br/>
Y'an n'a yiun qui est bein m&acirc;rri et ch'est pour chonna qu'il a vot&eacute; l'autre bord.<br/>
<br/>
Ch'est sa Missis la cause de tout, j'lai ou&iuml;e dithe:<br/>
<br/>
- Tu sai' bein, Piteur, que j'n'avons pas t&eacute; invit&eacute;s &egrave;s neuches d'la fille &agrave; couausin Tom. Eh pis, i' n'ont pas ieu la civilit&eacute; d'nos envi&eacute; la g&acirc;che de neuches. Tu sait bein &ecirc;tout que la grande voulait en avait un miot pour muchi suous snouthiyi.<br/>
<br/>
- Eh bein! j'crai' j'ai f'sait le Chantgni.<br/>
<br/>
 - Non, non, i' y'a un &quot;picot&quot; qu'&agrave; si <i>nice</i> petits. v'la qui pouorrait faithe un <i>match</i>. Eh pis, le &quot;Georges&quot; a tchique fais la <i>bike</i> &agrave; Lily pour aller &agrave; St. Ouen.<br/>
<br/>
 - <i>Right</i> j'votait pour li!<br/>
<br/>
L&agrave;, m&eacute;prisez donc le pouvoir des <a href="suffragettes.html">suffragettes</a>. Qu'il avait donc raison, l'imb&eacute;cile qui disait: 'Ce que femme veut, Dieu veut.'<br/>
<br/>
<div align="center">* * *</div><br/>
<br/>
Ma&icirc;tre James s'en alla de buanne h&egrave;uthe. I' n'voulait pas av&eacute; la <i>job</i> de fricachi des bloaters si&eacute; li!<br/>
<br/>
Et pourtant, y n'avait pas besoin de p&egrave;vre. Nan, car Jaquelin poussait de longues haleines et ernachait. I' prenait trop d'<a href="pinchie.html">pinchie de sno</a>. Je cr&eacute; que chu sno v'nait d'la <a href="snofeux.html">Verte Porte</a>!<br/>
<br/>
<div align="center">* * *</div><br/>
<br/>
Tchi caqueth&eacute;thie entre deaux biax coqs. Ils en firent du sabat et tout ch'na parce le pus jeune s'&eacute;tait appr&eacute;chi trop pr&egrave;s du feu!<br/>
<br/>
- Et le Chantgni, i' faudra qui d&eacute;hale ses sous pour payi un bouan caf&eacute; &agrave; Charles.<br/>
<br/>
 V'la &ccedil;a qu'ch'est d'av&eacute; des gageailles sus les &eacute;lections.<br/>
<br/>
A vote buanne sant&eacute;, mousieu.<br/>
<br/>
- Es Piatons, y'en a qui jouent avec les &ocirc;tis &agrave; Thomas. Occuo bein que l'hernais de l'entrepreneur ne fut pas enterr&eacute;.<br/>
<br/>
- J'vos dithais bein chi qu'amatha un miot de blieu ribban au haut du sign-post. I' f&acirc;yi s'rompre l'co!<br/>
<br/>
<div align="center">* * *</div><br/>
<br/>
Clou, clou, cloud! la belle perruque a f&acirc;yi s'envoler, mais un buan Samaritain l'a r'trouv&eacute;e.<br/>
<br/>
<i><a href="gwdec.html">Caouain</a><br/>
Chronique de Jersey 18/4/1908</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="cahouain1920c.html">M'v'chein encouore une fais &agrave; baillyr de ma becque</a><p>
<li><a href="esviers.html">Es Viers Jerriais</a><p>
<li><a href="gdfrome.html">Cantorb&eacute;ry et Rome</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/toujourslesmemes.html by HTTrack Website Copier/3.x [XR&CO'2014], Tue, 15 Jul 2025 14:00:24 GMT -->
</HTML>
