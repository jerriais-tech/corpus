<HTML>
<HEAD>
<TITLE>T'en r'souveins-tu?</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>T'en r'souveins-tu?</h2></font></center><p><br>

<center>Souv'n&icirc;n d'jeune temps.</center><br>
<CENTER><TABLE><TR><TD>

T'en r'souveins-tu, d'chutte s&eacute;th&eacute;e-l&agrave;?<br>
Ch'tait un dimanche d&eacute; Juin<br>
J'tions dans l'parleux; la f'n&ecirc;tre, ouv&egrave;rte<br>
A maintchi, la&icirc;ssant v'n&icirc;n<br>
L'odeu d'la violette et d&eacute; roses<br>
Dans tout l'appart&eacute;ment.<br>
L&eacute; jour ba&icirc;ssait, toute la natuthe<br>
S'endormait trantchillement.<br>
<br>
Une p&eacute;tite brise, v'nant du gard&icirc;n,<br>
Sou&ocirc;l'vait les longs ridgeaux,<br>
Ouis-tu l'critchet, l&eacute; ch'va d'Saint George,<br>
Qui criyaient dans un clios?<br>
Vis-tu p&acirc;sser une coq-souothie,<br>
Qui volait tout d'trav&egrave;rs?<br>
Entendis-tu un &ecirc;tcherbot<br>
P&acirc;sser l'long des r&ocirc;siers?<br>
<br>
T'en rappelles-tu, qui fa&icirc;sait sombre<br>
Mais n'tait pas niet oquo -<br>
Pas justement - quand j'allumi<br>
Les chandelles sus l'piano?<br>
Vis-tu qu'lus lueur n'tait pon bein forte<br>
Quand tu qu'menchis &agrave; jouer,<br>
Et qu'Georges et m&eacute; j'nos assi&eacute;vimes<br>
Tout pr&egrave;s, pour &ecirc;couter?<br>
<br>
T'en rappelles-tu, quand tu chanti,<br>
Coumment qu'j'&eacute;tions s&eacute;rieux?<br>
Qu'nou n'ouiait qu'ta m&ucirc;sique et t&eacute;<br>
Chu s&eacute;-l&agrave; dans l'parleux?<br>
Pr&icirc;ns-tu avis combein longtemps<br>
Qu&eacute; la s&eacute;th&eacute;e duthi?<br>
T&eacute; r'souveins-tu oquoth' ach't'euthe<br>
Des mots qu'tu nos chanti?<br>
<br>
T&eacute; r'souveins-tu qu'l&eacute; p'tit restait<br>
Sus les g'noux &agrave; san p'p&eacute;e<br>
A t'&ecirc;couter l's yeux grands ouv&egrave;rts?<br>
Pr&icirc;ns-tu avis qu'sa m'm&eacute;e<br>
V&icirc;ns douoch'ment allumer la lampe?<br>
J&eacute; crai qu'tu n'en vis rein<br>
Ta pens&eacute;e 'tait avec tan chant<br>
Et comme tu chantais bein!<br>
<br>
Pou&ocirc;rrais-tu dithe combein longtemps<br>
Qu'y'a qu'chonna s'p&acirc;ssit?<br>
Ches bouans vi&egrave;rs jours n&eacute; r'veindront pus;<br>
Avec tout lus plia&icirc;si!<br>
En vieillissant j'avons p&egrave;rdu<br>
Hardi de nos vielles jouaies<br>
Mais nou r'vit tout dans sa pens&eacute;e<br>
En s&eacute; r'souv'nant, tchiquefais!<br>
<br>
<i><a href="ejluce.html">Elie</a></i><br>


&nbsp;<p>
&nbsp;<p>
<p><i>(V&egrave;rsion mod&egrave;rn&icirc;s&eacute;e:)</i></p>


T'en r'souveins-tu, d'chutte s&eacute;th&eacute;e-l&agrave;?<br/>
Ch'tait un d&icirc;nmanche d&eacute; Ju&icirc;n<br/>
J'tions dans l'parleux; la f'n&ecirc;t', ouv&egrave;rte<br/>
&Agrave; ma&icirc;ntchi, la&icirc;ssant v'n&icirc;n<br/>
L'odeu d'la violette et d&eacute; roses<br/>
Dans tout l'appart&eacute;ment.<br/>
L&eacute; jour ba&icirc;ssait, toute la natuthe<br/>
S'endormait trantchillement.<br/>
<br/>
Eune p&eacute;tite brise, v'nant du gard&icirc;n,<br/>
Sou&ocirc;l'vait les longs ridgeaux,<br/>
Ou&icirc;s-tu l'critchet, l&eacute; j'va d'Saint George,<br/>
Tchi criyaient dans un clios?<br/>
Vis-tu p&acirc;sser eune ca&ucirc;que-souothis,<br/>
Tchi volait tout d'trav&egrave;rs?<br/>
Entendis-tu un &ecirc;tcherbot<br/>
P&acirc;sser l'long des r&ocirc;si&egrave;rs?<br/>
<br/>
T'en rappelle-tu, qu'i' fa&icirc;sait sombre<br/>
Mais n'tait pas niet acouo -<br/>
Pas just&eacute;ment - quand j'alleunmis<br/>
Les chandelles sus l'piano?<br/>
Vis-tu qu'lus lueu n'tait pon bein forte<br/>
Quand tu c'menchis &agrave; jouer,<br/>
Et qu'Georges et m&eacute; j'nos assi&eacute;v&icirc;nmes<br/>
Tout pr&egrave;s, pour &ecirc;couter?<br/>
<br/>
T'en rappelle-tu, quand tu chantis,<br/>
Coumment qu'j'&eacute;tchions s&eacute;thieux?<br/>
Qu'nou n'ou&iuml;yait qu'ta m&ucirc;sique et t&eacute;<br/>
Chu s&eacute;-l&agrave; dans l'parleux?<br/>
Pr&icirc;ns-tu avis combein longtemps<br/>
Qu&eacute; la s&eacute;th&eacute;e duthit?<br/>
T&eacute; r'souveins-tu acouoth' achteu<br/>
Des mots qu'tu nos chantis?<br/>
<br/>
T&eacute; r'souveins-tu qu'l&eacute; p'tit restait<br/>
Sus les g'nouors &agrave; san p'p&egrave;e<br/>
A t'&ecirc;couter l's i&egrave;rs grands ouv&egrave;rts?<br/>
Pr&icirc;ns-tu avis qu'sa m'm&egrave;e<br/>
V&icirc;nt douochement alleunmer la lampe?<br/>
J&eacute; crai qu'tu n'en vis rein<br/>
Ta pens&eacute;e 'tait auvec tan chant<br/>
Et comme tu chantais bein!<br/>
<br/>
Pou&ocirc;rrais-tu dithe combein longtemps<br/>
Qu'y'a qu'chonna s'p&acirc;ssit?<br/>
Ches bouans vi&egrave;rs jours n'&egrave;rveindront pus;<br/>
Auvec tout lus plia&icirc;si!<br/>
En vieillissant j'avons p&egrave;rdu<br/>
Hardi d&eacute; nos vielles jouaies<br/>
Mais nou r'vit tout dans sa pens&eacute;e<br/>
En s'&egrave;rsouv'nant, tchiquefais!<br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="musvoc.html">La musique</a><p>
<li><a href="musique.html">La Musique</a><p>
<li><A HREF="musique2.html">Musique! Musique!! Musique!!!</A><P>
<li><a href="pmmusique.html">Ph'lip et la M&ucirc;sique</a><p>
<li><a href="sonneux.html">L&eacute; Sounneux</a><p>
<li><a href="temppas2.html">Au temps pass&eacute;</a><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
