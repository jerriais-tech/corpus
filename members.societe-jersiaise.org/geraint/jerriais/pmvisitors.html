<HTML>

<!-- Mirrored from members.societe-jersiaise.org/geraint/jerriais/pmvisitors.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne on the Visitors</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne on the Visitors</h2></font>
Jersey Better Off Without Them</center><p>

Moussieu l'Editeu<br>
<br>
Hier arlev&eacute;e, quand j'entrit dans la tchuisine pour b&ecirc;the eune t&acirc;sse de caf&eacute;, la Merrienne me dit comme chenna: &#147;As-tu r'mertchi, Ph'lip, tch'y veulent dithe que les visiteurs ont les pouchettes vi&egrave;des ch't'ann&eacute;e?&#148;<br>
<br>
&#147;Oui,&#148; j'l'y raiponnit, &#147;j'ai veu ch'la s&ucirc;s la g&acirc;zette. Y pathait qu'les boutichiers se plaignent qu'y n'font pas l'commerce de l'ann&eacute;e pass&eacute;e. Les visiteurs n'accatent pr&egrave;sque rein.&#148;<br>
<br>
&#147;Et pourchi v'nin ich&icirc;n si n'en ont pas l'moyen?&#148; ou d'mandit.<br>
<br>
&#147;Quant &agrave; chenna,&#148; j'l'y dit &#147;les pou&ocirc;res balloques ont drouait &agrave; tchiques vacances et n'oublie pas qu'au jour d'agniet nou n'peut pas viagi autchun bord &agrave; bouon marchi. Epis y'a l's'hotels, tchi ch&eacute;rgent des prix affreux. Ch'n'est pas &ecirc;tonnant qu'les boutiques ne font pas grand' affaithes.&#148;<br>
<br>
&#147;Ne m'p&acirc;sle pas d'chais hotels,&#148; ou s'fit. &#147;La Betsy m'disait hier qu'ou fut en ville l'autre matin pour accat&eacute; d'la graine de raves, et que, s'trouvant un mio f&acirc;illyie, oulle entrit dans eune hotel pour un v&egrave;rre de limonade.&#148;<br>
<br>
&#147;Ch'est eune achocre,&#148; je m'fit. &#147;Oulle &eacute;thait deu sav&eacute; qu'dans ches pi&ecirc;ches-l&agrave; l'monde sont vol&eacute;s.&#148;<br>
<br>
&#147;Ou n'voulait pas entr&eacute; dans eune commune auberge, et oulle avait raison,&#148; dit Merrienne.<br>
<br>
&#147;Aupres tout ch'est eune femme respectablye et la cou&ocirc;sine d'un Collecteur d'Aumones. Mais quand l'waiteur eut l'affront d'l'y d'mand&eacute; un ch'lin pour la limonade, qu'oulle avait d&ecirc;j&agrave; bu, ou l'y fliantchit quatre sous dans la cabiche, le traitit d'fripon et voleux et s'en r'vint attrap&eacute; sa bus.&#148;<br>
<br>
&#147;Oulle eut ben d'la chance d'n'&ecirc;tre pas arr&ecirc;t&eacute;e pour av&eacute; troublyi&eacute; la paix publique,&#148; j'l'y dit. &#147;Mais tout chonne-chin n'concerne pas les visiteurs. Ch'n'est pas d'lus faute que les raffraichissements sont si chiers.'<br>
<br>
&#147;Si fait, ch'est d'l&ucirc;s faute,&#148; ou dit. &#147;Si restaient siez yeux, nous &eacute;thait tout chonna &agrave; miyeu marchi.&#148;<br>
<br>
&#147;Et J&egrave;rri f'tha banq'route,&#148; je m'fit.<br>
<br>
&#147;Ch'nest pas vrai. Y'&eacute;tha tr&eacute;jous les <a href="pmpatates2.html">patates</a> et les b&ecirc;tes, et nou s'griyait ben auvec chonna dans l'temps pass&eacute;. Y sont la ruine de l'Ile chais vac&acirc;bonds-l&agrave;. E'rgarde l'ann&eacute;e pass&eacute; tch&egrave;sque nou viyait dans nos routes. Des femmes en braies et d'autres avec pr&ecirc;sque rain s&ucirc;s l'co. Ch'tait absol&ucirc;ment honteux. N'y'avait pas un gar&ccedil;on dans tout l'Portinf&eacute; tch'y voulait faithe un coup d'travas et l's hommes mathi&eacute;es taient ocquo piethe. Combain d'fais qu'j'eut &agrave; t'faithe des  rouaux.&#148;<br>
<br>
J'en e&ucirc;nmes ocquo pour eune bouonne dem'ieuthe &agrave; distchut&eacute;, Moussieu l'Editeu, mais quand j'sortit pour all&eacute; r'nu&eacute; les vaques, La Merrienne tait pr&ecirc;te &agrave; m'assom&eacute; parsque j'avais r'mertchi qu'y'en avait parmi ches drinettes-l&agrave; d'l'ann&eacute;e p&acirc;ss&eacute;e tch'y m'avaient pathu bouonnes assez au mains un prix d'p&acirc;raisse.<p>

<i><a href="lebrocq.html">PH'LIP</a><br>
<br>
5/6/1948</i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmvisitor.html">A Visitor Calls at Portinfer</a><p>
<li><a href="pmroyale.html">Merrienne et la Royale</a><p>
<li><a href="moto.html">Des courses &eacute;d moto</a><p>
<li><a href="golfcourse.html">Eun golf-course &egrave;s Creux</a><p>
<li><a href="invasion.html">L'&Icirc;nv&acirc;sion</a><p>
<li><a href="payingguests.html">Mrs. Pain discourses on &quot;paying guests&quot;</a><p>
<li><a href="tourisme.html">L&eacute; Tourisme en vacanches</a><p>
<li><a href="assembliee/tourisme.html">Visite &agrave; l'office du Tourisme</a><p>
<li><A HREF="boutin.html">Boutin</A><p>
<li><a href="pmvisite.html">Une Bein Agr&eacute;ablye Visite</a><p>
<li><a href="saintmalo1913.html">Eune Visite &agrave; St. M&acirc;lo</a><p>
<li><a href="pmirlande.html">La Visite en Irlande</a><p>


<li><a href="pmvisite3.html">Merrienne a une visite</a><p>
<li><a href="pmvisiteurs.html">Les Visiteurs</a><p>
<li><a href="pmtouristes.html">Les touristes, les Villais et la campagne</a><p>

<li><a href="pmholiday.html">Merrienne Wants a Holiday</a><p>
<li><a href="vacances.html">Les Vacances</a><p>

<li><a href="cahouain_holiday.html">J'criyais d'av&egrave;r un holiday</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmvisitors.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>
