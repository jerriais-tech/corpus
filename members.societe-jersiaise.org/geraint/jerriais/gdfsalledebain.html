<HTML>

<!-- Mirrored from members.societe-jersiaise.org/geraint/jerriais/gdfsalledebain.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
<HEAD>
<TITLE>La salle d&eacute; bain</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La salle d&eacute; bain</h2></font></center><p>

<i><font size="-1">Le M&eacute;nage &egrave;s Feuvres,<br/>
St. Ou&euml;n.<br/>
L&eacute; 6 d'octobre, 1973.<br/></font></i>
<br/>
Moussieu l'R&eacute;dacteu,<br/>
<br/>
I' patha&icirc;t qu'l'affaithe amende, point d'veue d'confort, dans les maiethons en Irlande du Sud. Pierre Tourgis a un vi&egrave;r oncl'ye l&agrave;-bas. I' s'y'en fut tout janne quand i' mathyit eune Irlandaise. Oulle 'tait la seule &ecirc;fant. Ses pathents 'taient f&egrave;rmi&egrave;rs. Il' avaient des <a href="jerseycow.html">vaques J&egrave;rriaises</a> et i' s'y'en fut pour a&icirc;dgi &agrave; faithe valer la f&egrave;rme.<br/><br/>

L'aut' jour, Pi&egrave;rre &egrave;rchut eune lettre d&eacute; s'n oncl'ye. &quot;J'sommes riche, &agrave; ch't heu!&quot;, i' l&icirc; d&icirc;t dans sa lettre. &quot;J'avons m&icirc;ns assez d'c&ocirc;t&eacute; pour nouos vi&egrave;rs jours, et j'm'en vais garder seulement deux-s'trais vaques pour aver du bouan lait sus la tabl'ye et m'a&icirc;dgi &agrave; p&acirc;sser l'temps. Ch'est en tchi j'avons 't&eacute; &agrave; la grand' boutique acater eune salle d&eacute; bain pour nouos mett' au ras des grand's gens.<br/>
<br/>
&quot;Quand tout l'bataclian arrivit j'nouos m&icirc;nmes &agrave; l'mett' en pliaiche dans l'appentis &agrave; c&ocirc;t&eacute; d'la ma&icirc;son d'offices. D&eacute; m&egrave;me, j'&eacute;thons les deux c'modit&eacute;s ieune &agrave; c&ocirc;t&eacute; d'l'autre. Tu n'cr&eacute;thais janmais tchi dr&ocirc;les d&eacute; choses tch'i' y'a &agrave; ameublier eune salle d&eacute; bain d'm&egrave;me. d'un c&ocirc;t&eacute;, y'a eune longue blianche affaithe comme eune auge allouangnie. Oulle est longue assez pour eune p&egrave;rsonne &agrave; s'allouangni tout san long d'dans. j&eacute; n'sai pon comme tchi qu'nou-s-appelle ch't affaithe-l&agrave; en J&egrave;rriais. J'l'appelle eune auge viyant qu'nou-s-en vait dans les clios pour abr&eacute;ver j'vaux et vaques. J'pense tch'i' sont tchiquefais faites en f&eacute; couv&egrave;rt d'&ecirc;mail, et tch'i' y'en a d&eacute; diff&eacute;thentes couleurs en Am&eacute;thique, et y'en a en blianche t&egrave;rr'rie. Ch'en est ieune d&eacute; m&egrave;me qu&eacute; j'avons acat&eacute; ouaithe tch'i' cou&ocirc;tent un p'tit pus, car ta tante est d'avis qu&eacute; v'l&agrave; tch'&icirc;tha mus auve les pots d'chambre. Ou veurt les garder l&agrave; &agrave; ch't heu a la pliaiche d&eacute; les mett' souos l'liet, mais j'crai qu'ou chang'gea d'id&eacute;e quand la fraid veindra ch't hiv&eacute;!<br/>
<br/>
&quot;D'l'aut' c&ocirc;t&eacute; d'la salle y'a un manni&eacute;the d&eacute; p'tit lavabo, en blianche t&egrave;rr'rie &eacute;tout, cliut&eacute; contre l'ch&acirc;chais &agrave; hauteu d'taille. L&eacute; cl&egrave;rcot d'boutique tchi nouos a vendu tout chenna nouos dit qu'ch'est appel&eacute; un 'Zinn'que' et qu'ch'est fabritchit en Angli&eacute;t&egrave;rre, en 'Port C&eacute;laine'. Un dr&ocirc;le d&eacute; nom pour d'la t&egrave;rr'rie, mais il est Irlandais, l'cl&egrave;rcot, et i' nouos dit tch'i' n'avait pon 'couo ieu la chance d'apprendre l'J&egrave;rriais. J'm&eacute; d'mande si ch'est qu'chutte t&egrave;rr'rie vient d'chu port l&agrave;, mais j'n'en ai janmais ou&iuml; p&acirc;ler, d&eacute; ch'ti-l&agrave;, ouaithe qu&eacute; j'connais les ports d&eacute; W&ecirc;mue, d'Hamptonne et d'<a href="porchemue.html">Porch&eacute;mue</a>. Enf&icirc;n, ch'est grand assez pour s&eacute; laver les mains et s'p&acirc;sser la fache, mais eune bouanne grand' bouqu't&eacute;e dg'ieau vaut mus qand faut s'd&ecirc;barbouoilli comme i' faut en rentrant du clios.<br/>
<br/>

&quot;Qu&acirc;si dans la carre y'a un long riban d'f&icirc;n papi - j'pense bein qu'ch'est du papi &agrave; &ecirc;crithe - vi&eacute; l'tou d'un manni&eacute;the d&eacute; p'tit &ecirc;sseu ou rou&ocirc;leux (ch'est comme un g&icirc;ndas) tch'est viss&eacute; contre l'ch&acirc;chais, &eacute;tout &agrave; hauteu d'taille. &Agrave; c&ocirc;t&eacute; y'a eune aut' affaithe en blianche t&egrave;rr'rie pliaichie dans l'aithe. Ch'est comme si ch'tait un gros 'vase', disons dgiez-sept ou dgiez-huit pouches d&eacute; haut. Il est p'tit dans l'fond, mais grand et manni&eacute;the d&eacute; b&ecirc;long au haut. Nou peut laver ses pids d'dans, iun &agrave; la fais, et nou peut changi l'ieau ch&acirc;que fais. Y'a un tuyau en dr&eacute;the, attachi contre l&eacute; ch&acirc;chais, tchi monte qu&acirc;si jusqu'au pliafond et tch'entre dans l'bas d'eune p&eacute;tite cit&egrave;rne en f&eacute;, viss&eacute;e au ch&acirc;chais. et pis eune cha&icirc;ne &egrave;rd&eacute;vale d'la cit&egrave;rne, et i' n'y'a qu'&agrave; haler d'ssus pour changi l'ieau et laver l'aut' pid. Ch'est m&egrave;rveilleux, quand nou-s-y pense, comme tchi tch'il' &icirc;nventent des choses d&eacute; m&egrave;me en Angli&eacute;t&egrave;rre pour s&eacute; laver les pids!<br/>
<br/>
&quot;Mais ch'est pon tout. En d'ssus du vase y'a eune fr&ecirc;me et un couv&egrave;rcl'ye, en &ecirc;b&egrave;ne v&egrave;rnie, sus des fiches, qu&eacute; nou peur l'ver pour s'en s&egrave;rvi et r'freunmer pour s'assi&eacute;the dessus pour stchi ses pids. Eh bein, ta tante est d'avis qu&eacute; l'couv&egrave;cl'ye est utile pour chenna mais tch'i' n'est pon b&eacute;soin d'y la&icirc;ssi la fr&ecirc;me, ch'est en tchi j'allons la haler et ou s'en va la faithe s&egrave;rvi pour enfr&ecirc;mer l'portrait d'san grand-p&eacute;the, et l'pendre dans l'parleux!<br/>
<br/>
&quot;Ch'est eune bouanne chose qu&eacute; j'sai l'J&egrave;rriais, car l&eacute; cl&egrave;rcot dans la grand' boutique voulait nouos vendre acouo un aut' mio d'but&icirc;n pour mett' dans la salle d&eacute; bain. I' nouos dit qu&eacute; ch'tait un 'bidet'. Ta tante en 'tait tout-&agrave;-fait &ecirc;pr&icirc;nse. Ou m'dit qu'oulle en avait veu iun et qu'nou pouvait s'laver les pids d'dans &eacute;tout. I' patha&icirc;t qu'ch'est d'tchi &icirc;nvent&eacute; en France, ou m'd&icirc;t. Mais comme tu l'sai bein, les femmes craient qu'la leune est faite d&eacute; fronmage. J&eacute; n'sis pon si b&ecirc;te comme j&eacute; l'patha&icirc;s, m&eacute;. J'sai bein qu'un bidet est un j'va, et ch'n'est pon eune &ecirc;tabl'ye qu&eacute; j'voulais acater, ch'tait eune salle d&eacute; bain! Tu pouorras la faithe s&egrave;rvi quand tu veindra vaie t'n oncl'ye et ta tante!&quot;<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="bains.html">L&eacute; Caouain et les bains</a><p>
<li><a href="voleurs.html">Les Voleurs</a><p>
<li><a href="alpha.html">L'Alpha et L'Om&eacute;ga</a><p>
<li><a href="tchier.html">La p'tite ma&icirc;son en J&egrave;rriais</a><p>
<li><a href="diffethence.html">La diff&eacute;thence</a><p>
<li><a href="maison.html">La ma&icirc;son</a><p>

<li><a href="bativoc.html">Les b&acirc;tisses</a><p>
<li><a href="vieilles_maisons.html">Nos vieilles maisons</a><p>
<li><a href="gdfchambres.html">Chambres et ch&acirc;tchieaux</a><p>
<li><a href="gdfatre3.html">&Agrave; l'entou d'l'&acirc;tre...</a><p>

<li><a href="gdfrliques.html">R'liques du temps jadis</a><p>
<li><a href="gdfpassant2.html">En passant...</a><p>
<li><a href="pmbiautes.html">Les Biaut&eacute;s Natuthelles</a><p>
<li><a href="cahouain_mansarde.html">Nos v'l&agrave; dans l'embarras avec Marie Hibou</a><p>
<li><a href="painspringclean.html">Spring clean interferes with letters</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfsalledebain.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
</HTML>

