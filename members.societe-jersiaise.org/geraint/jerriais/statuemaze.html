<HTML>
<HEAD>
<TITLE>Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</h2></font></center><p>

<div align="center">
<b>LE D&Ecirc;COUVR&Eacute;MENT</b><br/>

<b>DE LA</b><br/>

<b>STAT&Ucirc;E D'LA RA&Icirc;NNE VICT&Ocirc;RIA</b><br/>

<b>EN J&Ecirc;RRI.</b><br/>
<br/>
<br/>
<b>SOUV'NIN DE 3 DE S'TEMBRE 1890.</b><br/>
<br/>
<br/>
<b>Et l's'Av&acirc;ntuzes de Jan d'la Maze,</b><br/>

<b>CAPTAINNE, ET</b><br/>

<b>d'Janneton Lami&ecirc;tchi, sa famme,</b><br/>

<b>CONTRE-MA&Icirc;TRE,</b><br/>

<b>DANS L&Ucirc;S YATTE</b><br/>
<br/>
<b>Et chein tchi vizent an ville chu jour-l&agrave;.</b><br/>
<br/>
<b><i>Rac&ocirc;nt&egrave; par li-ma&icirc;mme - le Cap'tainne.</i></b><br/>
<br/></div>
<br/>
</div><div align="center"><b>DISCOUR' D'VANT K'MENCHI.</b><br/>
<br/>
<br/>
</div><div align="left"><i>J'adr&egrave;che m&acirc;n p'tit livre &agrave; tou&ocirc;s les M&ecirc;ssieux et &agrave; toutes les Dammes tch'ont t&egrave; la cao&ucirc;se que j'iyon' unne t&egrave;lle belle Stat&ucirc;e d'notte bouanne Ra&icirc;nne, en J&ecirc;rri, et tchi nos ont bailli d'si sup&egrave;rbes f&ecirc;tes le jour du d&ecirc;couvr&eacute;ment, et &agrave; tou&ocirc;s mes concito&iuml;ens, pour tchi pi&egrave;sse l&ucirc;s &ecirc;tre un</i><br/>
<br/>
<i>Souv'nin du 3 de S'tembre 1890.</i><br/>
<br/>
</div><div align="right"><i>Et &agrave; tous, j'l&ucirc;s halle m&acirc;n chap&eacute;.</i><br/>
<br/>
JAN d'la MAZE.<br/>
<br/>
<br/>
</div><div align="left"><i>Sainte-Catelinne,</i><br/>
<i>Octembre 21 : 1890.</i><br/>
<br/>
<br/>
AVIS. - Unne janne p&acirc;nf&ecirc;que de ni&egrave;che &agrave; nous, tch'a t&egrave; je n'sai combein d'ann&egrave;es &egrave;s &ecirc;coles en France, et &agrave; tchi j'avais allou&egrave; d'li&eacute;ze mes papi&egrave;r' d'vant l'&icirc;mprimage, m'a trouv&egrave; - l'affr&ocirc;nt&egrave;e! que <i>l'ort&egrave;grafe et l'est&icirc;le </i>de m&acirc;n <i>hao&ucirc;t fran&ccedil;ais </i>&eacute;taient <i>pitrouoyablles et asso&ucirc;mants.</i> J'l'ai la&icirc;ssie, (&agrave; forche d'torment), coume ou' dit, l'corrigi et l'amand&eacute;; ch'est pour-tchi, si n'est pon arr&acirc;ngi en papi-d'm&ucirc;sique, ch'est &agrave; lli la biao&ucirc;me, pas &agrave; m&eacute;, si vos plla&icirc;t.<br/>
<br/>
</div><div align="right">J. d'la M.<br/>
<br/>
<br/>
</div><div align="left"><br/>
</div><div align="center"><b>LE D&Ecirc;COUVR&Eacute;MENT</b><br/>

<b>D'LA</b><br/>

STAT&Ucirc;E D'LA RA&Icirc;NNE VICT&Ocirc;RIA, EN J&Ecirc;RRI<br/>

<br/>
SOUV'NIN DU 3 DE S'TEMBRE 1890.<br/>
<br/>
<br/>
<b>LES PR&Eacute;PAZ&Acirc;T&Icirc;S.</b><br/>
<br/>
</div><div align="left">Si par chance o&ugrave; v'n&egrave;z janmais en p&acirc;lement, vous et ma bouanne-famme, Janneton Lami&ecirc;tchi, (car ch'est d'ma&icirc;mme qu'oulle a nom), d'mand&egrave;z-li tchil &acirc;ge qu'oulle a. O&ugrave; n'vos r&ecirc;pondra pas tout drait - oh nan; mais ou r'gardeza en hao&ucirc;t et p&icirc;s en bas un p'tit brin, coume s'oulle 'tait tout en p&acirc;ns&egrave;es, et b&eacute;t&ocirc;t ou' vos bll&icirc;nquesa dans l's'yi&egrave;r, et vos d'mandeda, &agrave; vous, coume s'ou' n'savait pon, dans tchille ann&egrave;e qu'n&acirc;tchit la Ra&icirc;nne Vict&ocirc;ria. S'ou' l&icirc; dites que ch'tait en mille huit-chents di&egrave;z-neu', le vine-quatre de May, ou' vos diza qu'oulle l'criyait bein. Ou' n'vos z-en diza pas d'ao&ucirc;tre; mais ou' s'tou&acirc;nnena s&ucirc;s s&acirc;n talon et vos la&icirc;rra l&agrave; pitch&icirc;s &agrave; la r'gard&eacute;, la becque et l's'yi&egrave;r' ou&egrave;rt', coume un crapao&ucirc;d au but d'unne frouque.<br/>
<br/>
Ch'est-l&agrave; sa manni&eacute;ze de dize sen-&acirc;ge!<br/>
<br/>
J'vos dizai le s'gr&egrave;t, m&eacute; : ou' m'a tr&eacute;jous dit que ll&icirc; et notre bouanne Ra&icirc;nne n&acirc;tchizent la ma&icirc;mme ann&egrave;e, l'maimme me&icirc;s, l'ma&icirc;mme jour, et i' paza&icirc;t, &agrave; la ma&icirc;mme heuze.<br/>
<br/>
Aussin, toutes les feis tch'il y-a tchiques f&ecirc;tes &agrave; l'houneu d'la Ra&icirc;nne, Janneton veint tout en gu&eacute;don. Ou' m'dit qu'ou' n's&eacute;zait s'y k'm&acirc;nd&eacute;; car i' l&icirc; semblle que ches f&ecirc;tes-l&agrave; sont pour ll&icirc; &egrave;ttou. J'peux vos c&egrave;rtifi&eacute;, dia! qu'la Ra&icirc;nne n'a pas unne suj&egrave;tte p&ucirc;s fid&egrave;le et p&ucirc;s lo&iuml;ale que ma famme.<br/>
<br/>
Ou' m'diz&egrave;z p't-&ecirc;tre que ch'n'est pas &ecirc;tounant. Eh bein, j'vos dizai &egrave;ttou qu'n'ou n'peut pas emp&ecirc;chi les mao&ucirc;vaises langues de p&acirc;l&eacute;.<br/>
<br/>
Mais criy-ous pon qu'n'en v'l&agrave; ass&egrave;z s&ucirc;s chu chapitre-l&agrave;, et tch'il est temps de k'menchi? Oui! Eh bein -.<br/>
<br/>
Un me&icirc;s d'vant l'jour c&eacute;l&egrave;bre du treis de S'tembre, j'm&icirc;mmes nos t&ecirc;tes ensemblle, m&eacute; et Janneton, et j'd&eacute;cid&icirc;mmes que j'&icirc;z&icirc;mmes veis les f&ecirc;tes, et que che s'sait par m&eacute; qu'j'&icirc;z&icirc;mmes en ville; mais tchi fallait qu'notre amb&egrave;rc&acirc;tion - <i>La Belle Berg&egrave;re</i>, f&ucirc;sse bein n&ecirc;tch&egrave;e et r'pa&icirc;ntuz&egrave;e partout, et qu'ou' r'e&ucirc;sse un neu suit d'velles. - J'f&ucirc;mmes unne raidde pa&ucirc;se d'vant qu'd'accord&eacute; : car m&eacute;, j'voulais unne couleu et ma famme en voulait unne ao&ucirc;tre. J'voulais biu et ou' voulait rouoge. Ch'tait d&ocirc;n h&egrave;rtchinne et h&egrave;rtchinne en av-ous en voul-ous, mais iun n'voulait pas moli pour l'ao&ucirc;tre. Quand n'ou z'eu bein caquet&egrave;, n'ou z'en v&icirc;nt l&acirc;ss&egrave;s &agrave; la fin, et j't&ucirc;mme notte goule, touos les dae&ucirc;x &agrave; la feis.<br/>
<br/>
Je m'm&icirc;ns &agrave; suffll&eacute; <i>&#8220;M&acirc;lebro s'en va t-en dj&egrave;rre,&#8221;</i> et j'f&icirc;s la m&icirc;nne de m'n'all&eacute; b&ucirc;zott&eacute; d'l'ao&ucirc;tre bor'. Janneton, l'm&ucirc;s&eacute; gros coume le poin', s'n'allit boud&eacute; dans l'coin d'l'&acirc;tre, et m'app'lit bein chent feis : <i>t&ecirc;te-de-mule</i>, et qu'j'la v&egrave;rrais au chimmetchi&eacute;ze d'vant long. - &#8220;L&agrave;, l&agrave;,&#8221; j'l&icirc; d&icirc;s, &#8220;n'p&acirc;le pon d'ma&icirc;mme, ma hardelle, d'it&egrave;t coume t&eacute;, i' n'en tcheur pas mouozinne &#8211; eh! tu-es occouo forte et r&ecirc;solue; tch'est qu'tu nos br&eacute;douole-l&agrave;, tu-es coume un capeste. Va, tu-&icirc;zas occouo veis les pr&eacute;chainnes f&ecirc;tes, et m&eacute; &egrave;ttou, j'esp&eacute;ze - nos dae&ucirc;x ensemblle.&#8221;<br/>
<br/>
Ou' n'boudi pas bein longtemps opr&egrave;s chouna. Dans tchiques minutes, ou' s'butti s&ucirc;s s&eacute;-z-&egrave;rgots, et s'en vint &agrave; m&eacute; couozant et m'd&icirc;t : &#8220;Tu veur biu et m&eacute; j'voudrais rouoge. Eh bein, m&acirc;n gar&ccedil;on, pa&icirc;ntuze le bate des dae&ucirc;x couleur'. D'ma&icirc;mme, je s'son' d'accor'.<br/>
<br/>
Ou' sav&egrave;z, j'fu si frapp&egrave; de chein qu'ou' m'd&icirc;sait, que, v&eacute;ze, ma fou&eacute;, j'vos la pr&icirc;ns souos les bras et vos y-en bailli j&ocirc;e s&ucirc;s j&ocirc;e, qu'ou' fut oblligie dans un temps de m'dize qu'ou' n'en pouait p&ucirc;s, et d'l&agrave; m&egrave;ttre bas.<br/>
<br/>
&#8220;Tchi bouanne id&egrave;e,&#8221; j'l&icirc; f&icirc;t, &#8220;il en s'sa a&icirc;nchin, tu-as bein dit, ma vielle; j'savais bein, m&eacute;, que j'tch&egrave;rr&icirc;mmes d'accor' der'ch&egrave;t. Et j'y m&egrave;ttrai &egrave;ttou unne r&icirc;le de bi&acirc;n entre l'biu et l'rouoge, et p&icirc;s je s'sa coume l's'anglliais dissent :<br/>
<br/>
</div><div align="center"><b>REDDE, OUA&Icirc;TE AINNE BLO&Ucirc;E.</b><br/>
<br/>
</div><div align="left">Quand la bouanne-famme ou&iuml;t chouna ou' s'm&icirc;nt &agrave; dans&eacute; d'fi&egrave;rt&eacute;; ou' m'happit par les dae&ucirc;x z-ouoz&egrave;lles - j'criyais qu'ou' me l's'&ecirc;rrachechait, et p&icirc;s ou' m'embrachit &agrave; san tou'. Et ou' m'd&icirc;t &egrave;ttou : &#8220;Tu pa&icirc;ntuzez&acirc;s le d'dans couleu d'craimme, m&acirc;n Jan - tu sai bein qu'j'aimme la craimme. Et p&icirc;s tu v&egrave;rras si t&acirc;n tr&egrave;ze-p&icirc;ds <i>(il en a tout d'ma&icirc;mme v&icirc;nt-et-d'mi d'tch&egrave;lle)</i>, tu v&egrave;rras, v&eacute;ze, si t&acirc;n tr&egrave;ize-p&icirc;ds paza&icirc;tra <i>smairte</i> : le d'dans couleu' d'craimme, et l'hao&ucirc;t rouoge, et l'fond biu, et unne r&icirc;le de bi&acirc;n entre les dae&ucirc;x. Ah! m&acirc;n Jan, tchil esprit qu'tu-as! Et p&icirc;s, je s'a m&eacute; tchi li-en f'sai un biao&ucirc; suit d'velles : i' s'sont coume de la n&egrave;t. Ba&icirc;lle-m&eacute; des sou', m&acirc;n gar&ccedil;on, et d'main sans manque, j'izai en ville acat&eacute; d'belle finne telle &#8230;<br/>
<br/>
Le lond'main Janneton &eacute;tait l'v&egrave;e &agrave; sinne de jour et s'n'allit en ville acat&eacute; les mat&eacute;ziao&ucirc;x, tchi nos v&icirc;ndrent le ma&icirc;mme s&eacute;. M&eacute;, je k'menchi entou&ocirc;re le bachot. A m'suze que j'av&acirc;nchais l'monde en' tait d'p&ucirc;s en p&ucirc;s &ecirc;bahi, de veis coum-est qu'la <i>&#8220;Belle Berg&egrave;re&#8221;</i> s'afignait tou&ocirc;s les jour'. - Janneton, d'sa c&acirc;rre, chinait ni&egrave;t et jeu &agrave; faize le neu suit pour la &#8220;Belle.&#8221;<br/>
<br/>
Le prumi de S'tembre le bate &eacute;tait pa&icirc;ntuz&egrave;. Mes bouannes gens, i' r'l&icirc;zait - ch'tait coume un vrai mizae&ucirc;x! le fond biu-d'pruche, unne r&icirc;le de bi&acirc;n-d'pllon, le hao&ucirc;t rouoge-v&egrave;rmillion, et le d'dans couleu' d'craimme. Les velles, bi&acirc;nches coume unne grille, &eacute;taient <i>bainned&egrave;es</i>; le m&acirc;t, la bao&ucirc;pr&egrave;e, la bo&ucirc;me, la ga&icirc;ffe, tout chouna avait t&egrave; bein gratt&egrave; et huil&egrave;, et tou&ocirc;s les filains et l's'&ecirc;coutes, tout &eacute;tait neu.<br/>
<br/>
Le jour d'opr&egrave;s, tch'&eacute;tait l' 2, n'ou n'eut pas, coume ou' pouv&egrave;z l'p&acirc;ns&eacute;, trop d'temps d'faize les dra&icirc;ns appr&ecirc;ts : i' fallait suffize &agrave; tout. J's&icirc;s sae&ucirc;x qu'Janneton allit d'la baraque au bat&eacute; et du bat&eacute; &agrave; la baraque p&ucirc;s d'tch&eacute;zanne feis dans sa journ&egrave;e. N'ou m&icirc;ns tchiques prov&icirc;sions &agrave; bor', coume de ra&icirc;son, pour en cas d'b&eacute;soin, un p'tit d'bouesson &egrave;ttou, et iunne de mes c&acirc;sses &agrave; navigu&acirc;nt, attou ch&acirc;tchun not' fa d'hardes d'dans.<br/>
<br/>
I' fut d&eacute;cid&egrave; qu'n'ou lev'zait l'ancre au p'tit sinne de jour.<br/>
<br/>
Opr&egrave;s qu'n'ou z-eut mao&ucirc;l&egrave; unne bouochie, n'ou p&acirc;lit de s'nichit pour dae&ucirc;x-treis heuzes, pour &agrave; s&egrave;lle-fin d'pouai s'r&ecirc;villetonn&eacute; d'bou&acirc;n p'tit partemps. Coume n'ou se l'vait pour gr&icirc;mp&eacute; &agrave; la niche, i' nos semblli d'ou&iuml; tchiqu'uns calf&ecirc;t&eacute; &agrave; l'h&ucirc;s de d'hor'. - Janneton s'n'allit tout-d'un-coup &agrave; la c&ocirc;ni&eacute;ze qu'si unne chouque et m'l'apporti, et m'd&icirc;t : &#8220;Tchein', m&acirc;n gar&ccedil;on, si ch'est tchique pe&ucirc;le tchi veint pour ch&egrave;rchi noua&icirc;se, assoume-l&eacute;, ne l'manque pas, baille-li-en pour ses ch&icirc;n' sou', baille-li-en tchi s'en r'souveinge.&#8221;<br/>
<br/>
J'n'ouvri pas l'h&ucirc;s si vite; pas d'vant qu'd'avei criy&egrave; :<i> &#8220;Tch'est qu'est l&agrave;?&#8221;</i><br/>
<br/>
Unne voua&icirc;s que j'ne r'counu pon, r&ecirc;pounit : <i>&#8220;Iz ite hi&eacute;re Caiptunne Djanne d&eacute; l&eacute; M&egrave;re livre?&#8221;</i><br/>
<br/>
&#8220;Tch'est qui dit?&#8221; se m'f&icirc;t Janneton, tchi n'sait pon unne pazole d'anglliais.<br/>
<br/>
- &#8220;I' me d'mande si ch'est ichin que Cap'tainne Jan d'la Maze et sa famme demeuzent.&#8221;<br/>
<br/>
- &#8220;D'mande-li,&#8221; se m'f&icirc;t-alle, &#8220;tch'est qui l&ucirc;s veur, et appr&ecirc;te ta chouque.&#8221;<br/>
<br/>
Et l'trav&egrave;r du creux d'la cll&egrave;t, d'unne bouanne grosse voua&icirc;s, j'l&icirc; criyi : <i>&#8220;Ouate fore dima&icirc;nde Caiptunne d&eacute; l&eacute; M&egrave;re, a&icirc;e? Io&uacute; ouantce hime, a&icirc;e?&#8221;</i><br/>
<br/>
L'ao&ucirc;tre r&ecirc;pounit : <i>&#8220;Penne de dore, Caiptunne.&#8221;</i><br/>
<br/>
- &#8220;I' t'appelle Cap'tainne,&#8221; s'f&icirc;t ma famme, &#8220;ch'est un moussieu, ch't&icirc;-l&agrave;. Ouvre l'h&ucirc;s, m&acirc;n gar&ccedil;on; baille-m&eacute; la chouque, n'y-a pas d'd&acirc;ngi.&#8221;<br/>
<br/>
J'ouvri l'h&ucirc;s et il entri par dedans. I' n'tait pas tout seu' - il avait unne hardelle ov' li.<br/>
<br/>
En entrant i' s'm&icirc;nt &agrave; dize : <i>Io&uacute; n&ocirc;ze mi, Caiptunne.</i>&#8221;<br/>
<br/>
Ch'est vrai, j'les r'counu bein touos les dae&ucirc;x : ch'tait un janne couple d'pales faches de villais, tchi v'naient d'se mazi&eacute;, et tch'&eacute;taient v'nus &agrave; la Maze p&acirc;ss&eacute; la <i>lunne-de-mi,</i> - <i>l&ucirc;s honi-mo&ucirc;ne,</i> coume i' d&icirc;zent en ville.<br/>
<br/>
J'&eacute;zais t&egrave; bein arrangi si j'n'avais pon seu l'anglliais - mais d'bonheur que j'l'avais appr&icirc;ns dans les fr&eacute;gades. Janneton, ll&icirc;, tchi n'y comprennait goutte, nos r'gardait la goule &ecirc;cal&eacute;e coume un b&icirc;ssa - oulle &eacute;zait tant voulu avei peut y fou&ocirc;r&eacute; s&acirc;n mot &egrave;ttou, mais n&acirc;nnin, pas mo&iuml;en.<br/>
<br/>
Il' taient v'nus me d'mand&eacute; si j'c&ocirc;ntion' all&eacute; veis les f&ecirc;tes en ville le lond'main, et si j'&icirc;z&icirc;mmes par m&eacute;. Quand j'eu dit qu'oui, i' m'priyizent de les prendre ov' nous dans l'bat&eacute;, et d'les p&acirc;ss&eacute; jusqu'en ville.<br/>
<br/>
J'n'en mentizai pon, je n'me souciais dj&eacute;ze d'it&egrave;ts p&acirc;ssagi&egrave;r - mais la p'tite janne famme me r'gardait d'un si bouan' yi, et m'd&icirc;t tant d'feis et d'unne voua&icirc;s si douoch&egrave;tte :<br/>
<br/>
<i>&#8220;Di&eacute;re Caiptunne sa&icirc;e yesse!&#8221;</i><br/>
<br/>
Que j'm'y-accordi &agrave; la fin. Ou' f&icirc;t di&acirc;trement bein de v'nin, dia; car, si s'n'houme &eacute;tait v'nu tout seu, i' n'en &eacute;zait janmais r'paz&egrave;. Mais tch'est qu'ou voul&egrave;z! unne belle janne drin&egrave;tte a tr&eacute;jous ieu l'a&ucirc;-d's&ucirc;s d'm&eacute; - ch'est ma natuze. Et p&icirc;s, ch'est qu'ch&egrave;tte-l&agrave; &eacute;tait janne, et p&icirc;s belle!<br/>
<br/>
Eh bein, don, i' fut accord&egrave; tchi veindraient ov' nous. Quand j'eu ieu translat&egrave; &agrave; ma bouanne-famme tout ch'qu'avait t&egrave; dit, et tchi la priaient coume en gr&acirc;ce, lli, Janneton, de l&ucirc;s p&egrave;rm&egrave;ttre de v'nin dans not' yatte : &#8220;Ch'est un couple bein poli,&#8221; se m'f&icirc;t-alle, &#8220;tchi ve&icirc;nt-ge - dit-lu tchi ve&icirc;nt-ge. (Ou' sav&egrave;z, il' avaient dit p&ucirc;s d'unne feis &#8220;<i>Caiptunne</i>&#8221; et &#8220;<i>Maidumme</i>,&#8221; et Janneton avait bein compr&icirc;ns ches dae&ucirc;x mots-l&agrave; - chein tchi l&icirc; plla&icirc;sait t&egrave;rribllement, &agrave; ma bouanne-famme; car ou' tcheint hardi &agrave; san ran. Ou' dit qu'la fammille des Lami&ecirc;tch&egrave;r' est tout aussi anci&egrave;nne en J&ecirc;rri coume les d'Carter&ecirc;ts d'Saint-Ouain et les Lampri&eacute;zes de Roz&eacute;. Ch'est ll&icirc; tchi l'dit, - pour de m&eacute; j'n'en sai rein).<br/>
<br/>
Un p'tit brin opr&egrave;s, i' nos d&icirc;drent: <i>&#8220;Goude na&iuml;te, Caiptunne, goude na&iuml;te, Maidumme,&#8221; </i>et nos ch&acirc;tchizent de main et s'n'allizent bein d&ecirc;li&egrave;ment s'couochi; car j'l&ucirc;s avais dit: <i>&#8220;G&ocirc;-qouique, mi c&acirc;le io&ucirc; &egrave;tte fore tou-m&acirc;rro m&acirc;rlin'gue!&#8221;</i><br/>
<br/>
Quand l'janne couple fut hor', ma famme me d&icirc;t : &#8220;Allon' Jan, vite &agrave; la c&acirc;niche; car d'main-&agrave;-matin, tu sai, i' s'sa jour &agrave; sol&egrave;t l'vant!&#8221;<br/>
<br/>
&#8220;Pard&icirc;ngue,&#8221; j'l&icirc; r&ecirc;pouni, &#8220;i' nos fao&ucirc;dra &ecirc;tre bein en route d'vant sol&egrave;t l'vant.&#8221;<br/>
<br/>
L&agrave;-d'sus j'nos z-n'all&icirc;mmes nos t&acirc;n&eacute;.<br/>
<br/>
Mais n'ou z-&eacute;tait autant g&acirc;ngni &agrave; se t'nin d'but; car n'ou z-avait la hu&egrave;tte &agrave; l'&acirc;nv&egrave;r' - pas mo&iuml;en d'dormi. A 3 heuzes n'ou r'&eacute;tait s&ucirc;s l'pont tou&ocirc;s les dae&ucirc;x. Janneton s'm&icirc;nt &agrave; allum&eacute; du feu pour bouolyi un goutin d'iao&ucirc;, &agrave; s&egrave;lle-fin qu'j'e&ucirc;ssion' ch&acirc;tchun unne bol&egrave;e d'bou&acirc;n caf&eacute; d'vant nos amb&egrave;rtchi.<br/>
<br/>
A 3 heuzes et d'mie n'ou n'viyait occouo l&egrave;rme; mais, j'd&icirc;s que j'm'en allais si&egrave;z l'va&icirc;sin r&ecirc;villi l'janne couple et les ram'n&eacute; ov' m&eacute;.<br/>
<br/>
<i>&#8220;Va-z-y vite et n'terge pas,&#8221;</i> se m'f&icirc;t-alle.<br/>
<br/>
Di&acirc;tre-sait-mort, je n'criyais janmais d'les faize ou&iuml;. A la fin, ne v'l&agrave; unne f'n&ecirc;tre tchi s'ouvre, et tchiqu'un criyit : <i>&#8220;Tch'est qu'est l&agrave;?&#8221;</i><br/>
<br/>
Je m'fa&icirc;sais sae&ucirc;x que ch'tait l'janne mazi&egrave;, et sans y p&acirc;ns&eacute;, j'r&ecirc;pouni en anglliais : <i>&#8220;Camme &acirc;nne, came &acirc;nne, eupe qouique, io&uacute; ainne de micice; ba&iuml;ne-ba&iuml;e f&oacute;re!&#8221;</i><br/>
<br/>
&#8220;<i>B&acirc;le-m&eacute; m'n'arme, ma R&acirc;ch&eacute;,</i>&#8221; d&icirc;t l'cien tch'&eacute;tait &agrave; la f'n&ecirc;tre, &#8220;<i>ch'est un pe&uacute;le de paitte d'anglliais tchi n'ch&egrave;rche rein d'bon. B&acirc;le-m&eacute; m'n'arme, que j'l&icirc; la&icirc;sse cou&ocirc;re un trait l'trav&egrave;r de z-ouoz&egrave;lles.</i>&#8221; - En ma&icirc;mme temps j'viyais unne ombre tchi l&icirc; tendait tchique ch&ocirc;se coume un long b&acirc;ton. <br/>
<br/>
Ah! j'p&acirc;nsi en m&eacute;-ma&icirc;mme, l'affaize cao&ucirc;ffe. Un instant opr&egrave;s, chein tchi m'avait pazu un long b&acirc;ton, mais tch'&eacute;tait l'arme d'chasse du va&icirc;sin Phlippe, &eacute;tait miz&egrave; s&ucirc;s m&eacute;, et unne voua&icirc;s ass&egrave;z &ecirc;pae&ucirc;z&egrave;e criyit : <i>&#8220;Bi &acirc;ffe io&ucirc;</i> <i>t&icirc;fe, ore mi l&egrave;t g&ocirc;.&#8221;</i><br/>
<br/>
Ba! j'en avon' veu bein d'ao&ucirc;tre dans les fr&eacute;gades &#8211; chonna n'nos fa&icirc;sait pas grand' pae&ucirc;x, et j'd&icirc;s bein trantchillement : <i>&#8220;S&egrave;rre te-n'arme, m&acirc;n Phlippe; est-che que tu n'me r'couna&icirc;s p&ucirc;s - t&acirc;n vi&egrave;r va&icirc;sin. Erprend tes sens, val&egrave;t, et n'fait pon d'b&ecirc;tizes; &ecirc;coute-m&eacute;.&#8221;</i><br/>
<br/>
<i>- &#8220;Tch'est chutte voua&icirc;s-l&agrave;,&#8221; </i>se m'd&icirc;t-i'. - <i>Est-che t&eacute;, va&icirc;sin Jan?</i><br/>
<br/>
<i>- &#8220;Et tch-est qu'che s'sait si-en cas,&#8221; </i>j'l&icirc; d&icirc;s. <i>&#8220;&Ecirc;coute : n'av-ous pas un janne couple tchi d'meuze ov' vous?</i><br/>
<br/>
<i>- &#8220;Oui.</i><br/>
<br/>
<i>- &#8220;Eh bein, r&ecirc;ville-les tout-d'un-coup, d&eacute;p&ecirc;che-t&eacute;, i' s'en veinnent ov' nous en ville, et i' n'y-a pas d'temps &agrave; p&egrave;rdre.&#8221;</i><br/>
<br/>
<i>- &#8220;Ch'est bon, j'comprends,&#8221;</i> se m'd&icirc;t Phlippe, et i' dispazut d'la f'n&ecirc;tre.<br/>
<br/>
B&eacute;t&ocirc;t j'ou&iuml; unne capuchechie et unne calf&ecirc;tetie d'di&acirc;tre dans la ma&icirc;son, et des bra&icirc;ts : <i>&#8220;Guette ope, quette ope, Mistr&eacute; Fiche!&#8221;</i> Mais Mistr&eacute; Fiche ni Micice Fiche n'avaient pon l'air pr&ecirc;ssis d'se l'v&eacute;. Anfin quand l'va&icirc;sin eut bein cama&icirc;lli et bein heurl&egrave;, n'ou vit unne ve&ucirc;e r'ja&icirc;lli dans la chambre de Mistr&eacute; et d'Micice Fiche.<br/>
<br/>
A la fin, il' avaient p&acirc;ns&eacute; tch'il 'tait temps d'm&ocirc;tr&eacute; tch'il' avaient ou&iuml;. Mistr&eacute; Fiche ouvrit sa f'n&ecirc;tre et m&icirc;nt la t&ecirc;te en d'hor'. I' n'd'vait pas y veis bein cllai; car i' se r'halli vite en d'dans, et j'l'ou&iuml; dize : <i>&#8220;O d&egrave;rke ite &icirc;ze, ma&iuml; leuve!&#8221;</i><br/>
<br/>
<i>&#8220;N&eacute;vre ma&iuml;ne,&#8221;</i> s'l&icirc; f&icirc;t sa leuve,&#8221; <i>ou&icirc;e meuste g&ocirc;, io&uacute; n&oacute;, Fredde.&#8221;</i> - L&agrave;-d's&ucirc;s la t&ecirc;te de Mistr&eacute; Fiche se r'm&ocirc;tri d'hor' et i' criyi : <i>&#8220;Iz ette io&ucirc;, Caiptunne de l&eacute; M&egrave;re?&#8221;</i><br/>
<br/>
Quand i' s'fut assae&ucirc;z&egrave; que ch'tait Caiptunne d&eacute; l&eacute; M&egrave;re, i' m'd&icirc;t qu'sa famme &eacute;tait d&ecirc;j&agrave; p&ucirc;s d'&agrave; la ma&icirc;ntchi habillie, et qu'li, i' y-&eacute;tait au bou&acirc;n quar' - qu'dans treis minutes i' s'saient &agrave; bas. Et p&icirc;s i' me r'cllatchi la f'n&ecirc;tre au n&egrave;z.<br/>
<br/>
Mais di&acirc;tre, tout d'ma&icirc;mme, i' n'y fa&icirc;sait pas d'cao&ucirc;d l&agrave; d'hor' &#8211; j'&eacute;zais aim&egrave; biao&ucirc;coup m&ucirc;s &ecirc;tre par-dedans &agrave; m'cao&ucirc;f&eacute;; mais, ba! j'en avon' veu occouo bein d'ao&ucirc;tre dans les fr&eacute;gades!<br/>
<br/>
Le va&icirc;sin Phlippe s'en' tait r-all&egrave; se r't&acirc;n&eacute;; car je n'le r'vi pon, ni li, ni sa bouanne-famme, ni s'n'arme.<br/>
<br/>
Tchiques minutes opr&egrave;s, Mistr&eacute; Fiche et sa p'tite janne famme &eacute;taient &agrave; bas.<br/>
<br/>
<br/>
<i>- &#8220;A&iuml;e ca&icirc;nte s&icirc;e natin'que,&#8221;</i> s'f&icirc;t la pou&ocirc;rre Micice Fiche.<br/>
<br/>
Et en &ecirc;ff&egrave;t n'ou n'y viyait pas p&ucirc;s qu'dans un fou' &ecirc;toup&egrave;, et la chi&eacute;ze petite damme s'en v&icirc;nt qu&acirc;zi s'drotchi s&ucirc;s m&eacute;. Si j'n'avais pas adoun&egrave; &agrave; l&icirc; gaff&eacute; la ta&icirc;lle, bein sae&ucirc; qu'oulle &eacute;zait tch&ecirc;i tout s&acirc;n long dans l'b&egrave;l.<br/>
<br/>
<i>- &#8220;T&eacute;ke ma&iuml; &eacute;rme, micice,&#8221;</i> j'l&icirc; d&icirc;s.<br/>
<br/>
Ou' n'se f&icirc;t pas pri&eacute;, ou' m'pr&icirc;ns l'bras bein d&ecirc;li&egrave;ment et m'l'&ecirc;traingnit bein du' &egrave;ttou.<br/>
<br/>
J' n'&eacute;zais pas voulu qu'Janneton l'&eacute;zait ve&ucirc;e, dia; car n'ou n'badinne pas ov' lli, j'vos l'prom&ecirc;ts.<br/>
<br/>
La pou&ocirc;rre petite criatuze de Micice Fiche trembllait d'fraid et d'pae&ucirc;x &#8211; n'ou viyait bein qu'ou' n'tait pa, habitu&egrave;e &agrave; nos garami&eacute;zes, et Mistr&eacute; Fiche, s&eacute;-n'houmes n'valait pas unne mie m&ucirc;s.<br/>
<br/>
J'les piloti t&egrave;llement qu'dans ch&icirc;n minutes j'&eacute;tion' dans la tchu&icirc;sinne de d'si&egrave;z nous, attabll&egrave;s, m&eacute;, Janneton, Micice et Mistr&eacute; Fiche, ch&acirc;tchun attou un bou&acirc;n cou&ecirc;p&eacute; d'pain be&ucirc;rr&egrave; et unne bol&egrave;e d'caf&eacute; bein bouillant.<br/>
<br/>
Quand j'f&ucirc;mmes finis d'beize et d'mangi, il 'tait temps de s'gr&eacute;e. Janneton m&icirc;nt s&acirc;n bannette, et m&eacute;, m&acirc;n rouoge boun&egrave;t d'lainne. J'frummi tout bein clliotiche, j'm&icirc;ns la cll&egrave;t dans ma pao&ucirc;te et p&icirc;s marche au h&acirc;vre.<br/>
<br/>
Le p'tit jour se fa&icirc;sait &#8211; il 'tait quatre heuzes un quar'.<br/>
<br/>
Ou' pouv&egrave;z p&acirc;ns&eacute; que chutte feis je n'bailli pas l'bras &agrave; Micice Fiche...<br/>
&nbsp; <br/>
V'nus au yatte n'ou s'amb&egrave;rtchi tous bein vite. Janneton s'mint lavant pour souogni d'la djibbe, m&eacute; &agrave; la b&acirc;rre, et l'janne couplle s'ass&icirc;t dans l'mitan opr&egrave;s l'm&acirc;t.<br/>
&nbsp; <br/>
- Unne belle petite br&icirc;se de t&egrave;rre, les velles trim&egrave;es, et nos v'l&agrave; en route pour not' petit<br/>
</div><div align="center"><b>VIAGE EN M&Eacute;.</b><br/>
</div><div align="left">&nbsp; <br/>
&quot;<i>Ao&ucirc;e na&iuml;ce, caiptunne</i>,&quot; s'fa&icirc;sait Micice Fiche. J'p&acirc;nsi dae&ucirc;sse-treis feis: je n'sai' s'tu diz&acirc;s ao&ucirc;e na&iuml;ce tr&eacute;jous - j'v&egrave;rron' b&eacute;t&ocirc;t.<br/>
&nbsp; <br/>
J'sort&icirc;mmes de charme d'la baie, par un p'tit vent arri&eacute;ze; n'ou doubllit la pointe de l'Artch&eacute;zond&eacute;, et n'ou p&acirc;ssi d'vant Ao&ucirc;ne-Port sans av&acirc;zies. Dans unne heuze j'&eacute;tion' endrait l'Vi&egrave;r-Ch&acirc;t&eacute;, Et tchi belle ve&ucirc;e, mes chi&eacute;zes gens! il 'tait tout &ecirc;lumin&eacute; par le sol&egrave;t l'vant. Janmais d'votte vie n'av&egrave;z veu rein d'p&ucirc;s b&eacute;! Janneton, tch'a veu chonna des feis sans nombre, n'y prennait pas d'avis; mais nos dae&ucirc;x p&acirc;ssagier' ne s'en c&ocirc;nt'naiont pas d'joua&icirc;e. La p'tite janne famme, partitchuli&eacute;zement, tapait dans ses p'tites pattes en as-tu en veur-tu, et criyait toutes les minutes:<br/>
&nbsp; <br/>
&quot;<i>Louque, Fredde, ao&ucirc;e pretti; louque, louque</i>!&quot;<br/>
&nbsp; <br/>
En &ecirc;ffet, ch'tait sup&egrave;rbement b&eacute;.<br/>
&nbsp; <br/>
P&acirc;ss&egrave; l'Ch&acirc;t&eacute;, i' k'menchi a y-avei un ptit d'cllapot&eacute;e. I' nos faillit prendre un r&icirc;s dans la grand' velle, et cou&ocirc;rre en d'hor', et lovi&eacute; - le vent avait un miot changi.<br/>
&nbsp; <br/>
Je r'm&egrave;rtchi b&eacute;t&ocirc;t qu'nos p&acirc;ssagier' &eacute;taient tou&eacute;s les dae&ucirc;x trantchilles. Micice Fiche n'avait pon grosse m&icirc;nne, vra&icirc;nment. Ou'm'avait l'air bein jao&ucirc;ne. Oul' avait la t&ecirc;te app'y&egrave; s&ucirc;s l'&ecirc;pa&ucirc;le &agrave; s&acirc;n Fredde, tchi n'avait pon n'tou l'air bein d&icirc;gu&acirc;nt. La br&icirc;se s'accrut un p'tit, &agrave; m'suz que j'prenion' l'large - la <i>Belle B&egrave;rg&egrave;re</i> filait et sao&ucirc;ticotait d'plla&icirc;si - ch'tait coume unne h&eacute;ronde!<br/>
&nbsp; <br/>
J'avais l's'yi&egrave;r' s&ucirc;s Micice Fiche, tchi m'paza&icirc;ssait tou&acirc;nn&eacute; s&ucirc;s l'v&egrave;rt. Janneton n'viyait rein - oul' tait otchup&egrave;e lavant &agrave; souogni l's'&ecirc;coutes.<br/>
Tout d'un coup la pou&ocirc;rre petite Micice Fiche fut prinse du hitch&egrave;t et &agrave; su&eacute; &agrave; d'go&ucirc;ts.<br/>
&nbsp; <br/>
J'creu tch'il tait temps, et j'criyi: &quot;Janneton, ma garce, ergarde, j't'en prie, ram&acirc;sse d&ocirc;n la toube, et vain-t'en vite veis entou&ocirc;re Micice Fiche.&quot; Ma famme compr&icirc;nt bain; ou' s'en v&icirc;nt vite atou la toube &agrave; assist&eacute; la pou&ocirc;rre petite janne famme tch'&eacute;tait, en &ecirc;ff&egrave;t, bain malade: le tcheu l&icirc; cratchait coume un tas d'cannibottes, et p&icirc;s...<br/>
&nbsp; <br/>
J'd&icirc;s &agrave; s'n'houme d'all&eacute; prendre la pi&egrave;che &agrave; Janneton qu&acirc;ndi qu'ou' prendrait la sienne. Le pou&ocirc;rre pend'loque en s'n'allant s'&ecirc;travelit je n'sai combein d'feis &agrave; quatre pattes dans l'fond du bat&eacute;. II avait bein d'la painne &agrave; se r'm&acirc;t&eacute; tou&ocirc;s les coups qui tchiyait.<br/>
&nbsp; <br/>
La pou&ocirc;rre petite Micice Fiche en avait-alle dans l'estouma! - Dans un temps ou' s'trouvit si malade qu'ou' s'm&icirc;nt &agrave; miao&ucirc;n&eacute; coume unne &ecirc;fant. Mais opr&egrave;s tout, che n'tait dj&eacute;ze qu'unne &ecirc;fant, unne toute janne garce, tch'&eacute;zait deu &ecirc;tre occouo &agrave; l'&ecirc;cole, &agrave; la pi&egrave;che d'&ecirc;tre emb&acirc;t&eacute;e d'un houme.<br/>
&nbsp; <br/>
<i>Mais &agrave;-ch't'heu i' n'y-a p&ucirc;s d'av&egrave;r!</i><br/>
&nbsp; <br/>
La pr&eacute;chainne ch&ocirc;se, ou' s'm&icirc;nt &agrave; criy&eacute; des cris piteur': &quot;<i>M&eacute;m&egrave;e, a&iuml; ouantce tou g&ocirc; tou ma&iuml; m&eacute;m&egrave;e! Fredde, t&ecirc;ke mi tou ma&iuml; m&eacute;m&egrave;e!</i>&quot;<br/>
&nbsp; <br/>
Quand j'la ou&iuml;, j'p&acirc;nsi: n'ou n'peut pas allou&eacute; d'it&egrave;t gnolin &agrave; bor', i' fao&ucirc;t r'viz&eacute; et faize un p'tit miot d'combat.<br/>
&nbsp; <br/>
J'm&icirc;ns la b&acirc;rre dessous et j'm'&ecirc;criyi &quot;<i>Louque ao&ucirc;te, io&ucirc; faredde! L&egrave;t g&ocirc; de djibbe-sh&icirc;te, l&egrave;t g&ocirc; de djibbe-sh&icirc;te</i>.&quot;<br/>
&nbsp; <br/>
Mistr&eacute; Fiche se r'tou&acirc;nnit &agrave; me r'gard&eacute; coume un innocent - i' n comprennait pas unne mie.<br/>
&nbsp; <br/>
- &quot;<i>L&egrave;t g&ocirc; de djibbe-sh&icirc;te, l&egrave;t g&ocirc; de frannete s&ecirc;le r&ocirc;pe, </i>tchan d'annima!&quot;&#8212;Chutte feis ichin i' compr&icirc;nt et l&acirc;tchi l'&ecirc;coute, et je r'vizion d'charme.<br/>
&nbsp; <br/>
Quand l'bat&eacute; fut pas bouannement rabattu, j'criyi: &quot;<i>Dr&acirc; de djibbe-sh&icirc;te t&acirc;te, Mistr&eacute; Fiche</i>.&quot;<br/>
&nbsp; <br/>
Sav-ous tch'est que ch't'ou&ecirc;z&eacute;-l&agrave; allait faize? I' s'm&icirc;nt &agrave; hall&eacute; s&ucirc;s l'&ecirc;coute au vent; dans un cllin-d'yi l'bat&eacute; arrive, et s'en' va erprendre l'vent d'l'ao&ucirc;tre bor' - un pouce de p&ucirc;s et j'&eacute;z&icirc;mmes t&egrave; tous caipsa&iuml;z&egrave;s! J'tais-ti m&acirc;rri! J'l&icirc; ba&icirc;lli &#8216;un p'tit miot d'm&acirc;n' br&eacute;viaize, &agrave; Mistr&eacute; Fiche; j'l&icirc; dis: &quot;<i>L&egrave;t g&ocirc;, io&ucirc; fo&ucirc;le, l&egrave;t g&ocirc;</i>, t'chan d'annima, <i>l&egrave;t g&ocirc;. Io&ucirc; lainnede-sheurke, di odeur, poule di odeur, poule di odeur djibbe-sh&icirc;te</i>!<br/>
&nbsp; <br/>
&quot;<i>For sh&ecirc;me, &ocirc;lde mainne</i>,&quot;&nbsp;  se m'f&icirc;t Micice Fiche, &quot;<i>ouate fore saie sh&icirc;te s&ocirc; motche &eacute;-b&ocirc;rde &eacute; b&ocirc;te</i>?&quot;<br/>
&nbsp; <br/>
Je n'tais p&ucirc;s <i>Caip'tunne</i>, ou' viy&icirc;z bein. Dans ma col&eacute;ze, j'sai bein qu'j'l&icirc; r&ecirc;pouni' rup&ecirc;ment: &quot;<i>Ma&iuml;ne ye&ucirc;re siquenesse, m&egrave;demme; ma&iuml;ne yeurselfe</i>.&quot; Ou' s'teut et ne r'd&icirc;t p&ucirc;s mot.<br/>
&nbsp; <br/>
Il en' tait temps &egrave;ttou; car l'&ecirc;ffort qu'oul' avait fait pour me p&acirc;l&eacute; si bein, l&icirc; r'ba&icirc;llit l'hitch&egrave;t; et l&icirc;-en f&icirc;t d&ecirc;g&ocirc;rr&eacute; du stoffe - i'y-en eut unne f&egrave;rre toub&egrave;e chu coup-l&agrave;.<br/>
&nbsp; <br/>
Ma famme, tchi fa&icirc;sait d'h&ocirc;riblles grimaches et teurtait l'n&eacute;z ass&egrave;z &agrave; se l'd&ecirc;tilbou&ecirc;tchi, envyit bein vite la toub&ecirc;e hor' bor'. J'la ou&iuml; dize &quot;Tch'est don qu'ou peut avei m&acirc;ngi, chutte famme pour qu'il infecte tant!&quot;<br/>
&nbsp; <br/>
Mistr&eacute; Fiche &eacute;tait accllutchi dans le d'vant et ne s'g&ecirc;nait pas fort de sa micice. Le pou&ocirc;re cor &eacute;tait &egrave;ttou bein v&egrave;rt.<br/>
&nbsp; <br/>
</div><div align="center"><br/>
</div><div align="left">Quand j'&ucirc;mmes couozu notte bord&egrave;e, i' nos falli r'viz&eacute; occouo : j't&icirc;mmes en d'hor' de la pointe de la Rocque.<br/>
<br/>
J'criyi : <i>&#8220;Erre io&ucirc; sl&icirc;pinne, Mistr&eacute; Fiche? A&iuml;e, faredde!&#8221;</i> - Mistr&eacute; Fiche se butti. - <i>&#8220;L&egrave;t g&ocirc; de djibbe-sh&icirc;te, l&egrave;t g&ocirc;,&#8221;</i> j'l&icirc; d&icirc;s. - Chutte feis ichin i' m'compr&icirc;ns bein ass&egrave;z - l'affaize n'allit pas mal. I' n'f&icirc;t pas la b&ecirc;t&icirc;se de l'ao&ucirc;tre feis; mais i' halli et amazi la <i>ra&iuml;te</i> &ecirc;coute, et je r'viz&icirc;mmes. Dae&ucirc;x bord&egrave;es d'p&ucirc;s nos z-amenizent en d'hor' de la Col&egrave;tte.<br/>
<br/>
Micice Fiche k'menchi &agrave; r'prendre ses sens et &agrave; s'r'&ecirc;m&ocirc;tchi. Janneton la couochi dans l'fond du bat&eacute; et s'en fut lavant.<br/>
<br/>
I' nos z-avaient ap&egrave;rch&ucirc;s de d's&ucirc;s l'Mont - un yatte &eacute;tait signal&egrave; - je l'd&icirc;s &agrave; Janneton. J'd&ecirc;hali sqouotrement de d'dans l'laqueur', notte couleur'. Ch'e n'tait iunne toute neuve que j'avais ieu d'faitte en ville sans en p&acirc;l&eacute; &agrave; la bouanne-famme; car j'voulais l&icirc; jou&eacute; un p'tit tou'. J'l&icirc; criyit de v'nin t'nin bon la b&acirc;rre qu&acirc;ndi que j'vizezais la couleur' - chein qu'ou' f&icirc;t. Ch'e n'tait unne belle, ma f&eacute;! &agrave; treis c&acirc;rres, de dae&ucirc;x v&egrave;rgues d'long, bi&acirc;nche, bord&egrave;e d'biu, et l'nom en belles rouoges l&egrave;ttres :<br/>
<br/>
</div><div align="center"><b>&#8220;LA BELLE JANNETON.&#8221;</b><br/>
<br/>
</div><div align="left">Nan! che n'tait p&ucirc;s la <i>Belle Berg&egrave;re.</i> J'avais r'noum&egrave; m&acirc;n yatte <i>&#8220;La Belle Janneton,&#8221;</i> pour faize honneu' &agrave; notre bouanne Ra&icirc;nne et &agrave; ma bouanne-famme. J'd&icirc;s &agrave; Janneton de r'gard&eacute;. Mes p'tites gens! quand oul' eut peut d&ecirc;chiffr&eacute; les l&egrave;ttres, et qu'ou' vit que ch'tait s&acirc;n nom, ou' s'm&icirc;nt &agrave; rize coume unne folle - 'tait-alle fi&eacute;ze! &#8220;Tu n'y perdras rein,&#8221; ou' m'd&icirc;t, se m'd&icirc;t-alle, &#8220;tu n'y perdras rein, m&acirc;n Jan, tu peux compt&eacute; d's&ucirc;s. Tu m'fais grand plla&icirc;si, j't'en r'faizai un ao&ucirc;tre - ch'n'est pas p&egrave;rdu!&#8221;<br/>
<br/>
<br/>
Anfin, je r'viz&icirc;mmes pour la drainne feis. Micice Fiche r&ocirc;nfllait dans l'fond du bat&eacute; et s'n'houme en fa&icirc;sait autant lavant.<br/>
<br/>
Janneton l&acirc;tchi l'&ecirc;coute de la djibbe, tchi s'm&icirc;nt &agrave; cllapott&eacute; dans l'vent, justement coume Mistr&eacute; Fiche se r'&ecirc;motchait tout en pae&ucirc;x en hou&acirc;lant : <i>&#8220;Ou&eacute;re &icirc;ze ette a&iuml;e aimme? natte ine ma&iuml; bedde sh&ocirc;rel&eacute;,&quot;</i> et en ma&icirc;mme temps, coume i' s'buttait et s'frottait l's'yi&egrave;r, la djibbe l&icirc; d&ecirc;satchait un' t&egrave; coup dans la goule qu'ou' l'fichit en trav&egrave;r s&ucirc;s la <i>r&ecirc;le</i> du bat&eacute;, et l'anvyit en balanche la hu&egrave;tte en d'hor. Janneton, tch'est si manigatte pourtant, n'eut que l'temps de l'happ&eacute; par un dj&eacute;z&egrave;t. Mais che n'fut qu'pour un instant &#8211; la pou&ocirc;re garce fut bein oblligie de l'la&icirc;ssi cou&ocirc;re, et v'l&agrave; Mistr&eacute; Fiche &agrave; l'aio&ucirc;. D'bonheur pour li que l'bat&eacute; n'avait pon occouo r'pr&icirc;ns s'n'i&egrave;rre et que j'pu tout-d'un-coup loff&eacute; un miot, ch'tchi f&icirc;t que Mistr&eacute; Fiche s'en v&icirc;nt l'long du bor'. Quand i' fut l'long du quartchi j'allouogni la patte et l'gaffi par les cringnes. Il en 'tait temps, dia! si j'l'avais m&acirc;ntchi chutte feis-l&agrave;, ch'tait fini que d'li, j'n'&eacute;zais jammais peut le r'p&ecirc;tchi.<br/>
<br/>
Touos l's'h&ocirc;l&acirc;s et tout l't&icirc;ntam&acirc;rre que n'ou f&icirc;t r&ecirc;villizent Micice Fiche : quand ou' vit s'n'houme dans un t&egrave;l &ecirc;tat, et qu'ou' s'ap&egrave;rcheu qui v'nait d'&ecirc;tre qu&acirc;si ny&egrave;, ou' s'm&icirc;nt &agrave; braize et &agrave; ou&icirc;mp&eacute; d'unne div&egrave;rse sorte, et p&icirc;s pour en fini, ou' s'm&icirc;nt &agrave; faize des bra&icirc;ts si h&ocirc;riblles que, v&eacute;ze, j'en juze et pon n'en m&ecirc;ns, tout en trembllait souos nos p&icirc;ds, et opr&egrave;s chonna, ne tchi-t-alle pas &egrave;ttou en st&eacute;riques!<br/>
<br/>
J'f&ucirc;mmes obllig&icirc;s d'm&egrave;ttre en trav&egrave;r' pour souogni nos malades. Janneton, tchi n's'&ecirc;frite pon pour un rein, m'd&icirc;t : &#8220;N'ai pas d'pae&ucirc;x, ou' n'est qu'f'l&egrave;e, j'm'en vais b&eacute;t&ocirc;t la faize ervenin.&#8221; Et dans un cllin-d'yi, Janneton puche unne toub&egrave;e d'sao&ucirc;ce et la fou&ocirc;tte &agrave; raide-brache dans la fache &agrave; Micice Fiche : ou' r'ouvrit bein vite le z-yi&egrave;r', et d'm&acirc;ndit pour s&acirc;n <i>di&egrave;re Fredde</i>. Oulle avait la ve&ucirc;e boustrement &ecirc;dj&eacute;z&egrave;e, ou' fa&icirc;sait qu&acirc;zi pae&ucirc;x.<br/>
<br/>
Pour la r'c&ocirc;nsol&eacute;, j'l&icirc; dis : <i>&#8220;N&ocirc; &egrave;rme done, m&egrave;demme, kaitch't &eacute; fa&iuml;ne fiche fore io&ucirc; - d&egrave;re &icirc; &icirc;ze.&#8221;</i> &#8211; Mais la p'tite hardelle n'&eacute;tait pas fi&eacute;ze &agrave; m&eacute;, je l'vit bein. Je n'li-&eacute;zais p't-&ecirc;tre pas p&acirc;l&eacute; d'ma&icirc;mme, s'ou' n'm'avait pon insult&egrave; &#8211; je n'l'avais pard&icirc;ngue pas occouo oublli&egrave;. S&acirc;n Fredde &eacute;tait l&agrave; &agrave; ma&icirc;ntchi &ecirc;bao&ucirc;bi. Janneton, tchi se r'couna&icirc;t &agrave; tout, l&icirc; fou&ocirc;rri s&acirc;n poin' dans la goule, et l'fit ergoli un tas d'sao&ucirc;ce tch'il avait aval&egrave;, et p&icirc;s ou' l&ucirc;s ba&icirc;lli &agrave; touos les dae&ucirc;x un p'tit goutin d'iao&ucirc;-d'vie. Dans p'tit d'temps i' r'&eacute;taient tou&ocirc;s gaillar'. La seule m&icirc;nz&eacute;ze 'tait que l'pou&ocirc;re laiduze d'gouttait coume un pa&icirc;sson et qu'Micice Fiche en 'tait d'ma&icirc;mme &agrave; p&eacute;-pr&egrave;s, par l'iao&ucirc; qu'Janneton li-avait envy&egrave; s&ucirc;s l'co &#8211; ao&ucirc;trement i' n'y paza&icirc;ssait pas. Et p&icirc;s, i' ne g'lait pas, et dans demi-heuze, s'tout allait bein, n'ou s'sait &agrave; t&egrave;rre.<br/>
<br/>
Je r'm&icirc;mmes en route quand tout fut n&ecirc;tch&egrave; et r'paz&egrave;. Dans trente-ch&icirc;n minutes j'&eacute;tion' dans les t&ecirc;tes des cao&ucirc;chies d'la ville, tch'&eacute;taient cou&egrave;rtes d'monde, tchi nos r'chuzent attou des chents hour&acirc;s, et des cris de : <i>Bravo, &#8220;La Belle Janneton!&#8221;</i><br/>
<br/>
Je n'f&ucirc;mmes pas longtemps d'vant qu'd'&ecirc;tre le long du <i>slippe</i> de la neuve cao&ucirc;chie du Nor'. Nos dae&ucirc;x p&acirc;ssagi&egrave;r, unne feis d&ecirc;b&egrave;rtch&icirc;s, oublliizent de nos dize s&eacute;lement <i>bon-jour et m&egrave;rcie!</i> I' sao&ucirc;tizent bein d&ecirc;li&egrave;ment dans unne v&eacute;tuze et s'n'allizent coume dae&ucirc;x tchans fou&ocirc;tt&egrave;s. Ch&ocirc;se sae&ucirc;ze tch'il' avaient honte de s've&icirc;s d'vant tant d'monde, et tremp&egrave;s coume des cannar'. &#8211; Quand j'les vit s'n'all&eacute; d'ma&icirc;mme, j'l&ucirc;s criyit : <i>&#8220;G&ocirc; tou bedde, ma&iuml; di&egrave;rzes &#8211; d&egrave;tce de pl&ecirc;ce fore io&ucirc;!</i> mais je n'crai pas qui m'ouizent.<br/>
<br/>
Ch'est a&icirc;nchin tchi finizent l&ucirc;s lunne-de-mi.<br/>
<br/>
I' fallait &agrave;-ch't'heu m&egrave;ttre <i>&#8220;La Belle Janneton&#8221;<b> </b></i>en sae&ucirc;zet&egrave;. J'd&eacute;cid&icirc;mmes d'la fou&ocirc;rr&eacute; &agrave; l'abri dans l'<i>Coin-&egrave;s-Rats.</i> V'nus l'long du tchai, n'ou d'cendit la couleur et n'ou z-am'nit les velles. J'd&ecirc;b&egrave;rtch&icirc;mmes la c&acirc;sse, et p&icirc;s j'sao&ucirc;t&icirc;mmes &agrave; t&egrave;rre. Le bat&eacute; unne feis bein amaz&egrave;, j'm'en allais h&eacute;l&eacute; tchiqu'uns pour tchi port&icirc;ssent notte c&acirc;sse; mais ma famme me f&icirc;t bein laid et n'voulit pon. &#8220;Est-che qu'ou' z-&ecirc;tes trop moussieu, si-en cas, pour &ecirc;tre veu port&eacute; unne c&acirc;sse d'un but ov' voute famme de l'ao&ucirc;tre? Je n'me compte pas trop damme, m&eacute;.&#8221; &#8211; Tch'est qu'n'ou pouait r&ecirc;pondre &agrave; chonna, m'diz-ous? &#8220;Eh bein, allon,&#8221; j'd&icirc;s, et en che d&icirc;sant, j'empouogne la hangne de de&icirc;tre et Janneton &agrave; s&eacute;n&ecirc;tre et nos v'l&agrave; en k'min pour la port&eacute; &agrave; la chambre que j'avais ieu soin de r'tenin et d'paiyi d'av&acirc;nche, un me&icirc;s d'vant, &agrave; l'h&ocirc;t&egrave;lle de<br/>
<br/>
</div><div align="center"><b>LA LUNNE TCHI S'L&Egrave;VE.</b><br/>
<br/>
</div><div align="left">Mais boustre-de-m&eacute;, i' y-avait occouo un bou&acirc;n but &agrave; grapin&eacute;, et la fichue c&acirc;sse &eacute;tait occouo p'sante : j'en d'puzais d'sueu, tchi m'boulait coume des peis avao&ucirc;t l'm&ucirc;z&eacute;. Janneton &#8211; janmais n'en ai veu unne paz&egrave;lle pour &ecirc;tre &agrave; ch&eacute;zin &#8211; ne paza&icirc;ssait pon l&acirc;ss&egrave;e en tout. Toutes les feis que j'l&icirc; d&icirc;sais : <i>&#8220;m&egrave;t bas!&#8221;</i> &#8211; pour r-avei m&acirc;n vent, ou' me r'gardait en grignant, et s'fichait d'm&eacute;, et m'd&icirc;sait : &#8220;Tch'est qui m'a d&ocirc;n ba&icirc;lli un' t&egrave; m&acirc;le? v'l&agrave; tchi n'a pas p&ucirc;s d'n&egrave;r qu'un bib&egrave;t.&#8221; Eh bein, je m'm&acirc;rri d'la ou&iuml; tr&eacute;jous m'cllut&eacute; chonna au n&egrave;z &#8211; car opr&egrave;s tout, n'ou s'&ecirc;nnyie d'g&ocirc;nc&eacute; du shucre, et j'l&icirc; r&ecirc;ponnit bein s&egrave;quement : &#8220;Eh, Micice Janneton <i>L'Ami&egrave;rti, </i>ch'est vous qui l'av&egrave;z happ&egrave;, le chein qu'ou' z'app'l&egrave;z tr&eacute;jous <i>un m&acirc;le</i>, p&egrave;rsonne ne vos l'ont pas ba&icirc;lli.&#8221; &#8211; V'l&agrave; tchi la f&icirc;t taize sa varv&egrave;tte au meins un p'tit brin, et n'ou' z-eu un p'tit miot de r'pos.<br/>
<br/>
Anfin, j'arriv&icirc;mmes dans la rue et d'vant l'h&ocirc;t&egrave;lle.<br/>
<br/>
&#8220;L&agrave;!&#8221; j'd&icirc;s &agrave; ma famme, &#8220;ch'est ichin! nos y v'l&agrave;!&#8221;<br/>
<br/>
Ou s'm&icirc;nt bein vite &agrave; r'gard&eacute; &agrave; l'entou d'lli, et p&icirc;s ou' s'apitchi. Dans un cllin-d'yi ou' laisse cou&ocirc;re la hangne et la c&acirc;sse tcha&icirc;t s&ucirc;s s&acirc;n but de tout s&acirc;n pe&icirc;ds &#8211; j'pensais, chutte bouanne feis-l&agrave;, que l'bitche de baheur &eacute;tait assembll&egrave;.<br/>
<br/>
&#8220;Est-tu pr&icirc;nse pi&eacute;ze? affolle-tu?&#8221; j'l&icirc; d&icirc;s, quand j'la vit s'apitchi dans l'mitan d'la rue, les dae&ucirc;x pattes s&ucirc;s les dae&ucirc;x h&acirc;nques; mais ou' m'l&acirc;nchit un' t&egrave; r'gar' qu'j'en resti l&agrave;, dr&egrave;t coume un' &ecirc;tamp&egrave;rche sans bouogi un fi : je n'p&acirc;nsi s&egrave;lement pon &agrave; m&egrave;ttre m&acirc;n but bas. Ou' r'gardi et bll&icirc;ntchit, et bll&icirc;ntchit et bein r'gard&egrave;, i'y-en eut du t&icirc;ntam&acirc;rre. Mes bouannes gens! en est-che la iunne, quand i' y-a la moindre ch&ocirc;se qui la crou&ecirc;se! Ou' me d'm&acirc;ndit prumi&eacute;zement d'sa belle petite voua&icirc;s, et d's&acirc;n biao&ucirc; p'tit ton, tchi m'fait tr&eacute;jous creize tchi'i' y-a mille frum&icirc;ns tchi m'gr&icirc;mpe amont la h&eacute;z&egrave;que du dos : &#8220;Est-che l&agrave; la baraque, Jan d'la Maze?&#8221;<br/>
<br/>
J'd&icirc;s qu'oui.<br/>
<br/>
- &#8220;Ch'est l&agrave; l'h&ocirc;t&egrave;lle o&ugrave;-est qu'ou' z-av&egrave;z ert&icirc;nt unne chambre pour un jour et unne ni&egrave;t, et qu'ou' z-av&egrave;z paiyi d'av&acirc;nche?&#8221;<br/>
<br/>
- &#8220;Mais oui, ma Janneton.&#8221;<br/>
<br/>
- &#8220;Et ou' n'rouogiss&icirc;z pon d'honte d'avei am'n&egrave; voute famme &agrave; chu creux-l&agrave;? Criy-ous, pe&ucirc;le qu'ou z-&ecirc;tes, que j'm'en vais m'coul&eacute; l&agrave;-d'dans?&#8221;<br/>
<br/>
- &#8220;Qu&eacute;ment,&#8221; j'l&icirc; r&ecirc;pouni, &#8220;tch'est qu'tu-y trouve?&#8221; ch'est unne fanmae&ucirc;se belle pi&egrave;che p&ucirc;s-z-&agrave;-co, pour unne h&ocirc;t&egrave;lle, i' m'semblle. Tu n'vei d&ocirc;n pas coum-est qu'oulle est bein pa&icirc;ntuz&egrave;e en rouoge-cllai? &#8211; tu sai bein, la couleur que tu-aimme tant. Et tu n'vei d&ocirc;n pas &egrave;ttou ch't'&ecirc;mit&acirc;tion des nouages en biao&ucirc; biu <i>d&egrave;rke</i>, et p&icirc;s la belle Lunnet chi s'l&egrave;ve &agrave; l'aur&icirc;zon? Ah, ma fille, ch'est pour rize que tu m'p&acirc;le a&icirc;nchin. Est-che pas qu'ch'est occouo iunne de tes p'tites r&icirc;sel&egrave;es?&#8221;<br/>
<br/>
- Quand j'l'&igrave;-eu dit chonna ou' se r'd&ecirc;tou&acirc;nnit bein vite de m&acirc;n bor', la fache toute &ecirc;pannie.<br/>
<br/>
- &#8220;Est-che que ch'est bein chutte belle ma&icirc;son-l&agrave; pa&icirc;ntuz&egrave;e en rouoge?&#8221; se m'd&icirc;t-alle.<br/>
<br/>
&#8220;Eh, mais oui!&#8221;<br/>
<br/>
- &#8220;Ah, &agrave; la bouanne-heuze, j'criyais que ch'tait ch&egrave;tte-l&agrave; tch'est couleu d'fum&egrave;e.&#8221;<br/>
<br/>
 - &#8220;Eh bein, tchi occouo,&#8221; j'l&icirc; d&icirc;s tout &ecirc;bahi, &#8220;ch&egrave;tte-l&agrave; &agrave; c&ocirc;t&egrave;? Eh, ch'est un creux &agrave; ramounae&ucirc;x. Tu n'vei d&ocirc;n pas les br&icirc;nges et touos l's-&ocirc;tis &agrave; ramoun&eacute;, et toutes les pouques &agrave; sie? Coum-est qu'tu v'nais &agrave; faize unne t&egrave;lle b&ecirc;tise, me diz&acirc;s-tu, de prendre unne boutique &agrave; ramounae&ucirc;x pour unne h&ocirc;t&egrave;lle?&#8221;<br/>
<br/>
La seule r&ecirc;ponse que j'eu, fut : &#8220;ta&icirc;z-ous, Jan d'la Maze, - ou'n'en av&egrave;z p't-&ecirc;tre janmais fait, vous, d'b&ecirc;tises dans vote vie.&#8221;<br/>
<br/>
Je m'm&icirc;ns &agrave; bouff&eacute;; mais l'di&acirc;tre-sait-mort, m&acirc;n ji fa&icirc;llit bein tou&acirc;nn&eacute; en rtchinne-ca; car Janneton s'af&egrave;tchi tout d'un coup, et m'd&icirc;t : &#8220;De tch'est qu'ou vos j&acirc;s&egrave;z, Jan d'la Maze? Est-che de voute famme, par chance? J'esp&eacute;ze que n&acirc;nnin, ou bein &#8230;<br/>
<br/>
Ou pouv&egrave;z bein compt&eacute; que je n'grigni pas longtemps. Ma fingre, nan, j'eu b&eacute;t&ocirc;t unne fache longue coume le bras.<br/>
<br/>
- &#8220;Allon', i' fao&ucirc;t entr&eacute; par dedans,&#8221; se m'd&icirc;t-alle, &#8220;n'ou n'peut pas rest&eacute; ichin pitch&icirc;s coume dae&ucirc;x buts-d'boua&icirc;s. Est-che qu'ou' n'av&egrave;z pon d'honte?&#8221;<br/>
<br/>
Ou' r'pr&icirc;ns la hangne, et j'entr&icirc;mmes tout dr&egrave;it dans l'all&egrave;e d'l'h&ocirc;t&egrave;lle de <i>La Lunne tchi s'l&egrave;ve.</i> J'm&icirc;mmes la c&acirc;sse bas, et j'd&icirc;s &agrave; un av&eacute; d'l'h&ocirc;t&egrave;lle tch'&eacute;tait l&agrave; &agrave; nos bll&icirc;ntchit affront&ecirc;ment d'all&eacute; cri&eacute; &agrave; s&acirc;n ma&icirc;tre - que j'voulais l&icirc; p&acirc;l&eacute;.<br/>
<br/>
&#8220;Bien, monsieur,&#8221; se m'f&icirc;t-i', et i' s'n'allit couozant.<br/>
<br/>
Quand Janneton l'ou&iuml;t m'p&acirc;l&eacute; en hao&ucirc;t fran&ccedil;ais, oulle en fut toute r&ecirc;jouie, et ou' me d'mandit si p&acirc;laient tou&ocirc;s fran&ccedil;ais dans la ma&icirc;son.<br/>
<br/>
&#8220;Eh fistre, j'cr&eacute; bein qu'oui qu'i' l'p&acirc;lent,&#8221; j'l&icirc; r&ecirc;pounit, &#8220;et n'ou' n'y-entend pas ao&ucirc;te-ch&ocirc;se avao&ucirc;t l'but des jour'. J'l'ai choua&icirc;sie tout expr&egrave;s pour t&eacute;, ma Janneton, viyant qu'tu n'sai pon l'anglliais.&#8221;<br/>
<br/>
&#8220;Nan dia, je n'sai pon d'angllia&icirc;chin,&#8221; se m'f&icirc;t-alle, &#8220;et je n'veur pon en apprendre n'tou : je m'contente de not' biao&ucirc; j&egrave;rgon, m&eacute; - j'n'en ai pon d'honte. J'ouai bein l'hao&ucirc;t fran&ccedil;ais, et j'p&acirc;le le j&ecirc;rriais coume i' fao&ucirc;t, i' n'm'en fao&ucirc;t pon d'ao&ucirc;tres. Pour t&eacute;, m&acirc;n Jan, ch'est diff&eacute;zent, tu l'sai pour nos dae&ucirc;x - l'anglliais; mais aussin, tu-as t&egrave; si longtemps dans les fr&eacute;gades.<br/>
<br/>
- &#8220;Oui, ma fille,&#8221; j'l&icirc; r'pllitchie, &#8220;huit ans-et-d'mi et neu jour', pas unne heuze de meins.&#8221;<br/>
<br/>
J'li-&eacute;zais p't-&ecirc;tre bein racont&eacute; tchiques s&ccedil;a&icirc;nnes de la dj&egrave;rre de S&eacute;bastopole; mais s&ucirc;s l's'entre-faites, le ma&icirc;tre d'l'h&ocirc;t&egrave;lle - un p'tit h&egrave;rlitchin s&egrave;t et bi&acirc;n coume de la cao&ucirc;x, fit s'n'appazition.<br/>
<br/>
&#8220;Ah, c'est vous, Monsieur. &#8211; Madame, je suppose;&#8221; se m'd&icirc;t-i' en fa&icirc;sant un &ecirc;norme salut.<br/>
<br/>
- &#8220;V&eacute;ze,&#8221; j'l&icirc; d&icirc;s, &#8220;ch'est l&agrave; ma bouanne-famme (Janneton f&icirc;t la r&eacute;v&eacute;rence).<br/>
<br/>
&#8220;Vraiment, monsieur,&#8221; se f&icirc;t-i' occouo, &#8220;je n'savais pas si madame n'&eacute;tait pas la demoiselle de monsieur plut&ocirc;t que sa dame.<br/>
<br/>
Quand Janneton l'ou&iuml;, oulle en rouogit d'fi&egrave;rt&eacute; : p&acirc;ns&egrave;z don, de pouvait &ecirc;tre pr&icirc;nse pour ma fille, fallait-i' qu'oulle e&ucirc;ssent la m&icirc;nne janne, hein? &#8211; Saquetis Norm&acirc;ns, i' sont tou&ocirc;s d'unne sorte, menteur' et fllatteur' coume des dj&acirc;blles. Je n'tait pas fi, m&eacute;, d'ou&iuml; d'it&egrave;t; ass&egrave;z pour me g&acirc;t&eacute; l'caract&eacute;ze de ma famme. Aussin, che n'tait pas d'unne voua&icirc;s trop douoche que j'l&icirc; d&icirc;s d'nos faize mont&eacute; la c&acirc;sse &agrave; hao&ucirc;t, et d'nos m&ocirc;tr&eacute; la chambre qu'j'avais lou&egrave; et r't&icirc;nse pour le 3 et 1'4 de S'tembre.<br/>
<br/>
&#8220;Je me rappelle fort bein, monsieur,&#8221; se m'd&icirc;t i', &#8220;que vous &ecirc;tes venu louer une chambre ici, il y a quelques semaines; mais j'oublie le num&eacute;ro.&#8221;<br/>
<br/>
&#8220;L'num&eacute;zo 21,&#8221; j'l&icirc; d&icirc;s.<br/>
<br/>
Mais quand i' ou&iuml; que ch'tait chutte chambre-l&agrave;, s'ou l'av&ecirc;tes veu : i' d'v&icirc;nt tout trembllant et tou&acirc;nnit occouo p&ucirc;s bi&acirc;n.<br/>
<br/>
&#8220;Tch'est d&ocirc;n qu'ou' z-av&egrave;z, moussieu,&#8221; s'l&icirc; f&icirc;t ma famme, toute &ecirc;pae&ucirc;z&egrave;e, &#8220;est-ous malade?&#8221;<br/>
<br/>
Le p'tit bouan-houme nos z-assae&ucirc;zit tch'il 'tait tout-&agrave;-fait bein. Mais nos d&icirc;t-i' : &#8220;Figurez-vous, monsieur, madame, que deux messieurs ont lou&eacute; le num&eacute;ro 21, il y a une semaine pour jusqu'&agrave; hier, alors qu'ils devaient partir; mais lorsque hier soir je leur ai dit qu'ils ne pouvaient l'occuper plus longtemps &#8211; qu'elle &eacute;tait lou&eacute;e pour aujourd'hui et demain, ils m'ont r&eacute;pondu qu'ils y resteraient, et qu'ils n'en sortiraient qu'apr&egrave;s demain. Vous attendant, je suis encore mont&eacute; tout-&agrave;-l'heure; mais ils refusent toujours de s'en aller. Ils m'ont m&ecirc;me menac&eacute; de me faire descendre l'escalier quatre &agrave; quatre si je leur disais un mot de plus : vra&icirc;ment ils me font peur.&#8221;<br/>
<br/>
- &#8220;Nos v'l&agrave; dans un biao&ucirc; piclle. Tch'est que j'nos z'n'allon' faize &agrave;-ch't'heu?&#8221; je m'm&icirc;ns &agrave; dize.<br/>
<br/>
Ou' n'me r&ecirc;pounit pas; mais en se r'tou&acirc;nnant du bor' du p'tit h&egrave;rlitchin, ou' l&icirc; d&icirc;t : &#8220;I' vos font pae&ucirc;x, est-i' vrai?&#8221;<br/>
<br/>
- &#8220;Ah mais oui, ma bonne dame,&#8221; s'l&icirc; f&icirc;t l'ao&ucirc;tre, ils me font bien peur, allez. Et il y a de quoi, je vous assure. Irai-je chercher la police, croyez-vous?&#8221;<br/>
<br/>
&#8220;L&agrave;, l&agrave;, i' n'en est pas besoin,&#8221; r&ecirc;pounit Janneton, &#8220;j'nos z-n'allon' veis.&#8221; Et p&icirc;s &agrave; m&eacute; : &#8220;Jan d'la Maze, veur-tu m'ob&eacute;i unne feis en ta vie?&#8221;<br/>
<br/>
- &#8220;Ch'est s'lon,&#8221; Jan d'la Maze r&ecirc;pounit.<br/>
<br/>
- &#8220;Te sens-tu ass&egrave;z d'couozage dans l'cor' pour v'nin m'a&icirc;dji &agrave; cllairgi notte chambre de ches dae&ucirc;x pe&ucirc;les-l&agrave;, tchi font tant d'pae&ucirc;x &agrave; chu pouore et tu v&egrave;rras.&#8221;<br/>
<br/>
Prumi&eacute;zement ou' f&icirc;t port&eacute; la c&acirc;sse &agrave; hao&ucirc;t par dae&ucirc;x gar&ccedil;ons d'la ma&icirc;son, et l&ucirc;s d&icirc;t d'la m&egrave;ttre opr&egrave;s d'la porte du num&eacute;zo 21. Quand i' fuzent erd&eacute;val&egrave;s, ou' m'd&icirc;t : &#8220;Veint-en!&#8221;<br/>
<br/>
Ou' montit les d'gr&egrave;s - j'la si&ecirc;zi.<br/>
<br/>
Le p'tit h&egrave;rlitchin restit &agrave; bas pour &ecirc;cout&eacute;.<br/>
<br/>
Quand j'f&ucirc;mmes v'nus endrait l'num&eacute;zo 21, j'd&icirc;s : &#8220;ch'est ichin.&#8221;<br/>
<br/>
N'ou ouiyait tchiqu'un foussenott&eacute; dans l'appart&egrave;nement.<br/>
<br/>
- &#8220;Tape,&#8221; me f&icirc;s Janneton. Et j'tapi treis bou&acirc;ns coups. - J'ou&iuml; unne voua&icirc;s tchi d&icirc;sait :<br/>
<br/>
- &#8220;Encore ce maudit propri&eacute;taire qui vient nous d&eacute;ranger. Nous allons cette fois le recevoir de la bonne fa&ccedil;on.&#8221;<br/>
<br/>
Dans l'moment la porte fut ou&egrave;rte toute large. Mais quand l'chein tchi l'avait ou&egrave;rte - un grand hao&ucirc;t, m&icirc;nce et s&egrave;t coume unne cannibotte, - nos vit touos les dae&ucirc;x, i' nos d'm&acirc;ndit ass&egrave;z affront&ecirc;ment tch'est que j'voul&icirc;mmes.<br/>
<br/>
- &#8220;J'voulon' noute chambre,&#8221; l&icirc; r&ecirc;pounit Janneton, &#8220;j'l'avon' paiyie d'av&acirc;nche pour anni&egrave;t et d'main; ch'est pourtchi ba&icirc;llie-la-nous tout d'un coup.&#8221;<br/>
<br/>
Un ao&ucirc;tre individu - un gros cour', coume un bou&acirc;n boucao&ucirc;d - s'm&icirc;nt &agrave; s'motchi d'nous. I' nos d&icirc;t jusqu'&agrave; tchi n'sortizaient pas pour nous. &#8220;Non, M&egrave;re Chambrette,&#8221; s'f&icirc;t-i' &agrave; ma bouanne-famme, &#8220;nous ne sortirons ni pour vous ni pour votre bonhomme.&#8221;<br/>
<br/>
Ou' sav&egrave;z, ch'e n'tait trop, et i' fallait opr&egrave;s chonna en v'nin &agrave; un but. Janneton v&icirc;nt rouoge comme unne &ecirc;carlate. Ou' m'f&icirc;t un cllin, et dans un sao&ucirc;t oul' tait dans la chambre, et volit s&ucirc;s la fripesie du chein tchi v'nait d'l'insult&eacute; si gr&ocirc;ssi&eacute;zement.<br/>
<br/>
- &#8220;Souogne de la ravao&ucirc;le,&#8221; se m'd&icirc;t-alle, &#8220;je m'gr&ecirc;zai bein du boucao&ucirc;d.&#8221; Et p&icirc;s, mes bou&acirc;ns z-anm&icirc;ns, ou' vos le t'nait par les cringnes - et il en avait unne toua&icirc;son - et vos l&icirc; ch&acirc;tchait la b&eacute;dainne en as-tu en veur-tu, qu&acirc;ndi qu'm&eacute;, j'la&icirc;ssais cou&ocirc;re un bia&ucirc; coup-d'poin' dans l'fll&acirc;n d'la ravao&ucirc;le, tchi s'en alli s'&ecirc;true&ucirc;l&eacute; par s&ucirc;s la c&acirc;sse tch'&eacute;tait s&ucirc;s l'hao&ucirc;t du d'gr&egrave;, en heurlant que j'v'nais de l'tu&eacute;. Janneton fa&icirc;sait &egrave;ttou d's&acirc;n m&ucirc;s; car le boucao&ucirc;d soufllait coume un pourpa&icirc;s, et l&icirc; criyait d'l&acirc;tchi ses cringnes. Anfin, opr&egrave;s qu'ou' ieu &ecirc;rachi unne bouanne pouognie d'sa p&egrave;rruque, et qu'il eut prom&icirc;ns de s'n'all&eacute; et d'n'ervenin pon, oul' l'la&icirc;ssit cou&ocirc;re. Quand i' fut libre et tchi vit s&acirc;n parchonnyi &ecirc;travel&egrave; s&ucirc;s l'hao&ucirc;t du d'gr&egrave;, i' p&egrave;rdit couozage, i' fallait bein; car quand il eut fait dae&ucirc;sse-treis teurbleudes, il a&icirc;djit &agrave; l'ao&ucirc;tre &agrave; se r'm&acirc;t&eacute; s&ucirc;s s&eacute;-z'&egrave;rgots. I' nos m&ocirc;trizent l&ucirc;s poin', et en s'n'allant i' d&icirc;drent tchi s'n'allaient l&ucirc;s pllaindre <i>&#8220;a monsieur l'Maire.&#8221;</i><br/>
<br/>
&#8220;All&egrave;z vos plla&icirc;ndre <i>&agrave; madamme le P&eacute;ze</i>, s'ou voul&egrave;z, j'l&ucirc;s d&icirc;s.&#8221;<br/>
<br/>
Et i' s'n'allizent l&ucirc;s tr&eacute;butchant avao&ucirc;t l'&ecirc;calyi.<br/>
<br/>
Chutte feis-l&agrave; la chambre &eacute;tait bein &agrave; nous.<br/>
<br/>
Janneton allit examin&eacute; partout, et p&icirc;s je d'cend&icirc;mmes pour mangi unne petite bouochie d'vant nos changi. Quand j'f&ucirc;mmes &agrave; bas, le ma&icirc;tre s'en v&icirc;nt tout joyae&ucirc;x nos r'm&egrave;rci&eacute; d'l'avei d&ecirc;barrass&egrave; des dae&ucirc;x individus tchi l&icirc; fa&icirc;saient tant d'pae&ucirc;x.<br/>
<br/>
Mais Janneton l&icirc; d&icirc;t qu'la chambre avait besoin d'&ecirc;tre appropri&egrave;e, car qu'oul' tait coume unne cotte &agrave; couochons. Il envyit bein vite tchiqu'un la n&ecirc;tchy&eacute;, qu&acirc;ndi qu'j'&eacute;tion' &agrave; nos r'ba&icirc;lli des forches.<br/>
<br/>
- &#8220;Monsieur, madame,&#8221; nos d&icirc;t-i', &#8220;vous m'avez fait un tel plaisir que je ne saurais jamais m'acquitter envers vous.&#8221;<br/>
<br/>
- &#8220;Ch'est bon, moussieu,&#8221; l&icirc; r&ecirc;pounit Janneton, &#8220;v'l&agrave; tchi n'vao&ucirc;t pas la painne de nos r'm&egrave;rci&eacute;. Quand ou' z-&eacute;z&egrave;z d'it&egrave;s &icirc;ndividus si&egrave;z vous, v'n&egrave;z nos l'dize.&#8221;<br/>
<br/>
J'nos sol&icirc;mmes pas mal de pain et d'boeu, et d'bou&acirc;n cidre. T&ocirc;t opr&egrave;s n'ou' v&icirc;nt nos dize qu'la chambre &eacute;tait pr&ecirc;te, et j'amont&icirc;mmes &agrave; nos changi. &#8211; J'trouv&icirc;mmes la c&acirc;sse dans la chambre tch'avait t&egrave; bein r'paz&egrave;e et &ecirc;pousset&egrave;e.<br/>
<br/>
I' fallait s'd&ecirc;p&ecirc;chi; car r'gardant &agrave; ma montre j'vit tch'il tait d&eacute;j&agrave; 10 heuzes p&acirc;ss&egrave;es, et j'voulion' all&eacute; dans l'Vi&egrave;r-Marchi pour veis la proc&ecirc;ssion. Je m'm&icirc;ns dans unne c&acirc;rre et Janneton d'vant l'mizae&ucirc;x, et p&icirc;s d&ecirc;crache et d&ecirc;crache et bouffe &#8230;<br/>
<br/>
Janneton avait apport&egrave; sa belle robe de v&egrave;rte soua&icirc;e, et s&acirc;n bannette &agrave; piummes de co, et s&acirc;n spainneceur, coume ou' l'appelle. M&eacute;, j'avais m'n'uniforme : ma c&acirc;saque de biao&ucirc; biu dra &agrave; jao&ucirc;nes boutons, et ma castch&egrave;tte &agrave; galon dor&egrave; et p&icirc;s ma m&eacute;dalle, si vos plla&icirc;t.<br/>
<br/>
Quand j'fut pr&ecirc;t, et qu'j'eu dj&ecirc;p&egrave; unne vol&egrave;e pour ma famme, qu'oul' eusse m&icirc;ns toutes s&eacute;-z-attou&egrave;ttes, et s&acirc;n tunot' qu'ou' n'pouait r'paz&eacute; d'pi&egrave;chi carr&ecirc;ment &agrave; s&acirc;n go&ucirc;t, j'sort&icirc;mmes. J'emport&icirc;mmes la cll&egrave;, d'crainte des filous, et je d'cend&icirc;mmes &agrave; bas. Dans l'all&egrave;e j'rencontr&icirc;mmes le p'tit ma&icirc;tre d'l'h&ocirc;t&egrave;lle. I' nos r'gardit tout &ecirc;bahi et d'un air tout &ecirc;frit&egrave; : i' nos z-&eacute;zait, ma f&icirc;ngre, pas r'connus si j'n'avion' pas p&acirc;l&egrave;.<br/>
<br/>
&#8220;Comment, monsieur, madame, est-ce bien vous que je vois devant mes yeux? En v&eacute;rit&eacute;, j'ai eu d'la peine &agrave; vous reconna&icirc;tre.&#8221; V'l&agrave; chein tchi nos d&icirc;t, et je n'crei pas, chutte fe&icirc;s, tchi mentait.<br/>
<br/>
J'nos d&eacute;cid&icirc;mmes &agrave; all&eacute; par le Gardin du <i>Ou&ecirc;de-Brige</i> en nos z'n'allant pour le Vi&egrave;r-Marchi. Janneton me t'nait l'h&egrave;rchot.<br/>
<br/>
Que ch'tait bein arr&acirc;ngi! Il' avaient b&acirc;ti unne sup&egrave;rbe belle ma&icirc;son &agrave; quatre pignons en d's&ucirc;s d'la Stat&ucirc;e d'la Ra&icirc;nne, et partout en d's&ucirc;s i' y-avait d'la v&egrave;rduze, et s&ucirc;s les quatre bor' i' y-avait d'belles l&egrave;ttres et des chiffres. Et p&icirc;s unne belle estrade cou&egrave;rte d'rouoge dra, et un tas d'tch&ecirc;zes et d'bans dans l'gardin tout &agrave; l'entou pour les gens d'qualit&egrave; &agrave; s'assi&eacute;ze. Mais quand Janneton vit la Stat&ucirc;e amfllub&egrave;e d'un l&icirc;ncheu, ou' n'pouait pas en r'venin.<br/>
<br/>
- &quot;Est-che qui s'en vont la gard&eacute; cou&egrave;rte tr&eacute;jous d'ma&icirc;mme,&quot; se m'd&icirc;t-alle toute m&acirc;rrie.<br/>
<br/>
- &quot;Eh mais, n&acirc;nnin,&quot; j'r&ecirc;pouni, &quot;tu v&egrave;rras b&eacute;t&ocirc;t un p'tit. Mais, coume tu sai' bein, ou' n'tait pas occouoze habitu&egrave;e au cllimat d'J&ecirc;rri, i' l'ont cou&egrave;rte dae&ucirc;sse-treis jour' pour la ro&ucirc;z&egrave;e. I' la d&ecirc;couvrizont b&eacute;t&ocirc;t, quand l'sol&egrave;t s'sa v'nu &agrave; sa hao&ucirc;teu'.&quot;<br/>
<br/>
D'l&acirc; j'fil&icirc;mmes du c&ocirc;t&egrave; du Vi&egrave;r-Marchi, n'ou z-y-arrivit il 'tait onze heuzes sonn&egrave;es &agrave; l'hao&ucirc;louoge de la Vielle-Egll&icirc;se. La pi&egrave;che &eacute;tait d&ecirc;j&agrave; pllainne coume un' oeu. J'pouss&icirc;mmes et cr&eacute;pouss&icirc;mmes si bein que j&eacute; n'f&ucirc;mmes pas longtemps d'vant qu'd'nos trouv&eacute; dr&egrave;it en d'vant, et j'nos apitch&icirc;mmes bein solidement pour veis le k'menchement d'la f&ecirc;te, la prumi&eacute;' partie d'<br/>
</div><div align="center">LA MATIN&Egrave;E.<br/>
</div><div align="left"><br/>
I' y-avait des soudar' m&acirc;t&egrave;s chin'-et-l&agrave; des dae&ucirc;x bor', d&eacute;pis la Cour jusqu'au <i>Ou&ecirc;de-Brige</i>, pour gard&eacute; la route clliaize pour la proc&ecirc;ssion. Et p&icirc;s tchiques temps d'vant l'heuze, treis g'vali&egrave;r' p&acirc;ssizent devant la cour pour all&eacute; tout lavant, et p&icirc;s d'biao&ucirc;x officier' &agrave; ch'va v&icirc;ndrent s'rangi dae&ucirc;x &agrave; dae&ucirc;x tout en d'vant d'la Cour. Janneton me d'm&acirc;ndit si j'les couna&icirc;ssais. - &#8220;Pas tous,&#8221; j'l&icirc; d&icirc;s; &#8220;mais j'en r'counais bein tchiques-uns.&#8221; - Vei-tu bein chu biao&ucirc; janne-houme-l&agrave; g&icirc;nd&egrave; s&ucirc;s l'biao&ucirc; ni&egrave;r cheva tchi r'l&icirc;ze coume unne huile? ch'est iun des m&ecirc;ssieux d'la Banque, &agrave; la c&acirc;rre de la Grand'-Rue; ch't-ao&ucirc;tre-l&agrave;, tu dei' bein l'couna&icirc;tre - ch'est Moussieu d'Ao&ucirc;neville, et l'chein d'par ichin &agrave; c&ocirc;t&egrave; d'li, ch'est Moussieu d'la Hague; l&agrave;, par ichin - le chein tchi-a ches biao&ucirc;x jao&ucirc;nes galons s&ucirc;s sa rouoge c&acirc;saque, et s&acirc;n trie-c&acirc;rneur' s&ucirc;s la t&ecirc;te.&#8221;<br/>
<br/>
- &#8220;Et ch't&icirc;-l&agrave; attou un grand ni&egrave;r boun&egrave;t &agrave; p&eacute;?&#8221; se m'f&icirc;t Janneton.<br/>
<br/>
- &#8220;Je n'le counais pas,&#8221; j'l&icirc; d&icirc;s, &#8220;je n'cr&eacute; pas qu'j'en s'sai iun d'par ilo, ou bein il &eacute;zait &egrave;ttou un trie-c&acirc;rneur' et des piummes, ou bein unne castch&egrave;tte &agrave; pitch&egrave;t s&ucirc;s l'hao&ucirc;t.<br/>
<br/>
Au but d'unne bouanne petite vol&egrave;e, les g'vali&egrave;r' k'menchizent &agrave; bouogi et &agrave; av&acirc;nchi : un biao&ucirc;, anciain offici, &agrave; la m&icirc;nne d'j&egrave;rri, sorti d'la Cour, et monti &agrave; ch'va.<br/>
<br/>
- &#8220;Eh, mon doue, tch'est chu bel offici-l&agrave;, tchi veint d'mont&eacute; &agrave; ch'va? s'&ecirc;criyit Janneton.<br/>
<br/>
- &#8220;Ch't&icirc;-l&agrave; tchi veint d'mont&eacute; &agrave; ch'va, et tchi-a d'si belles piummes s&ucirc;s s&acirc;n trie-c&acirc;rneur'? Janneton, ch'est l&agrave; l'g&eacute;n&eacute;ral!&#8221;<br/>
<br/>
Dans dae&ucirc;sse-treis minutes n'ou vit un r&ecirc;mouage &#8211; un t&acirc;s d'm&ecirc;ssieux sortizent de la Cour &#8211; ch'tait la proc&ecirc;ssion. L'z-officier' &agrave; ch'va avanchizent, et p&icirc;s opr&egrave;s iae&ucirc;x les m&ecirc;ssieux d'z-&Ecirc;tats v'naient &agrave; pid, dae&ucirc;x-&agrave;-dae&ucirc;x. Prumi&eacute;zement dae&ucirc;x m&ecirc;ssieux en n&egrave;zes robes : le chein d'de&icirc;tre portait un b&acirc;ton d'or attou unne belle couronne s&ucirc;s l'hao&ucirc;t.<br/>
<br/>
Janneton, tchi n'avait janmais veu d'it&egrave;t, me d'mandit au pllain d'la voua&icirc;s pour tch'est qu'chu moussieu-l&agrave; portait un' t&egrave; tas d'or s&ucirc;s s'n'&ecirc;pao&ucirc;le &#8211; si ch'tait pour m&ocirc;tr&eacute; &egrave;s gens coum-est que l'pays &eacute;tait riche.<br/>
<br/>
- &#8220;Tai-t&egrave;, n'crie pon si hao&ucirc;t,&#8221; j'l&icirc; d&icirc;s, &#8220;tu n'vai d&ocirc;n pas qu'les m&ecirc;ssieux se r'd&ecirc;touannent &agrave; nos r'gard&eacute;?&#8221;<br/>
<br/>
- &#8220;Eh bein, tchi nos r'gardent si veulent &#8211; j's&icirc;s m&ocirc;trablle, pour de m&eacute;!&#8221; &#8211; v'l&agrave; chein qu'ou' m'r&ecirc;pounit.<br/>
<br/>
J'cr&eacute; bein qu'tout chonna l&icirc; tou&acirc;nnait la t&ecirc;te &agrave; l'&acirc;nver', la pou&ocirc;re garce; ou' n'avait, aussin janmais veu d'it&egrave;t : touos les Juges attou l&ucirc;s belles rouoges robes, et les Ministres tchi v'naient opr&egrave;s attou l&ucirc;s belles n&eacute;zes robes de soua&icirc;e, et l&ucirc;s belles bonn&egrave;ttes de diff&eacute;rentes couleur', pour se m&egrave;ttre s&ucirc;s la t&ecirc;te quand i'plleut. Et p&icirc;s ;les douze Coun&ecirc;tablles et les quatorze `11&nbsp;&nbsp;D&eacute;put&eacute;s si&ecirc;zaient, et occouo pl&ucirc;sieur' z-ao&ucirc;tres m&ecirc;ssieux que je n'couna&icirc;ssais pas.<br/>
<br/>
Tchi tabllatuze! I' fallait que j'r&ecirc;poun&icirc;sse &agrave; toutes les tchestions d'Janneton, tchi n'avait pas un moment de r'pos. Ou' n'voulait pon s'taize &#8211; la varv&egrave;tte li-allait coume unne br&icirc;mballe. &#8211; Prumi&eacute;zement ou' voulit savei tch'est que ch'tait chu biao&ucirc; hao&ucirc;t moussieu tchi marchait tout seu en rouoge robe lavant des Juges.<br/>
<br/>
&#8220;Ch'est Moussieu l'Ba&icirc;lli d'J&ecirc;rri!&#8221; j'l&icirc; r&ecirc;pounit tout m&acirc;rri; car en v&eacute;rit&egrave; ou' m'emb&ecirc;tait.<br/>
<br/>
Et les dae&ucirc;x du ran' de d'vant, le chein d'de&icirc;tre, ch'est Moussieu d'Saint-Ouain, et l'ao&ucirc;tre ch'est l'Juge Gruchi, d'la Tr&icirc;n't&egrave;. Et p&icirc;s v'l&agrave; l'Juge Nicolle de Quetteville, que tu counais bein, j'p&acirc;nse.<br/>
<br/>
- &#8220;V&eacute;ze,&#8221; se m'd&icirc;t-alle, &#8220;ch'est li tchi f&icirc;t notte partage &agrave; la mort de mon p&eacute;ze. Sans li, j'n'&eacute;zais pas ieu m&acirc;n drou&egrave;t. I' s'battit coume un lemze pour m&eacute;, dia! Aussin, j'l'ai tr&eacute;jous hardi reccept&egrave; d'enp&icirc;s &#8211; ch'est un fanmae&ucirc;x houme!&#8221;<br/>
<br/>
Oulle &eacute;zait occouo continu&egrave; s&ucirc;s ch't'ar' de vent-l&agrave;, si je n'l'avais pas arr&ecirc;t&egrave;e, en l&icirc; d&icirc;sant de r'gard&eacute; l'Juge &agrave; la de&icirc;tre du ran' d'dri&eacute;ze.<br/>
<br/>
- &#8220;Ah!&#8221; s'f&icirc;t la bouanne-famme, &#8220;je l'connais bein, ch't&icirc;-l&agrave; &#8211; ch'est l'Juge du Jardin, ch'fut li tchi prop&ocirc;sit tchi y-e&ucirc;sse unne Stat&ucirc;e d'la Ra&icirc;nne, l'ann&egrave;e du Jubil&eacute; &#8211; je l'vit s&ucirc;s les g&acirc;z&egrave;ttes.&#8221;<br/>
<br/>
J'l&icirc; dis : &#8220;L&agrave;, n'en v'l&agrave; ass&egrave;z pour &agrave;-ch't'heu.&#8221;<br/>
<br/>
Mais nou-fait; quand ou' vit les Ministres, i' fallit occouo li-en noum&eacute; tchiques-uns : i' fallit l&icirc; dize que les dae&ucirc;x cheins de d'vant &eacute;taient Moussieu l'Do&iuml;ain et Moussieu Maz&egrave;t d'Saint-Sao&ucirc;vae&ucirc;x. - De tou&ocirc;s iae&ucirc;x ou' ne r'counut qu'Moussieu not' Recteur et Moussieu Luce, tch'&eacute;tait Vitchaize du temps d'Moussieu Dj&icirc;lle.<br/>
<br/>
Parmi les Coun&ecirc;tablles, ou' ne r'connut que l'cien d'Saint-Martin, qu'oulle a veu p&ucirc;s d'unne fe&icirc;s &agrave; la Maze.<br/>
<br/>
Et parmi les D&eacute;put&eacute;s oulle ap&egrave;rche l'n&ocirc;tre et me l'noumit. Opr&egrave;s li ch'fut-l&agrave; tout.<br/>
<br/>
Mais p&acirc;ns&egrave;z qu'oull'l'z-avait tou&ocirc;s compt&egrave;s : Officier', Juges, Ministres, Coun&ecirc;tablles, D&eacute;put&eacute;s, et toute la p&ecirc;que, tchi formaient la proc&ecirc;ssion.<br/>
<br/>
- &#8220;I' y-en a exactement <i>S&egrave;ptante-dae&ucirc;x</i>,&#8221; se m'd&icirc;t-alle.<br/>
<br/>
Quand i' fuzent touos p&acirc;ss&egrave;s, j'nos d&ecirc;p&ecirc;ch&icirc;mmes de fil&eacute; pour le Gardin du <i>Ou&ecirc;de-Brige</i>. Mais, ou' n'cr&eacute;z&egrave;z si vos plla&icirc;t : je d'sizit bein des feis d'r'&ecirc;tre bein rad&egrave; si&egrave;z nous; car ch'tait unne p&ocirc;nsesie et unne cr&eacute;p&ocirc;nsesie d'fortunne. Et quand n'ou z-a tchiqu'un &agrave; tou&eacute;, (car ma famme se t'nait agripp&egrave;e &agrave; m&acirc;n bras), et tchi fao&ucirc;t les pilot&eacute; l'trav&egrave;r' d'unne t&egrave;lle foule de monde, ch'n'est pas unne petite t&acirc;che. Et p&icirc;s i' n'tait pas p&egrave;rm&icirc;ns d'marchi l&agrave; o&ugrave;-est qu'la proc&ecirc;ssion v'nait d'p&acirc;ss&eacute; &#8211; les soudar' taient pll&acirc;nt&egrave;s tout l'long d'la rue; mais Janneton s'en fichait bein, lli, ou' m'fa&icirc;sait la tra&icirc;nn&eacute; drait entre les dae&ucirc;x rangs d'soudar'. Quand les gens nos vizent, i' s'en v&icirc;ndrent &egrave;ttou souotre nous; mais, boustre! l'offici tch'&eacute;tait &agrave; k'm&acirc;nd&eacute;, n'&eacute;tait pas content : i' ba&icirc;llit bein vite le-z-ordres de cllairgi tout.<br/>
<br/>
- &#8220;Dit-li tch'est que s'soumes,&#8221; me fit Janneton.<br/>
<br/>
J'nos z-apitch&icirc;mmes endr&egrave;it li. J'l&icirc; f&icirc;t le p'tit salut, et ma famme unne belle s&egrave;rvante. Ch'en fut ass&egrave;z, j'n'eu pas besoin d'espllitchi rein; car, quand i' nos z-eu fistch&icirc;s un moment, et tchi vit m'n'uniforme et ma m&eacute;dalle et ma castch&egrave;tte, i' n'en d'mandit pas d'ao&ucirc;tre &#8211; i' d&icirc;t bein vite &agrave; ses soudar'.<br/>
<br/>
<i>- &#8220;L&icirc;ve dice afficeur' ainne &icirc;ze l&ecirc;di p&egrave;sse!&#8221;</i><br/>
<br/>
<i>- &#8220;Taincke io&ucirc;, brodeur,&#8221;</i> j'l&icirc; d&icirc;s; et j'continu&icirc;mmes notte route. Ch'tait l's'ao&ucirc;tres tchi bistchaient d'nos ve&icirc;s - iae&ucirc;x tch'&eacute;taient cach&icirc;s s&ucirc;s l'pav&egrave;. J'n' enhann&icirc;mmes pas en tout - j'f&ucirc;mmes b&eacute;t&ocirc;t arriv&egrave;s. J'all&icirc;mmes nos m&acirc;t&eacute; tout pr&egrave;s des balustres d'f&eacute; du gardin, d'o&ugrave;-est que j'pou&icirc;mmes veis tout d'charme.<br/>
<br/>
Les m&ecirc;ssieux d'la proc&ecirc;ssion &eacute;taient tou&ocirc;s l&agrave; m&acirc;t&egrave;s s&ucirc;s l'estrade et alentou' d'la Stat&ucirc;e. Et i' y-avait &egrave;ttou un fllotch&egrave;t d'monde ass&icirc;s s&ucirc;s les b&acirc;ns et dans les tch&ecirc;zes dans l'gardin. - Un moussieu - n'ou m'd&icirc;t que ch'tait l'Coun&ecirc;tablle d'la Ville - s'm&icirc;nt &agrave; p&acirc;l&eacute;. Je l'd&icirc;s &agrave; ma famme; mais ou' m'fichit bein vite un raidde coup d'coute dans l'fll&acirc;n, et m'd&icirc;t : &#8220;<i>ta&icirc;s-ous et &ecirc;cout&egrave;z!</i>&#8221;<br/>
<br/>
Je m'd&icirc;s : &#8220;ah! l'vent a tou&acirc;nn&egrave; au sud - i' fao&ucirc;t r'gard&eacute; &agrave; la <i>dj&ecirc;le</i>.&#8221;<br/>
<br/>
Quand l'moussieu fut fini, Janneton me r'gardit - j'm'aperchut qu'ou l&egrave;rmait - et ou' m'd&icirc;t : &#8220;Ah, m&acirc;n Jan, tchi sup&egrave;rbe <i>sp&icirc;che</i>! A-t'i' ieu l'fil&egrave;t bein cop&egrave;, chu moussieu-l&agrave;! I' veint d'faize pr&eacute;sent d'la Stat&ucirc;e &agrave; Moussieu l'Ba&icirc;lli.&#8221;<br/>
<br/>
Seur George f&icirc;t &egrave;ttou un biao&ucirc; <i>sp&icirc;che</i> en fran&ccedil;ais, et ieu en anglliais. - Janneton n'en p&egrave;rdit pas un mot du chein en fran&ccedil;ais; mais, dia, quand i' v&icirc;nt &agrave; l'anglliais, ou' s'm&icirc;nt &agrave; ch&acirc;tchi l'z-ouoz&egrave;lles : ou' n'tait pas fi&eacute;ze. Ch'tait-l&agrave; m&acirc;n temps, a m&eacute;; j'ou&iuml; bein moussieu l'Ba&icirc;lli dizent : <i>&#8220;Y&ocirc;re Excellance, do&ucirc; euce di honeur tou annev&ecirc;le di St&egrave;tio&ucirc;!&#8221;</i><br/>
<br/>
Ch'tait au G&eacute;n&eacute;ral que moussieu l'Ba&icirc;lli p&acirc;lait.<br/>
<br/>
Le G&eacute;n&eacute;ral r&ecirc;pounit fanmae&ucirc;sement bein &agrave; s&acirc;n tou.<br/>
<br/>
J'd&icirc;s &agrave; ma famme: &quot;Ergarde bein fisqu&eacute;ment la Stat&ucirc;e, ma Jeanneton.&quot;<br/>
<br/>
Ou' s'm&icirc;nt vite &agrave; faize coume je l&icirc; d&icirc;sais; mais oulle avait bein &agrave; painne fistchi s&eacute;-z-yi&egrave;r' dessus qu'la courtuze tchiyait.....<br/>
<br/>
&quot;<i>Ah! la v'l&agrave; d&ecirc;cou&egrave;rte!</i>&quot; se f&icirc;t-alle, &quot;<i>as-tu veu?</i>&quot;<br/>
<br/>
Il tait exactement douze heuzes.<br/>
<br/>
Mais coume ou' d&icirc;sait chonna, ou' tressao&ucirc;tit si hao&ucirc;t qu'ou' fa&icirc;llit s'n'all&eacute; &agrave; la r&acirc;nv&egrave;rque: les cannons d's&ucirc;s l'Mont s'm&icirc;ndrent &agrave; braquet&eacute;, et les ciens du Ch&acirc;t&eacute; r&ecirc;pounizent - en tout <i>vinne-tch&ucirc;ns</i> feis. La compangnie d'soudar' tch'&eacute;tait opr&egrave;s l'nouvia&ucirc; <i>Ou&ecirc;de-Brige</i> f&icirc;t l'salut militaize, et la <i>Bainnete</i> jou&iuml;t:<br/>
<br/>
</div><div align="center"><b>&quot;G&Acirc;DE S&Ecirc;VE DE KOU&Icirc;NE!&quot;</b><br/>
</div><div align="left"><br/>
Et p&icirc;s quand les cannons euzent bein ouass&egrave;, le G&eacute;n&eacute;ral &ocirc;tit s&acirc;n <i>trie-c&ecirc;rneur</i> et criyit hour&acirc;s et tout l'monde en f&icirc;t autant. J'criyi aussi hao&ucirc;t coume je poua&icirc;s; mais v'l&agrave; tchi n'm'emp&ecirc;chit pas d'ou&iuml; des h&acirc;s-h&acirc;s dri&eacute;ze nous, et unne voua&icirc;s dize: &quot;<i>d&egrave;t's ra&iuml;te, &ocirc;le l&ecirc;di?</i>&quot; J'me r'd&ecirc;tou&acirc;nne pour veis tch'est qu'chonna voulait dize; et t'ch'est qu'j'avise? sinon Janneton tch'avait hall&egrave; s&acirc;n tunot et tchi l'tou&acirc;nnit coume un topin par en d's&ucirc;s d's t&ecirc;te, et criyait hour&acirc;s si hao&ucirc;t qu'ou' n'avait que d's'en trillyi l'g&ocirc;si. Mais oulle est d'ma&icirc;mme: unne feis qu'oulle est en &egrave;rgolin, i' n'y-a pas mo&iuml;en d'l'arr&ecirc;t&eacute;. Ou' m'f&icirc;t grand honte, all&egrave;z! J'l&icirc; d&icirc;s : &#8220;A tch'est qu'tu p&acirc;nse, me diz&acirc;s-tu? erm&egrave;t t&acirc;n casseton, et bein vite. Es-tu folle? est-che que les fammes halent l&ucirc;s tunots dans les rues, he&icirc;n? Eh! n'ou t'fichecha b&eacute;t&ocirc;t &agrave; la St&acirc;tion, coume une p&egrave;rsoune d&ecirc;rangie d'esprit.&#8221;<br/>
<br/>
Y-en avait-i' d'chu monde - &agrave; toutes les f'n&ecirc;tres du va&icirc;zin&eacute;, &agrave; bas dans la rue, &agrave; hao&ucirc;t s&ucirc;s l'coup&eacute; des ma&icirc;sons - tout en 'tait p&ecirc;vr&egrave;.<br/>
<br/>
La grand' c&eacute;r&eacute;monie finie, tou&ocirc;s ches m&ecirc;ssieux se r'm&icirc;ndrent en ran', et r'sortizent du gardin dae&ucirc;x-&agrave;-dae&ucirc;x; mais chutte feis ichin, je r'm&egrave;rtchi que l'G&eacute;n&eacute;ral et Moussieu l'Ba&icirc;lli marchaient c&ocirc;te-&agrave;-c&ocirc;te. La <i>Bainnete </i>jouait lavant iae&ucirc;x. N'ou criyait tchi s'en r'allaient d'o&ugrave;-&eacute;' tch'ils 'taient v'nus; mais n'ou m'd&icirc;t qu'nou-fait - tch'i' s'n'allaient &agrave; l'H&ocirc;t&egrave;lle-de-Ville b&eacute;ze unne feis et mangi unne bouochie.<br/>
<br/>
&#8220;Il n'ont grand besoin,&#8221; s'f&icirc;t Janneton; car i' fait unne h&ocirc;riblle caleu. - S'tu veur, m&acirc;n gar&ccedil;on, d'vant qu'all&eacute; p&ucirc;s llien, j'&icirc;zon' &egrave;ttou b&eacute;ze unne t&acirc;ss&egrave;e d'th&eacute;e. - I' fao&ucirc;t ve&icirc;s si j'pouvon' entr&eacute; dans l'gardin d'vant - j'voudrais examin&eacute; la Stat&ucirc;e d'p&ucirc;s pr&egrave;s, m&eacute;.&#8221;<br/>
<br/>
Quand j'v&icirc;mmes &agrave; la h&eacute;che, le Policemainne tch'&eacute;tait &agrave; gard&eacute; d&icirc;sait au monde : <i>&#8220;Ka&icirc;nte come ine!&#8221;</i><br/>
<br/>
-&#8220;Tch'est qui dit?&#8221; se m'f&icirc;t Janneton.<br/>
<br/>
-&#8220;Tch'i' n'est pas allou&egrave; d'entr&eacute; dans l'gardin.&#8221;<br/>
<br/>
-&#8220;P&acirc;le-li, m&acirc;n gar&ccedil;on,&#8221; se m'f&icirc;t-alle.<br/>
<br/>
J'm'av&acirc;nchi en jouant des coutes par chin par l&agrave;, et j'f&ucirc;mmes b&eacute;t&ocirc;t tout pr&egrave;s d'li.<br/>
<br/>
<i>-&#8220;Goude m&acirc;rlinque, mistr&eacute; Police Officeur,&#8221;</i> j'l&icirc; f&icirc;t en le r'gardant, <i>&#8220;ao&ucirc;re io&uacute;? fa&icirc;ne oueddeur tou-daie, a&icirc;e?&#8221;</i><br/>
<br/>
I' se r'd&ecirc;tou&acirc;nnit bein sqouotr&eacute;ment. Quand i' vit tch'est qui l&icirc; p&acirc;lait si pol&icirc;ment, i' s'm&icirc;nt &agrave; sou&ocirc;rize, et tout d'un coup i' m'd&icirc;t : <i>&#8220;Ize ette io&ucirc;, Caiptunne? Come ine, d&ecirc;-ve b&icirc;ne aissekinne fore io&ucirc; ainne ye&ucirc;r micice to&ucirc;-r'tr&icirc;e taime - come ine.&#8221;</i> Et j'entr&icirc;mmes.<br/>
<br/>
Opr&egrave;s qu'j'e&ucirc;mmes 't&egrave; faize le tou' d'la Stat&ucirc;e, et que j'l'e&ucirc;mmes bein examin&egrave;e et admiz&egrave;e; car, oui, ma fou&eacute;! ch'est unne belle pi&eacute;che. - &quot;Ch'est pitchi,&quot; se m'f&icirc;t Janneton, &quot;qu'la pou&ocirc;re Ra&icirc;nne s'sait si n&eacute;ze - est-che qui n'pouvaient pon la faize bi&acirc;nche, p&ucirc;t&ocirc;t? I' n'y-a pon d'soin; oulle est bein r'sembllante; mais oulle est un p'tit p'tite, j&icirc;nd&egrave;e si hao&ucirc;t - ch'est chein qu'j'y trouve. Tout d'ma&icirc;mme ch'est ll&icirc; par les portraits qu'n'ou z-en veit partout.<br/>
<br/>
- Et p&icirc;s ch'est chutte belle pi&egrave;rre! si bein ta&icirc;llie et trava&icirc;llie - ch'est sup&egrave;rbe tout ensemblle.<br/>
<br/>
Je r'sort&icirc;mmes du gardin bras-d's&ucirc;s, bras-d'sous, et d'l&agrave; j'nos z-n'all&icirc;mmes &agrave; unne ma&icirc;son pas bein llien o&ugrave;-est tchi ba&icirc;lle du th&eacute;e - Janneton d&icirc;sait qu'ou' cr&eacute;vait d's&eacute;. Ou' k'm&acirc;ndit unne ronde de th&eacute;e pour nos dae&ucirc;x et unne douoz&egrave;e ch&acirc;tch'un, et j'nos z-assi&eacute;v&icirc;mmes &agrave; unne petite tablle.<br/>
<br/>
Quand j'e&ucirc;mmes bu et mangi, j'vit ma famme m&egrave;ttre la main dans sa pao&ucirc;te s&egrave;pte ou huit feis, et p&icirc;s la r'tou&acirc;nn&eacute; &agrave; l'anv&egrave;r' - s'ou l'aviez veue - ou' v&icirc;nt v&egrave;rte coume un chour. Ou' hallit unne longue allainne, et m'd&icirc;t en bas &agrave; l'ouoz&egrave;lle : <br/>
<br/>
&#8220;Jan, n'ou m'a vol&egrave; ma bourse! Ah, j'm'en mangegeais bein les de&icirc;s : ma belle bourse, &egrave;ttou! Bouffles de voleur'! Tch'est que j'nos z-n'allon' faize? as-tu des capeur?&#8221;<br/>
<br/>
- &#8220;N&acirc;nnin, dia,&#8221; j'l&icirc; r&ecirc;pouni, &#8220;pas iun, ma hardelle - j'ai laissi la meinne dans la c&acirc;sse. Damme! les cheins tchi k'mandent paient, par ichin.&#8221;<br/>
<br/>
Janneton tchi n'est pas couarde, s'en fut &agrave; houme &agrave; la b&acirc;rre, et l&icirc; f&icirc;t comprendre du m&ucirc;s qu'ou' peut, qu'ou' n'pouait pas l'p&eacute;yi, car oulle avait ieu sa bourse &ecirc;nl'v&egrave;e par tchique boustre de volae&ucirc;x. - Mais dans chu cas ichin coume dans bein d'ao&ucirc;tres, ch'tait d'l'anglliais tchi fallait surtout. L'homme l&icirc; d&icirc;t : <i>&#8220;Mi natte onedressetainne ouate io&ucirc; sa&icirc;e, Micice.&#8221;</i><br/>
<br/>
J'fu d&ocirc;n oblligi d'm'en m&ecirc;l&eacute;, et d'espllitchi coume-est qu'ma famme avait 't&egrave; vol&egrave;e, et qu'm&eacute; j'n'avais pas un sou s&ucirc;s m&eacute;; mais que j'&eacute;tais un houn&ecirc;te houme, qu'j'avais un yatte dans l'Coin-&egrave;s-R&acirc;ts, unne ma&icirc;son &agrave; la Maze et d'la t&egrave;rre, et tchiques quarti&egrave;r; que j'l&icirc; b&acirc;drais les sou' dans tchiques heuzes en r'p&acirc;ssant. J'offri &egrave;ttou d'l&icirc; m&ocirc;tr&eacute; mes c&egrave;rtificats &#8230;<br/>
<br/>
- &#8220;N&ocirc;, caiptunne,&#8221;</i> se m'd&icirc;t-i', <i>&#8220;ye&ucirc;re loukce &icirc;ze eneufe fore mi!&#8221;</i> Et i' m'ba&icirc;llit sa patte. - Janneton n'pouait pas s'imagin&eacute; coume est qu'j'avais peu arr&acirc;ngi l'affaize si vite.<br/>
<br/>
J'l&icirc; dis : &#8220;Ch'est m'n'uniforme et ma m&eacute;dalle. Tu vei tch'est qu'ch'est qu'd'avei 't&egrave; &agrave;-bor' des fr&eacute;gades, et d'savei l'anglliais.&#8221;<br/>
<br/>
J'all&icirc;mmes faize unne petite tou&acirc;nn&egrave;e dans la ville, pour ve&icirc;s toutes les belles couleur' tchi y-avait dans les rues, et tout l'monde tchi s'proumenait d'mont-et-d'ava' dans l&ucirc;s biao&ucirc;x z-habits du D&icirc;nmanche : tout l'monde &eacute;taient jo&iuml;eur', sinon ma pou&ocirc;re Janneton tch'&eacute;tait toute tristre, et tchi n'prennait d'avis &agrave; rein. J'la ouiyais dize de temps &agrave; ao&ucirc;tre : &#8220;Et ch&egrave;tte-l&agrave; occouo! Si ch'en' avait 't&egrave; unne ao&ucirc;tre j'n'en s'sais pas si en painne.&#8221;<br/>
<br/>
J'l&icirc; d'm&acirc;ndi &agrave; la fin de tch'est qu'ou' p&acirc;lait d'ma&icirc;mme.<br/>
<br/>
- &#8220;Eh, ch'est d'ma bourse,&#8221; se f&icirc;t-alle. &#8220;Sai-tu bein que ch'tait la cienne que tu m'ba&icirc;lli l'jour que j'nos f&icirc;mmes mazi&eacute; : j'en ai p&ucirc;s de r'gr&egrave;t &#8230; J'l'avais pr&icirc;nse anni&egrave;t viyant que ch'tait l'jour de notte bouanne Ra&icirc;nne &#8230;&#8221;<br/>
<br/>
J'l&icirc; d&icirc;s : &#8220;Ma pou&ocirc;re &ecirc;fant, ch'n'est pas ta fao&ucirc;te, ch't'en r'acatetai unne ao&ucirc;tre pour t&acirc;n jour de na&icirc;ssance l'ann&egrave;e tchi veint. Ne fait pon d'ao&ucirc;tres parge&icirc;ns, et j't'en prie, fait-nous unne p&ucirc;s belle trouogne : les gens dizont qu'tu-as mangi du vinaigre et des fielles de chour' &agrave; t&acirc;n d&ecirc;jun&eacute; &agrave; matin. - Et combein, don, tchi' y-avait dans chutte bourse - t'en r'souve&icirc;ns-tu, au me&icirc;ns?&#8221;<br/>
<br/>
- &#8220;I' y-avait huit sou' pour p&eacute;yi pour not' th&eacute;e et nos douoz&egrave;es, et p&icirc;s le p'tit treize p&egrave;rchi qu'tu m'ba&icirc;lli l'jour de nos neuches.&#8221; - En me l'd&icirc;sant, la pou&ocirc;re garce ernatchait coume un pourch&eacute; - n'ou viyait bein qu'oulle en avait un boustre d'd&ecirc;pi&egrave;t. J'eu bein d'la painne &agrave; la r'consol&eacute;.<br/>
<br/>
Quand j'e&ucirc;mmes fait not' petit tou', i' s'n'allait unne heuze : il 'tait temps d'nos r-apitchi pour notre h&ocirc;telle pour d&icirc;nn&eacute;. Dans un quar-d'heuze j&eacute; y-&eacute;tion'. Sit&ocirc;t que l'ma&icirc;tre nos ou&iuml;t, i' s'en v&icirc;nt li et sa famme nos renc&ocirc;ntr&eacute; dans l'all&egrave;e et nos d'm&acirc;nd&eacute; si j'avion' veu d'tchi b&eacute;. Sa famme, &agrave; tchi il avait, sans doute, racont&eacute; chein tchi s'&eacute;tait p&acirc;ss&egrave; l'matin, n'-savait tchi nos faize. Ou' nos dit :<br/>
<br/>
- &#8220;Monsieur et madame vont faire la collation avec mon mari et moi aujourd'hui : n'est-ce pas?&#8221;<br/>
<br/>
- &#8220;M&egrave;rcie, madamme, j'l&icirc; d&icirc;s,&#8221; 'ous-z-&ecirc;tes bein bouanne.&#8221;<br/>
<br/>
- &#8220;La coll&acirc;tion,&#8221; se m'f&icirc;t Janneton &agrave; l'ouoz&egrave;lle, tch'est qu'chonna? Est-che pour s'accol&eacute;, pour s'entre-ambrachi, par ch&acirc;nce? Pour de m&eacute;, je n'veur pas d'it&egrave;t, ouai-tu bein, Jan d'la Maze?&#8221;<br/>
<br/>
J'li-espllitchi bein vite qui n's'agissait pon en tout d'ambrachechie; mais d'b&eacute;ze et d'mangi ov' le ma&icirc;tre et la maitr&ecirc;sse.<br/>
<br/>
- &#8220;A la bouanne-heuze; car aussin&#8221; &#8230;, s'f&icirc;t-alle.<br/>
<br/>
- &#8220;Que dit madame?&#8221; s'f&icirc;t la ma&icirc;tresse, tchi n'comprennait rein &agrave; not' d&eacute;vis.<br/>
<br/>
- &#8220;Oulle accepte d'un fr&acirc;n tcheur, et vos r'm&egrave;rcie des mille et mille feis, madamme, pour vote b&ocirc;nt&egrave;,&#8221; et j'f&icirc;s un &ecirc;norme long salut coume les fran&ccedil;ais font.<br/>
<br/>
- &#8220;Dans dix minutes, alors, ce sera pr&ecirc;t, monsieur, madame.&#8221;<br/>
<br/>
Et j'amont&icirc;mmes &agrave; notte chambre pour nos torchi l'mus&eacute; dae&ucirc;x coups, et p&icirc;s je r'd&eacute;val&icirc;mmes et nos z-attabll&icirc;mmes ov' le ma&icirc;tre et la maitr&ecirc;sse dans un b&icirc;ao&ucirc; p'tit appartainnement tout tapiss&egrave; et bein papes&egrave;.<br/>
<br/>
J'en e&ucirc;mmes-ti un fricot! du bel et du bon, de toutes les sortes d'b&eacute;ze et d'mangi. Quand j'f&ucirc;mmes bein r'p&eacute;till&icirc;s et qu'n'ou n'pouait p&ucirc;s en re&icirc;ndre d'ao&ucirc;tre, j'nos l'v&icirc;mmes de tablle - il 'tait dae&ucirc;x heuzes p&acirc;ss&egrave;es. N'ou ramontit se r'gr&eacute;e, pour s'en r-all&eacute; vite souos l'Mont-&egrave;s-Pendus ve&icirc;s les F&ecirc;tes que Moussieu Rou&ocirc;lo, du C&egrave;rclle, allait y ba&icirc;llit.<br/>
<br/>
D'vant d'val&eacute;, Janneton m'd&icirc;t de n'm&acirc;ntchi pas &agrave; prendre des sou' pour p&eacute;yi pour le th&eacute;e et les douoz&egrave;es qu'j'av&icirc;mmes ieu l'matin. J'l&icirc; d&icirc;s d'n'avei pon d'pae&ucirc;x - que j'n'oublliezais pas, et qu'j'&eacute;zais &egrave;ttou bou&acirc;n soin d'empend&acirc;nt&eacute; ma bourse d'sorte, que j'tais sae&ucirc;x qu'nou n'me la volelait pon &#8230;<br/>
<br/>
Mais la p&acirc;cienche fa&icirc;llit m'&ecirc;cap&eacute; bein des feis qu&acirc;ndi que j'tais &agrave; dj&ecirc;p&eacute; tchi pll&ucirc;sse &agrave; ma famme de s'trouv&eacute; bein ass&egrave;z att&icirc;nt&egrave;e - tchi z-attou&egrave;ttes! V&eacute;ze, je m'gr&ecirc;zais diex feis contre lli iunne. A la fin &#8230; &agrave; la fin, ou' d&icirc;t que chonna f'sait, et ou' sortit la prumi&eacute;ze. J'frumi la porte &agrave; la cll&egrave;, et p&icirc;s r'part pour les f&ecirc;tes.<br/>
<br/>
</div><div align="center"><b>DE LA R'L&Eacute;V&Egrave;E.</b><br/>
<br/>
</div><div align="left">En nos z-n'allant j'entr&icirc;mmes &agrave; p&eacute;yi notte d&egrave;tte, et p&icirc;s j'fil&icirc;mmes bou&acirc;n tra&icirc;n avao&ucirc; l'Espllanade jusqu'&agrave; Chipsa&iuml;de. Mais, mais, mais! quand je l'v&icirc;mmes l's-yi&egrave;r', j'en d'meuz&icirc;mmes qu&acirc;zi &agrave; la pi&egrave;che : toute la pente du Mont-&egrave;s-Pendus &eacute;tait d'p&icirc;s l'hao&ucirc;t jusqu'en bas cou&egrave;rte d't&ecirc;te - ch'tait un v&eacute;zitable &ecirc;ssaim. Y-en avait-i' d'ches couleur! bi&ucirc;, jao&ucirc;ne, rouoge, n&eacute;, p&icirc;l&egrave;, gr&icirc;s, brun, pourpre - de toutes les couleur' imaginablles. Janmais, nan, janmais, rein d'it&egrave;t n'avait 't&egrave; veu en J&ecirc;rri. J's&icirc;s sae&ucirc;x et c&egrave;rtain tchi d'vait y-en avei au p'tit f&icirc;n-meins <i>vinne-ch&icirc;n </i>milles - grands et p'tits, &ecirc;l&icirc;ndj&icirc;s et cour', ha&icirc;ngres et gras, pales-maigres, et rouoges-jouffus. Quand notre &ecirc;bahissement fut un p'tit miot p&acirc;ss&egrave;, j'nos z-appr&eacute;ch&icirc;mmes s&ucirc;s <i>l'P&icirc;pulze-P&egrave;rque</i> : ch'tait &egrave;ttou pllain. I' y-avait l&agrave;, &agrave; p&eacute;-pr&egrave;s dans l'mitan, unne grand' t&eacute;lle etendue en rond s&ucirc;s des pitch&ecirc;ts, et p&icirc;s tout au pid, un rond coume un pra&icirc;nseu. N'ou nos d&icirc;t que ch'tait l&agrave;-d'dans qu'les j'vao&ucirc;x d'Moussieu Rou&ocirc;lo s'en allaient galop&eacute; et faize l&ucirc;s sorn&egrave;ttes.<br/>
<br/>
Un moussieu nos d&icirc;t qu'pour un siez penn&icirc;ns ch&acirc;tch'un, j'pou&icirc;mmes nos z-assi&eacute;ze, et que j'v&egrave;rr&eacute;zion 'tout d'charme. J'p&acirc;ns&icirc;mmes tchi y-avait occouo ass&egrave;z d'temps pour se l&acirc;ss&eacute;, et tchi m&ucirc;s se r'p&ocirc;s&eacute;. J'ba&icirc;lli dae&ucirc;x treize et j'all&icirc;mmes nos z-assi&eacute;ze dans ch&acirc;tch'un notte tch&ecirc;ze.<br/>
<br/>
 Dans p'tit d'temps un biao&ucirc; j'va s'en v&icirc;nt dans&eacute; tout-&agrave;-l'entou en d'dans du rond. Mais ch&ocirc;se sae&ucirc;ze que tchique vilain achocre en 'tait m&acirc;ri; car n'ou ou&iuml; b&eacute;t&ocirc;t un trait d'arme, et l'pou&ocirc;re anima fut touchi &agrave; unne gambe; car i' s'm&icirc;nt &agrave; cllopin&eacute;. Eh bein, l'cr&eacute;zait-n'on? n'ou tizit occouo s&ucirc;s la b&ecirc;te un ao&ucirc;tre trait, et b&eacute;t&ocirc;t oul' allit - ou' n'avait p&ucirc;s la forche de se t'nin d'but - s'gavel&eacute; dans l'mitan du rond!<br/>
<br/>
- &#8220;Les pendar,&#8221; s'f&icirc;t Janneton, &#8220;i' l'ont tu&egrave;e, la pou&ocirc;re b&ecirc;te. O&ugrave;-est tch'est, d&ocirc;n, la Police?&#8221;<br/>
<br/>
- &#8220;N'bouoge pas,&#8221; j'l&icirc; d&icirc;s, &#8220;la b&ecirc;te n'est pas morte - ou' n'est qu'&ecirc;bao&ucirc;bie.&#8221; - En effet, au but d'un p'tit brin ou' se r'l&eacute;vit et s'en allit s'muchi.<br/>
<br/>
Et p&icirc;s i' v&icirc;nt unne belle d&eacute;mou&ecirc;zelle dans&eacute; s&ucirc;s l'dos d'un j'va tch'allait au galo. Ou' sao&ucirc;tait par s&ucirc;s des b&acirc;rres, et l'trav&egrave;r des c&egrave;rclles, et un tas d'ao&ucirc;tres morgaches qu'ou' f&icirc;t.<br/>
<br/>
Mais, di&acirc;tre! coume j'&eacute;tais bein attenti &agrave; r'gard&eacute; la belle d&eacute;mou&ecirc;zelle, ne v'l&agrave;-t-i' pas qu'Janneton s'l&eacute;ve tout d'un embr&ocirc;nt et m'dit d'm'en v'nin, qu'pour de lli ou' s'n'allait pas rest&eacute; &agrave; ve&icirc;s d'it&egrave;t.<br/>
<br/>
J'l&icirc; d'm&acirc;ndi tch'est qui la poss&eacute;dait.<br/>
<br/>
- &#8220;Qu&eacute;ment, tch'est qui m'poss&egrave;de?&#8221; se m'd&icirc;t-alle, &#8220;eh! ou' n'viy&icirc;z d&ocirc;n pas coume-est qu'chutte criatuze-l&agrave; est &ecirc;court&egrave;e? - ou' dev'zait avei honte. V&eacute;ze, j'm'en vais &#8230;<br/>
<br/>
- &#8220;Assi&egrave;d-t&eacute;, ma Janneton,&#8221; j'l&icirc; d&icirc;s, &#8220;assi&egrave;d-t&eacute; occouo un p'tit brin, tu n'sai d&ocirc;n pas qu'ch'est l&ucirc;s mode? i' n'y-a pas d'ma. Et p&icirc;s &egrave;ttou, coume-est qu'ou' pou&ocirc;rrait d&acirc;nsicott&eacute; si bein s'oulle avait unne longue patouolle de robe tchi l&icirc; trainnenait s&ucirc;s les p&icirc;ds? eh! ou' s'romprait l'co!&#8221;<br/>
<br/>
Janneton, tchi n'est pon b&ecirc;te, vit bein qu'j'avais ra&icirc;son; car ou' s'r-assi&ecirc;vit tr&acirc;ntchillement.<br/>
<br/>
Y-avait &egrave;ttou l&agrave;, dans l'rond, un emp&ocirc;teume attou unne fache coume unne pllainne lunne, tchi fa&icirc;sait des grimaches affrae&ucirc;ses. P&acirc;ns&egrave;z tchi s'crao&ucirc;lit jusque s&ucirc;s unne pi&acirc;nche - li d'un but et unne pou&ocirc;re petite &acirc;ne de l'ao&ucirc;tre : mais che n'fut pas l'emp&ocirc;teume tchi fut l'p&ucirc;s malin, dia! car coume l'achocre se gao&ucirc;b&egrave;rgeait tout content, en as-tu en veur-tu, l'&acirc;ne sao&ucirc;te &agrave; bas et l'ao&ucirc;tre s'n'allit les quatre four' z-en l'air. - Y-en eut-i' des ha-h&acirc;s!<br/>
<br/>
I' y-avait qu&acirc;zi dae&ucirc;x heuzes que n'ou z-&eacute;tait l&agrave; &agrave; s'r&ecirc;joui. Janneton r-&eacute;tait d'bouanne humeur' - ou' d&icirc;zait qu'ou' n'avait janmais ieu tant d'fanne dans sa vie. L'emp&ocirc;teume tchi fa&icirc;sait d'si la&icirc;d' morgaches, s'&eacute;tait sao&ucirc;v&egrave; souos la t&eacute;lle pour, il est probable, se frott&eacute; opr&egrave;s sa tchulbutte; mais l'pendar', i' n'fut pas longtemps; car i' se r-m&ocirc;trit b&eacute;t&ocirc;t. I' s'en v&icirc;nt la goule toute teurse, et heurlant comme un boeu - i' v'nait d'&ecirc;tibotchi unne gr&ocirc;sse b&ecirc;te, tchi l'pourchassait pour avei sa r'v&ecirc;nge s&ucirc;s li : ch'tait un n&ecirc;l&eacute;fan. J'counais bein ches z-annimao&ucirc;x-l&agrave; - j'en ai tant yeu dans les pays cao&ucirc;ds, quand j'tais dans les fr&eacute;gades. Mais ma pou&ocirc;re Janneton, tchi n'savait pas tch'est que ch'tait, fut pr&icirc;nse de pae&ucirc;x. La b&ecirc;te rattrapit b&eacute;t&ocirc;t l'&ocirc;ti, et l'toupinit dae&ucirc;sse-treis coups, et quand ou' l'eut &ecirc;cou&egrave;, o&ucirc; l'cllatchit bas dans l'aize. Janneton l&agrave;-d'sus s'&eacute;tait l'v&egrave;e, et s'&eacute;tait &ecirc;cri&egrave;e que v'l&agrave; tchi servait bein l'&ocirc;ti. Le n&ecirc;l&eacute;fan - i' n'l&ucirc;s manque que la pazole, &agrave; ches b&ecirc;tes l&agrave; - pazut tout fi d'ou&iuml; Janneton : i' crou&ecirc;zit tout d'un sao&ucirc;t et s'en v&icirc;nt en alouognant sa longue tromp&egrave;tte, pour fllatt&eacute; la fache &agrave; ma famme. La pou&ocirc;re criatuze, quand ou' vit chonna, en fut si &ecirc;fritt&egrave;e, qu'ou' s'm&icirc;nt &agrave; faize des cris piteur', et d'vant qu'j'e&ucirc;sse ieu l'temps d'm'y b&acirc;rr&eacute;, oulle avait pr&icirc;ns la paque. Quand j'me r-d&ecirc;touanni ou' filait s&egrave;pt neuds avao&ucirc;t l'P&egrave;rque coume si l'd&eacute;mon avait t&egrave; &agrave; ses trousses, et criait des bra&icirc;ts: &#8220;au s'cour! j'vos z-en prie, sao&ucirc;v&egrave;z-m&eacute;!&#8221;<br/>
<br/>
Je m'h&acirc;ti bein vite de sorti et m'm&icirc;ns &agrave; cou&ocirc;re pour la rattrapp&eacute;. J'criais: &#8220;Janneton, n'ai pas d'pae&ucirc;x, ar&ecirc;te don, ch'est m&eacute;!&#8221; Mais i' sembllait que p&ucirc;s j'briyais, p&ucirc;s ou' couozait. J'g&acirc;ngnais tout d'ma&icirc;mme p'tit-&agrave;-p'tit s&ucirc;s lli. B&eacute;t&ocirc;t ou' la&icirc;sse cou&ocirc;re iun d'ses sao&ucirc;ler'. Mais ou' n'se ba&icirc;ssait pas pour le ram&acirc;ss&eacute;. J'le r'l&eacute;vit et l'm&icirc;ns dans ma pao&ucirc;te.<br/>
<br/>
Ou' n'av&egrave;z qu'&agrave; d'mand&eacute; s'i y-en eut d'la ri&ecirc;zie et des houppades - j'en 'tais &agrave; mi&eacute;-fo d'm&acirc;risson d'p&acirc;ns&eacute; qu'Janneton n'avait pas p&ucirc;s d'avis que d'nos expos&eacute; &agrave; la r&icirc;sel&egrave;e de tout chu monde-l&agrave;. I' y-avait un fllotch&egrave;t d'paittes d'anglliais tch'&eacute;taient-l&agrave; m&acirc;t&eacute;s tchi riaient d'fanne de nos ve&icirc;s. Quand Janneton pass&icirc;t l'long d'iae&ucirc;x, iun eut ma&icirc;mme l'affront d'l&icirc; dize :<br/>
<br/>
<i>- &#8220;G&ocirc; ite &ocirc;lde oumunne, g&ocirc; ite, io&ucirc; ouine d&eacute; ra&icirc;ce, io&ucirc;'le &egrave;ve d&eacute; kope.&#8221;</i><br/>
<br/>
Si j'avais ieu l'temps d'm'arr&ecirc;t&eacute; s&eacute;lement un' instant, ch'es m&eacute; tchi li-en &eacute;zais ba&icirc;lli des <i>&#8220;ouine d&eacute; ra&icirc;ce ainne d&eacute; kope!&#8221;</i> J'li &eacute;zais b&eacute;t&ocirc;t torchi l'm&ucirc;s&eacute; attou m&acirc;n mouoch&egrave;t &agrave; ch&icirc;n c&acirc;rres.<br/>
<br/>
J'm'ap&egrave;rchu dans tchiques minutes que Janneton molissait d'i&egrave;rre; car ou' v'nait d's'&ecirc;teurtre l'dj&eacute;z&egrave;t s&ucirc;s unne pi&egrave;rre, et p&icirc;s l'pid d'sa cao&ucirc;che &eacute;tait tout hor'. - Un p'tit p&ucirc;s lien ou' v&icirc;nt dans la route de Saint-Ao&ucirc;bin. J'l&icirc; cryit occouo unne feis d'arr&ecirc;t&eacute;. Chu coup-l&agrave; ou' m'ouit bein, et ou' s'arr&ecirc;tit tout cour - ou' n'en pouvait dae&ucirc;x, n'treis. Ou' se r-d&ecirc;tou&acirc;nnit et m'd&icirc;t : &#8220;Ah! ch'est t&eacute;, m&acirc;n Jan, j'criyais que ch'tait la la&icirc;d' b&ecirc;te tchi m'si&ecirc;zait tout l'temps.&#8221;<br/>
<br/>
&#8220;En &ecirc;ff&egrave;t,&#8221; j'l&icirc; r&ecirc;pounit rup&egrave;ment, car j'tais di&acirc;trement gr&eacute;gi, et j'en avais bein l'suj&egrave;t, &#8220;en &ecirc;ff&egrave;t, j'e n'tait iun, un b&ecirc;te tchi t'si&ecirc;zait. Est-che que tu n'as pon d'honte de t'faize motchi par tout chu tas d'monde-l&agrave;? Ah! Janneton, dans tchil &ecirc;tat qu'tu-es: t&acirc;n tunot pend avao&ucirc;t t&acirc;n co, tes qu'vae&ucirc;x sont avao&ucirc;t ta fache, un sao&ucirc;l&eacute; hor', et l'pid d'ta cao&ucirc;che tout d&ecirc;chiz&egrave;, et l'dj&eacute;z&egrave;t &agrave; sang. Est-che que tu n'as pon d'honte, di-m&eacute;?&#8221;<br/>
<br/>
Mais j'vi bein qu'ou' n'tait pas en &ecirc;tat de m'r&ecirc;pondre - ou' n'avait p&ucirc;s d'allainne. J'la pr&icirc;ns par l'bras et la m'nit hor' de la va&icirc;e dans la vielle c&acirc;ri&eacute;ze du pont qu'n'ou z-appelle, je cr&eacute;, le <i>&#8220;Pont des Soupizes,&#8221;</i> et l&agrave; ou' fut pr&icirc;nse s&ucirc;s ses n&egrave;r', et p&icirc;s s'&ecirc;vannit raidde coume unne chouque!<br/>
<br/>
Ch'est m&eacute; tchi m'trouvit dans l'embarr&acirc;s - je n'savais pon s&ucirc;s tchi pid dans&eacute;. J'l&icirc; tappi dans les pattes, j'la ch&acirc;tchi, j'l'&ecirc;loqueti, rein n'y f&icirc;t. Y-avait bein un quar'-d'heuze qu'oul' tait l&agrave;, &ecirc;travel&egrave;e s&ucirc;s l'h&egrave;rbe sans bouogi un fi'. J'v&icirc;nt en m'sesp&eacute;; car je m'd&icirc;sais : Si chonna continue, et qu'tchiques-uns nos ve&icirc;s, i' cr&eacute;zont bein que j'veins d'assoum&eacute; ma famme. J'&ecirc;prouvezai occouo unne feis. J'la ch&acirc;tchi raidde, et l'&ecirc;loqueti f&egrave;rme, mais ou' n'en bouogi pas p&ucirc;s. Ou' sav&egrave;z, j'fu pr&icirc;ns d'un' tait m'sesp&eacute; que je n'savais p&ucirc;s tch'est que j'fa&icirc;sais, et j'p&acirc;nse, en v&eacute;zit&egrave;, que j'l&icirc; paffi la goule, et p&icirc;s la butti. J'avais ou&iuml; tchiques fe&icirc;s que ch'tait-l&agrave; un bou&acirc;n r'mi&egrave;de. J'n'y counais pas grand' ch&ocirc;se; mais js'sai bein qu'oulle ouvrit anfin l's'yi&egrave;r. Mais oul' tait bein fa&icirc;llie, ma f&icirc;ngre. P'tit-&agrave;-p'tit ou' r'pr&icirc;ns s&eacute;s id&egrave;es: ou' r-arrangit ses g'vae&ucirc;x et s&acirc;n tunot - ou' l'd&icirc;t lli-maimme - coume dae&ucirc;x ae&ucirc;x et unne prunne. J'l&icirc; r-ba&icirc;lli s&acirc;n sao&ucirc;l&eacute; qu'ou' r'm&icirc;nt; mais ou' s'&eacute;tait fait unne la&icirc;d cope au dj&eacute;z&egrave;t, et ou' n'avait p&ucirc;s d'pid &agrave; sa cao&ucirc;che.<br/>
<br/>
- &#8220;Tch-est qu'j'allons faize,&#8221; se m'd&icirc;t-alle, &#8220;je n'pou&ocirc;rrai janmais d&ecirc;maz&eacute;.&#8221;<br/>
<br/>
- &#8220;Te r'souveins-tu,&#8221; j'l&icirc; dis, &#8220;que l'Cou&ocirc;sin d'Djanne et sa janne hardelle, d'la Ville-&egrave;s-Nouao&ucirc;x, nos avaient pri&egrave;s d'y-all&eacute; b&eacute;ze du th&eacute;e anni&egrave;t? Ch'est qu'dae&ucirc;x pas : cr&eacute;-tu qu'tu pou&ocirc;rras y gabaz&eacute; s'tu m'prends l'h&egrave;rchot? &Ecirc;prouve, ma garce, quand j's'son v'nus l&agrave; tu r-att&icirc;ntetas.&#8221;<br/>
<br/>
Ou' d&icirc;s qu'oul' &ecirc;prouvezait et ou' m'pr&icirc;nt l'bras. J'nos r'm&icirc;mmes en k'min, mais, z-h&eacute;l&acirc;s! janmais d'it&egrave;t n'av&egrave;z veu - j'criyais janmais d'y-arriv&eacute; : ch'tait antchinne et cllopinns et sao&ucirc;te et chope; et p&icirc;s, touos les diex pas ar&ecirc;te tout cour' pour se r'p&ocirc;s&eacute; s&ucirc;s l'bou&acirc;n d'j&eacute;z&egrave;t. Ah! tchi m&icirc;nz&eacute;ze, mes p'tites gens! Dans un temps, quand j'fu' bein anny&egrave;t, j'l&icirc; d&icirc;s: &#8220;si tu n'peux pon d&ecirc;maz&eacute; m&ucirc;s, ma Janneton, j'm'en vais, v&eacute;ze, ma f&eacute;, t'tra&icirc;nn&eacute;e s&ucirc;s m&acirc;n dos; car s'tu continue a&icirc;nchin &agrave; m'hall&eacute; s&ucirc;s l'bras, tu m'l'&ecirc;rachechas b&eacute;t&ocirc;t tout hor'.&#8221;<br/>
<br/>
- &#8220;Ah s'sa,&#8221; se m'f&icirc;t-alle, &#8220;n'groum&acirc;ches pon, Jan d'la Maze. Eh, qu&eacute;ment, tu dev'zais &ecirc;tre bein fi p&ucirc;t&ocirc;t, de pouai &ecirc;tre utile &agrave; unne pou&ocirc;re impotente, et occouo d'p&ucirc;s quand ch'est ta famme. N&eacute; t'plla&icirc;ns pas, y-eu a des ch&ecirc;nts tchi voudraient bein y-&ecirc;tre, va, &agrave; ta pi&egrave;che.&#8221;<br/>
<br/>
Ou' viy&icirc;z bein coume-est qu'ou' me r'boutchait : je n'g&acirc;ngnais d&ocirc;n rein de m'plla&icirc;ndre - oulle a tr&eacute;jous r&ecirc;ponse &agrave; tout. Et p&icirc;s quand j'p&acirc;nsais tchi y-en avait des ch&ecirc;nts tchi s'saient bein fi&egrave;r' d'&ecirc;tre &agrave; ma pi&egrave;che! &#8230;<br/>
<br/>
Ah, dj&eacute; m&egrave;rci, nos y v'l&agrave;, et la p'tite cou&ocirc;sinne &eacute;tait si&egrave;z lli : ou' v&icirc;nt bein vite nos ouvri sa porte. Mais &#8230;<br/>
<br/>
Quand ou' vit l'&ecirc;m&acirc;nue que j'li-amenais, ou' nos r'gardit l'un et p&icirc;s l'ao&ucirc;tre; ou' n'savait pon s'ou' d'vait rize ou plleuz&eacute;. Ou' n'p&acirc;nsit ma&icirc;mme pas &agrave; nos dize d'entr&eacute;, de tant qu'oul' tait &ecirc;bahie. J'l&icirc; dis : &#8220;Ma p'tite Dj&ecirc;ne, tu sai, j'avon' ieu unne petite av&acirc;zie; mais j'ne s'sa rein. M&egrave;ne ma bouanne-famme &agrave; ta chambre - qu'oulle a&icirc;lle se d&ecirc;crachi un miot, et r-arrangi ses djibbes et sa velle de p&egrave;rrotch&egrave;t. B&egrave;t&ocirc;t, en supant not' th&eacute;e, n'ou t'diza coume-est qu'chonna s'est arriv&egrave;. Va vite, ma hardelle. Et s'tu-as occouo d't&acirc;n bou&acirc;n cordja, ba&icirc;lle-y-en, j't'en prie, un p'tit gout&icirc;n, la prumi&eacute; ch&ocirc;se.&#8221;<br/>
<br/>
- &#8220;Ah, mais oui-dia,&#8221; se m'f&icirc;t la p'tite Dj&ecirc;ne, - oulle a si bou&acirc;n tcheu - &#8220;y-en a occouo dans la j&acirc;rre; j'm'en vais souogni d'la cou&ocirc;sinne.&#8221;<br/>
<br/>
Et i' montizent. En l's'attendant j'm'en alli m'boul&eacute; s&ucirc;s l'sofa dans l'parlae&ucirc;x; car, ma f&icirc;ngre, j'n'en pouvais p&ucirc;s.<br/>
<br/>
Ah, je n'tais pon d'trop bouanne humeur, j'vos prom&ecirc;ts bein. Aussin, je m'd&icirc;sais en m&eacute;-ma&icirc;mme, s'il tait p&ocirc;ssiblle d'&ecirc;tre de ma&icirc;mme emb&ecirc;t&egrave;s d'fammes. Si j'avais t&egrave; tout seu, tout chonna ne se s'sait pas arriv&egrave;. J'me d'mandit bein des feis qu&acirc;ndi que j'tais-l&agrave; rou&ocirc;l&egrave; &agrave; l's'attendre, si n'vao&ucirc;drait pon m&ucirc;s diex feis vivre &agrave; s&acirc;n tout seu que d'&ecirc;tre de ma&icirc;mme chaquenard&egrave;s. - Oui, mais tch'est qu'appr&ecirc;tetait les r'pas, et tch'est qui gardezait la cabanne propre et n&egrave;tte &#8230;?<br/>
<br/>
I' m'gardizent bein treis quar'-d'heuze &agrave; l's'attendre. Mais ch'est qu'aussin, i' m'en p&acirc;ssit dans la t&ecirc;te dans tout chu temps-l&agrave;. L'r&ecirc;sultat en fut d'mes id&egrave;es : tchi valait occouo m&ucirc;s &ecirc;nduz&eacute; un p'tit d'inc&ocirc;nv&eacute;nient d'temps en temps ov' unne famme tchi vos souogne bein, qu'd'&ecirc;tre &agrave; s&acirc;n tout seu &agrave; pitrouollyi!<br/>
<br/>
Bon, les r'v&eacute;chin. - Ch'est m&eacute; tchi fut ravi de r'v&eacute;e ma bouanne-famme. Mes bouannes gens! ou' r-&eacute;tait finne et propre coume Jan Nou&eacute;. Oulle avait unne m&icirc;nne! les j&ocirc;es rouoges coume la cr&ecirc;te d'un co', et l's'-yi&egrave;r l&icirc; p&egrave;tillaient, et ou' n'avait qu'goule.<br/>
<br/>
- &#8220;Eh, ma Janneton,&#8221; j'l&icirc; dis, &#8220;est-che bein t&eacute;? que tu pazais bein. R-es-tu m&ucirc;s?&#8221;<br/>
<br/>
Ou' m'r&ecirc;pounit qu'oui-dia, qu'oul' tait bein m&ucirc;s, que le p'tit d'cordja l'avait tout-&agrave;-fait r'faite. Et p&icirc;s qu'la cou&ocirc;sinne Dj&ecirc;ne li-avait &egrave;ttou pr&ecirc;t&egrave; unne paze de ses cao&ucirc;ches.<br/>
<br/>
&#8220;A ch't'heu,&#8221; s'f&icirc;t Janneton, &#8220;j'peux r-gabaz&eacute;, ch'tait rein qu'dae&ucirc;sse-treis gr&eacute;es qu'j'avais d'enf&ocirc;nc&egrave;s dans l'dj&eacute;z&egrave;t. Mais la cou&ocirc;sinne l'z-a hall&egrave;s et i' n'me fait p&ucirc;s en tout d'ma'. - M&egrave;rcie, ma Dj&ecirc;ne, tu m'as fait un grand plla&icirc;si. Si j'avais un f&icirc;s j'te l'offrizais pour que tu s'sais ma fille; mais malhae&ucirc;sae&ucirc;sement, j'n'en ai pon, ni d'fille n'tou.'<br/>
<br/>
Oulle en &eacute;zait p't-&ecirc;tre dit occouo bein d'ao&ucirc;tre; mais l'cou&ocirc;sin Djanne entrit s&ucirc;s l's'entrefaittes, et ch'fut un mouoch&eacute; <i>d'a&ucirc;-di-doux. </i>T&ocirc;t opr&egrave;s j'nos m&icirc;mmes &agrave; la tablle, o&ugrave;-&eacute; j'e&ucirc;mmes un raidde bou&acirc;n th&eacute;e. Mais, dia, i' n'y-avait qu'pour Janneton &agrave; d'v&icirc;s&eacute; - la langue li-allait coume un moulin-&agrave;-cllantch&egrave;t. J'vi bein que l'cou&ocirc;sin en 'tait &ecirc;toun&egrave;, d'la ou&iuml; ba&icirc;lli tant d'sa varv&egrave;tte. I' la r'gardait tout &ecirc;bahi; mais coume un houme bein &ecirc;lev&egrave; et tchi sait vivre, i' n'en d&icirc;t rein.<br/>
<br/>
En supant s&acirc;n th&eacute;e n'ou p&acirc;lit des f&ecirc;tes - i' n'y-avaient t&egrave; ni l'un ni l'ao&ucirc;tre. Mais Janneton l&ucirc;s d&icirc;s que j't&icirc;mmes venus pour les d&ecirc;nichi, et tchi fallait qui v&icirc;nssent touos les dae&ucirc;x ov' nous ve&icirc;s les &ecirc;lumin&acirc;tions et les <i>fa&iuml;euroueurx</i>.<br/>
<br/>
&#8220;Sans doute,&#8221; je f&icirc;s, &#8220;j'sommes v'nus tout espr&egrave;s pour qu'ou' va&icirc;ng&icirc;z ov' nous, et ch'est tchi l'fao&ucirc;t!&#8221;<br/>
<br/>
Quand i' vizent que j't&icirc;mmes si bein d&eacute;cid&egrave;s i' d&icirc;drent tchi veindraient ov' nous.<br/>
<br/>
J'nos r'p&ocirc;s&icirc;mmes tchique temps et p&acirc;l&icirc;mmes de ch&ocirc;ses et d'ao&ucirc;tres jusqu'&agrave; sol&egrave;t couochant, et p&icirc;s les dae&ucirc;x fammes allizent l&ucirc;s ridji. J'pr&icirc;mmes le tra&icirc;n d&eacute;p&icirc;s la Ville-&egrave;s-Nouao&ucirc;x jusqu'&agrave; Chipsa&iuml;de. L&agrave;, je d'vall&icirc;mmes pour all&eacute; veis les f&ecirc;tes de<br/>
<br/>
</div><div align="center"><b>LA S&Eacute;Z&Egrave;E.</b><br/>
<br/>
</div><div align="left">Etait-che de tchi b&eacute;! tout &eacute;tait cllai' coume le jour. L&agrave;, d'vant nous, l'gardin &ecirc;lumin&egrave; partout. A m'suze que j'avanch&icirc;mmes bras-d'sus bras d-sous, m&eacute; et Janneton, et l'Cou&ocirc;sin Djanne et sa janne hardelle, n'ou z-&eacute;tait d'p&ucirc;s-en p&ucirc;s &ecirc;m&egrave;rveill&icirc;s. Mais ch'tait quand j'v&icirc;mmes opr&egrave;s l'gardin, qu'la ve&ucirc;e &eacute;tait belle! &#8211; ch'tait manifique, sup&egrave;rbe! Tout &agrave; l'entou, en d'sus des balustres en f&eacute;, i'y-avait d'belles lant&egrave;rnes allum&egrave;es, et en d'dans, dans l'gardin, la ma&icirc;son au-d's&ucirc;s d'la Stat&ucirc;e, et la Stat&ucirc;e lli-ma&icirc;mme &#8211; tout erl&icirc;zait. L&eacute; z-h&ocirc;t&egrave;lles du va&icirc;zin&eacute; &eacute;taient toutes cou&egrave;rtes d'feux de toutes les sortes! Mais che n'tait pas l&agrave; tout occouo : tout l'long d'la neuve cao&ucirc;chie, les Nouvelles bouochellelies, les bur&ocirc;s du Ma&icirc;tre d'Port, et d's'Impa&ucirc;x, et p&icirc;s l'nouviao&ucirc; <i>Ou&eacute;de-Brige</i>, de belles rangies de p'tit lant&egrave;rnes en papi et en v&egrave;rre de toutes les couleur!<br/>
<br/>
Janneton m'd&icirc;t dans un temps : &#8220;Sai-tu bein, m&acirc;n gar&ccedil;on, j'cr&eacute; chutte feis-l&agrave; que j's&icirc;s &ecirc;nf&acirc;nt&ocirc;m&egrave;e, je n'sai p&ucirc;s o&ugrave;-est que j's&icirc;s. Sou&ocirc;tchein-m&eacute; bein; car je cr&eacute; que j'm'en vais tche&icirc;s. Di-m&eacute;, tch'est chutte belle chapelle-l&agrave;, d'vant nous?&#8221;<br/>
<br/>
J'eu biao&ucirc; l&icirc; dize que che n'tait pas unne chapelle; mais <i>l'Ou&eacute;de-Brige</i> tch'il' avaient arr&acirc;ngi pour paza&icirc;tre d'ma&icirc;mme, ou m'r&ecirc;pounit: &#8220;Tu mens, Jan d'la Maze, je sai bein m&ucirc;s; tu voudrais, j'pense, nos faize accraize que la lunne est faitte de fromage.&#8221;<br/>
<br/>
Et p&icirc;s la m&eacute; 'tait dans les Cao&ucirc;chies, et tout du long du tchai d'la neuve cao&ucirc;chie du Nor', ch'tait pllain d'lampes hao&ucirc;t et bas allum&egrave;es, tchi r'l&icirc;zaient dans l'iao&ucirc;. J'nos proumen&icirc;mmes touos les quatres d'mont-et-d'ava &agrave; veis tout. Dans un temps, coume j'etion' bein attent&icirc;s &agrave; r'gard&eacute;, Janneton s'&ecirc;criyit : &#8220;Ergard&egrave;z j'vos z-en prie, ergard&egrave;z &#8211; un tas d'b&eacute;l&acirc;ngier' tchi s'proum&egrave;nent s&ucirc;s l'iao&ucirc; dans la cao&ucirc;chie!&#8221; &#8211; Je r'gard&icirc;mmes, don', et v&eacute;ze dia! i' y-avait des ve&ucirc;s tch'allaient d'hao&ucirc;t en bas dans la neuve cao&ucirc;chie &#8211; ch'tchi paza&icirc;ssait m&egrave;rv&egrave;illae&ucirc;sement b&eacute;. Et p&icirc;s, i' y-eu &egrave;ttou une bata&icirc;lle entre les J&egrave;rriais et les Norm&acirc;ns : il' envyaient des balles rouoges l's'uns s&ucirc;s l's'ao&ucirc;tres; mais les Norm&acirc;ns f&ucirc;drent sl&icirc;ndj&icirc;s, et r-fichizent b&eacute;t&ocirc;t l&ucirc;s camp. Et la musique jouait s&ucirc;s un <i>rat-d'iao&ucirc;,</i> tchi sembllait que v'l&agrave; qui v'nait de d'sous la m&eacute;. Janneton tch'aimme la musique coume unne folle, ne bouogeait pas un fi; et, ma f&icirc;ngre, je n'm'en rav&icirc;s pon; car ch'tait unne sup&egrave;rbe-belle note tchi jouaient-l&agrave; &#8211; n'ou z-en n'tait touos charm&egrave;s. Mais fao&ucirc;t-i'! fao&ucirc;t-i'! un fiotch&egrave;t d'monde s'&eacute;tait bein vite am&acirc;ss&egrave; au pid n'nous, et j'ou&icirc;mmes b&eacute;t&ocirc;t unne ao&ucirc;tre sorte d'm&ucirc;sique : un p'tit av&eacute; s'm&icirc;nt &agrave; braize tout pr&egrave;s d'nous, dans les bras d'unne fille ou famme tchi l'portait. Ch'tait ma bouanne-famme tch'&eacute;tait gr&eacute;gie! Ou' k'menchit &agrave; groum&acirc;chi et &agrave; barb&eacute;lue&ucirc;t&eacute; &agrave; s&acirc;n tout seu. &#8220;N'ou n's&eacute;zait pas s&eacute;lement &ecirc;tre la&icirc;ss&icirc;s en r'p&ocirc;s,&#8221; s' diait-alle, &#8220;sans av&eacute; d's'av&egrave;r &agrave; vos distorb&eacute;.&#8221; &#8211; La p&egrave;rsonne tchi t'nait l'&ecirc;fant, ouit dans un temps qu'Janneton p&acirc;lait d'll&icirc;, et ou' print l'p&ecirc;vre au n&egrave;z et r&ecirc;pounit qu'la pi&egrave;che &eacute;tait pour tous, et qu'oulle avait autant d'drou&egrave;t l&agrave; coume lli.<br/>
<br/>
- &#8220;V&eacute;ze,&#8221; s'l&icirc; d&icirc;t Janneton, &#8220;ou' y-av&egrave;z drou&egrave;t pour vous-ma&icirc;mme d'y v'nin - j'n'en disc&ocirc;nve&icirc;ns pas; mais chein qu'ou n'av&egrave;z pas l'drou&egrave;t d'faize, ch'est d'apport&eacute; d's'av&egrave;r &agrave; distorb&eacute; l'monde, et l's'emp&ecirc;chi d'ou&iuml; la m&ucirc;sique ou d'ao&ucirc;tre ch&ocirc;se. - Pour de m&eacute;, quand je d'v&icirc;nt m&eacute;ze de fammille, je n'tais p&ucirc;s en painne de m'proumen&eacute; - je me t'nais si&egrave;z nous &agrave; souogni m&eacute;-z-av&egrave;r'. Ou' d&eacute;v&eacute;ziez en faize autant, ma bouanne p&egrave;rsonne. Et p&icirc;s &egrave;ttou, ou' n'av&egrave;z d&ocirc;n pas d'pae&ucirc;x que vote pou&ocirc;re petit pr&ecirc;nds-ge le freid d'la mort? Mais ch'n'est p't-&ecirc;tre pas l'v&ocirc;tre.&#8221;<br/>
<br/>
- &#8220;Si-est, ch'est l'mein,&#8221; s'f&icirc;t la famme; &#8220;mais s'n'ou vos gene tant n'ou peut s'n'all&eacute;.&#8221;<br/>
<br/>
- &#8220;V&eacute;ze, ma bouanne p&egrave;rsonne,&#8221; l&icirc; r&ecirc;pounit Janneton l&agrave;-d'sus, allou&ocirc;s-z-en vite si&egrave;z vous attou chu pou&ocirc;re petit miot-l&agrave; - la ro&ucirc;z&egrave;e est vra&icirc;ment bein fraidde.&#8221;<br/>
<br/>
J'cr&eacute; qu'la famme pr&icirc;nt s'n'avis; car ou' n'fut pas longtemps l&agrave; - ou' s'n'allit et n'ou n'la r'vit pon d'ao&ucirc;tre en tout.<br/>
<br/>
J'avion' t&egrave; l&agrave; unne fi&egrave;rre vol&egrave;e d&ecirc;j&agrave; sans tchi nos z-enny&icirc;sse unne mie, et n'ou z-avait p&acirc;l&eacute; p&ucirc;s d'unne feis d's'en r'tou&acirc;nn&eacute;; mais <i>pao&ucirc;! pao&ucirc;! </i>tch'est chonna? - ch'tait des cannons tchi tizaient en hao&ucirc;t toutes sortes d'belles balles, tchi r'tchiyaient en br&eacute;delles. Y-en avait d'bi&ucirc;es, d'rouoges, de v&egrave;rtes, de jao&ucirc;nes, de toutes les couleur' imaginablles. Il' avaient &egrave;ttou fistchi des pi&eacute;ches s&ucirc;s des pi&acirc;nches d&eacute;but, et il' y mindrent l'feu : v'l&agrave; tchi tou&acirc;nnait et ratou&acirc;nnait et &ecirc;copissait et cratchait d'touos les bor', et y-avait des fidjuzes et des l&egrave;ttres que n'ou viyait d'dans.<br/>
<br/>
- &#8220;Ah! ch'est sup&egrave;rbe et sup&egrave;rbe et sup&egrave;rbe,&#8221; disait Janneton, et ch'tait vrai - la p'tite cou&ocirc;sinne en tapait dans ses minottes de plla&icirc;si.<br/>
<br/>
Mais i' y-eu occouo unne belle s&ccedil;a&icirc;nne : des soudar' v&icirc;ndrent attou des b&acirc;tons tch'avaient des <i>torchons</i> allum&egrave;s au hao&ucirc;t. I' s'n'allizent d'opr&egrave;s l'Gardin du <i>Ou&ecirc;de-Brige</i> - la <i>Bainnete</i> jouant lavant iae&ucirc;x, faize un tou' dans la ville, et p&icirc;s i' r'v&icirc;ndrent faize le tou' du Gardin. Ch'l&agrave; fait, la musique nos ba&icirc;lli le<br/>
<br/>
<br/>
</div><div align="center"><b>&#8220;G&Acirc;DE S&Ecirc;VE DE KOU&Icirc;NE.&#8221;</b><br/>
<br/>
</div><div align="left">T&ocirc;t opr&egrave;s la drainne <i>fa&iuml;eur-oueurx </i>fut tiz&egrave;e, et p&icirc;s ch'fut le finissement d'unne belle journ&egrave;e, que janmais n'ou n'peut ni n's&eacute;zait oublli&eacute;!<br/>
<br/>
Quand les soudar' attou les torchons fuzent erv&eacute;n&ucirc;s au Gardin, i' y-eut b&eacute;t&ocirc;t un peuplle : n'ou n'avait qu'd'&ecirc;tre occ&icirc;s. J'&eacute;tion' touos les quatre &agrave; r'gard&eacute; bein tr&acirc;ntchillement la derni&eacute; pi&eacute;che, quand j'm'ap&egrave;rcheu que tchique ch&ocirc;se saquetait &agrave; ma pouch&egrave;tte de c&acirc;saque, et j'ou&iuml; tchiqu'un qui fa&icirc;sait des parge&icirc;ns et d&icirc;sait : <i>&#8220;Ah! mille millions de tonnerres, me voil&agrave; enfin pinc&eacute;</i> - <i>je suis bien pris!&#8221;</i> J'me r-d&ecirc;tou&acirc;nni vite, brusquement, et tch'est qu'j'av&icirc;se, sinon ma bourse pendue &agrave; la patte d'un individu.<br/>
<br/>
- J'criyi tout-d'un-coup &agrave; ma famme : &#8220;Janneton, eh! ergarde don par ichin &#8211; ergarde l'biao&ucirc; pa&icirc;sson que j'veins d'happ&eacute;!&#8221; - Et sans faize de rein, j'halli un p'tit satch&egrave;t s&ucirc;s ma c&acirc;saque; mais l'pa&icirc;sson n'aimait pas trop chonna; car i' s'm&icirc;nt &agrave; faize d'h&ocirc;riblles gringnes et m'suppliyit de l'd&ecirc;crochet&eacute;. - Janneton s'av&acirc;nchit pour le d&eacute;visagi, et le r'gardit souos l'n&egrave;z :<br/>
<br/>
&#8220;Eh, m&ocirc;n doue, tch'est qu'tu-as l&agrave;?&#8221; s'f&icirc;t-alle, toute &ecirc;bahie, &#8220;eh! ch'est l'grand pe&ucirc;le d'&agrave;-matin, ch'est la ravao&ucirc;le qu'tu-as arr&acirc;ngi si bein dans notte chambre &agrave; l'h&ocirc;t&egrave;lle. Vite, la Police! - Ah! m&acirc;n pendar',&#8221; s'l&icirc; f&icirc;t-alle, &#8220;volae&ucirc;x d'grand-k'min, ou' z-all&egrave;z &ecirc;tre b&eacute;t&ocirc;t louogi!&#8221;<br/>
<br/>
Le volae&ucirc;x d'grand-k'min, li, &ecirc;prouvait tant qui pouait &agrave; s'd&ecirc;crochet&eacute;; mais i' n'y gangnait rein; car j'vos juze tch'il tait bein happ&egrave; - il avait l'cro bein enfouit dans la patte.<br/>
<br/>
- &#8220;Ah, mon bon monsieur,&#8221; se m'd&icirc;sait-i', en miao&ucirc;nant, &#8220;je vous assure que je me suis tromp&eacute; : je n'avais nullement l'intention de vous voler - je me suis tromp&eacute; de poche.&#8221;<br/>
<br/>
 - &#8220;Oh, sans doute, ou' yos z-&ecirc;tes tromp&egrave;; ou' criy-&ecirc;tes de m&egrave;ttre vote patte dans votre pao&ucirc;te, et ou' l'av&egrave;z m&icirc;nse dans la meinne,&#8221; j'l&icirc; r&ecirc;pounit, en l&icirc; grignant au n&egrave;z; &#8220;et ou' z-av&egrave;z t&egrave; happ&egrave; chutte feis.&#8221;<br/>
<br/>
J'consillyi tout d'ma&icirc;mme &agrave; ma famme que si j'criy&icirc;mmes &agrave; la Police pour le m'n&eacute; &agrave; la St&acirc;tion, je n'pou&ocirc;rr&icirc;mmes pas nos z-en r-all&eacute; si&egrave;z nous l'lond'main - tchi valait bein m&ucirc;s l'la&icirc;ssi all&eacute; attou l'cro &agrave; la patte : tch'il en avait assez pour s'en r'souv'nin. Ou' s'y-acqui&ecirc;scit.<br/>
<br/>
- &#8220;Ah, mon bon monsieur, ma bonne dame, je suis assez puni, allez,&#8221; nos d&icirc;sait l'pe&ucirc;le; &#8220;l&acirc;chez-moi, je vous en prie. Faut-il me mettre &agrave; genoux?&#8221;<br/>
<br/>
- &#8220;N&acirc;nnin!&#8221; j'l&icirc; d&icirc;s en d&ecirc;halant ma brioche, et en ma&icirc;mme temps j'copi la ficelle; j'fichi unne raidde pataou&acirc;re au fripon-volae&ucirc;x, et j'l&icirc; k'm&acirc;ndi d'avei &agrave; d&eacute;c&acirc;mp&eacute; vite hor' de notte ve&icirc;s.<br/>
<br/>
Le cou&ocirc;sin Djanne et sa fille tch'&eacute;taient un p'tit p&ucirc;s lien &agrave; r'gard&eacute;, n'avaient veu rein de tout chonne-chin. Quand i' nos r'jouaingnizent, n'ou l&ucirc;s d&icirc;t. Il' en r&icirc;drent tant tch'il en l&egrave;rmeaient touos les dae&ucirc;x.<br/>
<br/>
- &#8220;Coume-est qu'ou' vos y-&eacute;tiez pr&icirc;ns pour le happ&eacute; si bein? se m'f&icirc;t la p'tite cou&ocirc;sinne.<br/>
<br/>
- &#8220;Tu veur le savei,&#8221; j'l&icirc; d&icirc;s, &#8220;eh bein, tu sai qu'ma bouanne-famme avait ieu sa bourse vol&egrave;e &agrave; matin. I' fallait d&ocirc;n opr&egrave;s chonna que j'f&ucirc;sse m&eacute; tchi port&icirc;sse les sou'. Mais j'n'avais pas anvie d'avei la mainne vol&egrave;e; ch'est pourtchi j'l'avais amaz&eacute;e attou un fort but d'ficelle &agrave; ma boutonni&eacute;ze de v&egrave;ste. Et p&icirc;s, &agrave; la bourse i' y-avait un ao&ucirc;tre miot d'ficelle et un biao&ucirc; p'tit ain &agrave; vra au but. Quand moussieu l'l&acirc;rron a fou&ocirc;rr&egrave; sa patte dans ma pao&ucirc;te pour me happ&eacute; ma bourse, ch'est l&icirc; tch'a t&egrave; happ&egrave;.&#8221;<br/>
<br/>
Ch'tait l&agrave; notte d&egrave;rni&eacute;ze av&acirc;ntuze s&ucirc;s la cao&ucirc;chie. Il 'tait d&ecirc;j&agrave; tar'. N'ou d&eacute;cidit que d'vant s'entre-tchitt&eacute; n'ou z-&icirc;zait faize unne petite tou&acirc;nn&egrave;e par la ville, pour veis l's'&ecirc;luminations par l&agrave;. Dans la Grand'-Rue, les treis B&acirc;nques, et la <i>Britiche-H&ocirc;t&egrave;lle</i> &eacute;taient bein belles. Je d'cend&icirc;mmes jusque dans Saint-Mar'; car n'ou nos z-avait dit qu'la grande H&ocirc;t&egrave;lle &agrave; Mestr&eacute; Br&egrave;e &eacute;tait tchique ch&ocirc;se de manifique. Et fou&eacute; d'houneur, ch'tait vrai - n'ou z-&eacute;tait qu&acirc;zi dit qu'oulle 'tait toute enfl&acirc;m&egrave;e. Avait-i' deu en cou&ocirc;t&eacute;!<br/>
<br/>
Mais l'tar' se fa&icirc;sait, et j'n'all&icirc;mmes pas p&ucirc;s lien, et l'cou&ocirc;sin et sa janne hardelle d&icirc;drent tch'il 'tait temps pour iae&ucirc;x d's'en r'all&eacute; ch&egrave;rchi l&ucirc;s t&acirc;ni&eacute;ze. J'all&icirc;mmes les r'condizent, m&eacute; et Janneton, jusqu'&agrave; la St&acirc;tion du k'min-d'f&eacute;, o&ugrave;-est qu'il' e&ucirc;drent les mille painnes &agrave; s'fao&ucirc;fill&eacute; parmi l'monde pour avei des pi&egrave;ches.<br/>
<br/>
Quand i' fuzent amb&egrave;rtch&icirc;s, j'l&ucirc;s d&icirc;mmes : <i>&agrave; la pr&eacute;chainne,</i> et dans unne minute le tra&icirc;n suffllit et s'n'allit attou iae&ucirc;x.<br/>
<br/>
Pour de nous, j'nos z-en r'tou&acirc;nn&icirc;mmes &agrave; l'<i>H&ocirc;t&egrave;lle de la Lunne tchi s'l&egrave;ve.</i><br/>
<br/>
Coume je marchion' c&ocirc;te-&agrave;-c&ocirc;te en nos z-en r'tou&acirc;nnant, j'd&icirc;s &agrave; ma famme : &#8220;I' y-a tchique ch&ocirc;se tchi m'badre l'esprit : Pour tch'est qu'tu d&icirc;sais &agrave; chutte famme-l&agrave; s&ucirc;s la cao&ucirc;chie &#8211; tu sai bein? la cienne qu'avait un p'tit av&eacute; - que quand tu-avais unne janne famille d'av&egrave;r' tu restais si&egrave;z t&eacute; &agrave; les souogni &#8211; t&eacute; tchi n'en as janmais ieu d'ta vie, d'av&egrave;r? - Janneton Lami&ecirc;tchi, tu m'as bein surpr&icirc;ns!&#8221;<br/>
<br/>
- &#8220;Tai-t&eacute;,&#8221; se m'f&icirc;t-alle, &#8220;i' n'y-a pas d'soin pour unne feis &#8211; ch'tait la veritable manni&eacute;ze de s'y prendre pour la cachi. Et ou' s'n'est all&egrave;e, tu-as bein veu.&#8221;<br/>
<br/>
Tch'est que j'pouvais dize? ch'tait vrai &#8230;<br/>
<br/>
Quand j'v&icirc;mmes dans la rue d'notre h&ocirc;t&egrave;lle, i' n'y-avait presque pas mo&iuml;en d'en appr&eacute;chi : i' y-avait un fiotch&egrave;t d'monde apitchi d'vant l'h&ocirc;t&egrave;lle tch'&eacute;tait &ecirc;lumin&egrave;e du hao&ucirc;t en bas de belles petites lampes de toutes les couleur'. Ch'tait, ma f&icirc;ngre, bein arr&acirc;ngi &#8211; ou' paza&icirc;ssait bein. J'e&ucirc;mmes les diex-s&egrave;pt mille painnes- i' fallit jou&eacute; des coutes &agrave; raidde-brache &#8211; d'vant qu'pouai arriv&eacute; d'vant la ma&icirc;son. Par bonheur, le ma&icirc;tre &eacute;tait m&acirc;t&egrave; &agrave; sa porte. Sit&ocirc;t tchi nos z-ap&egrave;rchut, i' criyit : &#8220;Pardon, messieurs, mesdames, place pour Monsieur le Commandant et sa dame!&#8221;<br/>
<br/>
Dans un cllin-dyi l'monde se rangit des dae&ucirc;x bor' et j'p&acirc;ss&icirc;mmes bein a&icirc;s&icirc;ment.<br/>
<br/>
Quand j'f&ucirc;mmes entr&egrave;s le p'tit houme nos f&icirc;t unne grande r&eacute;v&eacute;rence, et s'&ecirc;criyit bein hao&ucirc;t : &#8220;Euphrasie, viens donc, voici monsieur le Commandant et sa dame, de retour!&#8221;<br/>
<br/>
Unne belle janne famme - trop belle, vra&icirc;nment, pour un' t&egrave; p'tit &ocirc;ti &#8211; s'm&ocirc;tri, et nos f&icirc;t unne venue la p&ucirc;s charmante. Oul' tait 'spalm&egrave;e, mes bouannes gens; n'ou z-avait d'la painne &agrave; la r'couna&icirc;tre - ou' n'tait pas d'ma&icirc;mme le matin - avait-alle la p&eacute; bi&acirc;nche et les j&ocirc;es rouoges, m&acirc;tin!<br/>
<br/>
&#8220;Tait-alle belle, chutte petite famme-l&agrave;!<br/>
<br/>
I'nos z-&icirc;nvitizent &agrave; soup&eacute; ov' iae&ucirc;x. I' l'fizent de si bou&acirc;n tcheu que je n'p&ucirc;mmes pon r'f&ucirc;s&eacute;. N'ou soupi! Et ch'en 'tait iun, un soup&eacute;! I' nos stoffizent si bein qu'n'ou n'put pon en dormi unne l&egrave;rme. Janneton eut la p&ocirc;ns&egrave;tte et vit l'n&ecirc;l&eacute;fan toute la ni&egrave;t, tchi s'n'allait l'aval&eacute;. Et m&eacute;, j'viyais toutes les ve&ucirc;es tr&eacute;jous d'vant m's'yi&egrave;r'. J'fu bein fi quand j'vi l'jour et tchi fut temps d'se l'v&eacute;.<br/>
<br/>
Quand j'vi Janneton s'&ecirc;motchi, j'l&icirc; d&icirc;s : &#8220;Eh bein, ma fille, as-tu ieu unne bouanne ni&egrave;t?&#8221;<br/>
<br/>
Ou' m'r&ecirc;pounit que vra&icirc;nment n&acirc;nnin : qu'ou' n'savait pon tchi pou&ocirc;rret&egrave; qu'oulle avait ieu; mais qu'oulle avait veu la gr&ocirc;sse b&ecirc;te toute la ni&egrave;t, tchi l'y-avait m&icirc;ns ses pattes de d'vant s&ucirc;s l'estouma, et ouvrait la goule pour l'aval&eacute;.<br/>
<br/>
- &#8220;Il est grand temps qu'j'nos z-en r'tou&acirc;nnion' si&egrave;z nous, m&acirc;n gar&ccedil;on,&#8221; se m'f&icirc;t-alle, &#8220;i' n'y-a occouo rein it&egrave;t coume s&acirc;n lli&egrave;t.&#8221; &#8230;<br/>
<br/>
Je d'c&eacute;nd&icirc;mmes &agrave; bas aussit&ocirc;t que j'f&ucirc;mmes arr&acirc;ngis pour le viage de r'tou' : les bouannes hardes r-&eacute;taient patch&icirc;es et r's&egrave;rr&egrave;es dans la c&acirc;sse.<br/>
<br/>
I' fallit occouo se r'm&egrave;ttre &agrave; tablle ov' le ma&icirc;tre et la maitr&ecirc;sse pour d&ecirc;jun&eacute;.<br/>
<br/>
- &#8220;Ou' f's&egrave;z d'cendre la c&acirc;sse, si vos plla&icirc;t, moussieu,&#8221; j'd&icirc;s au ma&icirc;tre.<br/>
<br/>
- &#8220;Oui, oui, monsieur le Commandant,&#8221; i' m'repounit, &#8220;et quand vous serez pr&ecirc;ts &agrave; partir, deux de mes gar&ccedil;ons vont la porter au <i>yaque</i>. Mais avant de nous quitter, vous nous ferez l'honneur, n'est-ce pas? d'accepter une petite tasse de caf&eacute;. Madame &agrave; l'air p&acirc;le - c'est la fatigue d'hier - un peu de caf&eacute; va la remettre bien vite.&#8221;<br/>
<br/>
- I' nos z-en est pas d'rein, moussieu, j'vos r'm&egrave;rcie,&#8221; j'l&icirc; d&icirc;s; &#8220;mais i' s'ag&icirc;t &agrave;-ch't'heu d'p&eacute;yi chein que j'vos d'von' : combein tchi y-a, si vos plla&icirc;t?&#8221;<br/>
<br/>
- &#8220;Rein, monsieur, absolument rien,&#8221; se m'd&icirc;t-i'; &#8220;vous aviez r&eacute;gl&eacute; pour la chambre, cela suffit. Quant au reste : cela nous regarde, ma femme et moi. Vous nous avez rendu un grand service en nous d&eacute;barrassant de ces deux brigands, qui auraient pu nous d&eacute;valiser et peut-&ecirc;tre nous assassiner, qui sait? C'est nous alors qui vous sommes redevables : ne parlons plus de la d&eacute;pense, c'est r&eacute;gl&eacute;, vous dis-je.&#8221;<br/>
<br/>
J'l&ucirc;s z-av&icirc;mmes racont&egrave; l'affaize du cro et d'ma bourse, et chonna l&ucirc;s z-avait fait unne h&ocirc;riblle pae&ucirc;x d'p&acirc;ns&eacute; tch'il' avaient louogi des voleur' si&egrave;z iae&ucirc;x.<br/>
<br/>
Je n'gangn&icirc;mmes pas rein d'&icirc;nsist&eacute; pour p&eacute;yi : ni l'houme ni la famme ne voulit nos prendre un sou.<br/>
<br/>
Ou' viy&icirc;z bein, coume dit l'prov&egrave;rbe, qu'un ba&icirc;nfait n'est janma&icirc;s p&egrave;rdu.<br/>
<br/>
&#8220;Eh bein,&#8221; s'l&ucirc;s f&icirc;t Janneton, &#8220;puisqu'ou' z-&ecirc;tes si bons, i' fao&ucirc;dra nos z-&ecirc;crize quand ou' s's&egrave;z un p'tit miot d&ecirc;bassass&egrave;s, pour nos dize quand tch'est qu'ou' veindr&egrave;z si&egrave;z nous &agrave; la Maze de Saint-Catelinne. J'vos b&acirc;dron un bou&acirc;n goutin d'soupe de lait et un fricot d'pa&icirc;sson. Et p&icirc;s unne fanmae&ucirc;se belle proumenade dans notre yatte. - Jan, ba&icirc;lle notte adresse &agrave; moussieu et &agrave; madamme, s&ucirc;s du papi. M&eacute;, j'm'en vais dans la c&acirc;sse tche&ucirc;re les prov&icirc;sions tch-y sont. J'n'y-avon' pon touchi. Moussieu les b&acirc;dra &agrave; tchique pou&ocirc;rre ch&egrave;rch&eacute;-r&ecirc;ssede-pain &#8211; les g'linnes de d'si&egrave;z nous en ont tr&eacute;jous ass&egrave;z.&#8221; &#8230;<br/>
<br/>
- Il 'tait neuv' heuzes, et je d'v&icirc;mmes sorti du Coin-&egrave;s-Rats &agrave; diez heuzes, i' fallit d&ocirc;n s'h&acirc;t&egrave;. J'nos z-assi&egrave;v&icirc;mmes occouo, pour la drainne feis, &agrave; la tablle, et j'supp&icirc;mmes notte t&acirc;ss&egrave;e d'caf&eacute; roya', et p&icirc;s j'l&ucirc;s d&icirc;mmes <i>&#8220;&egrave;s ao&ucirc;tes jour' et mercie,&#8221;</i> et j'fil&icirc;mmes pour la Coin-&egrave;s-Rats.<br/>
<br/>
Mais, di&acirc;tre, dia! quand j'f&ucirc;mmes v'nus s&ucirc;s l'tchai des Marchands, Janneton crao&ucirc;lait s&ucirc;s ses pilli&egrave;r', et ch&acirc;rrait.<br/>
<br/>
- &#8220;Ell&ocirc;!&#8221; j'l&icirc; d&icirc;s.<br/>
<br/>
- &#8220;Ba&icirc;lle-m&eacute; t&acirc;n h&egrave;rchot, m&acirc;n gar&ccedil;on,&#8221; se m'd&icirc;t Janneton, &#8220;j'ai d'la painne &agrave; me t'nin d'but : je n'vei qu'biu et bi&acirc;n et rouoge et jao&ucirc;ne et vert. Est-che qui r'k&eacute;menchent l&eacute; z-&ecirc;lumin&acirc;tions?&#8221;<br/>
<br/>
- &#8220;N&acirc;nnin, ma fille,&#8221; j'l&icirc; r&ecirc;pounit en grignant, ch'est l'caf&eacute; roya' tchi t'a mont&egrave; au ch&egrave;rv&eacute; - tu n'y-es pas accou&ocirc;tum&egrave;e. V'l&agrave; tchi s'p&acirc;ssesa b&eacute;t&ocirc;t; n'ai pon d'pae&ucirc;x - tchein-m&eacute; bein du'.<br/>
<br/>
J'gabaz&icirc;mmes de charme jusqu'au Coin-&egrave;s-Rats, et je r'trouv&icirc;mmes <i>La Belle Janneton</i> &agrave; sa pi&egrave;che. Quand j'e&ucirc;mmes m&icirc;ns la c&acirc;sse &agrave; bor' et ba&icirc;lli dae&ucirc;sse-treis h&egrave;rpins &egrave;s gar&ccedil;ons, j'nos ramb&egrave;rtch&icirc;mmes et p&icirc;s nage jusqu'aupr&egrave;s du g&ocirc;ul&egrave;t des neuves cao&ucirc;chies. L&agrave;, n'ou vizit les velles &agrave; hao&ucirc;t, et <i>La Belle Janneton,</i> bi&acirc;nche coume unne mao&ucirc;ve, et sa couleur au vent, p&acirc;ssit nobllement les t&ecirc;tes des cao&ucirc;chies et filit d'unne belle i&egrave;rre.<br/>
<br/>
Un tas d'monde tch'&eacute;tait l&agrave; nos ba&icirc;llit treis bou&acirc;ns hour&acirc;s. Je r'm&egrave;rtchi surtout un p'tit houme tchi fa&icirc;sait toutes sortes d'jiguenao&ucirc;des et nos saluait &agrave; tigue-de-cor' attou s&acirc;n chap&eacute; - ma f&icirc;ngre, j'l'ercounu : ch'tait le p'tit ma&icirc;tre de <i>l'H&ocirc;t&egrave;lle de la Lunne tchi s'l&egrave;ve.</i><br/>
<br/>
I' fa&icirc;sait d'biao&ucirc; p'tit temps et j'fil&icirc;mmes de bou&acirc;n vent, sans qu'rein v&icirc;nsse nos r't&egrave;rgi. Il est bein vrai qu'chutte feis ichin j'n'avion' pas d'p&acirc;ssagi&egrave;r'. Et coume j'avais ieu la pr&eacute;cao&ucirc;tion d'm&egrave;ttre mes lingnes dans l'laqueur d'vant sorti d'la Maze, j'd&icirc;s qu'j'&ecirc;prouvezais ma ch&acirc;nce &agrave; veis si j'pou&ocirc;rrais happ&eacute; un pa&icirc;sson ou dae&ucirc;x pour not' soup&eacute;. Eh bein, oui, damme, j'en eu d'la ch&acirc;nce, car je pr&icirc;ns bein vite un couple d'fanmeur' biao&ucirc;x maqu&eacute;ziao&ucirc;x. Ch'en 'tait ass&egrave;z pour unne feis, et j'continu&icirc;mmes notte route, et dae&ucirc;x heuzes p&ucirc;s tar' je r-&eacute;tion' rentr&egrave;s dans la belle d'la Maze de Sainte-Catelinne!<br/>
<br/>
Aussit&ocirc;t qu'je&ucirc;mmes abord&eacute;, Janneton sao&ucirc;tit &agrave; t&egrave;rre coume un critch&egrave;t. J'd&ecirc;b&egrave;rtch&icirc;mmes la c&acirc;sse. La bouanne-famme pr&icirc;nt l'pa&icirc;sson et m'd&icirc;t qu'ou' s'n'allait l'appr&ecirc;t&eacute; qu&acirc;ndi que j'mou&ocirc;rerais l'bat&eacute;, et p&icirc;s qu'ou' r'veindrait m'a&icirc;dji &agrave; r'port&eacute; la c&acirc;sse si&egrave;z nous. J'l&icirc; ba&icirc;lli la cll&egrave;t d'la baraque et ou' filit.<br/>
<br/>
- Ou r'v&icirc;nt coume oulle avait dit.<br/>
<br/>
<br/>
Le maques&eacute; &eacute;tait bon et sup&egrave;rbement bein fricachi &#8211; mais Janneton s'y r'couna&icirc;t.<br/>
<br/>
Je r'p&acirc;ss&icirc;mmes en r've&ucirc;e les biao&ucirc;t&egrave;s du jour de d'vant.<br/>
<br/>
- &#8220;Janmais n'ou n'avait veu d'tchi si b&eacute; en J&ecirc;rri, m&acirc;n gar&ccedil;on,&#8221; se m'f&icirc;t Janneton, &#8220;et janmais n'ou n'en r'v&egrave;rra. Pour d&eacute; m&eacute; j's&icirc;s bein fi&eacute;ze de y-avei t&egrave;. &#8211; Mais ch'est fini, i' n'y-a p&ucirc;s d'ao&ucirc;tre Stat&ucirc;e &agrave; d&ecirc;couvri.&#8221;<br/>
<br/>
- &#8220;V&eacute;ze, v&eacute;ze, ma garce, ch'tait sup&egrave;rbe,&#8221; j'l&icirc; d&icirc;s, &#8220;et p&icirc;s i' nos z en a cou&ocirc;t&egrave; si p'tit &egrave;ttou. &#8211; I' fao&ucirc;t absol&ucirc;ment qu'notre anmin d'l'<i>H&ocirc;t&egrave;lle de la Lunne tchi s'l&egrave;ve</i> et sa jolie p'tite famme veint-ge. I' n'fao&ucirc;t pas attendre : s'tu veur' au prumi biao&ucirc; jour tchi f'sa j'&icirc;zon' les k'si attou <i>&#8220;La Belle Janneton.&#8221;</i> &#8211; Mais i' n'fao&ucirc;t pas dize tchi n'y r-&eacute;za janmais rein d'si b&eacute; en J&ecirc;rri; car i' n'y-a p&ucirc;s d'ao&ucirc;tre Stat&ucirc;e &agrave; d&ecirc;couvri. Eh, ma hardelle, tu-oubll&icirc;e tchi y-en a au-meins occouo iunne &agrave; v'nin : ch'est la cheinne du brave dj&egrave;rri, l'<i>M&acirc;jeur Pi&egrave;resoune!</i> &#8211; Ou' n'peut pas m&acirc;ntchi de v'nin tchique jour; car, pard&icirc;ngue! sans li, ma Janneton, j'ne s's&icirc;mmes pas ichin, t&eacute; ni m&eacute;, &agrave; m&acirc;ngi un fricot d'maques&eacute;!&#8221;<br/>
<br/>
Mais b&eacute;t&ocirc;t la soum&egrave;t nos happit, et n'ou k'menchi &agrave; h&ocirc;t&eacute;. Ma bouanne-famme n'avait que d's'en d&ecirc;slotchi la n&egrave;que du co.<br/>
<br/>
- &#8220;Janneton, Janneton,&#8221; j'm'&ecirc;briyi en hao&ucirc;t, &#8220;l'z-&ecirc;trains du lli&egrave;t nos crient.&#8221;<br/>
<br/>
- &#8220;Ch'est p&ucirc;t&ocirc;t la pa&icirc;llioche,&#8221; se m'f&icirc;t-alle d&ecirc;li&ecirc;ment, &#8220;s'tu veur, m&acirc;n gar&ccedil;on, i' fao&ucirc;t amont&eacute;.&#8221;<br/>
<br/>
- V&eacute;ze-dia, ma fille; car pour de m&eacute; j'n'en peux n'dae&ucirc;x-n'treis : ch'est l'pa&icirc;sson tch'&eacute;tait si fra&icirc;s!&#8221;<br/>
<br/>
Et j'd&ecirc;camp&icirc;mmes bein vite &agrave; nos t&acirc;n&eacute;.<br/>
<br/>
</div><div align="right"><a href="charlespicot.html">JAN d'la MAZE.</a><br/>
<br/>
</div><div align="left"><i>Octembre l'21 : 1890.</i><br/>
<br/>
&nbsp;<p>

<div align="center"><img src="statuemaze1895.jpg" width="777" height="373" alt="" title="" /></div>
 

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="statvic.html">La Statue d'la Reine Victoria</a><p>
<li><a href="adlmvictoria.html">La statue &agrave; la Reine Victoria &agrave; Bangkok</a><p>
<li><a href="jubilet.html">L'An du Jubilet</a><p>
<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><a href="pmcoronation1.html">La Coron&acirc;tion</a><p>
<li><a href="pmcoronation2.html">La Coron&acirc;tion</a><p>
<li><a href="jubilet2.html">Le Jour du Jubil&egrave;t</a><p>
<li><a href="queen.html#jerriais">Dgieu Sauve L&eacute; Rouai</a> - God Save the King<p>
<li><a href="edenmajeste.html">&Ecirc;den et Majest&eacute; &#8211; Eden and Majesty</a><p>
<li><a href="jubile2012.html">L&eacute; Jubil&eacute;</a><p>
<li><a href="acrostiche_jubilaithe.html">Acrostiche Jubilaithe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

