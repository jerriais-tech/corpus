<HTML>

<!-- Mirrored from members.societe-jersiaise.org/geraint/jerriais/touchetout.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Touchetout</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Touchetout</h2></font></center><p><br>
<CENTER><TABLE><TR><TD>
Man p'tit fr&eacute;the s'appelle Touchetout.<br>
Ch'est un vilan p'tit aver ;<br>
I' fouorre ses longs d&eacute;s partout,<br>
Et fait tr&eacute;jous du minch&egrave;t.<br>
<br>
Si peut prendre un grand cout&eacute;,<br>
I coppe les chaises et les tablyes;<br>
Pour en faithe du bouais &agrave; feu.<br>
Ch'est un d&eacute;mon &icirc;ncriyable!<br>
<br>
Quand m&eacute;m&eacute;e eut l'dos tou&ocirc;nn&eacute; <br>
I fut ch&egrave;rchi un raseux, <br>
Et du cat l' rasi l'p&eacute; ; <br>
La pouorre b&ecirc;te nos fais'ait peux.<br>
<br>
Si l&eacute;s titheux sont ouverts, <br>
I' va fouollyi parmi l'linge <br>
I d&eacute;shalle l&eacute;s doubilyi&egrave;rs <br>
Eft dans l'feu fouorre les bringes.<br>
<br>
Il attrapit d's allumettes,<br>
Les ridjeaux i' mint &agrave; feu<br>
Coppit ses braies en chitchettes&#173;<br>
Habillyit l&eacute; tchan en deu.<br>
<br>
I' fut s'fouorr&eacute; dans l'h&ocirc;louoge<br>
Tch'est au haut d'la grand' mont&eacute;e<br>
Quand v'l&agrave; la patraque tchi bouoge<br>
Tchillyant sus li dans l'all&eacute;e!<br>
<br>
Ch'est ma tante tchi l'a trouv&eacute;<br>
L&eacute; sang tchi coulait partout;<br>
Tout &agrave; san long &eacute;trav'l&eacute;.<br>
Oh! chut pouorre p&eacute;tit Touchetout<br>
<br>
Not' docteu 'tait si g&ecirc;n&eacute; <br>
Qu'&agrave; l'h&ocirc;pita, i' l'a port&eacute; ;<br>
Not' m&eacute;m&eacute;e est om' d's&eacute;sp&eacute; <br>
Car oulle aime san p'tit av&egrave;r.<br>
<br>
Not' maison est toute trantchille <br>
Comme quand la mort a pass&eacute;. <br>
Si pouvait r'v&eacute;nin d'la ville <br>
J&eacute; sommes pr&ecirc;ts &agrave; l'pardonner.<br>
&nbsp;<p>
<I><a href="hacquoil.html">F.M.H.</a></I><p>

</TD></TR></TABLE></CENTER>
&nbsp;<p>

<i>V&egrave;rsion mod&egrave;rn&icirc;s&eacute;e:</i><br/>
<br/>
<CENTER><TABLE><TR><TD>
<center><font color="#215e21"><h2>Touchetout</h2></font></center><p>

Man p'tit fr&eacute;the s'appelle Touchetout.<br/>
Ch'est un vilain p'tit av&eacute; ;<br>
I' fou&ocirc;rre ses longs d&eacute;s partout,<br/>
et fait tr&eacute;jous du m&ecirc;ch&eacute;.<br/>
<br/>
S'i' peut prendre un grand cout&eacute;,<br/>
i' cope les tcha&icirc;ses et les tabl'yes;<br/>
pouor en faithe du bouais &agrave; feu.<br/>
Ch'est un d&eacute;mon &icirc;ncriyabl'ye!<br/>
<br/>
Quand M'm&egrave;e eut l'dos tou&ocirc;nn&eacute;,<br/>
i' fut ch&egrave;rchi un r&acirc;seux,<br/>
et du cat i' r&acirc;sit l'p&eacute;;<br/>
la pou&ocirc;rre b&ecirc;te nos fa&icirc;sait peux.<br/>
<br/>
Si les titheurs sont ouv&egrave;rts,<br/>
i' va fouoilli parmi l'l&icirc;nge,<br/>
i' d&ecirc;hale les doubli&egrave;rs,<br/>
et dans l'feu fou&ocirc;rre les br&icirc;nges.<br/>
<br/>
Il attrapit d's alleunmettes,<br/>
les ridgieaux i' m&icirc;nt &agrave; feu,<br/>
copit ses braies en chitchettes &#8231;  <br/>
habilyit l&eacute; tchian en deu.<br/>
<br/>
I' fut s'fou&ocirc;rrer dans l'h&ocirc;louoge<br/>
tch'est au haut d'la grande mont&eacute;e;<br/>
quand v'l&agrave; la patraque tchi bouoge,<br/>
tchilyant sus li dans l'all&eacute;e!<br/>
<br/>
Ch'est ma tante tchi l'a trouv&eacute;,<br/>
l&eacute; sang tchi coulait partout;<br/>
tout &agrave; san long &ecirc;trav'l&eacute;.<br/>
Oh! chu pou&ocirc;rre p&eacute;tit Touchetout!<br/>
<br/>
Not' docteu 'tait si g&ecirc;n&eacute;,<br/>
qu'&agrave; l'h&ocirc;pita, i' l'a port&eacute; ;<br/>
Not' M'm&egrave;e est au m'sesp&eacute;<br/>
car oulle aime san p'tit av&eacute;.<br/>
<br/>
Not' ma&icirc;son est toute trantchil'ye,<br/>
comme quand la mort a p&acirc;ss&eacute;.<br/>
S'i' pouvait r'v&eacute;n&icirc;n d'la ville,<br/>
j&eacute; sommes pr&ecirc;ts &agrave; l'pardonner.<br/>
<br/>

</TD></TR></TABLE></CENTER>
<br/>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mechet.html">Le m&ecirc;ch&ecirc;t fait par l'av&egrave;</a><p>
<li><a href="aviers2.html">Les Avi&egrave;rs</a><p>
<li><a href="aviers.html">Les Aviers</a><p>
<li><a href="manptitfrethe2.html">Man P'tit Fr&eacute;the</a><p>
<li><a href="manptitfrethe.html">Man p'tit fr&eacute;the</a><p>
<li><a href="frethe.html">Man p'tit fr&eacute;the</a><p>
<li><P><A HREF="sujet.html">Notr' Mauvais Suj&egrave;t</A></P>
<li><a href="faute.html">A Tchi La Faute?</a><p>
<li><a href="sornettes12.html">D'vant la bastaude...</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/touchetout.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
