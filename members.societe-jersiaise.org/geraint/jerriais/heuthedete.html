<HTML>

<!-- Mirrored from members.societe-jersiaise.org/geraint/jerriais/heuthedete.html by HTTrack Website Copier/3.x [XR&CO'2014], Tue, 15 Jul 2025 13:52:40 GMT -->
<HEAD>
<TITLE>L'Heuthe d'&Ecirc;t&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Heuthe d'&Ecirc;t&eacute;</h2></font></center><p>

<img src="jerriais183.jpg" width="100" height="100" alt="h&ocirc;louoge" title="" border="0" align="right" />Jusqu'&agrave; l'onze d&eacute; Ju&icirc;n mille huit chents n&eacute;nante-huit, y'avait eune diff&eacute;thence d&eacute; huit minnutes et v&icirc;ngt-sept s'gondes entre l'heuthe d&eacute; J&egrave;rri et l'heuthe officielle du Rouoyaume Unni, mais d'vi&egrave;rs quatre heuthes d&eacute; l'arl&eacute;v&eacute;e chu jour-l&agrave; la nouvelle louai fut procli&acirc;m&eacute;e dans l'Vi&egrave;r Marchi et l'heuthe d&eacute; Greenwich d&eacute;v&icirc;nt l'heuthe officielle siez nous.<br/>
&nbsp;<br/>
Duthant la Preunmi&eacute; Dg&egrave;rre Mondiale quand l'Rouoyaume Unni adoptit l'syst&egrave;me d'heuthe d'&Ecirc;t&eacute; en mille neu chents seize, les &Ecirc;tats d'J&egrave;rri f&ucirc;tent oblyigis d'si&eacute;the l'exempl'ye d'la M&eacute;the-Patrie &agrave; seule f&icirc;n d'&ecirc;viter l'&icirc;mposition des m'suthes d'urgence duthant la dg&egrave;rre. L&eacute; treize d&eacute; Mai don, il' adopt&icirc;tent eune louai pouor avanchi l'heuthe en J&egrave;rri d&eacute; m&icirc;nniet l&eacute; v&icirc;ngt d'Mai jusqu'&agrave; m&icirc;nniet l&eacute; trente d&eacute; Septembre. <br/>
&nbsp;<br/>
Y'avait des Membres d's <a href="etats.html">&Ecirc;tats</a> tchi d'mand&icirc;tent pouortchi qu'la louai tait diff&eacute;thente d'la louai du Rouoyaume Unni tchi dithait qu'les h&ocirc;louoges avaient &agrave; &ecirc;t' avanchies et r't&egrave;rgies &agrave; deux heuthes du mat&icirc;n. L&eacute; Bailli r&ecirc;ponnit qu'i' y'avait des raisons s&eacute;rieuses pouor chenna.<br/>
&nbsp;<br/>
Mais tch'est qu'i' pou&ocirc;rraient &ecirc;t', ches raisons s&eacute;thieuses et myst&eacute;thieuses? I' sembli&eacute;thait qu'ch'est eune tchestchion du c'm&icirc;n d'f&eacute;. Nou-s'avait choua&icirc;si deux heuthes pouor l'avanch'chie d'l'heuthe au Rouoyaume Unni pouor r&ecirc;duithe les diffitchult&eacute;s d's heuthes des trains, mais viyant qu'l&eacute; c'm&icirc;n d'f&eacute; d'J&egrave;rri n'avait pon d'trains duthant la niet, nou pou&ocirc;rrait faithe l&eacute; changement &agrave; m&icirc;nniet.<br/>
&nbsp;<br/>
Duthant l'Otchup&acirc;tion, l's Allemands chang&icirc;tent l'heuthe, et pis entre mille neu chents souaixante-huit et septante-tch'iun j'gard&ecirc;mes l'heuthe avanchie duthant toute l'ann&eacute;e. Ch't exp&eacute;thiment fut abandonn&eacute;, mais l's &Ecirc;tats ont gard&eacute; la p&ocirc;ssibilit&eacute; dans la dreine louai d'2002 d'&icirc;ntroduithe l'heuthe d'&Ecirc;t&eacute; doubl'ye.<br/>
&nbsp;<br/>
Et combein qu'ous avez d'h&ocirc;louoges &agrave; avanchi?<br/>
&nbsp;<br/>

<i><a href="jerpoem.html">Geraint Jennings</a></i> <br/>
&nbsp;<p>
<div align="center"><table border="0"  width="650">
  <tr><!-- Row 1 -->
	 <td><img src="holouoge10.jpg" width="100" height="100" alt="" title="" border="0" /></td><!-- Col 3 -->
	  <td><img src="holouoge11.jpg" width="100" height="100" alt="" title="" border="0" /></td><!-- Col 3 -->
	   <td><img src="holouoge12.jpg" width="100" height="100" alt="" title="" border="0" /></td><!-- Col 3 -->
	 <td><img src="holouoge13.jpg" width="100" height="100" alt="" title="" border="0" /></td><!-- Col 3 -->
	  <td><img src="holouoge14.jpg" width="100" height="100" alt="" title="" border="0" /></td><!-- Col 3 -->
	   <td><img src="holouoge15.jpg" width="100" height="100" alt="" title="" border="0" /></td><!-- Col 3 -->
  </tr>
</table></div>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="heuthe.html">L'Heuthe d&eacute; J&egrave;rri</a><p>
<li><A HREF="a2k.html">Les heuthes, les jours et les ans</A><p>
<li><a href="heuthvoc.html">Tchille heuthe qu'il est?</a><p>
<li><a href="holouoges.html">Quand l's h&ocirc;louoges changent&#133;..</a></li><p>
<li><a href="heures.html">Les Heures</a><p>
<li><a href="anchetre.html">L'Haoulouoge de Nos Anch&ecirc;tres</a><p>
<li><a href="cariyion.html">La p'tite Hoaulouoge qui c&acirc;riyionnet</a><p>
<li><a href="haoul.html">Nos Haoulouoges</a><p>
<li><a href="hanlouoge.html">Ma Vieille Hanlouoge</a><p>
<li><a href="9pm.html">9 p.m.</a><p>
<li><a href="8heuthes.html">A des huit heuthes!</a><p>
<li><a href="patrie_dangi.html">La Patrie en Dangi</a><p>


<li><a href="ete_saison.html">L'&Ecirc;t&eacute;</a><p>
<li><a href="drainerose.html">La Draine Rose d&eacute; l'&Ecirc;t&eacute;</a><p>
<li><a href="summertime.html">Haut d'l'&Ecirc;t&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/heuthedete.html by HTTrack Website Copier/3.x [XR&CO'2014], Tue, 15 Jul 2025 13:52:40 GMT -->
</HTML>
