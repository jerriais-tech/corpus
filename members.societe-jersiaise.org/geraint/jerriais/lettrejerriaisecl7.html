<HTML>

<!-- Mirrored from members.societe-jersiaise.org/geraint/jerriais/lettrejerriaisecl7.html by HTTrack Website Copier/3.x [XR&CO'2014], Tue, 15 Jul 2025 13:58:06 GMT -->
<HEAD>
<TITLE>Lettre Jersiaise Dinmanche le 14 Juillet 1996</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jersiaise Dinmanche le 14 Juillet 1996</h2></font></center><p>

</i>Bouon-jour a tous, ch&eacute;s Clifford Laisney tchi vos presente la lettre jerrsiaise aniet Dimanche le 14 Juillet 1996.<br/>
<br/>
Lettre Jersiaise Dinmanche le 14 Juillet 1996<br/>
<br/>
Premierement une announce envers L'Assembli&eacute;e d'Jerriais. <br/>
<br/>
La pr&ecirc;chaine reunion aura lieu Vendredi le 26 d'Juillet. La venue est Brantwood St. Martin, la domicile de Brian et Joyce Gilbert. <br/>
<br/>
La reunion prendra la forme d'un Pique-nique dans l'gardin et y'autha plusieurs divertissements. Ous'etes pri&eacute;s d'apporter vos tchaises et du mangi que je s'sait pour vous-m&ecirc;me ou sharer a tablye. Habillious sensiblement et en cas d'mauvais temps, la reunion setha dans la Salle Publique de St. Martin.<br/>
<br/>
Prennais avis, la seth&eacute;e c'mmenctha a 6.30, pas 7.30 comme announcer sus les cartes.<br/>
<br/>
Dans l'calendrier francais le 14 Juillet est d'grand significance car ch&eacute;s la celebration d'la F&ecirc;te de la Bastille, le c'mmenchement d'la Revolution Francaise en 1789. Dans l'temps que les ouvriers francais v'naits en Jerri pour defoui les patates j'tais bein important que tuous travaux fusse finis en temps pour ieux ar'tourner siez ieux pour celebrer la F&ecirc;te de la Bastille.<br/>
<br/>
Dans l'temps que chaque fermi soignait une dgiexiene de vaques et craissait trente a quarante vregies d'patates, ch'tait bein important d'aver d'la bouonne main-d'oeuvre pour la saison tchi 'tait l'principa gagne-pain, car dans ch&eacute;s temps, l'aidge des Etats 'tait inconnu, et dans d'mauvaises ann&eacute;es ch'tait pas inconnu d'vait un fermi alles souos l'fou.<br/>
<br/>
Dans hardi d'cas les ouvriers ertournnais a la meme ferme ann&eacute;e aupr&eacute;s ann&eacute;e, meme i v'nnaits presque partie d'la fanmillye.<br/>
<br/>
Aupr&eacute;s aver prepather lus accomodation pour la saison nous aller les rencontrer sus la cauchie. Ch'tait un centre de grand activit&eacute; et excitement auve hardi d'catcher. Les uns arrivaits ayant bein rejoui d'une boll&eacute;e ou deux d'trop d&ucirc;thant l'passage, les uns apportaits lus faux, et i 'taits trejous ch&eacute;rgis d'provisions, beurre, lard sall&eacute;, pain etc. Tout ch'la gardait l'armouaithe remplyie pour plusieurs semaines. <br/>
<br/>
Devant c'mmenchit la t&acirc;che, ch'tait l'contremaitre d'la d'gainge qu'allait siez l'tch&icirc;ncailli pour choisi la froque tchi 'tait si n&eacute;cessaithe. Une froque auve un bouon plier et quatre panniers etait tout l'n&eacute;cessaithe pour la saison. J'em trompe, un engin n'peut pas courre sans petrole, et patheilment un homme peux pas travaillyi sans bouaisson, et s'il patron n'avait pas une barrique ou deux d'cidre fallait aller en cherchi, et dans chu cas fallait payi une visite siez marchant d'cidre. Aupr&eacute;s aver gouoter de plusieurs bathis i faithaits lus choaix.<br/>
<br/>
Normallement le fermi arrangeait auve le tacheron un prix chaque vregie pour d&eacute;foui, &eacute;lopper et glianer les patates, et s'il tacheron 'tait d'accord de donner un coup d'main a chergi, un louis ou deux d'extra la vregie. En c'mmenchant a chinq heuthes du matin travaillions j'usqua huit heuthes du s&eacute;, une etchipe tchi fouissaits 25 a 30 perques par jour n'avaits pas passer lus temps coucuchits a l'ombre une partie d'la journ&eacute;e.<br/>
<br/>
Ch'tait trejous un spectaclye quant une clios&eacute;e d'patates avaits 'tait defouis, de vaie les vignes en riolles, la terre meublye en arretant pour la prechaine recolte.<br/>
<br/>
Une fais la saison d'patates finie, fallait fauchi et rentrer l'fain, et acquo une fais ch'tait un travas entreprins a la tache. Un prix 'tait accorder pour fauchi et faggoter, et j'vos assuthe que dans l'temps pass&eacute; le sol&eacute; avait pus d'forche qu'achteu, et ch'tait une teuthie quand nou 'tait a tasser l'fain dans l'solyi souos s'ardouaises.<br/>
<br/>
J'em rappelethait trejous d'un couplye que j'avaits a m'aidgi quand j'tais en ferme. Y s'appellaits Yves et Yvonne. Y vintes pour bein d's'ann&eacute;es et chaque fais ils arrivaits chergis d'provisions. Y travaillaits comme des escliaves, et allaits en ville une fais seulement duthant l'temps tch'il 'tait en Jerri, et ch'tait pour la seule raison d'changi lus sou d'vant ertourner siez ieux. Le seul luxe que Yvonne permettait a son bouon-homme etait d'fumer, et l'pourre Yves vivait auve une cigarette entre les leves, souvent eteinte.<br/>
<br/>
Devant r'tourner siez ieux, fallait trejous faithe seux que tuous les foss&eacute;es en d'dans et en d'tors de chaque clios 'taits taillis, et bein important &eacute;tout qu'el branchage de routes etait fini. I'n y'a que l'ouvryi francais tchi sait affiler une faux ou faucilye et faut etre expert pour battre ch&eacute;s otis tchi copaits comme des ras&ecirc;urs. <br/>
<br/>
Am's&ucirc;the que l'temps s'avanche les affaithes changes, et en toutes choses j'avons moderniser not vie accordons a not choaix. Les pus anciens tc'&eacute;coutes a matin ont v&ecirc;tchu d&ucirc;thant un temps de changements immense, et j'em demande si ch&eacute;s toup pour le miyeu.<br/>
<br/>
Une chose que je sis certain est que la patate royale avait miyeu go&ucirc;t dans l'temps d'la frouque.<br/>
<br/>
A B&ecirc;tot, il est temps que j'vaits ermouer les betes. <br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl7.html by HTTrack Website Copier/3.x [XR&CO'2014], Tue, 15 Jul 2025 13:58:06 GMT -->
</HTML>

