<HTML>

<!-- Mirrored from members.societe-jersiaise.org/geraint/jerriais/gdffem2.html by HTTrack Website Copier/3.x [XR&CO'2014], Tue, 15 Jul 2025 13:50:08 GMT -->
<HEAD>
<TITLE>La femme</TITLE>
<META  name="keywords" content="JÃ¨rriais, women">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2> La femme</h2></font></center><p>

<font size="-1"><i> Le M&eacute;nage &egrave;s Feuvres, St Ou&euml;n.<p>

 L&eacute; 17 d&eacute; septembre, 1983.</i><p></font>

 Moussieu l'R&eacute;dacteu,<p>

 "Sol&eacute; tchi s'l&egrave;ve mat&icirc;n,<br>
 Femme tchi p&acirc;le Lat&icirc;n <br>
Et homme tchi bait trop d'v&icirc;n <br>
N&eacute; veinnent janmais &agrave; bouanne f&icirc;n".<p>

 N&eacute; v'l&agrave; un fanmeux vi&egrave;r <a href="ditons.html">diton</a> tchi vaut la peine d&eacute; r'corder. Il est dans les Bullet&icirc;ns d'Quart d' An d&eacute; L'Assembli&eacute;e d'J&egrave;rriais. Quand j'tais mousse i' n'y avait pon fort d&eacute; femmes dans les campangnes, ni d'hommes quand &agrave; ch'la, tch'apprennaient l'Lat&icirc;n, &agrave; mains qu&eacute; ch'f&ucirc;sse les riches, mais i' y'avait tr&eacute;jous plusieurs tchi b'vaient trop d'v&icirc;n et, en &ecirc;ffet, ches'-l&agrave; n&eacute; v'naient janmais &agrave; bouanne f&icirc;n. Mais ch'est assez tchuthieux tch'i' m'ttaient la femme tchi p&acirc;lait Lat&icirc;n dans la m&ecirc;me cat&eacute;gorie.<p>

 J&eacute; l's ai tr&eacute;jous admith&eacute;es, m&eacute;, les femmes, et un tas d'ditons du vi&egrave;r temps sont preuve qu&eacute; l's anciens l's admithaient &eacute;tout. N'en v'chin iun: "Madanme la raison est eune belle danme." Un aut' nouos dit qu' "eune femme d&eacute; bouanne maison a la c'minse pus longue qu&eacute; l'cotillon." I' peut probabli&eacute;ment y'aver pus qu'eune int&egrave;rpr&eacute;t&acirc;tion entou&ocirc;rre chette l&agrave;. Ieune est qu&eacute; v'l&agrave; tchi veurt dithe qu&eacute; chutte femme 'tait bouanne m&ecirc;nagi&egrave;the, p't-&ecirc;t' viyant qu' ou faisait s&egrave;rvi l&eacute; pus p'tit possibl'ye d'coton pour faithe ses cotillons, sustout comme un tas d'femmes en m'ttaient plusieurs. Ch'tait p't-&ecirc;t' &eacute;tout affaithe d&eacute; n'pon montrer l'bas du cotillon. Dans chu temps-l&agrave;, quand les robes tra&icirc;naient qu&acirc;si &agrave; t&egrave;rre, d&eacute; vaie un mio d'cotillon fa&icirc;sait un homme fr&eacute;mi!<p>

 Un aut' diton est: "Bein he&ucirc;theux tch'a femme et tchi n'affame (n'a femme) pon." N'en v'l&agrave; iun tch'est a&icirc;si &agrave; comprendre. L&eacute; p'tit mio d'jeu d'mots &agrave; la fin est int&eacute;r&ecirc;ssant. Un aut' bou&acirc;n diton d's anciens est: "L&eacute; chein tchi plia&icirc;t &agrave; sa bouannefemme, pliait &agrave; tout i'monde." Il est tout &agrave; fait comprenabl'ye, ch't&icirc;-l&agrave;. Si un homme est pliaisant &agrave; sa bouannefemme, lus plia&icirc;sante vie "conjugale" &eacute;tha eune &egrave;rnomm&eacute;e dans l'va&icirc;ssinn&eacute; et lus accoints.<p>

 Un dr&ocirc;le d&eacute; diton nouos dit qu&eacute; "janmais bouanne femme n&eacute; r'gardit gare." Le <a href="gdfdictionnaithe.html">dictionnaithe J&egrave;rriais-Fran&ccedil;ais</a> donne l&eacute; mot "gare" comme voulant dithe un' yi tchi crie m'luque &agrave; l'autre, et v'l&agrave; tchi m'pathait vouler dithe qu' eune bouanne personne vouos r' garde tr&eacute;jous drait dans l's i&egrave;rs.<p>

 Y'avait m&ecirc;me des ditons au sujet d'mathiage. Iun nouos dit: "I' n'faut pon choua&icirc;si fil'ye par sa robe d&eacute; souaie", voulant dithe tch'i faut p&ucirc;t&ocirc;t mathier eune bouanne trav&acirc;l'r&ecirc;sse qu&eacute; iune tch'est ordgilleuse. Un aut' bou&acirc;n diton nouos avise d&eacute; "hanter la fil'ye d&eacute; tan va&icirc;s&icirc;n; s'tu n'la v&eacute; l's&eacute;, tu la v&egrave;rras l'mat&icirc;n," voulant dithe qu&eacute; ch'est c'mode d'aver sa janne fil'ye d'amain. H&eacute;las, quand j'pense &egrave;s milles marchies &agrave; r'condithe les fil'yes l&eacute; s&eacute; aupr&egrave;s l'service d&eacute; l'&eacute;glyise, chette-l&agrave; m'pathait fanmeuse!<p>

 I' n'faut pon s'fier trop sus l's appathences quand nou-s-en choua&icirc;sis ieune pour l&icirc; faithe la carre, viyant l' diton tchi nouos dit: "Ciel gavel&eacute; et fil'ye fard&eacute;e sont deux bieaut&eacute;s bein vite p&acirc;ss&eacute;es." Un aut' nouos dit qu&eacute; "quand auve eune femme homme va s'm&ecirc;ler, il est bein seux d's'enh&egrave;rm&eacute;ler." Mais un aut' diton nous dit: "Mathyies t&eacute; ou n't&eacute; mathyies pas, ta crouaix tu port&eacute;thas."<p>

 I' n'faut pon oublier qu&eacute; nouos anch&ecirc;tres 'taient plieins d'sagesse. I' nouos faisaient vaie qu&eacute; ch'tait mus de s'contenter auve eune femme &agrave; la fais en nouos disant qu&eacute; "trop d'femmes et trop d'ma&icirc;sons font un homme aller &agrave; r'tchulons."<p>

 Et s'ou voulez la trantchilit&eacute;, n'vouos enh&egrave;rm&eacute;lez pon, car un aut' diton nouos dit qu&eacute; "femme tchi caqu'te et poule tchi pond, font du brit dans les ma&icirc;sons" et acouo un aut' nouos dit qu&eacute; "les femmes et les pies font hardi de d'vis."<p>

 Quand nou-s-a affaithe auve "femme barbue et homme sans barbe, t&eacute;n'ous sus vouos gardes." Sans doute, chette-l&agrave; fut &icirc;nvent&eacute;e dans l'temps qu' touos l's hommes 'taient barbus.<p>

 Appathemment, l's anciens pensaient qu&eacute; ch'tait sage d&eacute; s'mathier, car iun d'lus ditons nouos dit qu&eacute; "les vielles tchi n'ont pon mathi&eacute; r&acirc;cl'yent tr&eacute;jous!"<p>

 Finnalement, i' nouos est dit que "&agrave; la f&icirc;n du monde eune femme point'ta un homme." Ch'est &agrave; dithe tch'y'&eacute;tha si p'tit d'hommes d&eacute; restant et qu&eacute; ch&eacute; s'sa la fin du monde &agrave; cause du manque d'hommes. Chu diton est bein vyi et s'dit acouo pour rithe, mais ch'est bein pens&eacute; quand m&ecirc;me.<p>

<i> <a href="lefeuvre.html">George d'La Forge</a></i><p>

&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="femme.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="gdfemancipation.html">Emancip&acirc;tion?</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="femvot.html">Quand les femmes voteront....</a><p>
<li><a href="femavnin.html">La femme du temps &agrave; v'nin</a><p>
<li><a href="leapyear.html">A Leap Year Proposal</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="jannesfilles.html">Les jannes filles d'&agrave;-ch't'heu!</a><p>
<li><a href="fillfaut.html">La Fille qui Nos Faut</a><p>
<li><P><A HREF="filldach.html">L'portrait d'la Fille d' Achteu</A></P>
<li><a href="gdfhabillement.html">L'Habillement Des Femmes</a><p>
<li><a href="progresfmh.html">L&eacute; Progr&egrave;s</a><p>
<li><a href="pmwomen.html">A Women's Political Party</a><p>
<li><a href="landarmy.html">&quot;Land Army&quot;</a><p>
<li><a href="gdffemmes.html">Les Femmes</a><p>
<li><a href="pm1947.html">Ph'lip and Merrienne</a><p>
<li><a href="chefs.html">Les Chefs et les Gr&ocirc;sses T&ecirc;tes</a><p>
<li><a href="pmfemmes.html">Au sujet des femmes</a><p>

<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdffemmes2.html">Les Femmes!</a><p>
<li><a href="gdfelections1975.html">&Ecirc;lections et appointements</a><p>
<li><a href="pmlonger.html">Why women live longer than men</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdffem2.html by HTTrack Website Copier/3.x [XR&CO'2014], Tue, 15 Jul 2025 13:50:08 GMT -->
</HTML>
