<HTML>
<HEAD>
<TITLE>Vive l'amour!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Vive l'amour!</h2></font></center><p>

 <br/>
<br/>
<font size="-1"><i> Trenton, <br/>
 Michigan, USA, <br/>
 L&eacute; 15 d'ao&ucirc;t, 1981. <br/></i></font>
<br/>
 Moussieu l'R&eacute;dacteu, <br/>
<br/>
 &quot;I' n'faut pon s'emmouothachi d'la preunmi&eacute; hardelle qu&eacute; nou rencontre,&quot; Papa nouos disait eune s&eacute;th&eacute;e aupr&egrave;s l'th&eacute;e quand j'tions au pid du feu. <br/>
<br/>
 &quot;Bon!&quot;, s'f&icirc;t Manman, &quot;tch'est tch'i' t'fait nouos donner d's avis entou&ocirc;rre les femmes? J'sai bein qu&eacute; j&eacute; n'tais pon la preunmi&eacute; fille &agrave; tchi qu'tu fis des doux yeux!&quot; <br/>
<br/>
 &quot;Tu'as ra&icirc;son, ma femme!&quot; i' l&icirc; d&icirc;t. &quot;Mais nouos y v'l&agrave; - tu n'tais pon la preunmi&eacute;the qu&eacute; j'allis r'condithe aupr&egrave;s l'&eacute;glyise, mais tu fus la preunmi&eacute;the tchi m'fit m'emmouothachi!&quot; <br/>
<br/>
 &quot;Eh bein, n'en v'l&agrave;, eune histouaithe,&quot; Manman l&icirc; d&icirc;t. &quot;Tu sai bein qu&eacute; ch'tait l'contraithe - ch'tait t&eacute; tchi t'emmouothachis d'm&eacute;!&quot; <br/>
<br/>
 &quot;P't-&ecirc;t' bein, don!&quot; s'f&icirc;t Papa. &quot;&Agrave; ch't heu qu'tu l'dis, i' m&eacute; r'veint &agrave; l'id&eacute;e qu&eacute; d&egrave;s la preunmi&eacute; fais qu'j'allis t'&egrave;rcondithe, ch'tait comme si les p'tits amours m'avaient chuchot&eacute; tchiquechose ext&acirc;sieux &agrave; l'ou&iuml;e quand tu m'embraichis!&quot; <br/>
<br/>
 &quot;Oh mais!&quot; s'f&icirc;t Manman, &quot;comment qu'tu peux dithe d'it&eacute;? L&eacute; p'tit George s'en va t'craithe. Tu sai bein qu&eacute; j&eacute; n't&eacute; la&icirc;ssis pon m'embraichi la preunmi&eacute; fais!&quot; <br/>
<br/>
 &quot;N'&icirc;mporte,&quot; i' l&icirc; d&icirc;t. &quot;La preunmi&eacute; ou deuxi&egrave;me fais. Tchi diff&eacute;thence qu&eacute; v'l&agrave; tchi fait? Cupidon 'tait en travas en nouot' faveur, et j'l&icirc; d'vons &egrave;rconna&icirc;ssance. L&eacute; vi&egrave;r diton nouos dit tch'i' n'y'a pon d'belles amours sans d&ecirc;tours. Heutheusement, j'n'en avons pon ieu pour dithe, d&eacute; d&ecirc;tours, et j'n'ai janmais ieu r'gret d'aver abandonn&eacute; la m&eacute; pour nouos mathier. Et comme mes conna&icirc;ssances d&eacute;vant t'&egrave;rcondithe d&eacute; l'&eacute;glyise n'&eacute;taient qu'les filles des Cap'taines &agrave; bord des navithes quand y'en avait tchiquefais, et qu&eacute; j'avais l'avis d'saver tch'i' n'taient pon &icirc;nt&eacute;r&ecirc;ssies dans un s&icirc;mpl'ye naviguant, dans man cas les vielles amours et t&icirc;sons br&ucirc;l&eacute;s, comme nouos l'dit un aut' vi&egrave;r diton, sont des feux tchi n'ont pon ieu b&eacute;soin d'&ecirc;t' ralleunm&eacute;s.&quot; <br/>
<br/>
 &quot;Tch'est qu'ch'est qu'un Cupidon?&quot;, j&eacute; d'mandis &agrave; Papa. <br/>
<br/>
 &quot;Eh bein, man gar&ccedil;on,&quot; i' m'd&icirc;t, &quot;Cupidon 'tait l'dgieu d'amour des Romains, et y'a d's estatues d'li &agrave; Rome, en Italie. Et nou dit tchiquefais qu'des p'tits amours sont des Cupidons, mais tu'es acouo trop janne pour t'emb&ecirc;ter la t&ecirc;te des choses d&eacute; m&ecirc;me.&quot; <br/>
<br/>
 &quot;Mais chein tchi m'a fait p&acirc;ler d'emmouothachinn'nie quand tu m'as &icirc;nterrompu,&quot; Papa d&icirc;t &agrave; Manman, &quot;est chein qu'j'ai ou&iuml; dans la forge &agrave; mat&icirc;n. &Acirc;mice Le Roux est v'nu aver san bidet f&eacute;th&eacute;, et i' patha&icirc;ssait tout attrist&eacute;. Comme j'tions touos seurs dans la forge i' m'a cont&eacute; ses peines. Il allit en S&egrave;r y'a trais ou quatre ans et s'emmouothachit d'eune S&egrave;rtchaise. Ch'tait la preunmi&eacute; fais tch'i' s'&eacute;tait &icirc;nt&eacute;r&ecirc;ssi dans eune janne fille, car i' d'meuthe au Creux Baillot auve sa m'm&egrave;e tch'est veuve et estropi&eacute;e et marche &egrave;s &ecirc;caches. I' n'a pon grand' sorte d'm&ecirc;nage, quat' ou ch&icirc;n vr&eacute;gies d't&egrave;rre, et i' n'a pon grand sou ni fort d'ambition, mais i' lus graient bein ensembl'ye li et sa m'm&egrave;e et m&ecirc;nagent &agrave; vivoter trantchilement. Y'a eune chose qu&eacute; j'ai tr&eacute;jous admith&eacute; d'li. Ch'est tch'i' paye argent comptant pour autcheune chose qu&eacute; j'fais pour li dans la forge. N&eacute; v'l&agrave; tchiquechose d'&egrave;rm&egrave;rquabl'ye ches jours quand qu&acirc;si touos les f&egrave;rmi&egrave;rs n&eacute; peuvent payi qu'eune fais par an. &Ecirc;videmment, &Acirc;mice m&ecirc;nage &agrave; mett' deux-s'trais sou d'c&ocirc;t&eacute; quand i' vend ses patates, pour subithe &agrave; lus p'tits b&eacute;soins entre les sa&icirc;sons. <br/>
<br/>
 &quot;Mais pour &egrave;rv&eacute;n&icirc;n au sujet d'ses amours,&quot; Papa continnuit. &quot;Pour tchiques ann&eacute;es eune va&icirc;sinne v'nait l&icirc;'aidgi &agrave; souangni d'sa m'm&egrave;e. La va&icirc;sinne a p&egrave;rdu s'n homme et s'est trouv&eacute;e &ecirc;pithot&eacute;e et sans l'sou. &Acirc;mice s'est d&eacute;cid&eacute; d'la mathier et oulle est consentante. Ch&eacute; s'sait un mathiage id&eacute;al tch'aiguethait &agrave; &Acirc;mice &agrave; souangni d'sa m'm&egrave;e et veindrait au s'cours d&eacute; la va&icirc;sinne &ecirc;pithot&eacute;e en m&ecirc;me temps. Mais just&eacute;ment quand il 'tait pr&ecirc;t &agrave; amather l'noeud d'mathiage, n&eacute; v'l&agrave;-t-i' pon tch'i' r'chet eune lettre d&eacute; sa S&egrave;rtchaise l&icirc; disant qu'ou veurt v&eacute;n&icirc;n p&acirc;sser ses vacanches siez li, et i' n'sait pon comment s'en d&ecirc;faithe. <br/>
<br/>
 &quot;I' m'a d'mand&eacute; m'n avis, et j'l&icirc;'ai r'qu&eacute;mand&eacute; d&eacute; s'mathier tout d'suite auve la veuve, et d'&ecirc;crithe &agrave; la S&egrave;rtchaise &agrave; l&icirc; dithe tch'est qu'en est. I' m'a affirm&eacute; tch'i' n'taient pon engagis et tch'i' n'y'avait janmais fait d'accraithes et tch'i' n'avait pon ou&iuml; p&acirc;ler d'lyi pour pus d'un [an] et qu'lus seule correspondance avait 't&eacute; l'&ecirc;change d'eune carte d'Nou&eacute;. Ch'est en tchi l'mathiage d'&Acirc;mice n&eacute; d&eacute;v'thait pon l&icirc; faithe d&eacute; peine, et en f&icirc;n d'compte i' veindra au s'cours d&eacute; la veuve et va&icirc;sinne. Et i' n'est pon b&eacute;soin d'aver d'longs amours pour faithe un bou&acirc;n mathiage.&quot; <br/>
<br/>
<p>
<i> <a href="lefeuvre.html">George d'La Forge</a> </i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mathiage.html">L'amour et l'mathiage en J&egrave;rriais</a><p><b></b>

<li><a href="gdfchouaix.html">Y'a du chouaix!</a><p>
<li><a href="gdfchance.html">Quand eune vielle fil'ye vait eune chance...</a><p>
<li><a href="gdfsermathier.html">Les d'vis du Bouan'homme George</a><p>
<li><a href="painvalentines.html">Who sent those Valentines to Lonore?</a><p>


<li><a href="pmpeace2.html">Peace and Quiet in the Home</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

