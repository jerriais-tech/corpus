<HTML>

<!-- Mirrored from members.societe-jersiaise.org/geraint/jerriais/nierbeurre8.html by HTTrack Website Copier/3.x [XR&CO'2014], Tue, 15 Jul 2025 13:49:47 GMT -->
<HEAD>
<TITLE>La Fa&icirc;s'z&iuml;e d'gni&euml;r Beurre si&eacute;s l'F'lip Jourdgniao&ucirc;x</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Fa&icirc;s'z&iuml;e d'gni&euml;r Beurre si&eacute;s l'F'lip Jourdgniao&ucirc;x</h2></font></center><p>

Le vyi&euml;r Flip <i>yio&ucirc;s n&ocirc;s, </i>tet &eacute;un homme, Bid&egrave;imme! Coumme y'en a bain d'ao&ucirc;tres ach' teu, c'hest vrai; seull'ment n'yen a qu'un p'tit nombre t'chi s'saient tant port&euml;ts pour le ji, coumme l'bo&ucirc;anho&ucirc;mme &egrave;tat. Ah! Bi Dj&ocirc;ve i n'ya pas &agrave; s'y tr&ocirc;np&eacute;. Ne v'la eun houmme pour dounn&eacute; eunne d&eacute;scripsion d'san caract&egrave;the, t'ch&eacute;tet Loyat. Il avait eunne p'tite ferme, de vi&euml;r eunne veingtaine de vr&eacute;ji&euml;s d'terre; t'chil entret na&icirc;ent entre li et sa belle seu, car sa femme tet au su&eacute;the y'avait longtemps, c'hest &agrave; dithe v&egrave;the! ma&icirc;me ou y'&eacute;tet d'vant l'jour de sn'enterr'ment et d'la p&egrave;nne que Mait' Flip en eu, I juthi (car parfais I juthait) que jeanmais d'feamme &agrave; san conte n'erprendr&euml;t. Il est vrai a&icirc;tout, que l'bo&ucirc;anhoumme avait da&icirc;ja attrap&euml;t sa sou&ocirc;ssante si&eacute;szi&egrave;me anna&iuml;e et i tet eun b&ocirc;tchet tard pour li a s'&egrave;mathi&eacute;, et d'ma&icirc;me il avait adoptet sa belle seu pour s'entre sou&ocirc;gni, &agrave; t'chi p&ucirc;s longtans vivrai, au p&ucirc;s longtans t'cheindrai.<br/>
<br/><A HREF="jannes_fermiers.html"><IMG SRC="nb4.jpg" WIDTH=252 HEIGHT=180 border=0 align="right" alt="la peile"></A>
 Parmi l'zeanima&ocirc;ux t'chi gardaient, Il avaient tra&icirc;es belles grand vacques t'ch&eacute;taient fra&icirc;ch'man &eacute;rnouvl'l&euml;ts: t'chi b&acirc;syaient du lait chen'n't&euml;t que cra&icirc;me, eunne j'niche de dgi&egrave;s-hui m&eacute;is, eun via&ocirc;ux &agrave; la k&acirc;niche, eunne juman, de&ucirc;s tr&iuml;es pyi&egrave;nnes et eun gr&ocirc;s pendar de ni&euml;r v&eacute;tho en graisse. Ne v'la a peu pr&eacute;s le conte de l&ucirc;s bestiao&ucirc;x, mais la p&ucirc;s belle partie du m&eacute;&icirc;nage, ch'tet l'biao&ucirc;x gardein a poummi&euml;rs t'chi y'avait. Et las! <i>D&euml;t-Ou&ecirc;lle</i>, t'chi belles poummes de mus&eacute; d'beu et d'mus&eacute; d'brebis, et pis les gni&euml;r binet, les cadlines, les france, le roum'thi, le cap'yi, et eunne sua&iuml;e d'ao&ucirc;tre belles sortes &eacute;d'poummes; ch'tet v&eacute;thitablyement y'ieun des p&ucirc;s biao&ucirc;x gardeins &agrave; poummi&euml;rs qu'nou p&ucirc;sse v&eacute;is dans l'va&icirc;sin&eacute;.<br/>
<br/>
 Et pis! Pour &eacute;rv&eacute;nein au bo&ucirc;an-houmme. I n't&euml;t pon crachae&ucirc;x d'sa sorte. I crach&euml;t sans doute, quant il av&euml;t eun cou&ecirc;p&eacute; d'pteun dans la goule, t'chi prannet souvent, coumme I disait pour lis d'a&icirc;gaji les flyie&ucirc;mes de d'dans sn'estouma; ch't&euml;t tout, mais pour a&icirc;tre bon &eacute;s pao&ucirc;vres; It&euml;t l&agrave;. Si t'chiqu'uns d's&eacute;s vaiseins &eacute;ssaient v'n&ucirc;s &agrave; la ma&icirc;son d'm&acirc;nd&eacute; eunne goutte de lait, ou d'z&eacute;us, du cidre, ou poummes, ou ma&icirc;me n'&eacute;importe t'chi, Mait' Flip t&ecirc;t tr&eacute;jous pr&ecirc;t &agrave; l'zoblyigi; s'i y'&eacute;t&euml;t p&ocirc;ssiblye, de t'chi qu'les va&icirc;seins y'ava&icirc;ent coumme t&eacute;stim&ocirc;nia; pr&eacute;sent&euml;t eun biao&ucirc;x <i>ou&acirc;quinne stique</i> montet en argent, pour sn' affabillitet et san bou&acirc;n t'choeu envers yie&ucirc;x. Sa belle seu, &eacute;t&euml;t tout &agrave; f&egrave;t l'contraithe l'yi; oull' &eacute;thet tet minn'dghi, ch'est &agrave; dithe fin&acirc;syi&eacute;the, et d'habitude ch'tet en dri&egrave;the de l'yi, que'l 'bo&ucirc;an-homme dounn&euml;t tchi'q'ch&ocirc;se, car il tet l&agrave;; san tchoeu &eacute;tet chein qu'nou pou&euml;t app'l&eacute; du miyieu: et ch'tet l&agrave; la ra&icirc;son pour t'chi il avet gangnyi l'ami&ecirc;tchi et l'resp&eacute; de tou&ocirc;s les cheins t'chi l'counnaissaient.<br/>
<br/>
Coumme j'ai da&icirc;ja rapport&euml;t p&ucirc;s hao&ucirc;t, Il aim&euml;t eunne borda&iuml;e d'fann' de tans en tans de tchi qu'Margu&eacute;rite (car ch'tet la l'nom de sa belle seu), le groum&acirc;chet souvent et l&icirc;s faisait de la&iuml;es grimaches, quant oull' viy&euml;t jo&ucirc;ard&eacute; avec les jeannes jens du distri, et a&icirc;prouvait &agrave; l'z&eacute;nco&ucirc;othagi contre san biao&ucirc;x fr&egrave;the, mais yie&ucirc;x n'entendaient pon de cht'oueth&egrave;lle l&agrave;; p&ucirc;st&ocirc;t que d'faithe du ma au bou&acirc;nhoumme, I n'cherchaient que d'farces bou&acirc;nnes pour jou&eacute; &agrave; Margot (car I y'avaient b&acirc;syi chu ma&icirc;non l&agrave;), et y'en avaient da&icirc;ja jou&euml;t plus'yieurs fa&icirc;s d'vant, chein t'chi fais&euml;t qu'ou les da&icirc;testait acc&ucirc;o p&ucirc;s; mais yie&uacute;x, les gar&ccedil;ons d'l&ucirc;s c&ocirc;t&euml;t, n'laima&icirc;ent pon enn'tou: Oull' avait tet la cao&ucirc;se que l'Tom Ba&icirc;keur avait yieu l'ssa d'ssa hard&egrave;le, par rapport &agrave; des contes et d'fao&ucirc;x brits, qu'oull' avait tet lis rapport&eacute;, et d'ma&icirc;me, va t'chi fit eun &acirc;nguant miton mitainne entre yie&ucirc;x, et i comp'yiotidrent entre tou&ocirc;s les gar&ccedil;ons, qu'au preumi abord tch'il &eacute;thaient eunne chance, i l'y jou&ecirc;thaient la p&ucirc;s belle farce que jeanmais d'sa vie ou n'avet yieu: d'f&ecirc;te car ils aimaient tou&ocirc;s bain l'Tom, ch'tet li tch'&eacute;t&euml;t l&ucirc;s l&icirc;sdeur quand i voulaient av&eacute; eunne borda&iuml;e d'pya&icirc;si.<br/>
<br/>
Erv&eacute;nons &agrave; Mait' Flip ach'teu, l'bo&ucirc;anhoumme! Dans san vivant, avait tr&eacute;jous t&euml;t accou&ocirc;tumet de faithe eunne bo&ucirc;anne pa&icirc;la&iuml;e d'gni&euml;r beuure tou&ocirc;s l'zans, si&eacute;s li. I mettait vithon dae&ucirc;s kar't'chi&euml;rs de poummes, et li t'chen avait tout plyi&euml;n si&eacute;s li, I continu&euml;t sa vielle r&egrave;glye d'anna&iuml;e en anna&iuml;e, pour av&eacute; san fanne coumme d'habitude. Enfein i s'adounni que chutte fais ichein, sa belle seu s'y opp&ocirc;si, et ch'fut avec bain du teintam&acirc;re, que l'pou&ocirc;re vi parv&egrave;ins &agrave; r&eacute;ussi d'av&eacute; sa ta&icirc;te; car ch' n'tet pas qu'la vielle f&ucirc;sse ao&ucirc;trement m&acirc;rie pour le beurre, mais ou dis&euml;t t'chi pou&ocirc;raient l'faithe a l&ucirc;s tou&ocirc;s seurs, sans av&eacute; d'monde a l&ucirc;s a&icirc;d'ghi, et que tout l'profit s'nallait quand i fall&euml;t, coumme ou diset, b&acirc;syi eunne dghichounna&iuml;e de n&eacute;, &agrave; eunne raccach&iuml;e d'sallopes, t'chi font la minne d'v&ocirc;s a&iuml;d'ghi, et les servi d'g&egrave;ne et dgiao&ucirc;s d'vie, et l'zemplyi c&ocirc;umme des cou&ocirc;chons de b&egrave;the et d'mangi; apr&eacute;s tch'il ont la bi&eacute;lle et la v&eacute;sie enfl'yi&euml;ts coumme eun gr&ocirc;s tambour, i n's'fiche pas mal de vous, i n'veulent pon mou&eacute; nan! pourt'chi, I tch&ucirc;l'butta&icirc;ent l'm&ucirc;s&eacute; dans la pa&icirc;le et n'en v'la l'ra&icirc;sulta.<br/>
<br/>
L'bo&ucirc;anhoumme! Pensi pourtant que chein qu'ssa belle seu vn&euml;t d'l&icirc;s dithe pou&euml;t a&icirc;tre vrai. I a&icirc;rpensi bain a&icirc;tout, que quant i fall&euml;t k'menchi &agrave; a&icirc;craim&eacute; la pa&icirc;le, pour emp'lyi ilo eunne quarantainne de bol&euml;ts d'quarte; i n'rest&euml;t p&ucirc;s que l'lait c&acirc;syi dans l'fond d'la pa&icirc;le, pour yie&ucirc;x. D'&eacute;un ao&ucirc;tre c&ocirc;tet, il &eacute;thait bain coulu av&eacute; yieu tou&ocirc;s ch&eacute;s jeannes gar&ccedil;ons la &agrave; aid'ghi; mais d'lao&ucirc;tre bord, i savet bain et coumme i disait I m'en cou&ocirc;te eunne raide bo&ucirc;g' edd' pou&ocirc;gn&iuml;e. Enfein, coumment s'y prendre pour po&ucirc;&eacute; satisfaithe &agrave; tou&ocirc;s ses an'meins? Eh bain! Ne v'ch&eacute;in le sk&icirc;me t'chi preins: I s'arrangi d'ov' Margu&eacute;rite, t'chill' en fs'saient dae&ucirc;s pa&icirc;lla&iuml;es, yieunne ach'teu et yieunne p&ucirc;s tard, et t'chi pr&icirc;ethaient la ma&icirc;nt'chi d'la scou&acirc;de, &agrave; la pr&eacute;mi&eacute;the, et l'ao&ucirc;tre ma&icirc;ntchi &agrave; la derni&eacute;the. En a&icirc;ffet, chein t'chi fut f&ecirc;t, mais n&ocirc;s moustaflyiards qu&ocirc;equ'e y'en eu qu'la ma&icirc;nt'chi d'pri&euml;ts et qu'l&eacute;s dae&ucirc;s divisions pathaissaient tou&ocirc;s contents, les pendloques avaient klobet ensemb'lye, pour jou&eacute; la farce, tchil'avaient prom&eacute;ins &agrave; Margot. I voula&icirc;ent &eacute;rvengi l's&ouml;r de Tom Ba&icirc;keur, et pis acc&ucirc;ao m&ucirc;s, i' s'adounnit que l'D&egrave;ne E'l'Boutiyi, tch'&eacute;tet dae&ucirc;zi&egrave;me l&icirc;sdeur de la bande; fut preins pour la premi&eacute;the pa&icirc;la&iuml;e, et l'pou&ocirc;rre Tom n'en tet pas, mais l'accord entre tou&ocirc;s yie&ucirc;s &eacute;tait f&ecirc;t, I s'doutta&icirc;ent bain t'chi n'en f'thaient pas de dae&ucirc;si&egrave;me pa&icirc;la&iuml;e; parcqu' Margot n'voudr&euml;t pon, Ch'n'tet pas au bo&ucirc;anhoumme tch'il en voulaient, ch'tet a la belle seu, quo&eacute;'qu' qu'ou verr&euml;ts p&ucirc;s tard, que ch'fut li t'ch&acirc;n fut la dupe.<br/>
<br/>
 Ch't&euml;t l'Ma&icirc;cr&eacute;di en erv&eacute;nant la sethaie termyia&iuml;e, not' preumi d&eacute;myi&eacute; batt&acirc;syion  entri, et f&ucirc;drent bain a&icirc;rch&ucirc;s par les de&ucirc;s vyi&euml;rs, Margot &eacute;t&euml;t tout-&agrave;-fet c&ocirc;ntente, et s'&eacute;t&euml;t d'a&icirc;dgh&icirc;s&euml;ts; il avaient ma&icirc;me a&icirc;changi d'habits, l'bo&ucirc;anhoumme av&euml;t l'zab&iuml;ts d'ssa belle seu, et <i>vice versa</i>. Lao&ucirc;t' d&eacute;myi&eacute; batt&acirc;syion, &eacute;tait au d'gu&euml;t dans l'gard&eacute;in en dri&egrave;the d'la tchu&icirc;s&egrave;nne; l&agrave; ou&egrave;st que l'gni&euml;r beure se faisait. Ch'tet dans eunn' apparte&egrave;nn'ment tch'&eacute;t&ecirc;t bain p'tite, quand la pa&euml;le tet s&ucirc;s l'feu, avec le mouea&ucirc;x, i n'yiav&euml;t du reun que pour de&ucirc;s-perso&ucirc;nnes. Les z'ao&ucirc;tres t'chen 'appart&eacute;naient alla&icirc;ent s'amuz&eacute;, lz'euns &agrave; jo&ucirc;&eacute; &eacute;s cartes, les ao&ucirc;tres &agrave; chant&eacute;, jo&ucirc;&eacute; d'la m&ucirc;zique et d&acirc;ns&eacute;. I y'av&euml;t eunne f&eacute;na&icirc;tre, t'chi s'ado&ucirc;nn&euml;t justeman dans l'gard&eacute;in, et vis-za-vis d'la pa&euml;le. L'appart&egrave;nn'man, n't&euml;t s&eacute;implyi&eacute;man qu'eunne elle au bu d'la gr&acirc;n ma&icirc;son, et n'ou pou&euml;t d'charme gre&icirc;np&eacute; &agrave; la chimm'na&iuml;e; ch'tet ichein tout pra&iuml;s qu'lao&ucirc;t' d&eacute;myi&eacute; batt&acirc;syion fa&icirc;sait l'dgu&euml;t, pour aguev&eacute; la farce prom&eacute;inse.<br/>
<br/>
A&icirc;cout&ecirc;ts! chi&eacute;rs lecteurs, li ma&icirc;me, Mait' Flip, dans san temps, n&ocirc;s a raccont&euml;t chein t'chets p&ocirc;s&euml;t ich&eacute;in d's 'so&ucirc;s.<br/>
<br/>
Mes gar&ccedil;ons, j'ai tant d'chagr&eacute;in en v&ocirc;s raccontant ch't'histou&ecirc;the ich&eacute;in, que ma&icirc;me la veue m'en mou&ocirc;lle quand j'v&eacute;ins a m'en ram&eacute;mo&ucirc;&eacute;the. Ou viy&iuml;s; l'temps p&acirc;ss&euml;t, j'tais acco&ucirc;otumet a fa&icirc;the tou&ocirc;s l'zans eunne bo&ucirc;oyia&icirc;tuthe de poummes, pour not' provision d'hiv&eacute;, pour m&eacute; et ma belle seu, car je n'soummes que dae&ucirc;s, et en ma&icirc;me temps j'a&icirc;mais bain v&eacute;s mes vyi&euml;rs z'anm&eacute;ins, vn&eacute;in l&ucirc;s diverti de&ucirc;se-tra&icirc;es z'heuthes d'ov' m&eacute;, car je l'zaima&icirc;s tous, mais mao&ucirc;gret-m&eacute; j'en a&icirc; t&ecirc;t &agrave; la dupe. Je s's&icirc;s vilann&euml;t pour l'r&eacute;st&acirc;ns d'm&eacute;s jours. Ne v'ch&eacute;in coumma&icirc;qu' l'affa&icirc;the se f&icirc;t. J'm&eacute;&icirc;mes la pa&euml;le, &agrave; si&eacute;s heuthes du mat&eacute;in, pour la aird&eacute;vall&eacute; de vyi&euml;r les si&eacute;s heuthes le lend'main au matein. J'avons fait bo&ucirc;an feu tout l'jour, et quans veins l'ss&eacute; pour fa&icirc;the eun my&icirc;o d'fann' &agrave; n&ocirc;s z'anm&eacute;ins, tch'avaient yieu la bont&euml;t de v'n&eacute;&iuml;n n&ocirc;s b&acirc;syi eun cou d'main; je chang&icirc;mes d'hab&icirc;s m&eacute; et Margu&eacute;rite, j'avais sa robe et san bann&eacute;tte et l'yi, oull' av&euml;t ma k'm&eacute;inse, bra&icirc;es, veste et c&acirc;saque, ch&acirc;t'-ch&eacute;un prann&euml;t s&acirc;n tou &agrave; mo&ucirc;&eacute;, &ocirc;ssi bain ma belle seu co&ucirc;mme les ao&ucirc;tres, mais quand v&eacute;ins m&acirc;n tou, m&eacute; t'chi n'avais pon &acirc;cco&ucirc;o mou&euml;t d&eacute;pis que j'm&eacute;tais ch&acirc;ngi, j'r&eacute;sti tout seu &agrave; mo&ucirc;&eacute;, et j'avais m&acirc;n bann&eacute;tte et ma robe, quans l'bo&ucirc;g'&eacute;dd mo&ucirc;&eacute;a&ucirc;x rompi en dae&ucirc;s; la ta&icirc;te t&ecirc;t vermoul&ucirc;e et kott&iuml;e <i>yio&ucirc;s n&ocirc;s</i>, et acco&ucirc;o eun grans bo&ucirc;nh&eacute;u pour m&eacute;, qu&eacute; j'trouvi &eacute;unne vyi&eacute;lle br&eacute;inge a&ucirc;pi d'm&eacute;, de t'chi que par &eacute;un cou d'col&eacute;the, j'yiavais a&icirc;rachi tou&ocirc;s les ouiss'keurs le jour de d'vans; Eh bain, j'v&ocirc;s juthe que sans chu boug'&eacute;dd &ocirc;ti la l'pa&icirc;lon &eacute;th&euml;t roussi coumme &eacute;unne fricach&icirc;e d'sao&ucirc;s&icirc;ches, quans i restent toutes cl'y&iuml;ut&euml;ts dans l'f&ocirc;n d'la kass'trolle; mais m'za&icirc;fans ch'nest pas acco&ucirc;o tout chein qu'jai &agrave; v&ocirc;s racc&ocirc;nt&eacute;, ch'est chein tchi m'arrivi en opr&eacute;s. N&ocirc;s bo&ucirc;annes jeans &eacute;taient to&ucirc;os otchup&euml;ts &agrave; l&ucirc;s am&ucirc;z&eacute; ensenblye, qu&acirc;ndi que j'tais tou seu, et j'n&ocirc;szais pas les diss't&ocirc;rb&eacute;, ch't&euml;t just&eacute;man s&ucirc;s l'heuthe de m&eacute;in'gni&euml;t: car j'avais entandu l'alou&ocirc;ge du probit&egrave;the sounn&eacute;. J'antendi a&icirc;tou, coumme tchiq'z&eacute;uns marchi s&ucirc;s les tuilles, mais j'ny f&icirc;s attension pou l'moman, mais dans p'tit' d'tans, m&eacute; v'la pr&eacute;squ' ockssi par la fuma&iuml;e; Jn'viyais p&ucirc;s a mo&ucirc;&eacute;, J'cr&icirc;yi au s'cour mais persounn' ne v&eacute;indrent; j'antendi eunne voua&icirc;e dans l'gard&eacute;in, en angl'ya&icirc;s t'chi d&icirc;t, <i>G&ocirc;s hanne! yio&ucirc;s blo&ucirc;eminne fo&ucirc;le, L&egrave;tte g&ocirc;s! ennd' gu&icirc;ve &eacute;ur &eacute; blo&ucirc;eminne sm&egrave;que inne eur blo&ucirc;eminne tch&acirc;psse</i>: Dans &eacute;un cly&eacute;in d'yi, ne v'la l'beurre tchi fut pr&eacute;ins &agrave; a&icirc;ternu&eacute;, que l'forteune partout, et i n'yen resti m&egrave;che dans boug'edd pa&euml;le; L'za&icirc;clyi&acirc;ts volaient &agrave; dro&ucirc;ette et &agrave; gao&ucirc;che, &ocirc;ssi gr&ocirc;s coumme d&eacute;s pi&eacute;ches de ch&eacute;ins frans. J'm&eacute; m&eacute;ins &agrave; j'nors, je n'po&ucirc;ais pus m&eacute; t'n&eacute;in d'bu, et biao&ucirc;x fou&ocirc;syi pour la porte pour da&icirc;hall&eacute;, pas d'fichu crae&ucirc;x &agrave; trouv&eacute;. J'm&eacute; meins &agrave; criyi&eacute;, mais persounne ne v'na&icirc;ent. J'antendais l'za&icirc;clyi&acirc;s tchi volaient partou s&ucirc;s man bann&eacute;tte et ma robe! Dans mon tripo, je t'nais acco&ucirc;o ma br&eacute;inge &agrave; ma main, et m'trouvi a&icirc;tch&euml;rfouchi s&ucirc;s l't&acirc;s d'b&ucirc;ches, ch't&euml;t l&agrave; m'za&icirc;fans, ou&egrave;squ' j'attrapi ma de&ucirc;szi&egrave;me ou&acirc;ppe. J'antendais &eacute;unne bouffade dans l'gard&eacute;in, et yi&eacute;un tchi dis&euml;t <i>L&egrave;tt' eur sou&eacute;tt'</i>. J'm'a&icirc;rm&eacute;ins &agrave; criyi&eacute; &agrave; r&egrave;dde brache, <i>Pl&iuml;ze guiv' mi&egrave; &eacute; ennd'</i>: mais i m'laiss&icirc;drent acco&ucirc;o dans cht'&eacute;inferna bourbi la, j'a&icirc;rchu dae&ucirc;s a&icirc;clyi&acirc;ts dans la fache, et j'ut la pliche enra&icirc;nch&icirc;e, coumme tchi pel'l&ecirc;t &eacute;un co&ucirc;&ocirc;chon tout vivant. J s's&icirc;s &eacute;un houmme tchu&icirc;t, et acco&ucirc;o bain pour m&eacute;, que j'nen et pas p&ucirc;s. La tchu&icirc;s&egrave;nne en fut smoutheura&iuml;e partout, pli&acirc;strage et a&icirc;the. Quans mizanmeins v&eacute;indrent m'trouv&eacute;, tout &eacute;tet fini; j'tais dans &eacute;un a&icirc;ta abominablye, et acco&ucirc;o biao&ucirc;cou d'yie&ucirc;s en riaient coumme des f&ocirc;s. Ah! m&eacute;s gar&ccedil;ons a&icirc;cout&ecirc;ts m&eacute;: Si ou z'avets b&eacute;so&ucirc;ains d'gni&euml;r beurre, ne l'fa&icirc;tes pon si&eacute;s vous; prenn&euml;ts m'n'av&icirc;s, car pour de m&eacute; jaimth'ais d'gi&acirc;bly&eacute;men m&ucirc;s l'accatt&eacute; par la modgh&iuml;e, ou la pota&iuml;e ma&icirc;me! que jeanmais en r'fa&icirc;the d'ao&ucirc;tre si&eacute;s nous.<br/>
<br/>
Pour v&ocirc;s en fini, m'za&icirc;fans, j'parv&eacute;imes &agrave; da&icirc;couvri la cao&ucirc;se de l'affa&icirc;the. Ils ava&icirc;ent c&ocirc;nply&icirc;ott&ecirc;t ensemblye, de jo&ucirc;&eacute; eunne trique &agrave; ma belle seu, et m&eacute; alors tch' av&euml;t ses zabits, je fut justeman pr&eacute;ins pour a&icirc;tre yi; le f&euml;t en est, i bouch&icirc;drent la chimm'na&iuml;e avec eun b&ocirc;tch&euml;t d'chiqu' tchi f&euml;t que j'fut presqu' a&icirc;touffet par la fuma&iuml;e, et la ra&icirc;son pour l'bl&egrave;que botteur &agrave; a&icirc;cly&icirc;chi d'ma&icirc;me, &eacute;t&euml;t qu'les boug' edd' salig&ocirc;ts, avaient flyi&acirc;n'tchi par la f'na&icirc;tre eun gr&ocirc;s boug'edd kr&egrave;kueur, <i>yious-n&ocirc;s</i>, &eacute;unne man&icirc;&eacute;the de sqou&icirc;bbe &agrave; huit' ou dgi&eacute;s neus, dans la pa&icirc;la&iuml;e d'beurre, tchi fa&icirc;t tchi n'tet pon ravissans qu'laffaithe saoutisse en l'air d'la man&icirc;&eacute;the. Pour de m&eacute;, j'ai tet pl&ucirc;syie&ucirc;rs fais en dgh&egrave;rre; m&eacute;s bo&ucirc;annes jeans, &agrave; la Krimaie, au Kappe, et &agrave; biao&ucirc;cou d'ao&ucirc;tres, la ou&egrave;s' qu'yav&euml;t d'fors c&ocirc;nb&acirc;ts, mais d'path&egrave;illes boug'edd mitr&acirc;syie&ucirc;ses, de ma vie ni m&eacute; ni a&ucirc;tch&eacute;unn' perso&ucirc;nne n'ont veu; et c&eacute;m' n'&acirc;ge fao&ucirc;t ti qu'jen juthe en finissant m'n'histo&ucirc;&egrave;the, qu'&ocirc;ssi bain vous coumme m&eacute;, il est &agrave; esp&egrave;the qu'jeanmais j'n'&eacute;rv&euml;rrons patheille ch&ocirc;se s'arriv&eacute;, bid&egrave;nne!<br/>
<br/>
En souha&icirc;ttant &agrave; tou&ocirc;s m'zanm&eacute;ins, eun bo&ucirc;an No&ucirc;&eacute; et eunne bo&ucirc;anne nouvelle anna&iuml;e; ch'est &agrave; dithe eunne anna&iuml;e de joua&icirc;e et d'prosp&ecirc;thit&euml;t. J'v&ocirc;s salue.<br/>
<br/>
<i>L'ANM&Eacute;IN JEAN.</i><br/>
Chu 22 Novembre,<br/>
Mil-huit chents nonante ch&eacute;&iuml;ns!<br/>
<br/>

<center>
<TABLE>
<TR>
<TD ALIGN=CENTER VALIGN=BOTTOM><A HREF="assembliee/nierbeurre1962.gif">
<IMG SRC="assembliee/nierbeurre1962.gif"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="nb3.jpg">
<IMG SRC="nb3.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="nierbeurre2.jpg">
<IMG SRC="nierbeurre2.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre.jpg">
<IMG SRC="assembliee/nierbeurre.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_08.jpg">
<IMG SRC="assembliee/nierbeurre2002_08.jpg"  HEIGHT="80" BORDER="0" ALT="Ni&egrave;r Beurre"></A></TD>
<TD ALIGN=CENTER VALIGN=BOTTOM><A HREF="assembliee/nierbeurre2002_43.jpg">
<IMG SRC="assembliee/nierbeurre2002_43.jpg"  HEIGHT="80" BORDER="0" ALT="Ni&egrave;r Beurre"></A></TD>
</TR>
</TABLE>
</center>
&nbsp;<p>
<FONT SIZE=2>
<i>Viyiz &eacute;tout</i>:
<ul>
<li><a href="nierbeurre9.html">L&eacute; Ni&egrave;r Beurre</a><p>
<li><a href="assembliee/nierbeurre2002.html">La S&eacute;th&eacute;e d'Ni&egrave;r Beurre 2002</a><p>
<li><a href="assembliee/nierbeurre1962.html">La Bord&eacute;e d'Ni&egrave;r Beurre 1962</a><p>
<li><a href="nbeurre.html">La faith'thie d'ni&egrave;r beurre</a><p>
<li><a href="nierbeurre.html">Une Bord&eacute;e d'Nier-Beurre</a><p>
<li><a href="pmnierbeurre.html">Merrienne et l'Ni&egrave;r-Beurre</a><p>
<LI><A HREF="jannes_fermiers.html">Les Jannes F&egrave;rmi&egrave;rs et l'Ni&egrave;r Beurre 1999</A><p>
<li><a href="nierbeurre2.html">L&eacute; Ni&egrave;r Beurre</a><p>
<li><a href="assembliee/nierbeurre.html">La S&eacute;th&eacute;e d'Ni&egrave;r Beurre</a><p>
<li><a href="betsy2.html">L'Ebranlement d'Betsy</a><p>
<li><a href="nierbeurre1911.html">L&eacute; Caouain et l'ni&egrave;r beurre</a><p>
<li><a href="nierbeurre_picot.html">La Fa&icirc;sezie d'Ni&egrave;r-Be&ucirc;rre</a><p>

<li><a href="finnitnb.html">Tout est bein tchi finnit bein</a><p>
<li><A HREF="cidre_sanmathes.html">La faith'thie d'cidre au Mangni d'Sanmath&egrave;s</A><p>
</ul>
</FONT>
&nbsp;<p>




&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/nierbeurre8.html by HTTrack Website Copier/3.x [XR&CO'2014], Tue, 15 Jul 2025 13:49:47 GMT -->
</HTML>
