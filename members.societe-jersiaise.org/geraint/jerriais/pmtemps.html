<HTML>
<HEAD>
<TITLE>Le Temps et autre chose</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Temps et autre chose</h2>
Y'a p't'&ecirc;tre du fun en allant</font></center><p>

Moussieu l'Editeu,<br/>
<br/>
&quot;Le temps s'p&acirc;sse, Ph'lip,&quot; s'fit la Merrienne; &quot;la saison s'avanche, et j'n'avons pas ocquo veu du temps d'&ecirc;t&eacute;. Tch&egrave;sque chonna veur dithe?&quot;<br/>
<br/>
&quot;Damme! je n'sais pas,&quot; j'l'y dit, &quot;mais y n'faut pas ocquo s'pliaindre trop. Apr&egrave;s tout, j'avons yeu trais ou quatre biaux jours, et, accordant &egrave;s g&acirc;zettes ch'est p&ucirc;s tchi n'ont veu en Angli&eacute;t&ecirc;rre.&quot;<br/>
<br/>
&quot;Fiche de l'Angli&eacute;t&ecirc;rre!&quot; ou s'fit. &quot;Ch'est d'l&agrave; tchi nos veint touos chais touristes, tch'i p&acirc;ssent par ichin touos les siers heurlant comme un tas d'&ecirc;capp&eacute;s d'l'asile. Y nos r&ecirc;villent dans les m&icirc;niet et nous a d'la peine &agrave; s'rendormi. N'm'en p&acirc;sle pas d'l'Angli&eacute;t&ecirc;rre. Mais chein que j'voudrais sav&eacute; ch'est la cause du temps abominablye que j'avons yeu d'pis l'mais d'Avri.&quot;<br/>
<br/>
&quot;Y'a une raison, bein seux,&quot; j'l'y dit, &quot;m&ecirc;me p&ucirc;s d'yunne, p't'&ecirc;tre bein, mais quand nous en p&acirc;sle &egrave;s gens, yun dit chonnech&icirc;n et l'autre chonna, et nous en est pas p&ucirc;s savant &agrave; la f&icirc;n. J'rencontri yun des grands m&ecirc;ssieux d'la Cour, y'a tchique temps, et y voulait dithe que ch'tait l's'Am&eacute;thitchains avec chais terriblyes <a href="pmbomb.html">bombes</a> tchi pou&ocirc;rraient d&ecirc;truithe le monde entchi dans mains d'une minute, mais j'n'y crais pas. Nous a tr&eacute;jous ou&iuml; que si n'y'a pas d'hiv&eacute; n'y'&eacute;tha pas d'&ecirc;t&eacute;, et qu'un sale &ecirc;t&eacute; veur dithe un biau S'tembre. Je n'viyons pas l's'hiviers du temps p&acirc;ss&eacute;, ni l'biau temps en &ecirc;t&eacute;, mais enfin y'a toute esp&eacute;thance d'un biau S'tembre chutte fais, et j'en avons grand besoin, car les <a href="tonmates.html">tomates</a> que j'ai veu ont laie mine.&quot;<br/>
<br/>
&quot;V&egrave;the,&quot; ou dit, &quot;ma do&ucirc;zaine de pliantes dans l'gardin sont &agrave; maintchi paral&icirc;s&eacute;es, et n'y'a rain d's&ucirc;s. J'ai biau l&ucirc;s donn&eacute; les sales iaux et une d&ocirc;se d'&ecirc;pu toutes les s'maines, v'l&agrave; tchi n'a autchun &ecirc;ffet. Si sont d'm&ecirc;me partout l'&icirc;le che s'sa un catastrophe. Mais, p&acirc;slant d'autre chose, Ph'lip, tch&ecirc;squ'en est pour les <a href="votevoc.html">&ecirc;lections</a> p&ucirc;s tard. J'sais bein qu'y'a ocquo l'temps, mais man bouonhomme de p&egrave;the d&icirc;sait tr&eacute;jous qu&eacute; l'candidat avec la miyeu chance ch'tait l'homme tch'y s'd&ecirc;cliathait l'preumyi, et v'l&agrave; tchi fut prouv&eacute; bein des fais quand <a href="roselouothi.html">les Louothiers et les R&ocirc;siers</a> s'entre-battaient.&quot;<br/>
<br/>
&quot;V&egrave;the,&quot; j'l'y dit, &quot;mais dans chu temps-l&agrave; ch'tait au candidat tch'avait assez d'coppeurs pour p&eacute;yi l'p&ucirc;s haut prix pour les viauds. N'y'a pas d'chonna ach'teu, car les candidats sont d's'hommes honothablyes, &eacute;pis y'en a d'yeux tch'y touonent &agrave; r'bours quand y vaient l'g&eacute;thant d'la banque appr&eacute;chi. Enfin, par chein qu'j'en comprens, nou ou&iuml;tha b&eacute;t&ocirc;t de tchiques candidats pour S&eacute;nateur.&quot;<br/>
<br/>
&quot;Combain qu'y'&eacute;tha d'vacances,&quot; ou d'mandit.<br/>
<br/>
&quot;Chinq, tout ensemblye,&quot; j'l'y dit, &quot;mais l'affaithe est assez complitchie au moment, car y pathait que l'Sieur Le Feuvre, tch'est ocquo malade, a id&eacute;e d'r&eacute;signi au m&ecirc;me temps, ach'teu y s'sa tch&eacute;stchon d'&ecirc;lithe quatre S&eacute;nateurs pour un terme de neuf ans, et yun pour un terme de trais ans. Je n'sais pas comment qu'nou s'en d&ecirc;poqu'tha, mais &agrave; ma veue, les chinq ne peuvent pas &ecirc;tre &ecirc;lus l'm&ecirc;me jour.&quot;<br/>
<br/>
Ou me d'mandit si j'avais autchune id&eacute;e combain qu'y'&eacute;thait d'candidats.<br/>
<br/>
&quot;Impossiblye d'sav&eacute; ocquo,&quot; j'l'y dit, &quot;mais y s'en trouv'tha. Y'a trais ans y taient huit ou neuf, et y'eut p&ucirc;s d'une surpr&icirc;nze. La Post n'eut pas grand' chance, car hors des quatre m&ecirc;ssieux qu'ou nos donnait en avis d'support&eacute;, n'y'en eut qu'yun tch'y veint. Chu coup, ou f'tha p't'&ecirc;tre un mio m&ucirc;s, mais je n'sais pas, car les &ecirc;lecteurs veulent &ecirc;tre libres de vot&eacute; pour les siens tch'y l&ucirc;s pliaient l'm&ucirc;s.&quot;<br/>
<br/>
&quot;Bein seux,&quot; ou dit, &quot;mais ach'teu Ph'lip, la Jane, ta belle-fillye, a ou&iuml; que tchitchuns des D&eacute;put&eacute;s d'la <a href="st_helyi.html">Ville</a> ont id&eacute;e de s'mettre s&ucirc;s les rangs. Crais-tu qu'ch'est vrai?&quot;<br/>
<br/>
&quot;P'tis qu'tu me d'mande, Merrienne, j'l'y dit, &quot;oui, je crai qu'ch'est vrai. J'ne s'sais pas &ecirc;tonn&eacute; d'en vais trais ou quatre, et m&ecirc;me p&ucirc;s.&quot;<br/>
<br/>
&quot;Oh!&quot; ou dit, &quot;si ch'est d'm&ecirc;me, y faudra qu'la campagne aie tchiquechose &agrave; dithe. J'allons p't'&ecirc;tre vais une raide &ecirc;lection, Ph'lip.&quot;<br/>
<br/>
&quot;Ch'l&agrave; s'pouorrait,&quot; j'l'y dit. &quot;Tant p&ucirc;s, tant m&ucirc;s.&quot;<br/>
<br/>
<i><a href="lebrocq.html">Ph'lip</a></i><br/>
<i>7/8/1954</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>


<li><a href="pmfraid2.html">Merrienne et l'temps fraid</a><p>
<li><a href="pmmagnifique.html">Un magnifique jour</a><p>
<li><a href="pmgrandhive2.html">L&eacute; Grand Hiv&eacute;</a><p>

<li><a href="pmgrandhive.html">M&eacute;mouaithes du Grand Hiv&eacute;</a><p>
<li><a href="pmouragan.html">L'Ouragan &agrave; Portinf&eacute;</a><p>
<li><a href="pmfraid.html">Pus fraid que Jamais?</a><p>
<li><a href="gdffraid2.html">I' fait fraid!</a><p>
<li><a href="pmrudeniet.html">Une rude niet au Portinf&eacute;</a><p>
<li><a href="pmtempete.html">La Temp&ecirc;te</a><p>
<li><a href="gdfplyie.html">D'la plyie av&egrave;rse</a><p>
<li><a href="gdfieau.html"> L'Ieau du Ciel</a><p>
<li><a href="gdfdluge.html">L&eacute; d'luge</a><p>
<li><a href="pmbomb.html">Merrienne Dreads The Bomb</a><p>
<li><a href="pmfin.html">Merrienne et la f&icirc;n du monde</a><p>

<li><a href="pmsaintmartin.html">L'&eacute;lection &agrave; Saint Mart&icirc;n</a><p>
<li><a href="pmdepute.html">L'&Eacute;lection pour D&eacute;put&eacute;</a><p>
<li><a href="pmsenators.html">The Election For Senators</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="elections_4.html">Les &Ecirc;lections</a><p>
<li><a href="pmmultitude.html">Les Elections</a><p>
<li><a href="pmshows.html">L's Elections et les 'Shows'</a><p>
<li><a href="pmmandats.html">Les D&eacute;put&eacute;s et les mandats</a><p>
<li><a href="gdfelect.html">Eune bouanne &ecirc;lection!</a><p>
<li><a href="gdfstouen.html">&Agrave; St. Ouen l'temps p&acirc;ss&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

