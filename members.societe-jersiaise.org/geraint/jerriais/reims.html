<HTML>

<!-- Mirrored from members.societe-jersiaise.org/geraint/jerriais/reims.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
<HEAD>
<TITLE>L&eacute; Corbin d&eacute; Reims - The Jackdaw of Rheims</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>"L&eacute; Corbin d&eacute; Reims."</h2>

"The Jackdaw of Reims."</font></center><p>
<CENTER><TABLE><TR><TD>
<P>Sus la Grande Chaise au Cardinal l&eacute; Corbin s'tait jutchi!<BR>
Quoiqu' Ev&ecirc;ques, Abb&eacute;s, et Prieurs 'taient l&agrave; endrait l'i,<BR>
Ov unn' guingue d&eacute; pr&ecirc;tres, d&eacute; jannes et d'viers,<BR>
Des hoummes d&eacute; guerre ov lus &egrave;stchuyiers,<BR>
Et un tas d'autres gens pas si ha&ucirc;t pli&egrave;chis,<BR>
Tout bein compt&egrave;, unn' f&acirc;meuse conpagnie?<BR>
Enfin, riches ou pa&ucirc;vres, tous qu'&eacute;taient l&agrave;<BR>
Fa&icirc;saient la r&eacute;v&eacute;rence au c&eacute;l&egrave;bre Pr&eacute;lat:<BR>
Car si j&acirc;mais &egrave;tre humain<BR>
Etait orghillieux ou ha&ucirc;tain<BR>
Voire, m&ecirc;me pus qu&eacute; Gouverneux, qu&eacute; Rouai ou Prince,<BR>
Ch'tait s&eacute;n'Eminence l&eacute; Cardinal Arch&eacute;v&ecirc;que d&eacute; Reims!</P>
<P>Coumme s'i y'iavait fait sa vie, et sans s&eacute; g&ecirc;ner unn' mie,<BR>
L&eacute; Corbin s'proumm'nait partout, parmi grands et p'tits,<BR>
I sa&ucirc;ticottait sus les tab'yes, et dans pliats ou assiettes<BR>
I s'amusait &agrave; y beccotter chein qu'il en voulait d&eacute; miettes,<BR>
Et dans un temps nou l'vit, par pure malice,<BR>
Danser sus les biaux embli&egrave;mes d'office!<BR>
Mais pas content d&eacute; chonnna, v'l'&agrave; t'i pon qu&eacute; l'oua&icirc;sai<BR>
Va s&eacute; jutcthi sus la chaise ou&egrave;qu' l&eacute; Cardinal &eacute;tait,<BR>
Voire, m&ecirc;me sus l&eacute; bord d&eacute; san grand rou&ocirc;ge Chap&eacute;!<BR>
Et i sembliait l'i dire ov un clyin d'yi d'affront&egrave;:<BR>
"Ch'est pour nos deux, est-che pon, l'f&egrave;te d'anni&egrave;t?" -<BR>
Et pr&eacute;tres et moinnes, ov peine et chagrin,<BR>
D&eacute; vais les farces du tracas d'Corbin,<BR>
S'entr'disaient en trembliant, et pales coumme des morts:<BR>
- "Chet' ouaisai-l&agrave;, pour se&ucirc;re, a l'Dji&acirc;lble dans l'corps!" -</P>
<P>Unn' fais que ch&egrave;s bouann' gens l&agrave; e&ucirc;rent bu et mangi,<BR>
Chein qui restait du festin fut bein vite cli&egrave;rgi,<BR>
Et si&egrave;z p'tits gar&ccedil;ons, des &egrave;sfants d&eacute; l'Escolle,<BR>
Ov lus faches bein propres, et en blianches qu'minsolles<BR>
Entrirent deux &agrave; deux sans dire unn' parole -<BR>
L&eacute; prumi mousse portait unn' belle canne dor&eacute;e<BR>
Plienne d'jia&ucirc;e - la pus finne d&eacute; toute la contr&egrave;e -<BR>
L&eacute; deuxi&egrave;me t'nait un baisinne tout dor&egrave; coumme la canne,<BR>
Et pis deux des pus grands, s'en v'naient &eacute;tout portant<BR>
Des bouteilles pliennes d'jia&ucirc;e d'Lavande, et d'jia&ucirc;e d&eacute; Cologne,<BR>
Et pour qu&eacute; les mains &agrave; s&eacute;n'Eminence fussent parfait'ment nettes<BR>
Les deux derniers portaient, yieun l&eacute; savon, l'a&ucirc;tre sa serviette.<BR>
Monseigneur &eacute;tait fi, d'vais alentou d'li<BR>
D&eacute; biaux &egrave;sfants, habillyis en blianc</P>
<P>Et qu'appr&ecirc;taient tout, sans faire unn' mie d'brit;<BR>
L'i, les manches ertrouss&eacute;es, vit l'i m&ecirc;me l'ia&ucirc;e parfum&egrave;e,<BR>
Mais sa Seigneurie pourtant, d&eacute;vant couler ses mains d'dans<BR>
Halle d&eacute; d'sus san dait sa grosse bague &agrave; djiamants;<BR>
Sus la tabl'ye i la m&eacute;t, coumme i crait en se&ucirc;ret&egrave;,<BR>
Sans se douter qu&eacute; l'oua&icirc;sai malin l'avait guett&egrave;;<BR>
Et quand' y qu&eacute; l&eacute; gar&ccedil;ons, les grands et les p'tits,<BR>
Y'iaidjiaient entou&ocirc;re toute sa ou&acirc;tchin'nie,<BR>
L&eacute; Corbin saute sus l&eacute; Bijou, et ov un coup d'bec,<BR>
Sans &ecirc;tre veu d&eacute; persounne, i fiche le camp avec!</P>
<P>Un quart d'heure &ocirc;pr&egrave;s chounna, y'ie&ucirc;t un djiantre d'sabbat<BR>
Et les gens s&eacute; d'mandaient: - " S&eacute;cours, tch'est qu'i y'i'a?" -<BR>
Mais nou viyiait pr&egrave;tres et moinnes, et jusqu'&egrave;s avers<BR>
Ov lus pouchettes toutes tou&ocirc;n&egrave;es &agrave; l'envers -<BR>
D'a&ucirc;tres s'&eacute;taient mins, sus l'plianchais &agrave; grappins,<BR>
A fouoillyi ov lus mains, dans tou&ocirc;s les raccoins;<BR>
Sen Eminence g&ecirc;n&egrave; avait l'i m&ecirc;me hall&egrave;<BR>
Ses deux slippeurs brod&egrave;s, et d&eacute;pis l'talon &agrave; l'ort&egrave;<BR>
I vos les s&eacute;couait coumme un vrai poss&eacute;d&egrave;!<BR>
Montrant, en s&eacute; r'troussant et en s&eacute; r'tou&ocirc;nant,<BR>
Tchiq'fais &agrave; droite et tchiq' fais &agrave; ga&ucirc;che,<BR>
Sou&ocirc;s sa robe ses finnes rou&ocirc;ges ca&ucirc;ches!<BR>
Tous e&ucirc;rent biau cherchi sou&ocirc;s tapis et telles,<BR>
Tou&ocirc;ner d&eacute; bord les pliats, la vaisselle,<BR>
D&egrave;sr&acirc;clyi les chendres dans l'&acirc;tre, pas d'signe ou nouvelle<BR>
I n'purent trouver du bijou perdu,<BR>
Ni d'vinner ou&egrave;qu'la bague avait disparu!</P>
<P>L&eacute; Grand Cardinal s&eacute; l'vit, et d'un 'air s&eacute;v&egrave;re,<BR>
Print sa clioche, san cierge, et san br&eacute;viaire,<BR>
Et d&eacute; sa vouais d&eacute; r&eacute;ligieux, et tchi faisait peux,<BR>
l s'mint &agrave; ma&ucirc;dire l&eacute; fichu voleux!...<BR>
I ma&ucirc;idit san vilain corps d&eacute; la t&ecirc;te &egrave;s pids,<BR>
I l'ma&ucirc;dit d&eacute;bat, l&eacute; ma&ugrave;dit assis,<BR>
L&eacute; ma&ucirc;dit en dormant, pour que tr&eacute;jous i r&egrave;svrait<BR>
Qu&eacute; l&eacute; Dji&agrave;ble bein du dans ses griffes l&eacute; t'nait,<BR>
L&eacute; ma&ucirc;dit en mangeant, l&eacute; maudit en b&eacute;vant,<BR>
Ma&ucirc;dit en sa&ucirc;tant, en dansant, en cou&ocirc;runt,<BR>
L&eacute; ma&ugrave;dit en vie, l&eacute; ma&ucirc;dit en mou&ocirc;rant!...<BR>
Ch'tait unn' mal&eacute;diction &agrave; en faire tremblier les gens.<BR>
Mais unn' fais finie, chein qu'aggravait l'affaire,<BR>
Ch'tait qu&eacute; persounne qu&eacute;tait l&agrave; n'en paraissait d'pi&egrave;re!</P>
<P>I n'y'eut pas, tout coumme, du tout d&eacute; r'pos<BR>
Pour moinnes, l'pr&ecirc;tres ou d&eacute;vots,<BR>
Car i fallut cherchi pour la bague toute la b&eacute;nite ni&egrave;t,<BR>
Sans aver la chance d&eacute; s'couler au li&egrave;t...<BR>
Enfin l&eacute; Sacristain vit, &agrave; la pointe du jour,<BR>
S'en v'nant drait &agrave; l'i, ov ses plieummes &agrave; l'arbours,<BR>
L&eacute; fichu Corbin.. il tait ma&icirc;gre et faillyi,<BR>
Ch'tait avec peine qu'i pouvait l'ver l'pid,<BR>
l n'sauticottait pas, ses ailes pendaient en bas.<BR>
La t&ecirc;te toute nue - sa bia&ucirc;t&eacute; perdue -<BR>
Les yieux embli&acirc;z&eacute;s - i n'viyait presque pus! <BR>
Tous s'minrent &acirc; criyier, en r'gardant l'oua&iuml;sai<BR>
"L&eacute; v'l&agrave;, l&eacute; v'l&agrave;! ch'est l&agrave; l'sc&eacute;l&eacute;rat,<BR>
"Qu'a vol&eacute; la bague &agrave; not' Grand Pr&eacute;lat!"</P>
<P>L&eacute; Corbin &agrave; mi&eacute;-mort, fit un tout p&eacute;tit "Cor".<BR>
Et i tou&ocirc;nait d'un bord sa t&ecirc;te, d'unn' tristre mani&egrave;re,<BR>
Coumme pour lus dire: "Messieux, vos plia&icirc;t-m&eacute; si&egrave;re?"<BR>
Et prenant l&egrave; pas l'avant, cliopinant, tchulbutant,<BR>
Faisant grimper pr&ecirc;traille et tou&eacute;s ses suivants<BR>
Jusqu'&agrave; la porte du pus ha&ucirc;t cliochi;<BR>
Et l&agrave;, dri&eacute;re l'hus, i lus montri san niche,<BR>
Ou&egrave;qu' la bague du Cardinal &eacute;tait bein muchie.<BR>
Parmi d&eacute; l'&eacute;strain, mios d'bouais, et un tas d'salop'rie!</P>
<P>Unn'fais la bague ertrouv&egrave;e, l&eacute; Cardinal eut l'id&egrave;e<BR>
Qu&eacute; l'voleux de Corbin avait souffert assez,<BR>
Il &ocirc;ti don d&eacute; d'sus san co' sa mal&eacute;diction,<BR>
En l'i dounnant, endrait tous, plienne Absolution,<BR>
Au son d&egrave; sa dou&ocirc;che vouaix, ch&eacute; fut tchurieux d&eacute; vais<BR>
Coumm'est qui sus l'Corbin d&eacute; neuves plieummes craissaient!<BR>
Et i vint, tout d'un coup, si gros et si gras,<BR>
Qu&eacute;, pour en dire l&eacute; vrai, nou n'l&eacute; r'counnaissait pas,<BR>
Mai chein fut un oua&icirc;sai changi - tant &agrave; fait converti,<BR>
l n'fit jamais pus m&eacute;ch&egrave;t on ma&ucirc;vaistchi:</P>
<P>Mais bein au contraire<BR>
A messe ou pri&egrave;re<BR>
Sair ou matin, l&eacute; pieux Corbin<BR>
Etait se&ucirc;re d&eacute; s'y trouver tr&eacute;jous l'prumi!<BR>
Et l&agrave; i soignnit qu&eacute; tous fissent lus d'v&eacute;:<BR>
Car, voul'ons bein l'craire, si tchiq' r&eacute;v&eacute;rend fr&egrave;re<BR>
Au sermon s'endormait, et c'menchait &agrave; ronflier.<BR>
Bein vite ov un coup d'bec, i vos l&eacute; resvillyiait!<BR>
L&eacute; Corbin v&ecirc;tchut d'm&ecirc;me en saint&eacute;t&egrave;, tout l'restant d&eacute; sa vie,<BR>
Et quand i fut mort, Ev&eacute;ques, Pr&eacute;tres, et Moinnes furent d'avis<BR>
Qu'i n'fallait pas jamais l'oubliyier l'i, l&eacute; d&eacute;vot des d&eacute;vots,<BR>
Et don il en firent un Saint... ov l&egrave; nom d&egrave; Jim Crow!...</P>
&nbsp;<p>
<P>
<i> <a href="picot.html">J. P.</a><br>
1915</i><P>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="corbin.html">L&eacute; Corb&icirc;n</a><p>
<li><a href="reims.html">L&eacute; Corbin d&eacute; Reims</a><p>
<li><a href="corbfab.html">L&eacute; Corb&icirc;n et l&eacute; R'nard</a><p>
<li><a href="corbins.html">Les corb&icirc;ns pr&eacute;dithont acouo d'la pl'yie</a><p>
<li><a href="gjcorbins.html">Un meurtre d&eacute; corb&icirc;ns</a><p>


<li><P><A HREF="guilpin.html">La Proum'nade &agrave; Jean Guilpin</A></P>
<li><a href="sammcgee.html">La Cr&eacute;m&acirc;tion d&eacute; Sam Mcgee</a><p>
<li><a href="mckie.html">L'enterrement d&eacute; Bill McKie</a><p>
<li><P><A HREF="excelsior.html">Excelsior!</A></P>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/reims.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
</HTML>
