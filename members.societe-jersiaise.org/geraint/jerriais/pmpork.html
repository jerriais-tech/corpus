<HTML>

<!-- Mirrored from members.societe-jersiaise.org/geraint/jerriais/pmpork.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip tries to get some pork</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip tries to get some pork</h2>
A dreary Christmas prospect</font></center><p>
<img src="beteasaie.jpg" width="166" height="150" alt="" title="" border="0" align="right" /><br/>
Moussieu l'Editeu,<br/>
<br/>
J'avions yeu cou&ocirc;tume touos l's'ans d'all&eacute; p&acirc;ss&eacute; l'jour de Nou&eacute; siez yunne d'nos filles mathi&eacute;es, mais y'a un mais j'd&eacute;cid&icirc;mes la Merrienne et m&eacute; d'rest&eacute; siez nous. Je n'sommes pon trop raides, ni yun ni ;l'autre et j'n'avons p&ucirc;s l'inclin&acirc;tion d'all&eacute; en compagnie.<br/>
<br/>
Mais, agniet, je n's'y pas trop se&ucirc;x qu'apr&egrave;s tout j'ne s'sons pas forchis d'd&ecirc;hall&eacute;, car jusque ichin j'n'avons rain &agrave; mangi pour Nou&euml;.<br/>
<br/>
S&ucirc;s un sens ch'est la faute &agrave; la Merrienne, car oulle a vendu tout ch'qu'y y'avait dans l'poulaillyi, et s'est m&ecirc;me d&ecirc;faite de ses lapins. Ou disait trejous que j'avions b&eacute;soin des sous, et qu'un mio d'lard r&ocirc;ti nos f'thait aussi ben comme un poulet.<br/>
<br/>
V&egrave;the, mais, ach'teu, iou l'trouv&eacute; chu mio d'lard? Ecoutez, que j'vos diche.<br/>
<br/>
 Mardi matin j'm'en fut apr&egrave;s d&egrave;sjun&eacute; siez un vaisin tch'y m'avait dit y'a tchique temps tch'il &eacute;thait un anima bouon &agrave; tu&eacute; pour Nou&euml;, et qu'si j'en voulais un gobin j'n'&eacute;thais qu'&agrave; l'y d'mand&eacute;.<br/>
<br/>
Mais quand j'vint l&agrave; ch'tait pas d'm&ecirc;me. A qu'menchi y n'voulait pas admettre tch'y m'avait promint autchune chose. Et quand j'l'y dit tch'y tait un menteux fini, et tch'y m&eacute;thitait d'&ecirc;tre pendu, y s'm&acirc;rrit, et, m'happant par la p&eacute; du co, m'fichit hors de san bel, le pe&ucirc;le.<br/>
<br/>
Ah, s&acirc;bre de bouais! je n'tais pas content, et si yun d'chais jours y n'y'arrive pas tchique av&acirc;rie, chu salope-l&agrave;, je s'sait ben &ecirc;tonn&eacute;. Rain n'me f'thait p&ucirc;s d'pli&acirc;si que d'entendre tch'y s'&eacute;tait engou&eacute; en t&acirc;chant d'aval&eacute; une br&eacute;dache de chu couochon-l&agrave;.<br/>
<br/>
J'&ecirc;prouvit aileurs, mais partout ch'tait la m&ecirc;me histou&egrave;the. Sans doute y'&eacute;thait du lard, mais yun avait pe&ucirc;s d'chen qu'sa femme dithait s'y m'en &ecirc;p&ecirc;ignait un morc&eacute;, un autre avait grand r'gret mais il en avait promint tant tch'y doutait si y'en &eacute;thait assez pour l'y et sa famille et un tr&acirc;isi&egrave;me voulit sav&eacute; pourtchi qu'y ristch&eacute;tait &ecirc;tre mint en bou&acirc;ite &agrave; cause de m&eacute;.<br/>
<br/>
Quand je r'vint et que j'racontit tout &agrave; la Merrienne, ou qu'menchit &agrave; m'bi&acirc;um&eacute;, disant que j'n'avais jamais seu comment m'prendre, et qu'si j'avait tait lyi, n'y'&eacute;thait yeu autchune diffitchult&eacute;. &quot;L's'hommes sont si b&ecirc;tes,&quot; ou s'fit. &quot;J'&icirc;thait me-m&ecirc;me d'main arl&eacute;v&eacute;e, et tu v&ecirc;rras.&quot;<br/>
<br/>
Mais l'pr&eacute;chain matin ou trouvit qu'oulle avait une su&eacute;e d'fraid et donc l'affaithe est r'm&icirc;nse &agrave; lundi tchi veint. Mais j'n'ai pon grande esp&eacute;thance.<br/>
<i><br/>
<a href="lebrocq.html">Ph'lip</a></i><br/>
<i>Morning News 20/12/1947 </i><br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="viandvoc.html">La viande en J&egrave;rriais</a><p>
<li><a href="porcine.html">N&eacute;crologie Porcine</a><p>

<li><a href="pmcouochons.html">Comment vendre nos couochons?</a><p>
<li><a href="pmbiethe.html">La bi&eacute;the, la viande et un S&eacute;nateur</a><p>
<li><a href="couochonnnie.html">La couochonn'nie</a><p>
<li><a href="rmstores.html">R.M. Stores</a><p>
<li><a href="sauciches.html">Les Sa&ucirc;ciches</a><p>
<li><a href="respect.html">Respect</a><p>
<li><a href="gdfcouochons.html">Les D'vis du Bouan'homme George</a><p>
<li><a href="pmbouonnoue.html">Un Bouon Nou&eacute; &agrave; Portinf&eacute;</a><p>
<li><a href="pmdinner.html">Merriene Disaproves of Dinner</a><p>
<li><a href="gdfpaisaufou.html">Aim'-ous les pais au fou?</a><p>
<li><a href="paisaufou.html">Des Pais au Fou</a><p>
<li><a href="pithots.html">Les pithots et les picots</a><p>
<li><a href="dinednoue.html">San Din&eacute; d'Nou&eacute;</a><p>

<li><a href="gdfventre.html">Ch'est l'ventre tchi sou&ocirc;tcheint l'dos!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes</a><p>
<li><a href="cantiques.html">Cantiques d&eacute; Nou&eacute;</a> - Christmas Carols in J&egrave;rriais<p>
<li><a href="gdfnoue.html">Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmpork.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
