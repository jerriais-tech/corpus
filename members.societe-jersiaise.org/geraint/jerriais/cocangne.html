<HTML>

<!-- Mirrored from members.societe-jersiaise.org/geraint/jerriais/cocangne.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
<HEAD>
<TITLE>L&eacute; Pits </TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Pits </h2></font></center><p>

Av-ous p&acirc;ss&eacute; par les p'tites ruettes au Nord &agrave; <a href="la_trinnete.html">La Trinn't&eacute;</a> &agrave; ches drein, et av-ous veu la belle ma&icirc;son en granit &agrave; man cou&ocirc;s&icirc;n Hedley? Ah, ch'n'est pas pa'ce qu&eacute; j'sommes pathents, mais ch'est qu' Hedley et Hilda ont du go&ucirc;t. Les bieaux gard&icirc;ns, l&eacute; meubl'ye, et des tapis comme chennech&icirc;n...... L&eacute; bouonhomme d&eacute; siez nous dit qu'il &eacute;thait du go&ucirc;t &eacute;tout si, comme Hedley, il avait ieu eune bouonne pinnetchinne d&eacute; sa tante! J&eacute; crai qu'il en est jaloux. <br>
<br>
Quand il eut p&egrave;rmission d'b&acirc;ti, Hedley d'mandit au janne Barry L'Beuvant d&eacute; faithe les plians et tout s'en allait &ecirc;t' mangnifique sinon qu'i' n'y' avait pas d'ieau des &#147;Waterworks&#148; par l&agrave;. Barry fit v'n&icirc;n l'bouonhomme Fra&icirc;nque L&eacute; M&egrave;rquand qu'arrivit avec sa badgette d&eacute; codriyi et dans mains d'chent v&egrave;rgues, malgr&eacute; qu&eacute; l'vyi t'nait bouon, l&eacute; but d'bouais pointit en bas et il avait trouv&eacute; assez d'ieau pouor touos les Vautchi&egrave;rs, l&eacute; bouonhomme dit &agrave; Hedley. <br>
<br>
L&eacute; pits fut creus&eacute; avec d'la machinn'nie mod&egrave;rne. Les machons, pitcheurs, tch&egrave;rpentchi&egrave;rs et touos l's ouvri&egrave;rs arriv&icirc;tent et dans trais mais, la ma&icirc;son et les gard&icirc;ns 'taient pr&ecirc;ts. Hedley, Hilda et les deux mousses &egrave;rmu&icirc;tent mais i' 'taient bein surpr&icirc;ns qu&eacute; l'pits 'tait cou'&egrave;rt rein qu'auvec eune vielle fielle d&eacute; zinc. Hedley, m&acirc;rri, donnit un coup d't&eacute;l&eacute;phone au bouonhomme, qu'arrivit l&eacute; lundi mat&icirc;n. <br>
<br>
&#147;Man gar&ccedil;on&#148;, i' s'f&icirc;t, &quot;j'tais &agrave; arr&ecirc;ter pouor la plieine leune. Ch'est l&agrave; l'seul temps qu&eacute; j'peux mettre la cocangne dans l'pits!&#148; <br>
<br>
&#147;Eh bein, en v'l&agrave; d's extchuses pouor n&eacute; pas aver finni l's travaux!&quot; dit Hedley. &quot;Ous allez mettre eune cocangne dans l'pits! Ou d'vez penser qu&eacute; j'sis b&ecirc;te!&#148; <br>
<br>
L&eacute; bouonhomme d&eacute;v&icirc;nt tout s&eacute;thieux. &#147;I' y'a ch&icirc;nquante ans qu&eacute; j'sis &agrave; creuser des pits et j'n'ai janmais mantchi d'y mettre eune cocangne. Puisqu&eacute; ch'est la plieine leune &agrave; ces s&eacute;, j'veindrai &agrave; huit heuthes et j'pou&ocirc;rrons couvri l'pits d'main au mat&icirc;n&#148;. <br>
<br>
Comme il avait prom&icirc;ns i' 'tait l&agrave; &agrave; huit heuthes; i' s'en fut au pits avec san boutchet et deux minnutes apr&egrave;s, nou l'ou&iuml;t s'n aller. Hedley m&icirc;nt ses &#147;wellingtons&#148; et s'en fut env&egrave;rs l&eacute; pits. I' halit la fielle d&eacute; zinc et r'gardit ava. Tout ch'qu'i' viyait ch'tait la r&eacute;flection d'la leune! Mais, oui, i' viyait tchiquechose &agrave; ch't heu. Nouffait... Si.... I' s'm&icirc;nt &agrave; ventrillons et ba&icirc;ssit sa t&ecirc;te ava l'pits. I' viyait eune forme l&agrave;-bas. Comme eune crabe-&agrave;-co, i' criyait! I' viyait ses yeux et deux longues cornes qui pointaient env&egrave;rs li. I' m&icirc;nt sa t&ecirc;te pus bas et la b&ecirc;te l&icirc; sautit sus la fripe, li' &ecirc;clyichant eune goul&eacute;e d'ieau en m&ecirc;me temps Hedley fit un brai, couvrit l'pits et s'en fut couorrant &agrave; la ma&icirc;son. <br>
<br>
Hilda 'tait dans l'parleux. &#147;Tes j'veux sont mouoillis!&#148;, ou l&icirc; dit. <br>
<br>
Hedley r&ecirc;ponnit qu&eacute; i' y'avait eune forte r&ocirc;s&eacute;e et i' fut s'assi&eacute;the tout pr&egrave;s d'lyi. <br>
<br>
&#147;Man chi&egrave;r&#148;, ou s'f&icirc;t, &#147;crai-tu qu&eacute; j'ira&icirc;mes bein jusqu'au pits &egrave;rgarder pouor la cocangne?&#148; <br>
<br>
 &#147;Hilda, ma p'tite femme,&#148; r&ecirc;ponnit Hedley qui trembliait acouo; &#147;ch'est pas qu' tu crai &agrave; la cocangne! Ch'n'est qu'eune vielle sc&egrave;ne &agrave; chu vi&egrave;r fripon-l&agrave;, Fra&icirc;nque L&eacute; M&egrave;rquand!&#148;<br>
<br>
<I><a href="joantapley.html">J.T.</a><br>
<br>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdfpits.html">Les pids en haut, la t&ecirc;te en bas!</a><p>
<li><a href="mittes.html">La Fontaine des Mittes</a><p>
<li><a href="astrologie.html">L'astrologie et les crianches</a><p>
<li><A HREF="dgiablye.html">L&eacute; Dgi&acirc;bl'ye</A><p>
<li><a href="rvenants.html">Les R'v&eacute;nants d'Aut'fais</a><p>
<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="tchian_bouolay2.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>
<li><a href="gdfblianche.html">La Blianche Femme</a><p>
<li><a href="belengi.html">L&eacute; B&eacute;lengi</a><p>
<li><a href="vioge.html">La vioge</a><p>
<li><a href="brelade_legende.html">La l&eacute;gende d&eacute; l'&eacute;glyise d&eacute; St Br&eacute;lade</a><p>

<li><a href="cliochesme.html">La L&eacute;gende des Clioches d'&Eacute;glyises en M&eacute;</a><p>

<li><a href="assembliee/folklore.html">L&eacute; folklore d&eacute; J&egrave;rri</a><p>
<li><A HREF="tombelaines.html">L&eacute; Cri des Tomb'laines</A><P>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
</UL>

</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/cocangne.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
</HTML>
