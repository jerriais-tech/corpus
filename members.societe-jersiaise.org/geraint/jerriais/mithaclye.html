<HTML>

<!-- Mirrored from members.societe-jersiaise.org/geraint/jerriais/mithaclye.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
<HEAD>
<TITLE>Un Mithacl'ye</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>




<center><font color="#215e21"><h2>Un Mithacl'ye</h2></font></center><p>
&nbsp;<p>
<a href="jerseycow.html"><img src="jerseycow.jpg" WIDTH=327 HEIGHT=350 border=0 align="right" alt="Eune vaque J&egrave;rriaise"></a><p>
Eune niet quand j'd'meutha&icirc;mes &agrave; L'Abri &agrave; St. Mart&icirc;n not' grise catte qu&eacute; j'app'la&icirc;mes "Smokey" avait ieu ch&icirc;nq p'tits. J'taimes touos excit&eacute;s, man p'tit fr&eacute;the et m&eacute;, et j'p&acirc;ss&icirc;mes l&eacute; lendemain au mat&icirc;n &agrave; les dgetter. Etout, touos les mousses du va&icirc;sinn&eacute; v&icirc;ntent les vaie chu mat&icirc;n-l&agrave;. &Agrave; ch&acirc;que fais qu&eacute; j'fus les m&ocirc;trer &agrave; mes anm&icirc;ns, j'mettais du lait frais bas pour la catte &agrave; b&eacute;the.<p>

D&eacute;vi&egrave;rs trais heuthes et d'mie, n&eacute; v'ch&icirc;n ma tante Eveline qu'arrive auvec l&eacute; Minnistre d&eacute; La Chapelle d'&Ecirc;den. Ma m&eacute;the les avait &icirc;nvit&eacute;s pour eune t&acirc;sse d&eacute; th&eacute;e chu jour-l&agrave;, et oulle avait fait des p'tites g&acirc;ches et des toutes p&eacute;tites beurr&eacute;es. Bein seux, j'voulais qu'i' v&icirc;nssent vaie les p'tits cats &eacute;tout.<p>

I' f&ucirc;tent lus assi&eacute;the dans l'bou&acirc;n parleux. Un p'tit br&icirc;n aupr&egrave;s, ma m'm&eacute;e &egrave;rv&icirc;nt dans la tchu&icirc;sinne pour faithe l&eacute; thee et ram&acirc;sser les g&acirc;ches et les beurr&eacute;es. Ou fit s&egrave;rvi les bouannes t&acirc;sses et assiettes, mais quand ou d&ecirc;halit sa bouanne canne &agrave; lait d&eacute; d'dans l'armouaithe ou 'tait viede! Eh bein, ou p&acirc;lez qu'ou m'en contit. J&eacute; n'savais pas qu&eacute; l'Minnistre s'en allait v'n&icirc;n, et j'avais donn&eacute; tout l'lait &agrave; la catte!<p>

Nos vaques 'taient d&eacute;hors dans un clios liain d&eacute; la ma&icirc;son et man p&eacute;the 'tait hors &agrave; eune vendue siez Hedley Maillard. Ou p&acirc;lez qu&eacute; M'm&eacute;e 'tait dans un &ecirc;tat! Tch'est qu'ou s'n allait dithe au Minnistre? Ou l'vait ses bras en l'air comme pour prier au Bou&acirc;n Dgieu d&eacute; l'a&icirc;dgi!<p>

Tout d'un coup n&eacute; v'la un train dehors. Ch'tait ieune des vaques &agrave; not' va&icirc;s&icirc;n Jack M&ecirc;ss&egrave;rvy qui v'nait ava l'bel au pliein galop tra&icirc;nant sa cha&icirc;ne auvec l&eacute; pa&icirc;sson sus l'but. J'couoth&icirc;nmes d&eacute;hors. "Atrappe la", M'm&eacute;e m'criyit. "N'la la&icirc;sse pas s&eacute; sauver". D'm&ecirc;me j't&icirc;ns bouan la cha&icirc;ne tandis qu&eacute; M'm&eacute;e, sa belle p&eacute;tite canne en porcelaine &agrave; la main, s&eacute; ba&icirc;ssit et s'm&icirc;nt &agrave; traithe la vaque, l&eacute; lait coulant dans la canne. "L&agrave;", ou m'dit, "amathe la &agrave; la muth&acirc;le et va dithe &agrave; Jack M&ecirc;ss&egrave;rvy qu&eacute; sa vaque est &agrave; banon".<p>

Quand j'p&acirc;ssis en d'vant d'la f'n&ecirc;tre du parleux, j'viyais qu&eacute; par un mithacl'ye ma tante et l'Minnistre bevaient lus t&acirc;ss&eacute;es d'th&eacute;e et que M'm&eacute;e avait sa canne &agrave; lait en main et un sou&ocirc;ri sus sa fache qu'allait d'ouothelle en ouothelle!<p>
&nbsp;<p>

<i>Ursula Taylor</i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="laitdjerri.html">L&eacute; Lait d'J&egrave;rri</a><p>

<li><a href="laittie.html">La lait'tie</a><p>

<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>

<li><a href="vaque.html">La Compliainte d'une Vaque</a><p>

<li><a href="vaquevoc.html">Les parties d'eune vaque</a><p>

<li><a href="milk.html">L&eacute; c'menchement d'la Jersey Milk Marketing Board</a><p>

<li><a href="vaque_phlip.html">La Vaque &agrave; Ma&icirc;tre Phlip</a><p>

<li><a href="achocre.html">L'Achocre</a><p>

<li><a href="bullchinashop.html">Coumme un touauth&eacute; dans eune boutique &agrave; porc&eacute;laine</a><p>
<li><a href="bellevaque.html">La Belle Vaque &agrave; Charlie</a><p>
<li><a href="amuser1920b.html">Pour vos amuser</a><p>

</UL>
</FONT>

&nbsp;<p>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mithaclye.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
</HTML>
