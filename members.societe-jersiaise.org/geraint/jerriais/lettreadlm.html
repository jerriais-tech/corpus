<HTML>
<HEAD>
<TITLE>Eune lettre d&eacute; Messire &Egrave;rthu d'la Mathe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Eune lettre d&eacute; Messire &Egrave;rthu d'la Mathe</h2></font></center><p>
&nbsp;<p>

Man vi&egrave;r <a href="lemaistre.html">Fra&icirc;nque</a>, <br>
<br>
J'pense touas les jours &agrave; Jerri, mais, dr&ocirc;le de chose, i' s'adounne qu&eacute; hier, quand j'tais en train d&eacute; d&eacute;nichi tchiques papi&egrave;rs, j&eacute; m'mins &agrave; penser &agrave; L'Assembli&eacute;e d'J&egrave;rriais et j'm&eacute; d'mandis s'i' y'avait acouo assez d'gens en Jerri int&eacute;r&ecirc;ssis dans l'J&egrave;rriais pour la sou&acirc;t'ner. Eh bein, la r&ecirc;pounse est vnue &agrave; matin, dans ta lettre et la sienne &agrave; la Dlle. Amy. J'veins d'li'escrithe &agrave; lyi dithe qu&eacute; si l'<a href="bouondgieu.html">Bouan Dgieu</a> m&eacute; pr&eacute;serve j&eacute; s'rai bein countent d'&ecirc;tre avec vous l&eacute; 23 novembre et d'proposer la Sant&eacute; d'L'Assembli&eacute;e. Nou-s-en r'pasl'ra devant la bord&eacute;e, mais ou pouvez vos fier sus m&eacute;.<br>
<br>

Nos v'l&agrave; aller sus l'&acirc;ge, man vi, mais j'v&eacute; par ta lettre qu&eacute; tu gabarres hardi bein, et, Dgieu merci, m&eacute; &eacute;tout. J'ai acouo des affaithes qui m'appellent &agrave; Loundres deux str&egrave;s fais la s'maine, et hors pays d&eacute; temps en temps, mais aussit&ocirc;t qu' j'ai eunne chance m&eacute; v'l&agrave; d'hors dans mon gardin. Jn'ai pas acouo piant&eacute; - la terre est tardive par-ichin - mais ma s'menche est bein germ&eacute;e. J'pense bein qu&eacute; par siez t&eacute; eune bouanne journ&eacute;e d'plyie n&eacute; f'rait pas d'ma, mais par ichin la terre mouaille qu&eacute; l'dgi&acirc;tre. J'n'ai pas ieu trop d'embarras ch't hiv&eacute; car il a fait bouan s&eacute;, mais l'ann&eacute;e pass&eacute;e quand j'e&ucirc;mes tant d'plyie, n'y'avait autchun moyen d' s'y mettre et j'ta&icirc;mes au mais d'mai quand j'arrivis &agrave; pianter mes f&egrave;ves! &Agrave; la pr&eacute;chaine, man vi, et mes coumpy&icirc;ments siez t&eacute;.<br>
<br>
Tan vi&egrave;r anm&icirc;n,<br>
<br>
<i><a href="delamare.html">Arthur de la Mare</a>.<br>
<br>
L&eacute; 12 mar, 1976.<br></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="flm1982.html">A change of mind by Mr Crill?</a><p>
<li><a href="lettre1884.html">Eune lettre d&eacute; 1884</a><p>
<li><a href="lettre1903.html">Eune lettre d&eacute; 1903</a><p>
<li><a href="lettre1892.html">Eune lettre d&eacute; 1892</a><p>
<li><a href="lettre1912.html">Eune lettre d&eacute; 1912</a><p>
<li><a href="lettre1880.html">Eune lettre d&eacute; 1880</a><p>
<li><a href="lettre1883.html">Eune Lettre d&eacute; 1883</a><p>
<li><a href="lettre1788.html">Eune lettre d&eacute; 1788</a><p>
<li><a href="editeu1.html">&Agrave; Monsieu l'&Eacute;diteu</a><p>



</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
