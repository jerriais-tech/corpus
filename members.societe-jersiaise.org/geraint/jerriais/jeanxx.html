<HTML>

<!-- Mirrored from members.societe-jersiaise.org/geraint/jerriais/jeanxx.html by HTTrack Website Copier/3.x [XR&CO'2014], Tue, 15 Jul 2025 14:01:31 GMT -->
<HEAD>
<TITLE>La Bouonne Nouvelle s'lon Jean, chapitre 20</TITLE>
<META  name="keywords" content="JÃ¨rriais, language, bible, evangile, gospel, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Bouonne Nouvelle s'lon Jean, chapitre 20</h2><p></font></center>

<center><font color="#215e21"><h3>V&egrave;rsets 1-31</h3></font></center><p>

<a href="verrinnesjnolimetangere.jpg"><img src="verrinnesjnolimetangere.jpg" width="200"  alt="I' li dit: Madanme, pouortchi qu'tu plieuthes? Tch'est tchi tu ch&egrave;rches?" title="" border="0" align="right" /></a>
<P>L&eacute; preunmi&eacute; jour d'la s'maine quand i' tait acouo niet, Mathie Magdal&egrave;ne v&icirc;nt d'bou&ocirc;n mat&icirc;n &agrave; la s&eacute;pultuthe et ou vit la pi&egrave;rre tchi avait 't&eacute; rou&ocirc;l&eacute;e d&eacute; d'vant la s&eacute;pultuthe.</P>
<P>Ou cou&ocirc;thit siez Simon Pi&egrave;rre et siez l'aut' discipl'ye, l&eacute; chein qu'J&eacute;s&ucirc; aimait, et lus dit: Il' ont pr&icirc;ns l&eacute; Seigneur d&eacute; d'dans la s&eacute;pultuthe, et j&eacute; n'savons pon o&ugrave;'est qu'i' l'ont m&icirc;ns.</P>
<P>Pi&egrave;rre sortit don acant&eacute; l'aut' discipl'ye, et il' all&icirc;tent &agrave; la s&eacute;pultuthe.</P>
<P>I' cou&ocirc;th&icirc;tent ensembl'ye mais l'aut' discipl'ye cou&ocirc;thit pus vite qu&eacute; Simon Pi&egrave;rre et arrivit l&eacute; preunmyi &agrave; la s&eacute;pultuthe.</P>
<P>I' s'ba&icirc;ssit et vit dans l'aithe l&eacute; suaithe mais i' n'entrit pon.</P>
<P>Simon Pi&egrave;rre, tchi l'si&eacute;thait, arrivit &agrave; san tou. Il entrit dans la s&eacute;pultuthe et i' vit dans l'aithe l&eacute; suaithe et l&eacute; cafot tchi couvrait sa fache. Chennech&icirc;n n'tait pon auve l&eacute; suaithe, mais rou&ocirc;l&eacute; et pliaichi d'un c&ocirc;t&eacute;.</P>
<P>Et pis l'aut' discipl'ye entrit, l&eacute; chein tch'arrivit l&eacute; preunmyi &agrave; la s&eacute;pultuthe. I' vit et i' crut.</P>
<P>I' n'avaient pon acouo compr&icirc;ns qu&eacute; s'lon l's &ecirc;crituthes i' d'vait &egrave;rsusciter les morts.</P>
<P>Les discipl'yes rentr&icirc;tent siez ieux.</P>
<P>Mais Mathie attendait aupr&egrave;s d'la s&eacute;pultuthe. Ou plieuthait. Et en sangliotant, ou s'ba&icirc;ssit pouor &egrave;rgarder dans la s&eacute;pultuthe.</P>
<P>Et ou vit deux anges habilyis en blianc, assis l&agrave; o&ugrave;'est qu'l&eacute; corps d'J&eacute;s&ucirc; avait 't&eacute;, iun &agrave; la t&ecirc;te et l'aut' &egrave;s pids.</P>
<P>I' li d&icirc;tent: Madanme, pouortchi qu'tu plieuthes? Ou r&ecirc;ponnit: Il' ont pr&icirc;ns man Seigneur et j&eacute; n'sais pon o&ugrave;'est qu'i' l'ont m&icirc;ns.</P>

<P>Ayant dit chenna, ou s'tou&ocirc;nnit et vit tchitchun l'avant &agrave; lyi, mais ou n'savait pon qu&eacute; ch'fut J&eacute;s&ucirc;.</P>
<P>I' li dit: Madanme, pouortchi qu'tu plieuthes? Tch'est tchi tu ch&egrave;rches? Ou criyait qu'i' tait l'gard&icirc;ngni et ou li dit: Moussieu, si ch'est t&eacute; tchi l'a pr&icirc;ns, dis-m&eacute; o&ugrave;'est qu'tu l'as m&icirc;ns, et j'm'en vais l&eacute; prendre.</P>
<P>J&eacute;s&ucirc; li dit: Mathie.</P>
<P>Ou l'&egrave;rconnut et li dit: Rabbouni (tchi veurt dithe &quot;Ma&icirc;t'&quot;).</P>
<P>J&eacute;s&ucirc; li dit: N&eacute; m'&egrave;rtcheins pon; j&eacute; n'sis pon acouo mont&eacute; siez man P&eacute;the.</P>
<P>Va siez mes fr&eacute;thes, dis-lus: j'monte siez man P&eacute;the et vot' P&eacute;the, siez man Dgieu et vot' Dgieu.</P>
<P>Mathie Magdal&egrave;ne v&icirc;nt don annonchi &egrave;s discipl'yes: J'ai veu l'Seigneur. N&eacute; v'ch&icirc;n chein tch'i'm'dit.</P>
Chu jour-l&agrave; au s&eacute;, l&eacute; preunmyi d'la s'maine, il' avaient peux des Juis et toutes les portes 'taient freunm&eacute;es. J&eacute;s&ucirc; v&icirc;nt au mitan d'ses discipl'yes. I' lus dit: &#147;Qu'la paix sait auve vous!&#148;<p>
Ayant dit chenna, i' lus mouontrit ses mains et san c&ocirc;t&eacute;. Viyant l'Seigneu, les discipl'yes f&ucirc;tent remplyis d'jouaie.<p>
I' lus dit acouo eune fais: &#147;Qu'la paix sait auve vous! Coumme l&eacute; P&eacute;the m'a env'y&eacute;, j'vos env'yie, m&eacute; &eacute;tout.&#148;<p>
Pis i' lus donnit san so&ucirc;ffl'ye et dit: Prannez l&eacute; Saint Esprit.<p>
Les cheins &agrave; tchi qu'ou pardonn'nez les p&eacute;ch&eacute;s s'sont pardonn&eacute;s, les chiens &agrave; tchi qu'ou n'pardonn'nez pon, n&eacute; s'sont pon pardonn&eacute;s.<p>
Mais Thomas, iun des douze qu'nou m&ecirc;nommait l'Jeunm&eacute;, n'avait pon 't&eacute; auve ieux quand J&eacute;s&ucirc; v&icirc;nt,<br>

<br>
et l's aut's discipl'yes don l&icirc; d&icirc;tent: &#147;J'avons veu l'Seigneu!&#148; Mais i' lus dit, &#147;Si j&eacute; n'vai pon dans ses mains la m&egrave;rque des clious, et si j&eacute; n'mets pon man d&eacute; dans la m&egrave;rque des clious, et si j&eacute; n'mets pon ma main dans san c&ocirc;t&eacute;, j&eacute; n'l&eacute; craithai pon.&#148;<br>
<br>
Huit jours pus tard, les disciply'es r'&eacute;taient d&eacute;dans, et Thomas auve ieux, et ouaithe qu'les portes f&ucirc;ssent freunm&eacute;es, n&eacute; v'l&agrave; J&eacute;s&ucirc; tchi v&icirc;nt et tch'appathut au mitan d'ieux, et i' dit &#147;Qu'la paix sait auve vous!&#148;<br>
<br>
Pis i' dit &agrave; Thomas, &#147;Mets tan d&eacute; par ich&icirc;n, et r'garde mes mains; et mets ta main par ich&icirc;n dans man c&ocirc;t&eacute;, et n'ai pus d'doute, mais crai!&#148;<br>
<br>
Et Thomas l&icirc; r&ecirc;ponnit, &#147;Man Seigneu et man Dgieu!&#148;<br>
<br>
J&eacute;s&ucirc; l&icirc; dit,&#148;Viyant qu'tu m'as veu, Thomas, tu l'as creu; les cheins tch'ont creu sans l'aver veu es'sont les beinheutheurs!&#148;<br>
<br>
Y'en avait acouo un tas d'mithacl'yes qu&eacute; J&eacute;s&ucirc; fit d'vant ses discipl'yes tchi n'ont pon 't&eacute; d&ecirc;crits dans chu livre-ch&icirc;n,<br>
<br>
mais ches'-ch&icirc;n ont 't&eacute; d&ecirc;crits &agrave; seule f&icirc;n qu'ous ayiez fouai qu'J&eacute;s&ucirc; est l'Christ, l&eacute; Fis d&eacute; Dgieu, et ayant chutte fouai, qu'ou pi&ecirc;ssiez aver la vie en san nom.<br>



<p>&nbsp;</p>

<center><font color="#215e21"><h3>V&egrave;rsets 1-17</h3></font></center>
<a href="verrinnehopnolimetangere.jpg"><img src="verrinnehopnolimetangere.jpg" width="200"  alt="Bouonnefemme,&quot; qu'i' s'fit, &quot;pouortchi qu'tu plieuthe? " title="" border="0" align="right" /></a>
&Agrave; sinne d&eacute; jeu l'preunmi&eacute; jour d'la s'maine, d'vant qu'l&eacute; sol&eacute; f&ucirc;sse l&eacute;v&eacute;, Mathie Mad'laine v&icirc;nt &agrave; la tombe et r'm&egrave;rtchit qu'la pi&egrave;rre avait 't&eacute; emboul&eacute;e d'la br&egrave;cque. Ou r'couothit don &agrave; Simon l'Rotchi et l'aut' approti, l'chein qu'J&eacute;s&ucirc; aimait, et ou dit, &quot;Nou-s'a d&ecirc;hal&eacute; l'Seigneu d'la tombe, et j&eacute; n'savons pon iou qu'nou l'a r'mu&eacute;!&quot;<br/>
<br/>

L'Rotchi et l'aut' approti don lus arrout&icirc;drent &agrave; la tombe. Les deux dg'ieux couothaient, mais l'aut' approti couothit pus qu&eacute;daine qu&eacute; l'Rotchi et g&acirc;ngnit l'preunmyi jusqu'&agrave; la tombe. I' s'ba&icirc;ssit et &ecirc;pyit par d&eacute;dans les l&icirc;ncheurs y'&ecirc;trav'l&eacute;s, mais i' n'y'entrit pon. &Eacute;pis Simon l'Rotchi, tchi v&icirc;nt souotre li, y g&acirc;ngnit et entrit d&ecirc;li&ecirc;ment dans la tombe. Il y'&ecirc;pyit les l&icirc;ncheurs et la chique tch'avait amath&eacute; la t&ecirc;te &agrave; J&eacute;s&ucirc;. Mais la chique 'tait ballot&eacute;e du bord, c&acirc;rr&eacute;e des l&icirc;ncheurs. &Eacute;pis l'aut' approti, l'chein tchi 'tait arriv&eacute; l'preunmyi &agrave; la tombe, y'entrit &eacute;tout. I' vit tout et crut. (I' n'comprannaient pon acouo qu&eacute; s'lon la Sainte &Ecirc;crituthe J&eacute;s&ucirc; 'tait pouor &ecirc;t' sou&ocirc;l'v&eacute; des morts). L&agrave;-d'ssus l's approtis rentr&icirc;drent siez ieux.<br/>
<br/>

Mais Mathie restait m&acirc;t&eacute;e l'avant &agrave; la tombe en plieuthant. Et quandi qu'ou plieuthait, ou s'ba&icirc;ssit pouor aver un ap&egrave;rto dans la tombe. Et ou vit deux m'sagi&egrave;rs en habits &ecirc;galuants, assis l&agrave; o&ugrave;'est qu'l&eacute; corps d&eacute; J&eacute;s&ucirc; avait 't&eacute; pliaichi, l'iun &agrave; la t&ecirc;te et l'aut' &egrave;s pids. I' l&icirc; d'mand&icirc;drent, &quot;Bouonnefemme, pouortchi qu'tu plieuthe?&quot;<br/>
<br/>

&quot;Nou-s'a d&ecirc;hal&eacute; man Seigneu,&quot; qu'ou s'fit, &quot;et j&eacute; n'sai pon par iou qu'nou l'a r'mu&eacute;.&quot; Un co qu'oulle avait dit chenna ou s'&egrave;rtou&ocirc;nnit et &ecirc;pyit J&eacute;s&ucirc; m&acirc;t&eacute; l&agrave;, mais ou n'r&eacute;al&icirc;sit pon qu&eacute; ch'tait J&eacute;s&ucirc;.<br/>
<br/>

&quot;Bouonnefemme,&quot; qu'i' s'fit, &quot;pouortchi qu'tu plieuthe? Tchi qu'tu ch&egrave;rche?&quot;<br/>
<br/>

Ou criyait qu&eacute; ch'tait l'gard&icirc;ngni et ou dit, &quot;Moussieu, si ch'est qu'tu l'as r'mu&eacute;, di-nous par iou qu'tu l'as pliaichi, et j'l'&egrave;r&eacute;thai.&quot;<br/>
<br/>

J&eacute;s&ucirc; l&icirc; dit, &quot;Mathie!&quot;<br/>
<br/>

Ou s'&egrave;rtou&ocirc;nnit &agrave; li et briyit, &quot;Rabboni!&quot; (v'l&agrave; tchi veurt dithe &quot;Ma&icirc;t'&quot; en Aram&eacute;en).<br/>
<br/>

J&eacute;s&ucirc; dit, &quot;N&eacute; m'croch'te d'aut'! Ch'est en tchi j'n'ai pon acouo amont&eacute; siez l'P&eacute;the. Mais va &egrave;s fr&eacute;thes et di-lus man d'vis: 'J'sis pouor ramonter siez man P&eacute;the tch'est vot' P&eacute;the, siez man Dgieu tch'est vot' Dgieu'.&quot;<br/>
<br/>
<p>&nbsp;</p>
<center><font color="#215e21"><h3>V&egrave;rsets 8-19</h3></font></center>

<br/>
&Eacute;pis l'aut' approti, l'chein tch'avait arriv&eacute; l'preunmyi &agrave; la tombe, y'entrit &eacute;tout, et i' vit et il y crut; ch'est en tchi i' n'avaient pon acouo compr&icirc;ns chein tch'avait 't&eacute; &ecirc;crit: qu'il &eacute;tha &agrave; &ecirc;t' sou&ocirc;l'v&eacute; des morts. &Eacute;pis l's approtis lus en r'f&ucirc;drent siez ieux.<br/>
<br/>
Mais mathie restit &agrave; l&egrave;rmer en d'houors d'la tome. Coumme ou l&egrave;rmait, ou s'ba&icirc;ssit pouor &ecirc;pier dans la tombe, et ou vit deux m'sagi&egrave;rs en blianc, assis l&agrave; o&ugrave;'est qu'l&eacute; corps d'J&eacute;s&ucirc; avait 't&eacute; allouongni, l'iun du bord d'la t&ecirc;te et l'aut' du bord des pids. I' l&icirc; d&icirc;drent, &quot;Bouonnefemme, pouortchi qu'tu l&egrave;rme d&eacute; m&ecirc;me?&quot;<br/>
<br/>
Ou lus r&ecirc;ponnit, &quot;Nou-s'a emport&eacute; man Seigneu, et j'sis au d'sans pouor iou qu'nou l'a m&icirc;ns.&quot;<br/>
<br/>
Mais qu'oulle e&ucirc;sse dit chennech&icirc;n, ou s'&egrave;rtou&ocirc;nnit et vit J&eacute;s&ucirc; m&acirc;t&eacute; l&agrave;. Tout coumme ou n'r&eacute;al&icirc;sit pon qu&eacute; ch'tait J&eacute;s&ucirc;. J&eacute;s&ucirc; l&icirc; dit, &quot;Bouonnefemme, pouortchi qu'tu l&egrave;rme d&eacute; m&ecirc;me?  Pouor tchi qu'tu ch&egrave;rche ich&icirc;n?&quot;<br/>
<br/>
Criyant qu'li, i' 'tait l'gard&icirc;ngni, ou l&icirc; dit, &quot;Man bouonhoumme, si ch'est t&eacute; tchi l'as emport&eacute;, di-m&eacute; iou qu'tu l'as m&icirc;ns, et j&eacute; m'l&eacute; remport&eacute;thai, m&eacute;.&quot;<br/>
<br/>
J&eacute;s&ucirc; l&icirc; dit, &quot;Mathie!&quot;<br/>
<br/>
Ou s'&egrave;rtou&ocirc;nnit et l&icirc; dit, &quot;Rabbouni!&quot; (v'l&agrave; tchi veurt dithe dans la langue des Juis: Ma&icirc;t').<br/>
<br/>
J&eacute;s&ucirc; l&icirc; dit, &quot;N&eacute; t'croch'te pon &agrave; m&eacute;, ch'est en tchi j'n'ai pon acouo amont&eacute; &agrave; man P&eacute;the. Mais va dithe &agrave; mes fr&eacute;thes: 'J'amonte &agrave; man P&eacute;the et vot' P&eacute;the, &agrave; man Dgieu et vot' Dgieu.'&quot;<br/>
<br/>
Mathie d'Magdala s'en fut annonchi &egrave;s approtis, &quot;J'ai veu l'Seigneu, m&eacute;!&quot; Et ou lus racontit chein qu'i' li'avait dit.<br/>
<br/>
Chutte s&eacute;th&eacute;e-l&agrave; du preunmi&eacute; jour d'la s'maine, l's us d'la ma&icirc;son dans tchi qu'les approtis lus 'taient rassembli&eacute;s 'taient b&acirc;rr&eacute;s par crainte des Juis, et n&eacute; v'l&agrave; J&eacute;s&ucirc; tchi g&eacute;thit parmi ieux et dit, &quot;Qu'la paix sait acant&eacute; vous!&quot;<br/>
<br/>


<p>&nbsp;</p>

<center><font color="#215e21"><h3>V&egrave;rsets 10-18</h3></font></center><p>

<a href="verrinneshnolimetangere.jpg"><img src="verrinneshnolimetangere.jpg" width="258" height="300" alt="J&eacute;s&ucirc; l&icirc; dit, Bouonnefemme! Pouortchi qu'tu plieuthe d&eacute; m&ecirc;me? Pouor tchi qu'tu'es &agrave; ch&egrave;rchi?" title="" border="0" align="right" /></a>

&Eacute;pis les discipl'yes lus en r'f&ucirc;drent siez ieux, mais Mathie, lyi, restait m&acirc;t&eacute;e aupi d'la tombe, &agrave; plieuther raide, Coumme ou plieuthait, ou s'adentait pouor &egrave;rgarder dans la tombe et v'l&agrave; qu'ou vit deux m'sagi&egrave;rs habilyis en blianc, assis l&agrave; o&ugrave;'est qu'l&eacute; corps d&eacute; J&eacute;s&ucirc; avait 't&eacute; &ecirc;trav'l&eacute;, iun &agrave; la t&ecirc;te et l'aut' &egrave;s pids.<p>

I' l&icirc; d&icirc;drent, &quot;Bouonnefemme! Pouortchi qu'tu plieuthe d&eacute; m&ecirc;me?&quot;<p>

Ou lus dit, &quot;Nou-s'a d&ecirc;hal&eacute; man Seigneu, et j'sis dans la bli&acirc;se pouor iou qu'nou l'a pliaichi.&quot;<p>

Un co qu'ou dit chenna, ou s'tou&ocirc;nnit d'bord et &ecirc;pyit J&eacute;s&ucirc; m&acirc;t&eacute; l'avant &agrave; lyi - mais ou l'd&ecirc;conna&icirc;ssit coumme J&eacute;s&ucirc;. J&eacute;s&ucirc; l&icirc; dit, &quot;Bouonnefemme! Pouortchi qu'tu plieuthe d&eacute; m&ecirc;me? Pouor tchi qu'tu'es &agrave; ch&egrave;rchi?&quot;<p>

Ou l'm&ecirc;pr&icirc;nt pouor l'gard&icirc;ngni et l&icirc; dit, &quot;Moussieu, si ch'est t&eacute; tchi l'a d&ecirc;hal&eacute; d'ich&icirc;n, di-m&eacute; iou qu'tu l'as pliaichi, et j'm'en vais souongni d'li.&quot;<p>

J&eacute;s&ucirc; l&icirc; dit, &quot;Mathie!&quot;<p>

Ou s'&egrave;rtou&ocirc;nnit et l&icirc; dit dans la langue des Juis, &quot;Rabbouni!&quot; (V'l&agrave; tchi veurt dithe &quot;Ma&icirc;t'&quot;).<p>

J&eacute;s&ucirc; l&icirc; dit, &quot;N'm'&egrave;rtchein pon, viyant qu'j'ai acouo &agrave; amonter siez l'P&eacute;the. Mais va dithe &agrave; mes fr&eacute;thes chennech&icirc;n: 'J'amont'tai siez man P&eacute;the et vot' P&eacute;the, siez man Dgieu et vot' Dgieu'.&quot;<p>

Mathie d'Magdala s'en fut annonchi &egrave;s discipl'yes, &quot;J'ai veu l'Seigneu!&quot; Et ou lus racontit chein qu'i' li'avait dit.<p>

<p>&nbsp;</p>


<center><font color="#215e21"><h3>V&egrave;rsets 11-18</h3></font></center><p>

Mais Mathie restait m&acirc;t&eacute;e l'avant &agrave; la tombe en l&egrave;rmant. Coumme ou l&egrave;rmait, ou s'accliutchit &agrave; seule f&icirc;n d'&egrave;rgarder dans la tombe, et oulle y'&ecirc;pyit deux m'sagi&egrave;rs en blianc assis o&ugrave;'est qu'l&eacute; corps d&eacute; J&eacute;s&ucirc; avait 't&eacute; &ecirc;trav'l&eacute;, l'iun &agrave; la t&ecirc;te et l'aut' &egrave;s pids. I' l&icirc; d&icirc;drent, &quot;Bouonnefemme, pouortchi qu'tu'es &agrave; l&egrave;rmer d'm&ecirc;me?&quot;<p>

Ou lus r&ecirc;ponnit, &quot;Nou m'a c&acirc;fr&eacute; man Seigneu, et j&eacute; n'sai pon par iou qu'nou l'a pliaichi.&quot; Un co qu'oulle avait dit chennech&icirc;n, ou s'&egrave;rtou&ocirc;nnit et vit J&eacute;s&ucirc; m&acirc;t&eacute; l&agrave;, mais ou n'r&eacute;al&icirc;sait pon qu&eacute; ch'tait J&eacute;s&ucirc;.<p>

J&eacute;s&ucirc; l&icirc; dit, &quot;Bouonnefemme, pouortchi qu'tu'es &agrave; l&egrave;rmer d'm&ecirc;me? Tchi qu'tu'es &agrave; ch&egrave;rchi pouor?&quot;<p>

S'&icirc;nmaginnant qu'li, i' 'tait l'gard&icirc;ngni, ou l&icirc; dit, &quot;Man bou&ocirc;n moussieu, s'ou l'avez r'mu&eacute;, dites-m&eacute; don par iou qu'ou l'avez m&icirc;ns, et j'l'emport&eacute;thai.&quot;<p>

J&eacute;s&ucirc; l&icirc; dit, &quot;Mathie!&quot;<p>

Ou s'&egrave;rtou&ocirc;nnit et l&icirc; dit, &quot;Rabbouni!&quot; (chein tchi veurt dithe dans la langue des Juis: Ma&icirc;t').<p>

J&eacute;s&ucirc; l&icirc; dit, &quot;N&eacute; m'halepliourde pon, ch'est en tchi j'&eacute;thai acouo &agrave; amonter siez l'P&eacute;the. Mais va dithe &agrave; mes fr&eacute;thes, 'J'amont'tai &agrave; man P&eacute;the et vot' P&eacute;the, &agrave; man Dgieu et vot' Dgieu.'&quot;<p>

Mathie Mad'laine s'en fut et annonchit &egrave;s approtis, &quot;J'ai veu l'Seigneu, m&eacute;!&quot;; et ou lus racontit qu'i' li'avait dit tout chennechin.<p>


<p>&nbsp;</p>
<center><font color="#215e21"><h3>V&egrave;rsets 19-23, 30-31</h3></font></center>

L&eacute; s&eacute; m&ecirc;me, ch'est l&eacute; preunmi&eacute; jour d'la s'maine, les portes du lieu o&ugrave;'est qu'les discipl'yes 'taient assembli&eacute;s 'taient freunm&eacute;es pa'ce qu'i' craignaient les Juis. J&eacute;s&ucirc; v&icirc;nt et i' fut l&agrave; au mitan dg'ieux et lus dit: &quot;Qu'la paix es'sait auvec vous!&quot; Et coumme i' lus dit chenna i' lus m&ocirc;trait ses mains et san c&ocirc;t&eacute; et d'm&ecirc;me les discipl'yes viyant l'Seigneu e&ucirc;tent eune grande jouaie. Et i' lus dit acouo eune fais: &quot;Qu'la paix es'sait auvec vous! Coumme man P&eacute;the m'a envy&eacute;, la m&ecirc;me chose j'vos envyie.&quot; Et quand il eut finni d'p&acirc;ler, i' so&ucirc;fflyit sus ieux, et lus dit, &quot;&Egrave;rch&eacute;vez l'Saint Esprit! &Egrave;s siens &agrave; tchi qu'ou pardonnez lus p&eacute;ch&eacute;s, i' s'sont pardonn&eacute;s, et les siens &agrave; tchi qu'ous &egrave;rt&eacute;nez, i' s'sont &egrave;rt&eacute;nus. <p>

J&eacute;s&ucirc; fit pli&ucirc;thieurs aut' mithacl'yes en pr&eacute;sence d&eacute; ses discipl'yes tchi n'sont pon &ecirc;crits dans chu livre. Mais ches choses ich&icirc;n ont 't&eacute; &ecirc;crites en f&icirc;n qu'ou criyiz qu'J&eacute;s&ucirc; est l'Christ, l&eacute; Fis d&eacute; Dgieu, et en criyant ous avez la vie par san nom.<p>


<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>

<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jeanxx.html by HTTrack Website Copier/3.x [XR&CO'2014], Tue, 15 Jul 2025 14:01:31 GMT -->
</HTML>
