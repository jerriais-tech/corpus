<HTML>

<!-- Mirrored from members.societe-jersiaise.org/geraint/jerriais/divorce2.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip and Merrienne Discuss Divorce</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Ph'lip and Merrienne Discuss Divorce</h2><br>
But Reach No Agreement<br></font></center><p>
<br>
<br>
Moussieu l'Editeu,<br>
<br>
La Merrienne et m&eacute; je n'sommes pas d'accord au sujet d'la divorce. M&eacute; j'en s'y hardi en faveur, mais la bouonnefemme est contre.<br>
<br>
&#147;Je n'comprends pas,&#148; ou m'disait hier au s&eacute;, &#147;pourtchi qu'chu Rollo n'peut pas taithe sa b&egrave;cque. Est-che par chance tch'il en voudrait yunne l'y, une divorce? Nou l'craithait d'la mani&egrave;the t'chy p&acirc;sle.&#148;<br>
<br>
&#147;Quant &agrave; Chonna je n'sais pas,&#148; j'l'y dit. &#147; Et ch'n'est pas d'tes affaithes. Mais pour la divorce il a raison. Ch'est absol&ucirc;ment honteux que l's'Etats n'ont pas p&acirc;ss&eacute; une louai y'a longtemps.&#148;<br>
<br>
&#147;Eh ben, m&eacute;, je n's'y pas de ch't'id&eacute;e-l&agrave;,&#148; ou s'fit. &#147;Une fais qu'un homme et une femme sont mathi&eacute;s y d&egrave;vent rest&eacute; mathi&eacute;s. Et j'admithe les Etats pour l&ucirc;s attitude. Ch'n'est pas souvent qu'j'ai tchiquechose de bouon &agrave; dithe de yeax, mais dans ch't'affaithe ichin ils ont montr&eacute; du bouon sens.&#148;<br>
<br>
&#147;Et m&eacute; j'dis qu'nouff&eacute;,&#148; j'l'y raiponnit. &#147;Consid&egrave;the qu'en Djern&eacute;zi y'a une douzaine de divorces toutes les s'maines. Epis v'la tchi n'prend pas longtemps. Dans chinq minutes ;a Cour s'pathe un homme et une femme tch'y n'veulent p&ucirc;s vivre ensemblye. Ch'est fait dans un clin d'yi.&#148;<br>
<br>
&#147;Et pourtant,&#148; ou dit, &#147;j'avais tr&eacute;jous pens&eacute; que ch&eacute;tait d'bouonnes gens en Djen&eacute;zi. H&eacute;las, tchi m&ecirc;prinses que nou fait. Mai y s'sont punis, tu v&ecirc;rras.&#148;<br>
<br>
&#147;Ch'est du gniolin,&#148; j'l'y dit, &#147;Apr&egrave;s tout ch'n'est qu'juste qu'un coupl'ye tch'y m&egrave;nent une vie d'tchian ensemblyes, &eacute;thaient une chance d&eacute; s'd&ecirc;faithe yun d'l'autre. R'garde, par exemplye, les deux d'par ichin tch'y s'entre camaillent trais ou quatre fais la s'maine. Veur-tu m'dithe tch'y ne s'saient pas m&ucirc;s s'path&eacute;s?&#148;<br>
<br>
&#147;Dans chutte maison-l&agrave;,&#148; ou raiponnit, &#147;sans doute y'a d'la faute des deux bords. Mais si j'avais tait la femme y'a longtemps qu'j'&eacute;thais assom&eacute; ch't'oti-l&agrave; avec une chouque. J'y'&eacute;thais cass&eacute; la t&ecirc;te le salope, &eacute;pis y'&eacute;thait yeu la paix dans la maison. Ah, damme, v&egrave;the j'vos l'&eacute;thais arrangi, &eacute;pis d&ecirc;li&eacute;mment.&#148;<br>
<br>
&#147;Ch'n'est pas un ardg&ucirc;ment,&#148; j'l'y dit. &#147;S'y taient divorc&eacute;s n'y'&eacute;thait pas d'brit, et la police n'&eacute;thait pas &agrave; d&ecirc;shall&eacute; toutes les s'maines pour mettre la paix. Et grand do&ucirc;x y'en a ben d'autres.&#148;<br>
<br>
La bouonnefemme se grattit l'but du nez, &eacute;pis, &#147;Dis chen qu'tu voudras,&#148; ou s'fit, &#147;j'n'y craithai jamais, et si l'Jean l'Merquand, tch'y prend pour D&eacute;put&eacute;, n'est pas de m'n'avis, ben se&ucirc;x que j'ne s'sait pas d'san bord. Les choses tchi s'passent sont incriyables.&#148;<br>
<br>
Imagine-t&eacute;,&#148; ou continnuit, &#147;Qu'l'autre arl&eacute;v&eacute;e quand j'fut vais la jeune Betsy Jane pour l'y dithe que j'n'approuvais pas d'san galant, oulle eut l'toup&eacute; de m'dithe... 'Oh, n't&eacute; g&egrave;ne pas, grand'm&egrave;the; si j'n'accordons pas apr&egrave;s un mais ou deux, j'pouorrai tr&eacute;jous l'divorc&eacute;. J'allons b&eacute;t&ocirc;t av&eacute; une louai.'&#148;<br>
<br>
J'me mint &agrave; rithe. &#147;Eh ben, n'en v'la une bouonne,&#148; je m'fit. &#147;Et tch&egrave;sque tu l'y dit, la d's&ucirc;s?&#148;<br>
<br>
&#147;Rain du tout,&#148; ou raiponnit. &#147;J'l'y fliantchit une paffe, et ou heurlait ocquo quand j'freumit l'h&eacute;chot.&#148;<br>
<br>

&nbsp;<p>
<a href="lebrocq.html">Ph'lip</a><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmdivorce.html">Merrienne pasle d'une divorce</a><p>
<li><a href="obey.html">The Promise To Obey</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="mathiage2.html">Vielles Cou&ocirc;teunmes au Mathiage</a><p>
<li><a href="mathiage.html">L'amour et l'mathiage en J&egrave;rriais</a><p>
<li><a href="gdfsermathier.html">Les d'vis du Bouan'homme George</a><p>
<li><a href="pmpeace2.html">Peace and Quiet in the Home</a><p>
</UL>
</FONT>
<br>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/divorce2.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
