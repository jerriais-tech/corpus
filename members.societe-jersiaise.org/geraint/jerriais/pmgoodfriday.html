<HTML>

<!-- Mirrored from members.societe-jersiaise.org/geraint/jerriais/pmgoodfriday.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip and Merrienne Talk About Good Friday</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip and Merrienne Talk About Good Friday</h2></font></center><p>

Moussieu l'Editeu,<br/>
<br/>
Par bord&eacute;e la Merrienne veint &agrave; av&eacute; l's'esprits bas, et quand oulle est d'm&ecirc;me ch'est une mins&eacute;the. Tout va mal &eacute;t rain n'va ben. Heutheusement, chais attaques-l&agrave; n'duthent pas longteps, car autrement nous &eacute;thait ben d'la peine &agrave; rest&eacute; dans la m&ecirc;me maison.<br/>
<br/>
Hier au s&eacute; ou qu'menchit, au sujet du Vendredi Saint. J'avais r'mertchi dans l'couothant du matin qu'ou n'tait pon comme de cou&ocirc;tume, et quand vint l'arl&eacute;v&eacute;e oulle avait l'air d'une femme b&eacute;t&ocirc;t au m's&eacute;sp&eacute;.<br/>
<br/>
Dans les sept heuthes, nos v'la nos deux assis &agrave; nos r'p&ocirc;s&eacute;, quand ou s'mint &agrave; soupith&eacute;. Pour un bouon quart d'heuthe j'enduthit chonna, mais comme ou continuait j'l'y d'mandit &agrave; la fin tch&egrave;sque oulle avait, et s'ou n'se trouvait pas ben.<br/>
<br/>
&quot;N&acirc;nin,&quot; ou raiponnit, &quot;je n'sis pas ben du tout. D'pis hier j'n'ai fait qu'pens&eacute; &egrave;s viers jours, quand au Vendredi Saint nous allait l'matin &agrave; la chapelle, et nou restait siez-s&eacute; l'restant du jour comme nou faisait au dimanche. Ach'teu l'monde n'en tchennent autchun compte du Vendredi saint. Ch'est une occasion pour se prom'n&eacute;, pour gallop&eacute; ichin et l&agrave; dans chais m&ocirc;teurs, et pour faithe toutes sortes de choses qu'nou n'&eacute;thait pas os&eacute; faithe quand j'tais jeune fille. Ch'est assez pour faithe pieuth&eacute;.&quot;<br/>
<br/>
&quot;Mais, Merrienne,&quot; j'l'y dit, &quot;y n'faut pas prendre chonna trop a tchoeu. Apr&egrave;s tout, n'y'a pas d'ma &agrave; faithe une p'tite prom'nade, si l'temps est b&eacute;, au Vendredi Saint. Quand j'tiomes engagis, t&eacute; et m&eacute;, y m'semblye que n'tu n'tais pas si r'gardante comme tout chonna.&quot;<br/>
<br/>
&quot;P't'&ecirc;tre ben,&quot; ou s'fit, &quot;mais je n'te perm&eacute;ttais pas d'mettre tan bras l'tou d'ma t&acirc;ille, et j'prenais bouon soin d'&ecirc;tre r'venue d'vant la niet. Et si j'avais seu qu'un jour tu te s'sais mint dans la t&ecirc;te de pliant&eacute; des patates le Vendredi Saint, j't'&eacute;thais b&eacute;t&ocirc;t envi&eacute; &agrave; t'prom'n&eacute;.&quot;<br/>
<br/>
&quot;Ah, mais, &ecirc;coute, Merrienne,&quot; j'l'y dit. &quot;Il est vrai qu'j'avais chonna dans l'id&eacute;e, mais, sans sav&eacute; tch&ecirc;squ'y t'la dit, crai-tu r&eacute;ellement qu'la Providence m'en voudrait si j'en pliantais deus-trais rangs, apr&egrave;s l'temps qu'j'avons yeu.&quot;<br/>
<br/>
&quot;Ch'est un p&eacute;ch&eacute;,&quot; ou raiponnit, &quot;et tu l'sait ben. Tan p&eacute;the ne l'&eacute;thait pas fait, nit tan grand-p&eacute;the ni n'tout. Chonna n'prosp&eacute;the jamais. Mais me t'g&ecirc;ne-pon. J'prendrai bouon soin qu'tu n'les pliante pas Vendredi, tes patates, quand j'&eacute;thais &agrave; l'v&eacute; la Cli&acirc;meur de H&acirc;ro.&quot;<br/>
<br/>
J'vit ben tch'il tait temps d'la trantchill&icirc;s&eacute;. &quot;Eh ben,&quot; j'l'y dit, &quot;d&eacute;pis qu'ch'est d'm&ecirc;me j'attendrai jusqu'&agrave; sam'di. Mais chent contre yun tchi tch&ecirc;rra d'la plyie &agrave; verse tout l'jour. Et mes patates avec des germes b&eacute;t&ocirc;t un pid d'long.&quot;<br/>
<br/>
&quot;Ch'est d'ta faute,&quot; ou s'fit. &quot;J't'avais tr&eacute;jous dit qu'tu les gardais trop longtemps dans l'&ecirc;tablye &egrave;s vaques.&quot;<br/>
<br/>
&quot;P&acirc;slant d'vaques,&quot; j'l'y dit. &quot;Est-y permint d'les traithe le Vendredi Saint: est-y permint d'n&eacute;tti l'&ecirc;tablye et d'b&acirc;illyi un coup d'&ecirc;cr&egrave;de &agrave; ma g'niche pour le show? Et t&eacute;, l'Vendredi est tan jour pour n&eacute;tti l'poul&acirc;illyi. Est-che permint?&quot;<br/>
<br/>
&quot;Nou dait faithe chen tch'est n&eacute;c&eacute;ssaithe,&quot; ou ra&icirc;ponnit, &quot;mais pas un coup d'trav&acirc;s autrement. Ben se&ucirc;x y faudra traithe les vaques, car nou n'peut pas faithe les pou&ocirc;res b&ecirc;tes souffri. Mais tout l'restant peut arr&ecirc;t&eacute; jusqu'&agrave; sam'di.&quot;<br/>
<br/>
&quot;Y m'semblye,&quot; j'l'y dit, &quot;que quand veindra sam'di au s&eacute;, j'en &eacute;thai yeu p&ucirc;s qu'assez.&quot;<br/>
<br/>
&quot;V'la tchi n'te f'tha pas d'ma,&quot; dit la Merrienne. &quot;Tu d'veins pi&eacute;rcheux s&ucirc;s tes viers jours.&quot;<br/>
<br/>
<i><a href="lebrocq.html">Ph'lip</a></i><br/>
<i>The Morning News 5/4/1947</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmsmainesainte.html">La S'maine Sainte</a><p>
<li> <a href="vendredisaint2005.html">Vendr&eacute;di Saint</a><p>
<li><a href="pmvendredisaint1953.html">Vendredi Saint</a><p>
<li><a href="pmvendredisaint1956.html">Le Vendredi-Saint</a><p>
<li><a href="pm40.html">Merrienne et les quarante jours</a><p>
<li><a href="rollmops.html">Tchi Vendr&eacute;di?</a><p>

<li><a href="hotcrossbuns.html">Des ban'ses croua&icirc;sies</a><p>

<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmgoodfriday.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>

