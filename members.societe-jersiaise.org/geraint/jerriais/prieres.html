<HTML>
<HEAD>
<TITLE>Pri&egrave;res ou Trav&acirc;s?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pri&egrave;res ou Trav&acirc;s?</h2></font></center><p>

<CENTER><TABLE><TR><TD>

Ch&eacute;tait un bouan fermi qu&eacute; l'va&icirc;sin Mait' Pierre,<br/>
Ses r'coltes craissaient tr&eacute;jo&ucirc;s &agrave; veue d'yi;<br/>
Y graissait bein, serclyiait bein, soignait bein sa terre,<br/>
Et y savait &ecirc;tout coumment la travaillyi.<br/>
<br/>
San va&icirc;sin, Mait' Jacques, s&eacute; pliaignait tr&eacute;jo&ucirc;s,<br/>
&quot;Pas d'chance!&quot; - ch'tait l&agrave; souvent sa r'merque -<br/>
&quot;Quand j&eacute; qu'menche &agrave; d&egrave;sfoui, ch'est &agrave; tren' si&egrave;z sous,<br/>
Et mes patates n&eacute; font qu&eacute; quat' cabots la perque!<br/>
<br/>
Pour l&eacute; va&icirc;sin Pi&eacute;rro, tout l'y cra&icirc;t sou&ocirc;s la main,<br/>
Y ramasse des sous et les met &agrave; la Banque,<br/>
San froment tou&ocirc;s l's ans, est pus b&eacute; qu&eacute; l'mein,<br/>
Et ch&acirc;que brin germe, quand l&eacute; mein manque.<br/>
<br/>
Et pourtant j&eacute; prie l&eacute; Seigneur tout l'temps<br/>
D&eacute; faite cra&icirc;tre chein qu&eacute; j's&egrave;me dans mes clios,<br/>
Et &agrave; forche d&eacute; prier, j&eacute; vos l'asse&ucirc;re, bouannes gens,<br/>
Qu&eacute; mes g'nors sont &egrave;scorchis qu&acirc;si jusqu'&egrave;s os.<br/>
<br/>
L&eacute; cou&ocirc;rage m'&egrave;scappe, j'nai pus d'envie d'prier,<br/>
Y'm semble qu&eacute; mes pri&egrave;res n'aboutissent &agrave; rein,<br/>
Ma&icirc;t Pierre, l'y, prie-t'y? prie t'y autant coumme m&eacute;?<br/>
J'en doute, mais enfin, j&eacute; l'y d'mand'rai d&eacute;main...&quot;<br/>
<br/>
L&eacute; jour en r'v&eacute;nant y rencontre san va&icirc;sin,<br/>
Et ov unn' fache longue coumme unn' pi&egrave;rre d&eacute; h&ecirc;che,<br/>
Y l'y conte toute sa peine et tout san chagrin.<br/>
Pierre trantchill'ment l'&egrave;scoute, et tout d'un coup s'erdresshe.<br/>
<br/>
Et y l'y d&icirc;t d'un ton tout-&agrave;-fait s&eacute;rieux:<br/>
&quot;Quand j&eacute; prie, Mait' Jacque, ch'est souvent en bas,<br/>
Nou peut, sans s'en vanter, &ecirc;tre bein r&eacute;ligieux - <br/>
Mais si tu n'fais qu&eacute; prier, tch'est qui soigne au trav&acirc;s?<br/>
<br/>
Il est bon d&eacute; prier, mais pas tr&eacute;jo&ucirc;s &agrave; g'nors,<br/>
Nou peut l&eacute; faire assi bein d&eacute; d'but,<br/>
L&eacute; Seigneur nos entend si j&eacute; soummes d&eacute;hors,<br/>
Voire, ma&icirc;me quand nou z'est a travaillyi du.<br/>
<br/>
Oui, prie man va&icirc;sin, - mais soigne &eacute;tou ta terre,<br/>
J&acirc;mais sercle n'a 'tait tu&egrave;e par pri&egrave;res seulement,<br/>
Prends ta houette en main, fais-y tr&eacute;jo&ucirc;s la guerre,<br/>
Et tu'&eacute;ras d&eacute; belles rachinnes, et d&eacute; bouon froment.<br/>
<br/>
Prends cou&ocirc;rage, Mait' Jacques, fait servir tes bras,<br/>
Travaille du dans tes clios - advienne que pourra -<br/>
Mais d&eacute;vant tout, l'ammin, surtout n'oublyie pas<br/>
L&eacute; bouan dit-on: '<i>Aide toi, et les Ciel t'aidera</i>!'&quot;<br/>
<br/>
<i><a href="picot.html">JP</a></i><br/>
1908<br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="fermethie.html">La f&egrave;rmethie en J&egrave;rriais</a><p>
<li><a href="erligion.html">L'&egrave;rligion en J&egrave;rriais</a><p>
<li><a href="weploughthefields.html">Atout tracteu et tch&eacute;thue</a><p>
<li><a href="pmfarming.html">Is Farming Worthwhile?</a><p>
<li><a href="pmfermyi.html">La Vie d'un Fermyi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

