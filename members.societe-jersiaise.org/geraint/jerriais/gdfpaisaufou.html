<HTML>
<HEAD>
<TITLE>Aim'-ous les pais au fou?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Aim'-ous les pais au fou?</h2></font></center><p>

<img src="paisaufou3.jpg" width="280" height="250" alt="Des pais au fou" title="" border="0" align="right" /><br/>
Moussieu l'R&eacute;dacteu,<br/>
<br/>
Mes pens&eacute;es s'envolent souvent dans la direction d'J&egrave;rri et j'pense &agrave; mes p'tits jours siez Papa &agrave; La Forge &agrave; <a href="st_ouen.html">St. Ou&euml;n</a>. Et j'&ecirc;prouve &agrave; envisagi la vie trantchil'ye d&eacute; chu temps-l&agrave;, et mes visites &agrave; ma grand'grand'm&eacute;the (n&eacute; L&icirc;sab&eacute; L'Brun, 1806 - 1895), au M&eacute;nage &egrave;s Feuvres, sustout au vendr&eacute;di pour aver eune g&acirc;che &agrave; fou&eacute;e toute caude en sortant du fou quand ou fou&acirc;ngnait.<br/>
<br/>
Quand j'vai les tinnes d&eacute; &quot;Pork and beans&quot; ich&icirc;n en Am&eacute;thique, v'l&agrave; tchi m'ram&eacute;mouaithe qu&eacute; y'avait pus qu&eacute; la p&acirc;te d&eacute; pain tch'allait dans l'grand fou. Y'avait les pais, Nou l's appelait m&ecirc;me des &quot;Pais au fou.&quot; Combein d'fais qu'j'ai veu la pou&ocirc;rre vielle grand'grand'm&eacute;the les pr&eacute;pather. A c'menchi, i' fallait un pot &agrave; lait. Et pis un piot ou deux, et un haut d'pid. eune quantit&eacute; d'f&egrave;ves, d&eacute; pais d'mai et d'gros bliancs pais s&eacute;s, des ch&acirc;lottes ou d's ouognons m&icirc;nchis, et du s&eacute;.<br/>
<br/>
Ou m'ttait les pais &agrave; tremper pour une niet, et pis oulle en empliait les trais parts du pot. Aupr&egrave;s ch'la ou v&egrave;rsait d'l'ieau jusqu'au haut du pot et l'couvrait atout eune vielle assiette et l'amathait atout du gris papi. auve l&eacute; haut du pot bein amath&eacute; d'm&ecirc;me, il 'tait pr&ecirc;t &agrave; mett' dans l'fou en enfou&acirc;nnant l'pain. Aupr&egrave;s aver hal&eacute; l'pain du fou (l's anciens appelaient ch'la &quot;La r'traite&quot; du pain) ou la&icirc;ssait la pot&eacute;e d'pais dans l'fou &agrave; tchuithe douochement acouothe eune heuthe ou deux, et l'fricot 'tait pr&ecirc;t &agrave; s&egrave;rvi. Ch&acirc;tchun pa&icirc;vrait &agrave; san go&ucirc;t. Man bouanhomme! L'ieau m'veint &agrave; la bouoche quand j'y pense. Nou-s'en litchait les babinnes, et v'la tchi vouos fa&icirc;sait router &agrave; l'arbours, sans doute. Ch'est la r'nomm&eacute;e des pais! Et nou pouvait r'ca&ucirc;ffer l'reste l&eacute; lendemain si y'en avait, et il 'tait aussi bouan. Les villais portaient lus pot&eacute;es siez les boulangi&egrave;rs pour tchuithe dans l'grand fou toute la niet, et allaient les qu'si &agrave; la boulanguethie en temps pour d&ecirc;jeuner. Il' en fa&icirc;saient lus d&ecirc;jeuner du <a href="dinmanche_jour.html">D&icirc;nmanche</a> tandi qu'&agrave; la campangne nou-s-avait l'fricot en hiv&eacute; au r'pas du s&eacute;, l&eacute; pus souvent au <a href="vendredi_jour.html">vendr&eacute;di</a>, car ch'tait l'jour que nou fou&acirc;ngnait.<br/>
<br/>
Pour faithe ses fanmeuses <a href="gaches_fouee.html">g&acirc;ches &agrave; fou&eacute;e</a>, grand'grand'm&eacute;the prannait d'la p&acirc;te et les fa&icirc;sait comme des p'tits pains gros comme l&eacute; poing un co tchuits, ou m&ecirc;me pus gros. Pour les tchuithe ou les m'ttait ch&icirc;n minnutes ou pus &agrave; la dgeule tandi qu&eacute; l'fou 'tait &agrave; r'penti, d'vant enfou&acirc;nner. Ou m'en donnait ieune toute caude, bein embeurr&eacute;e, et pis oulle env'loppait l's autres dans un l&icirc;nge pour les garder caudes jusqu'au r'pas. Il' 'taient p&ucirc;t&ocirc;t souol'v&eacute;es, et sans doute bein app&eacute;tissantes. Y'avait des gens tchi les m'ttaient &agrave; tchuithe &agrave; la r'traite du pain &agrave; la pliaiche d&eacute; les mett' &agrave; la dgeule d&eacute;vant enfou&acirc;nner. V'la tchi n'fa&icirc;sait pon d'diff&eacute;thence. d'eune manni&eacute;the ou d'l'autre ch'tait l'm&ecirc;me go&ucirc;t, et j'en mang'geais bein ieune pour man th&eacute;e si j'avions ders d'lices d&eacute; m&egrave;me en Am&eacute;thique! I' m'sembl'ye m'&egrave;rsouv'n&icirc;n qu&eacute; l's anciens l's appelaient tchiquefais des g&acirc;ches &agrave; pain.<br/>
<br/>
Eune aut' g&acirc;che qu&eacute; grand'grand'm&eacute;the fa&icirc;sait et tch'est oubli&eacute;e par la grand' partie des gens d'&agrave; ch't heu 'tait appel&eacute;e d'&quot;La <a href="gache_amendee.html">g&acirc;che amend&eacute;e</a>&quot; ou &quot;G&acirc;che de p&acirc;te l&eacute;v&eacute;e.&quot; Ou fa&icirc;sait eune p&acirc;te-d&eacute;-flieu et d'molle graisse et dg'ieau. Et pis fallait poudrer du chucre sus la p&acirc;te et l'p&ecirc;tri d'dans. Ou m'ttait ch'la, d'eune &ecirc;pa&icirc;sseu d'un pouce, dans un pliat, &agrave; tchuithe dans l'fou. Ou fa&icirc;sait des copes en carrieaux sus l'haut d'vant tchuithe.<br/>
<br/>
Sans doute i' fallait pr&eacute;pather <a href="pain.html">pain</a> et g&acirc;ches en temps pour pouver tchuithe tout l'vendr&eacute;di, jour qu&eacute; nou fou&acirc;ngnait, car l&eacute; fou 'tait l'seul tch'i' y'avait dans la ma&icirc;son. L&eacute; coutchage des r'pas s'fa&icirc;sait dans la grande &acirc;tre atout l'a&icirc;gue d&eacute; la cranne et ses cros et sa cr&eacute;milli&eacute;the pour supporter la chaudgi&eacute;the, l&eacute; ticl'ye, etc.<br/>
<br/>
<img src="paisaufou1.jpg" width="372" height="200" alt="Des pais au fou" title="" border="0" align="right" />

L&eacute; couv&egrave;rcl'ye sus l'tro &agrave; p&ecirc;tri fa&icirc;sait s&egrave;rvi d'tabl'ye dans la salle, et y'avait un banc d'ch&acirc;que c&ocirc;t&eacute; du tro pour s'assi&eacute;the &egrave;s r'pas. Eune grand' tchaise &agrave; chaque but d'l'&acirc;tre, et la filyie dans la carre &agrave; c&ocirc;t&eacute; 'taient faites s&egrave;rvi pour s'assi&eacute;the au s&eacute; &agrave; la lueu du <a href="crassait.html">crasset</a> et du feu dans l'&acirc;tre dans l'hiv&eacute;. Grand-grand-p&eacute;the Jean Thomas feunmait sa pipe et grand'grand'm&eacute;the avait tr&eacute;jous san pot &agrave; s'no &agrave; c&ocirc;t&eacute; d'lui.<br/>
<br/>
Mais en p&acirc;lant d'g&acirc;ches, l's anciens en fa&icirc;saient d'bein des sortes. Ou pouvez en vaie la liste et la r'chette d&eacute; qu&acirc;si toutes dans les Bullet&icirc;ns d'Quart d'An d'<a href="assembliee/index.html">L'Assembli&eacute;e d'J&egrave;rriais</a>. L&eacute; Docteu <a href="lemaistre.html">Fra&icirc;nque Le Maistre</a>, OBE, et sa danme ont pr&icirc;nt hardi d'peine &agrave; atchumuler les r'chettes et les publier dans ches Bullet&icirc;ns.<br/>
<br/>
<a href="lefeuvre.html">George d'La Forge</a><br/>
3/1/1978<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="paisaufou.html">Des Pais au Fou</a><p>
<li><a href="cassoulet.html">Cassoulet v. Pais au fou</a><p>
<li><a href="pain_jerriais.html">L&eacute; Pain J&egrave;rriais</a><p>
<li><A HREF="pain.html">L&eacute; pain</A><p>
<li><a href="boulanguthie.html">En d'vant d'l'&acirc;tre</a><p>

<li><a href="tchuisinne.html">La tchu&icirc;sinne en J&egrave;rriais</a><p>
<li><a href="gdftempsp.html">L'temps pass&eacute;...</a><p>

<li><a href="gdfventre.html">Ch'est l'ventre tchi sou&ocirc;tcheint l'dos!</a><p>

<li><a href="pmpork.html">Ph'lip tries to get some pork</a><p>

<li><a href="gaches_fouee.html">Des G&acirc;ches &agrave; Fou&eacute;e</a><p>
<li><a href="gache_amendee.html">D'la G&acirc;che Amend&eacute;e</a><p>


<li><a href="sppais.html">D'la Soupe d&eacute; Pais</a><p>
<li><a href="soupe_de_pais.html">D'la Soupe d&eacute; Pais</a><p>
<li><a href="paisdmai.html">Un Fricot d'pais d'mai</a><p>
<li><a href="souppais.html">D'la Soupe d&eacute; Pais</a><p>
<li><a href="2viers.html">Deux Viers!</a><p>


<li><a href="gdfcouoteunmes.html">Tchiques vielles cou&ocirc;teunmes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

