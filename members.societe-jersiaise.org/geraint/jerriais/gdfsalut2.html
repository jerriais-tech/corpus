<HTML>
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>


Le tcherpentchi est v'nu pour &egrave;rpapser siez nous, &agrave; matin, auve s'n'apprenti. Ch'tait eune surpr&icirc;nse, car j'n'attendais pas acouo pour tch&icirc;nze jours. I' m'a explyitchi qu'il 'tait &agrave; court d'une certaine couleu d'peintuthe pour fini d'peindre la maison d'Mess Bannelais, et comme j'avions r'chu not' papi, il a pens&eacute; que ch'tait eune bouanne occasion pour v'n&icirc;n &egrave;rpapser ich&icirc;n.<br/>
<br/>
M&eacute;rayeu m'a fait des rouaux: &quot;Penser qu'un homme &agrave; t'n'&acirc;ge est si b&ecirc;te,&quot; ou m'a dit: &quot;J't'avais dit d'aver l'ramoneux en attendant, - mais nann&icirc;n, faut arr&ecirc;ter &agrave; la derni&eacute; munute! Acheteu, l'papseux est ich&icirc;n, et pr&ecirc;t &agrave; s'mettre en trav&acirc;s. Mais i'n's'en va pas &egrave;rpapser d'vant qu'chutte chum'n&eacute;e-l&agrave; sait ramon&eacute;e! Dit-li d'&egrave;rven&icirc;n pus tard!&quot;<br/>
<br/>
I' s'adonne que l'tcherpentchi est iun d'mes viers am&icirc;ns, - et il est mathi&eacute;, &eacute;tou. I' m'a dit - en confiance - de n'm&eacute; g&ecirc;ner pas, car i' r'veindra aussi t&ocirc;t tch'i' pouorra. &quot;Tu sait,&quot; i m'disait, en r'mettant ses &ocirc;tis dans san pag&acirc;s, &quot;L'y'&agrave; d's'ann&eacute;es que j'sis tcherpentchi, et ch'n'est pas du jourd'aniet que j'connais l'embarras qu'y'&agrave; tr&eacute;jous quand i' faut pliaithe &egrave;s femmes!&quot;<br/>
<br/>
&quot;J'm&eacute; r'souveins,&quot; i' m'disait, en alleunmant sa pipe, &quot;d'la fais qu'j'allit peindre la Salle &agrave; la Vielle Fontaine. Toutes les femmes du Va&icirc;sin&eacute; avaient eune diff&eacute;thente id&eacute;e d'la couleu tch'i' fallait peindre le pliafond!&quot;<br/>
<br/>
&quot;J'm'en r'souveins bein, d'la Salle,&quot; j'l&icirc; d&icirc;t: &quot;L'y'&agrave; &agrave; bein pr&eacute;s quarante ans, j'y'allais tchiques fais auve m'n'onclye Adolphus. Et j'm'y pliaisais bein, &eacute;tou, car j'aimais bein ou&iuml; la band jouer les cantiques! Ch'n'est pas tch'il 'tait bein religieux, m'n'onclye, mais ch'tait un homme tchi r'connaissait eune belle femme quand il en viyait ieune, - et comme tu t'en r'souveins p't&ecirc;tre bein, les captainnes et les lieutenantes 'taient d'charmantes hardelles! Et i' faisaient hardi d'bein dans l'va&icirc;sin&eacute;. J'ai tr&eacute;jous &egrave;rgett&eacute; tch'i' n'ont pas continu&eacute; lus travaux dans la p&acirc;raisse.<br/>
<br/>
Les Captainnes et les Lieutenantes faisaient d'lus mus pour converti m'n'onclye, mais jamais i'n'en r'path&icirc;tent. I' n'tait pas pr&ecirc;ssi, et v'l&agrave; tch'i' l&icirc; faisait pliaisi d'penser &agrave; la pr&eacute;chaine &egrave;rveue.<br/>
<br/>
Sus la strade, l'y'avait eune grand' tabl'ye auve un rouoge drap tout alentou, et sus la muth&acirc;lle tch'i' formait l'dri&eacute;the d'la strade, l'y'avait eune annonce auve des lettres qu&acirc;si un pid d'haut, tch'i' disait, en angliais: &quot;Ch'est acheteu l'temps voulu: Ch'est aniet l'jour du salut!&quot; Ieune d&eacute; mes grand' tantes Missis Mary Ann Le Feuvre 'tait assise sus la strade. Ch'tait eune bouanne <a href="gdfsalut.html">Salutiste</a>, et j'l'ai ou&iuml;e prier bein des fais.<br/>
<br/>
Man fr&eacute;the Fran&ccedil;o v'nait auve nous tchiquefais. L'y'avait un mot dans un cantique tch'i' n'pouvait jamais comprendre. Ch'tait l'mot &quot;Pionder&quot; et i' s'trouvait dans l'cantique &quot;When the Roll is called up Yonder.&quot; I' n'pouvait pas s'&icirc;nmaginer tch'est qu'ch'l&agrave; voulait duthe: &quot;When the Roll is called a Pionder&quot;! Enf&icirc;n, nou chantait tous d'bouan tchoeu et &agrave; tue-t&ecirc;te, auve la band &agrave; nouos aidgi, et ch'tait r'merquablye tchi bein v'la qu'i' faisait pour la janesse de chu temps l&agrave; d'&ecirc;tre &agrave; chanter les louanges &agrave; la pliaiche de couorre les c'mins au D&icirc;nmanche au s&eacute;!<br/>
<br/>
Ch'tait dans chu temps-l&agrave; qu'la &quot;Gramaphone&quot; fit s'n'appathence &agrave; <a href="st_ouen.html">St. Ou</a> pour la prumi&eacute; fais, - ou, du mains, du c&ocirc;t&eacute; des Landes. Ch'tait Mess Hubert Genteel tch'en accatit ieune. Deux-trais d'ses am&icirc;ns allaient siez li l'&ecirc;couter, et d'vant longtemps les gens s'entr-disaient qu'y'avait &quot;Eune machine-tchi-p&acirc;le&quot; siez Mess Hubert! Mais ch'tait pas aisi &agrave; craithe, dans chu temps-l&agrave;! Nou ou&iuml;yait l's'uns dithe: &quot;L'y'a tchiquechose de dr&ocirc;le l&agrave; d'dans!&quot; L's'autres disaient: &quot;Comment qu'eune machine pouorrait p&acirc;ler? Ch'est seux qu'tchitchuns sont &agrave; jouer des farces auve chutte machine-l&agrave;!&quot;<br/>
<br/>
L'Arm&eacute;e eut l'id&eacute;e, sans doute, qu'eune machine sus la strade attith'thait un tas d'monde &agrave; la Salle, et i' fut annonc&eacute; un bouan jour que l'pr&eacute;chain D&icirc;nmanche l'y'en &eacute;thait ieune sus la strade que tout l'monde pouorrait ou&iuml;! I' nouos sembliait &agrave; tous qu'chu D&icirc;nmanche-l&agrave; n'veindrait jamais, j'avions tant d'envie d'ou&iuml; et d'vaie eune machine si tchuthieuse. Ch'tait m&ecirc;me bein pus &icirc;nt&eacute;r&ecirc;ssant qu'la lanterne magique!<br/>
<br/>
Enf&icirc;n, l'D&icirc;nmanche arrivit, et v'l&agrave; la Salle patchie d'monde! La machine-tchi-p&acirc;le 'tait sus la tablye dans l'mitan d'la strade, et la Captainne la montit comme eune h&ocirc;louoge et la fit marchi! Touos les gens e&ucirc;tent qu&acirc;si peux quand eune vouaix sortit d'la machine et s'm&icirc;ns &agrave; p&acirc;ler! ch'tait merveilleux!<br/>
<br/>
Mais criyous qu&eacute; l'monde 'tait cr&eacute;dule? Nann&icirc;n! Les Salutistes avaient laissi l'bieau rouoge drap l'tou d'chutte tablye-l&agrave;, et nou ou&iuml;yait les gens dithe, en sortant d'la salle, que ch'tait seux qu'tchitchun s'&eacute;tait muchi souos la tablye, et qu&eacute; ch'tait sa vouaix qu'nou ou&iuml;yait sorti d'la machine!&quot;<br/>
<br/>
<div align="center">* * *</div><br/>
<br/>
Si ches d'vis ch&icirc;n vouos ont fait rithe un p'tit mio, mes bouannes gens, j'vouos en prie d&eacute; m'craithe quand j'vouos dit qu&eacute; j'n'ait pas la maindre &icirc;ntention en vouos racontant chennech&icirc;n, de riditchuler l'Arm&eacute;e du Salut. J'l'ai veue travailli sus l'camp d'bat&acirc;lle &agrave; la dg&egrave;rre, et dans bein des pays au liain dans l'couothant d'mes viages, - m&ecirc;me parmi les <a href="gdfnegre.html">n&eacute;gres</a> dans les pays cauds, et j'respecte et j'admithe hardi les Salutistes pour l&eacute; bein tch'i' font pour tout l'monde, partout l'monde.<br/>
<br/>
Ch't'articlye ich&icirc;n vouos raconte, en toute v&eacute;thit&eacute;, eune p'tite histouaithe du temps pass&eacute; a St. Ou.<br/>
<br/>
<i><a href="lefeuvre.html">George d'La Forge</a></i><br/>
<i>Les Chroniques de Jersey 3/5/1947</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfsalut.html">L'Arm&eacute;e du Salut</a><p>
<li><a href="gdfverra.html">Tchi vivra v&egrave;rra</a><p>
<li><a href="gdfya80ans.html">Y'a huiptante ans</a><p>
<li><a href="gdfmachinnnie.html">La machinn'nie en g&acirc;ngne!</a><p>


<li><a href="gdfame.html">La Nou&ocirc;rrituthe d&eacute; l'&acirc;me</a><p>
<li><a href="gdfrligion.html">La R'ligion</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

