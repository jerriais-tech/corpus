<HTML>

<!-- Mirrored from members.societe-jersiaise.org/geraint/jerriais/cahouain_flieurs.html by HTTrack Website Copier/3.x [XR&CO'2014], Tue, 15 Jul 2025 13:50:43 GMT -->
<HEAD>
<TITLE>Des flieurs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des flieurs</h2></font></center><p>
<table align="right" border="0" cellpadding="5">
  <tr><!-- Row 1 -->

     <td width="105" valign="top">
	 <img src="jerriais203.jpg" width="100" height="100" alt="" title="" /> <p>
	  <img src="jerriais204.jpg" width="100" height="100" alt="" title="" /> <p> 
	  <img src="jerriais190.jpg" width="100" height="100" alt="" title="" /> <p> 
	  <img src="jerriais59.jpg" width="100" height="100" alt="" title="" />  <p> 
	  <img src="jerriais10.jpg" width="100" height="100" alt="" title="" /> <p> 
	  
	   <img src="jerriais382.jpg" width="100" height="100" alt="" title="" /> <p>
	    <img src="jerriais383.jpg" width="100" height="100" alt="" title="" /> <p>
		 <img src="jerriais406.jpg" width="100" height="100" alt="" title="" /> <p>
		  <img src="jerriais410.jpg" width="100" height="100" alt="" title="" /> <p>
		   <img src="jerriais411.jpg" width="100" height="100" alt="" title="" /> <p>
		    <img src="jerriais419.jpg" width="100" height="100" alt="" title="" /> <p>
			 <img src="jerriais421.jpg" width="100" height="100" alt="" title="" /> <p>
	  
	  </td><!-- Col 1 -->
  </tr>
</table>

  I' nos est dit que chein qu'nou s&eacute;me nou r&eacute;coltetha, mais iun de nos clients &agrave; ches dernyi, a d&ecirc;couvert, &agrave; san grand d&eacute;sappointement, que i'y a des exceptions &agrave; chute r&egrave;glye l&agrave;. <br/>
<br/>
 Il a 't&eacute; victime de circonstances qui li ont fait subi une diverse humiliation et qui l'ont mins &agrave; la risel&eacute;e de ses amins et de touos les vaisins qu'ont ieu connaissance de la chose. Et ch'a 't&eacute; une grande &ecirc;preuve pour li, car notre amin est un homme qu'a tr&eacute;jous ieu une haute opinion de li-m&ecirc;me et qui s'compte une autorit&eacute; sus toutes esp&ecirc;ces de choses. <br/>
<br/>
 Ch'est pourtchi il est bain facile de r&eacute;aliser tch'est qu'a 't&eacute; s'n &ecirc;tat d'esprit quand nou li a d&ecirc;montr&eacute; qu'il a fait une b&eacute;ve&ucirc;the que l'pus inouothant novice n'aithait jamais commins. <br/>
<br/>
 V'chin don les faits. <br/>
<br/>
 Notre homme est &acirc;gi de septante ans et jouit d'une large exp&eacute;rience. <br/>
<br/>
 Il a 't&eacute; fermi toute sa vie et naturellement en outre d'cra&icirc;tre des patates et des tomates, s'est ochup&eacute; dans ses moments perdus, de faithe un mio d'gardinage.  <br/>
<br/>
 Mais chennechin &eacute;tait limit&eacute; &agrave; produithe les l&eacute;dgumes n&eacute;cessaithes pour la maison. Et i' faut admettre que dans chute direction-l&agrave; il avait un succ&egrave;s au-dessus de la moyenne, ayant souvent remport&eacute; des prix &egrave;s expositions horticoles. <br/>
<br/>
 Mais chose assez dr&ocirc;le, jamais i' n'a ieu d'go&ucirc;t pour les flieurs et i' n's'en otchupait pas du tout. Si les femmes en voulaient, ch'tait &agrave; ieux de les produithe et d'en soigni. Le bouonhomme ne connaissait pas la diff&eacute;thence entre une pens&eacute;e et une ernontchule. <br/>
<br/>
 Comme v'la tchiques ann&eacute;es qu'il a tchitt&eacute; l'fermage i' peut consacrer pus d'temps &agrave; cra&icirc;tre ses l&eacute;dgumes et &agrave; soingni d'sa serre et d'san gardin. <br/>
<br/>
 I' d' meuthe avec san fils et sa belle-fille et chette-chin, comme la pus grande partie des femmes, est hardie port&eacute;e pour les flieurs mais &agrave; cause de ses nombreuses otchupations dans la maison, ou n'peut pas y mettre le temps qu'ou voudrait. Oulle a don engagi les services de san biau-p&eacute;the pour li en &ecirc;lever et les transplianter en pliaiche convenablye. <br/>
<br/>
 Au c'menchement du printemps ou fut un jour en ville et dans la fen&ecirc;tre d'un grainiste oulle aperchu un &ecirc;talage de p'tits patchets de graines de flieurs de toute couleurs et dimensions, V'la tchi li fit envie et oulle entri &agrave; faithe san chouaix et en acati une douzaine de vari&ecirc;t&eacute;s et r'vint &agrave; la maison avec une pacotille qu'ou mins entre les mains du bouonhomme avec mission de les semer bain soigneusement dans des boua&icirc;tes et d'les transplianter pus tard pour faithe un biau ''show'' dans l'gardin. <br/>
<br/>
 Notre amin suivi les instructions imprim&eacute;es sus ch&acirc;ques patchet et oppr&egrave;s aver pr&eacute;path&eacute; sa terre et sem&eacute; les diff&eacute;thentes graines dans au mains une douzaine de boua&icirc;tes, pour qu'i' n'y eusse pas d'trompe i' clioui l'enveloppe qu'avait contint la graine au but d'ch&acirc;que boua&icirc;te, et en les arrosant qaund illes en avaient besoin, attendi les d&ecirc;veloppements. <br/>
<br/>
 V'la tchi r&eacute;ussi assez bain avec la majeure partie et au jour d'anni&egrave;t le gardin est en pliaine flieur et pathait magnifique. <br/>
<br/>
 Mais iune des boua&icirc;t&eacute;es prouvi un fiasco. <br/>
<br/>
 Au but d'une douzaine de jours i' poussi une masse de belles petites vertes pliantes, saine et vidgoutheuses et notre gardinyi contemplait avec jouaie les progr&egrave;s de jour en jour, les no&ccedil;ant avec soin et airraichant toute pliante &ecirc;trangiethe qu'i' prenait pour de la serclye. <br/>
<br/>
 Arrivi l'moment pour transferther les pr&eacute;cieuses flieurs au gardin. <br/>
<br/>
 La bouonhomme arrangi un p'tit parterre en froutchant et r&acirc;telant la surface comme-i-faut et portant sa boua&icirc;te sus pliaiche i' pitchi san cord&eacute; et fit des p'tits creux avec une truelle et avec le m&ecirc;me &ocirc;ti souolevi bein pr&eacute;cautieusement ses pliantes et les mins en pliaiche, se gardant bain de n'pas meurdri une seule fielle.  <br/>
<br/>
 I' n'eurent autchune diffitchult&eacute; &agrave; r'prendre et au but d'une semaine le bouonhomme les arrosi avec de l'&ecirc;pu et i' s'en vinrent comme des champignons. <br/>
<br/>
 Avec le temps des p'tites blianches flieurs se montrithent et tout promettait un succ&egrave;s parfait. <br/>
<br/>
 Mais un jour il arrivi des visiteurs et notre amin tout ordgilleux, lus fit vaie san gardin. <br/>
<br/>
 ''Tch'est qu'ous avez-l&agrave;?'' se fit iun des messieux.  <br/>
<br/>
 ''Dame!'' raiponni l'bouonhomme, ''ou viyiz bain, v'la l'&ecirc;titchette, ''Flowering Strawberry&nbsp; ''  <br/>
<br/>
 L'autre se mins &agrave; rithe comme un fo et s'&ecirc;criyi ''mais ch'est d'la serclye, chenna!'' <br/>
<br/>
 Et i' li dit tchi sorte d'serclye que ch'tait. <br/>
<br/>
 Mais en examinant la chose de pr&egrave;s i' realisi que l'autre avait probablyement raison et au but de deustrais jours, en compathant les pliantes qu'il avait soigni si bain, avec le serclye que san visiteur avait nomm&eacute;, i' fut convaintchu &agrave; sa grande mortification, que ch'tait du verjus au dj&acirc;blye, sapresti! <br/>
<br/>
 Dans sa futhie il airaichi tout et y semi des radiches. <br/>
<br/>
 Le Caouain certifie que chute histouaithe-l&agrave; est absolument vraie et authentique, ch'est pour tchi si par chance qu'ou d&ecirc;couvrez l'identit&eacute; de notre client, n'ayiez pas l'malheur de li en p&acirc;ler, car je vos asseuthe qu'au sujet de ch'tte affaithe il est bain court de p&eacute;. <br/>
<br/>
<i> <a href="gwdec.html">Caouain</a> <br/>
 29/7/1939</i> <br/>
   <br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gardin.html">L&eacute; gardinnage en J&egrave;rriais</a><p>
<li><a href="pliantes.html">Les pliantes en J&egrave;rriais</a><p>
<li><a href="mangardin.html">Man gard&icirc;n</a><p>

<li><P><A HREF="fnetre.html">Ma F'n&ecirc;tre</A></P>

<li><a href="drainerose.html">La Draine Rose d&eacute; l'&Ecirc;t&eacute;</a><p>
<li><A HREF="rose2.html">La Prumier Rose du R'nouv&eacute;</A><p>
<li><a href="bellerose.html">Belle rose</a><p>
<li><a href="roseatchian.html">Gentile rose &agrave; tchian</a><p>
<li><a href="redredrose.html">Eune raide rouoge rose</a><p>
<li><a href="rosesdepicardie.html">Les Roses d&eacute; Picardie</a><p>
<li><a href="natuthe.html">Les Bieaut&eacute;s de la Natuthe</a><p>
<li><a href="pepins.html">Coumme tchi tchultiver des flieurs</a><p>
<li><A HREF="lis.html">Les lis</A><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_flieurs.html by HTTrack Website Copier/3.x [XR&CO'2014], Tue, 15 Jul 2025 13:50:43 GMT -->
</HTML>

