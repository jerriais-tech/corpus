<HTML>

<!-- Mirrored from members.societe-jersiaise.org/geraint/jerriais/trappes.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>LES TRAIS TRAPPES-A-RATS.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<P><CENTER><font color="#215e21"><h2>LES TRAIS TRAPPES-A-RATS.</h2></font></CENTER></P>
<CENTER><TABLE><TR><TD>

<P>L'aut jour, un vier Seigneur de mes amins<BR>
Fit v'nin siez li ses n'veurs et ses couosins,<BR>
Pour lus montr&eacute; une bell' neuv' rati&egrave;re<BR>
Qu'iavait 'tait fait' pour happ&eacute; les gros rats<BR>
Qui font lus nids dans sa casse &agrave; contrats.<BR>
Il' entrir'nt tous par la porte d'dri&egrave;re,<BR>
Et ramontir'nt amont d'viers niers degr&eacute;s,<BR>
Qui, ch'est bein' seux, n'ont jammais tait scrob&eacute;s!<BR>
En t&acirc;tonnant i'vir'nt dans un' mansarde<BR>
Qui pouvait faire &eacute;cal&eacute; d's' yers &agrave; tous!<BR>
Pour bein en dir' tout y'&eacute;tait chain d'sus d'sous.<BR>
Quand ch'&eacute;rait 'tait un grand vier corps-de-garde,<BR>
Abandonn&eacute; depis quasi chent ans<BR>
Pour servi' de r'traite &agrave; touos les cat-huans,<BR>
I' n'&eacute;rait pon peu para&icirc;tre un brin pi&egrave;re!<BR>
Le meuble &eacute;tait aby&eacute;m&eacute; de poussi&egrave;re;<BR>
L'plianchais &eacute;tait pus d'&agrave; mainqui pouori;<BR>
Les fn'&ecirc;tr's avaient d's'ozaines de papi;<BR>
La porte &eacute;tait si p'tit souvent ouverte<BR>
Que l's'irangni's l'avaient toute couverte;<BR>
Et l'reste s'en allait en perdition<BR>
Comm' si ch'eut 'tait une renonch&acirc;tion!</P>
<P>II.</P>
<P>Enfin, apr&egrave;s qu'i' s'furent touos assis,-<BR>
Les uns sur de p'tites rondes scabelles,<BR>
Qui n'&eacute;taient pon trop nettes ni trop belles,<BR>
Les autres dans de viers fauteuils perchis<BR>
Qui n'avaient pon l'air d'&ecirc;tre fort seuretables,-<BR>
La trapp' fut minse entre deux vielles tables,<BR>
Pour que chacun pusse la vais d'tout pr&egrave;s,<BR>
Et dir' s'uou la pouvait band&eacute; sans crainte<BR>
D'&ecirc;tre s&eacute; m&ecirc;me happ&eacute; par les ort&eacute;s;<BR>
Car che serait une terrible &eacute;treinte.<BR>
Pour le chain qui s'y trouverait pinchi!<BR>
Apr&egrave;s qu'la trappe eut 'tait examin&eacute;e,<BR>
Et qu'oull' eut 'tait par plusieurs approuv&eacute;e,<BR>
Il y en eut iun qui tout-&agrave;-coup se l'vi:<BR>
S'dit-i' j'viens d'faire un' grande d&eacute;couverte!<BR>
Je m'appercheu qu'la trappe est toute verte;<BR>
Or, Aristote affirme pour certain<BR>
Que tout ch'qu'est vert n'est jamais bouan &agrave; rain;<BR>
Je f'rons don mux d'en faire des billettes<BR>
Pour nouos cauff&eacute; tandis que j'somm's ichin.- <BR>
- Chain qu'ou dit's l&agrave;, dit iun, n'est qu'du gnolin:<BR>
Ou n'avez qu'&agrave; p&acirc;t&eacute; d'vouos d&eacute;couvertes!<BR>
Je n'craindrais gu&egrave;r' s'i n'y'avait qu'la couleur!<BR>
Chain qui m'fait peux, ch'est s'n'&eacute;norme grandeur.<BR>
Si d'itell's trapp's &eacute;taient un' fais band&eacute;es,<BR>
Toutes nouos poul's s'y trouv'raient attrap&eacute;es,<BR>
Et j'n'&eacute;rions pus d'oeus &agrave; not d&eacute;jun&eacute;!<BR>
Par cons&eacute;quent, je d'vons nouos oppos&eacute;<BR>
Ach'qu'il y'en ait d'band&eacute;es sus nos terres. -<BR>
- Si je n'&eacute;tions que des casseurs de pierres,<BR>
Se fit un autr', j's&eacute;rions hors de dangi;<BR>
Mais comme j'avons des m&eacute;nag's &agrave; soigni,<BR>
Cheux d'entre nous qui n'ont pon la veue bouanne<BR>
Seraient tr&eacute;jous en risque d'&ecirc;tre prins<BR>
Quand il' iraient visit&eacute; lus lapins;<BR>
Et j'sis bein seux qu'i n'y'&eacute;rait pon personne,<BR>
Tant cliai qu'i' viss', qui pouorrait empouqui<BR>
Un mio d'framment, - pas m&ecirc;me un seul quarqui, -<BR>
Sans se trouver attrapp&eacute;, d'quiq' manni&egrave;re,<BR>
Dans les ressorts de l'horrible rati&egrave;re.<BR>
Ch'es discours l&agrave; remplir'nt tout l'mond' de peux:<BR>
I'n'voulaient pas quitter &agrave; mangi d's'oeus;<BR>
Et nou peut dir' que quant &agrave; la pincheure<BR>
l'n'l'aiment pon, ch'est une affaire seure!<BR>
Apr&egrave;s une heur' pass&eacute;e en grand devis<BR>
Il y'en eut iun qui se l'vi sus ses pids:-<BR>
Couozins, dit-i', si j'ai bouanne m&eacute;moire,<BR>
l' dait y'av&eacute;, dans l'fond d'la vielle armoire,<BR>
Deux trapp's qui n'ont pas ocquorre servi;<BR>
Si j'les vyions je pouorrions mus jugi<BR>
Laquell' des trais est la pus convenable;<BR>
Je f'rons don mus d'les mettre sus un' table. -<BR>
- S'ou faites ch'la, dit iun d'sus san couossin,<BR>
C'hest bien seux qu'ou-z-y perdrez vot' latin!<BR>
- Bon! bon! dit l'autre, &eacute;tudiez vot' grammaire,<BR>
Pour nous j'savons fort bain chain qu'i' faut faire.<BR>
Ne v'chin les trapp's de qui j'vouos ait p&acirc;l&eacute;.<BR>
J'allons les mettre ichin pour les m'sur&eacute;.<BR>
Comm' nou c'menchait &agrave; prendre la mesure<BR>
D'iune des trapp's qu'nou-z-a-veue en picture,<BR>
Nou ouit un craq - et l'vier plianchais cr&eacute;vi!<BR>
Dans un clin gui tout' la p&ecirc;que s'nalli,<BR>
Je n'sais pon io&ugrave;, car nou n'en a rveu m&eacute;che!<BR>
I'n'est rest&eacute; qu'un gros creux &agrave; la pli&eacute;che!<BR>
Quant &agrave; cheux qui virent le pataflas,<BR>
I' n'restir'nt pas &agrave; fair' de longs hanlas!<BR>
D&egrave;s qu'il' eur'nt veu le creux &eacute;pouvantable,<BR>
Qu'iavait 'tait fait par les trapp's et la table,<BR>
I's'encouorir'nt &agrave; vau les niers degr&eacute;s<BR>
Comm' si cheut 'tait un flioquet d'&eacute;rat&eacute;s!<BR>
...............................................<BR>
...............................................<P>

<A HREF="jeromedelile.html">J&eacute;r&ocirc;me de l'Ile</A><i><p>
</i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mefious.html">M&eacute;fious des Souothis</a><p>
<li><A HREF="rat.html">Rat</A><p>
<li><a href="buzard.html">La Trape &agrave; B&ucirc;zard</a><p>
<li><a href="gdfsouothis.html">Les d'vis du Bouan'homme George</a><p>
<li><a href="piedpiper.html">L&eacute; P&icirc;freux Piel&eacute; d'Hanm'l&icirc;n</a><p>

<li><a href="soupejp.html">Unn' Boll&egrave;e d&eacute; bouanne Soupe</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/trappes.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
