<HTML>

<!-- Mirrored from members.societe-jersiaise.org/geraint/jerriais/wace_caouain.html by HTTrack Website Copier/3.x [XR&CO'2014], Tue, 15 Jul 2025 14:00:42 GMT -->
<HEAD>
<TITLE>Wace et l'Caouain</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Wace et l'Caouain</h2></font></center><p><br>
<br>
<IMG SRC="wace.jpg" WIDTH=360 HEIGHT=248 align="right" alt="Wace">

Bain du monde, ichin en J&egrave;rri, en liaisant dans les Chroniques, le compte-rendu de tout l'train qui fut fait l'smaine pass&eacute;e par sus le bouonhomme <a href="wace.html">Wace</a>, et au sujet d'la visite des professeurs Normands qui sont v'nus faithe une Conf&eacute;rence dans notre &icirc;le, ont 't&eacute; diversement &eacute;tonn&eacute;s de vaie qu'i' n'fut pas du tout tchestion du &#147;Caouain,&#148; le pus illustre po&egrave;te, et l'pus grand &eacute;criveux d'Jerriais que l'&icirc;le ait jamais produit. Certains ont exprim&eacute; l'opinion qu'il aithait deu, dans toutes ches c&eacute;r&eacute;monies &agrave; la Cour Royales et &agrave; touos les fricots dans diff&eacute;thentes partis de l'&icirc;le, aussi bain comme &egrave;s baintch&egrave;ts &agrave; l'H&ocirc;tel de l'Europe, aver otchup&eacute; une pliaiche d'honneur &agrave; c&ocirc;t&eacute; du Bailli, et une grande partie du public est bain indignie de penser que l'pouore &#147;Caouain&#148; n'a seulement pas ieu l'honneur d'&ecirc;tre pr&eacute;sent&eacute; &agrave; Messieux Pilou, Prentout, Bridrey, Genestal et touos l's autres Messieux qu'ont honor&eacute; l'&icirc;le de lus visite, et i'y en a hardi qui n'h&eacute;sitent pas d'affirmer que l's autorit&eacute;s ont s&eacute;rieusement mantchi dans lus d'ver.<br>
<br>
Quant &agrave; m&eacute;, je n'me plains pas.<br>
<br>
Il est vrai que ch'aithait 't&eacute; pour m&eacute; un grand honneur d'&ecirc;tre pr&eacute;sente &agrave; nos illustres visiteurs, quoique je crai bain que j'aithais 't&eacute; pr&ecirc;t &agrave; mouothi d'&eacute;nervement, en m'trouvant en contact avec des savants de chu calibre-l&agrave;.<br>
<br>
Quant &agrave; ieux, i' n'ont pas mantchi grand'chose.<br>
<br>
Tout ch'qu'i' y' a, ch'est qu'une feis rentr&eacute;es siez-ieux ils aithaient peu dithe &agrave; lus coll&egrave;gues et &agrave; lus amins, qu'ils avaient rencontr&eacute; l' &#147;Caouain,&#148; &#150; une tchuthiosit&eacute; d'pus, v'l&agrave; tout!<br>
<br>
Mais, que ches bouannes gens-l&agrave; ne lus en affligent pas.<br>
<br>
Che qu'nou lus a supprim&eacute; chute feis a 't&eacute; tout simply&eacute;ment r&ecirc;serv&eacute; pour lus d'cendants du temps &agrave; v'n&icirc;n, ch'est-&agrave;-dithe, dans sept ou huit cents and d'ichin.<br>
<br>
Les Angliais ont un vier dicton qui dit que, &#147;l'Histouaithe se r&eacute;p&egrave;te.&#148;<br>
<br>
Eh bain, s'il a fallu neuf chents ans pour d&ecirc;couvri et procli&acirc;mer la r'nomm&eacute;e de Maitre Wace, et immortaliser san nom sus l'granit de s'n &icirc;le natale, tchi p&eacute;riode qui faudra qui s'&ecirc;coule devant qu'nous en faiche autant pour le &#147;Caouain&#148; des Chroniques de J&egrave;rri?<br>
<br>
Car bain seux qu'nou f'tha tchiquechose dans tchique temps.<br>
<br>
Dans l'couothant du trenti&egrave;me si&egrave;cl'ye, peut-&ecirc;tre, un d'cendant bain &ecirc;loigni de notre estim&eacute; Vicomte d'acheteu, Moussieu Nicolle, en futhetant parmi des vieilles paperasses dans l'Mus&eacute;e d'la Soci&eacute;t&eacute; Jerriaises ou dans la Biblioth&egrave;que Publique, trouvetha tchiques num&eacute;thos des &#147;Chroniques de Jersey&#148; et attith&eacute; par l'effigie du vilain ouais&eacute; qui s'trouve &agrave; la t&ecirc;te de ch't articlye ichin, f'tha la d&ecirc;couverte qu'il existait au vingti&egrave;me si&egrave;clye un individu qui s'appelait &#147;Caouain,&#148; qu'&ecirc;crivait en Jerriais pour les g&acirc;zetters et qui faisait d'la po&euml;sie pour les Almonas.<br>
<br>
Tch'est qui s'arrivetha?<br>
<br>
Les antitchaithes de ces temps-l&agrave; trouvethont rain d'pus convenablye que d'li graver une pierre &agrave; c&ocirc;t&eacute; d'la sienne &agrave; Maitre Wace, i' y a du run tout pliain, - avec une inscription tchiquechose comme chennechin:-<br>
<br>
<CENTER>
<TABLE>
<TR>
<TD>

<center><b>Au &#147;Caouain&#148; des Chroniques,<br>
Ecrivain et Po&euml;te, qui v&ecirc;tchu en J&egrave;rri au vingti&egrave;me si&egrave;clye.<br></center>
<br>
&#147;Si nou vos d'mande en autchun temps<br>
Tch'est qui, la S'maine du Drouait Normand,<br>
Ne pathu pas parmi les grands<br>
Ou pouvez dithe que ch'tait l'Caouain.&#148;<br></b>

</TD>
</TR>
</TABLE>
</CENTER><p>
<br>
Le Bailli d'ches temps-l&agrave;, en hallant sis la ficelle, f'tha un discours d'occasion et i' pouorrait dithe, comme le n&ocirc;tre l'aut'e jour, que ses traits n'&eacute;taient pas connus ni autchun r&eacute;cord qu'il portait un autre nom.<br>
<br>
I' ditha enfin, tout ch'qu'i' voudra.<br>
<br>
Mais i' y a une chose sus tchi qu'i' faut qu'j'insiste.<br>
<br>
Pour contrebalanchi la f&acirc;cheuse omission des autres jours, quand nos illustres vaisins furent laissis les en r'aller sans aver veu l' &#147;Caouain,&#148; je veurs absolument que les Genestal, les Bridrey, les Pilon et les Prentout de chute p&eacute;riode-l&agrave;, saient sp&eacute;cialement invit&eacute;s d'assister &agrave; la c&eacute;r&eacute;monie.<br>
<br>
Ch'est pourtchi, Messieux les futurs insulaires, pensez-y!<br>
<br>
&nbsp;<p>
<I><a href="gwdec.html">Caouain</a><br>
Les Chroniques de Jersey 2/6/1923<br>
</I><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="wace_monument.html">L&eacute; Mon&ucirc;ment-Wace</A><p>
<li><a href="wace.html">Maistre Wace</a><p>
<li><a href="rou.html">Chronique Ascendante du Roman de Rou</a><p>
<li><a href="rou2.html">Prologue du Roman de Rou</a><p>
<li><a href="vierjer.html">La Conm&egrave;te &agrave; Halley</a><p>
<li><a href="brelade.html">L'Eglise d&eacute; St.-Brelade et Maistre Wace. - A.D. 1111.</a><p>
<li><A HREF="wacesull.html">L&eacute; vier L&icirc;ngo G&egrave;rriois et Robert Wace</A><p>
<li><a href="wace2002.html">La Lanch'chie du Roman de Rou d&eacute; Wace</a><p>
<li><a href="wace2.html">Robert Wace</a><p>
<li><a href="langueaudragon.html">La Langue au Dragon - The Dragon's Tongue</a><p>
<li><a href="wacegj.html">S'ou ou&iuml;yiz Wace</a><p>

<li><a href="cahouain_hugo.html">Caouain et Victor Hugo</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/wace_caouain.html by HTTrack Website Copier/3.x [XR&CO'2014], Tue, 15 Jul 2025 14:00:42 GMT -->
</HTML>
