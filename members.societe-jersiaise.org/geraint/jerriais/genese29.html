<HTML>
<HEAD>
<TITLE>Gen&ecirc;se, Chapitre 29, v&egrave;rsets 18-30</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Gen&ecirc;se</h2>
Chapitre 29, v&egrave;rsets 18-30<br/></font></center><p>
<br/>
Et J&acirc;cob 'tait en amour d'R&acirc;ch&eacute;, et i' dit, &quot;J&eacute; s'sai tan valet pouor sept ans pouor R&acirc;ch&eacute;, ta fil'ye pi&ecirc;sn&eacute;e. Et Laban dit, &quot;V'l&agrave; tch'est mus qu'tu l'aie qu'un aut'; continnue don &agrave; d'meuther siez m&eacute;.&quot; Et J&acirc;cob travaillit sept ans pouor R&acirc;ch&eacute;, et i' l'aimait tant qu'chenna n'sembliait pon bein longtemps. &Eacute;pis J&acirc;cob dit &agrave; Laban, &quot;Donne-m&eacute; ma bouonnefemme &agrave; seule f&icirc;n qu'j'l'aie, s'lon chein tch'est t&egrave;rmi&eacute;.&quot; Et Laban rassemblyit touos l's hoummes du va&icirc;thinn&eacute; et offrit un fricot. Et l's&eacute; il am'nit L&eacute;a, sa fil'ye, et la l&icirc; donnit, et i' s'en fut s'couochi auve lyi. Et Laban donnit Zilpa, sa s&egrave;rvante, &agrave; L&eacute;a coumme femme d&eacute; chambre. Et l'mat&icirc;n J&acirc;cob r&eacute;al&icirc;sit qu&eacute; ch'tait L&eacute;a; et i' dit &agrave; Laban, &quot;Tch'est qu'tu m'as jou&eacute;? J'n'ai-t-i'pon travailli pouor t&eacute; &agrave; seule f&icirc;n d'g&acirc;ngni R&acirc;ch&eacute;? Pouortchi qu'tu m'as tritchi?&quot; Et Laban dit, &quot;Dans not' pays ch'n'est pon p&egrave;rm&icirc;ns qu'eune fil'ye pi&ecirc;sn&eacute;e sait mathi&eacute;e d'vant s'n a&icirc;n&eacute;e. Adg&egrave;ve la s'maine des neuches et j't'offrithons l'aut' par d'ssus l'marchi s'tu m's&egrave;rs acouo sept ans.&quot; Et J&acirc;cob fit d'm&ecirc;me. Et &agrave; l'adg&egrave;vement d'la s'maine, Laban l&icirc; donnit sa fil'ye R&acirc;ch&eacute; coumme sa bouonnefemme. Et Laban donnit &agrave; R&acirc;ch&eacute; sa s&egrave;rvante Bilhah coumme femme d&eacute; chambre. Et J&acirc;cob atchilyit R&acirc;ch&eacute; coumme sa bouonnefemme, et s'n amour pouor lyi 'tait pus grand qu's&eacute;n amour pouor L&eacute;a; et i' travaillit acouo sept ans pouor Laban. (Gen&ecirc;se 29: 18-30)<br/>
<br/>
&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

<li><a href="genese7.html">G&eacute;n&ecirc;se, Chapitre 7</a><p>
</ul>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
