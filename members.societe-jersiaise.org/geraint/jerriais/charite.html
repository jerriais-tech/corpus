<HTML>

<!-- Mirrored from members.societe-jersiaise.org/geraint/jerriais/charite.html by HTTrack Website Copier/3.x [XR&CO'2014], Tue, 15 Jul 2025 14:03:53 GMT -->
<HEAD>
<TITLE>Acte de charit&eacute; expiatoire</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Acte de charit&eacute; expiatoire<BR>
envers la<BR>
classe des minserables.</h2></font></center><P>
<CENTER><TABLE><TR><TD>

<P>Messieurs viers gar&ccedil;ons, &acirc;sa n&eacute;yiz pas d'peux,<BR>
Mais qu&eacute; j'vos d&eacute;niche si vos plais de vos creux,<BR>
Et r&ecirc;vilious un mio, car ch'nais pas pour rire,<BR>
Car chest d'qui d'importance que j'men vais vos dire,<BR>
Mais prennais d'liau et un gouttin d'vin bliant,<BR>
D&eacute;vant qu&eacute; je qu'menche, pour rasseur&eacute; vos sens,<BR>
Car mondoux quand les hommes d'meurent comme vous touos seurs,<BR>
Y vainnent hardi effritais et hardi nerveurs,<BR>
Mais enfin pour vos r'mettre un p'tit mio sus vos pis,<BR>
Je vos dirai deux trais p'tites parolles sus que j'sis;<BR>
J&eacute; sis vieille et bain laie, et don pusaquo b&ecirc;te,<BR>
Et j'nessa pas m&eacute; qui vos tounnerai la t&ecirc;te,<BR>
Nou vos prendra chutte fais pour des pouors &eacute;manues,<BR>
Ah s'y ou zy pensais j'en s'ais si &eacute;mue<BR>
Que jammais j'n&eacute; r'vaudrais la valeur d'un sou,<BR>
Et jammais j'n&eacute; pouorais errouvr&eacute; un tou.<BR>
Jen cr&eacute; pas q'jem marie j'nen sis pon en h&acirc;te,<BR>
Et les hommes, ma tante dit, sont de terrible emb&acirc;tes,<BR>
Oh lyi! vaire! ou devrai bain sav&eacute; chain qu'ch&eacute;s,<BR>
Car oul est m&eacute;thodiste et oul en a yeu trais,<BR>
Ch&eacute;s pus d'paine que d'honneu que dav&eacute; un homme!<BR>
Les femmes mari&eacute;es disent qu&eacute; j'sommes mus comme j&eacute; sommes,<BR>
Et comme je sis gr&eacute;jie et un p'tit t&ecirc;toigne,<BR>
J'menb&acirc;tr&eacute; pon d'homme car j'naime pon que nom oigne,<BR>
Ou qu'nou vainne me regarder &agrave; r'quignon et d'travers,<BR>
Si un homme met faisait, oh! j'ly'grimrais ti l'ziers!!!<BR>
Et j'li&ecirc;caudrais l'zuorelles et opr&egrave;s chonna j'cr&eacute;<BR>
Quou verrais qu'yn faut pas s'apr&eacute;chi pr&egrave;s d'm&eacute;.<BR>
Mais ove touos mes defauts jai l'coeiu bain, bain tendre,<BR>
Et chnez pas auquo pasque oun voulais pas m'prendre,<BR>
Qu&eacute; j'vos voudrais du ma, nannin, nannin ma f&eacute;,<BR>
Chest tout l'bain au monde qu&eacute;'je souhaite vote vieille p&eacute;,<BR>
Et j'em fais, chiers Messieurs, un profond honneu,<BR>
D'vos pasl&eacute; un mio pour votre propre bonheur.<BR>
Presque auqunne autre femme &eacute;rait peux de sie mettre<BR>
Mais ov l'&acirc;ge, j'sis v'nue affrontaie comme b&eacute;lette,<BR>
L&agrave;, assi&eacute;vous opr&egrave;s d'm&eacute;, mes pouors viers j'vos en prie,<BR>
Et t&acirc;chis bravement d'&eacute;couter mes avis.<BR>
Sus les femmes esche pon vrai, vaire, vaire quou s'avez<BR>
Toute vote pouore b&eacute;nite vie fait moqueris et riselais,<BR>
Mais j'vos dit tout nait, i faut fini chutte gamme,<BR>
Et pas d'autre gniolin, chaquiun prennais une femme.<BR>
Yiou en trouver? oum dirais, qu&eacute;rons le couorage<BR>
D&eacute; s'tuolyi de pouors viers pr&ocirc;neurs de votre &acirc;ge.<BR>
Et mon doue opr&egrave;s tout, ou n'&ecirc;tes pas si pervers,<BR>
Chest seullement, viyous, quou z&ecirc;tes prins sus les ners,<BR>
Et quique noble p'tite femme &agrave; la carre de vot feu,<BR>
Viyous vos r'douochirait bain vit l'humeu,<BR>
Et y'len a parmi vous qui nia femme qu'in dit.<BR>
Qui sont bons, mais damme bons, comme du chucres candi,<BR>
Et mes chiers! pour ch&eacute;s dammes, ah! y lien en a assais,<BR>
Allais dire votre affaire, ou n'sais pas r'fusais.<BR>
J'connais un noble p'tite veuve, vaire qu'affolle,<BR>
Pour chu chier vier gar&ccedil;on, le juge..................<BR>
Mais j'crains qui n'ait lev&eacute;, pour sen propre malheu<BR>
La <a href="cliame.html">Clameu de Haro</a> en cour, sus sen coeu.<BR>
La chenne quil happera, ah! y gagnera sa cremme,<BR>
Car tuos dise de lyi qu'chez la bontai m&ecirc;me;<BR>
Ah MONS. W......! ah pensais d'ercheffe,<BR>
Pour queque ou louogiz vos amiti&eacute;s au Greffe<BR>
Quand toutes chez belles dammes, aussit&ocirc;t qui vos nomme<BR>
Chez pour chanter vos louanges, comme le millieu des hommes.<BR>
H&eacute;las! chez pouore chieries ah je crai bain qui lune<BR>
Car jammais ou n&eacute;rais l'couorage d'en prendre iune,<BR>
Amains qu'chute p'tite veuve, pour vos sauvai la paine<BR>
Et tout l'tin&eacute; d'affaire, vaine vos d'mand&eacute; lyi-ma&icirc;me.<BR>
Et si ou zen finissis quique biau matin<BR>
Oum donnerais des gants et de la g&acirc;che et du vin.<BR>
Y y'la aitout une p'tite qui na pour chanson<BR>
Que le Lieutenant B......, chu noble Mons.........<BR>
Ah damme oul est belle, mais belle comme une flieur,<BR>
Et douoche comme du mi, oh ou n'frait pas d'zonneur<BR>
Au Prince Albert m&ecirc;me, d&eacute;vinous san nom?<BR>
Assa, Mons........, assa pensais y don,<BR>
Ou n'a pas pus d'quinze ans, et douoche, mais damme douoche,<BR>
Et les pus biaux blius yeux, la pus belle petite bouoche<BR>
Que jammais y lia ieu! assa, prennez m'navis,<BR>
Et pour l'yi, la p'tite chi&eacute;re oun sera pas tr&eacute;buquie.<BR>
Et pis dont aitout, y lia une jeunne fille,<BR>
Qui pense sus ses mitaines au juge............<BR>
Oul est jentiment belle, mais ou n'a pas d'sous,<BR>
Mais i l'en a des tas, et des tas don partout,<BR>
Et oul est si aimable, Mons. l'Juge et mon doux,<BR>
Laissrous une jeunne fille estre enterraie pour vous,<BR>
Jammais nou na dit quou z&eacute;tiez bain mauvais,<BR>
Assa prennais piti&eacute; don et allais la vais.<BR>
Et l'juge de St. C......, ah n'en v'la un auotre<BR>
D&eacute; ch&eacute;s pouors viers gar&ccedil;ons, d&eacute; ch&eacute;s pouors viers ap&ocirc;tres,<BR>
Il en trouvera bain iune si fait bain sa d'mande,<BR>
Une p'tite pie d&ecirc;nichie, r&ecirc;villie d'Irlande,<BR>
Ou danse le Polka, joue la guitarre et chante,<BR>
Et d'vise, mais d'une mani&egrave;re qu&eacute;s toute &eacute;difiante,<BR>
Et ou z&ecirc;tes assais b&eacute; pour que je sai quite pour quite<BR>
Assa Mons. Philip, assa, qu'est qu'ou z'en dites?<BR>
Et qu&eacute; j'noublie pas, car j'en &eacute;rais r'gr&eacute;,<BR>
Une damme qui trait bain pour le vier J. D.....<BR>
Oul est laie, oh! damme laie! oul est, vaire, pi&eacute;re qu&eacute; m&eacute;,<BR>
Et san temp&eacute;ranment est une humeur de f&eacute;,<BR>
Ah chest qui s'r&ecirc;villra chutte fais, damme vaire dia,<BR>
Car chest une indomptable qui vos l'trimoussra,<BR>
Mais in conte presque pas, quoique vier gar&ccedil;on assais,<BR>
Car i n' est opr&egrave;s tout, qu&eacute; d'la soupe r&eacute;cauffaie.<BR>
Est y &eacute;tonnant que la Cour sait d'travers<BR>
Ove un tas d'viers gar&ccedil;ons tuos enhannais d'lus nairs?<BR>
Marious! marious! messieurs, car dites m&eacute; qui le&ccedil;ons<BR>
Les gens peuvent-ti apprendre d'un tas d'viers gar&ccedil;ons;<BR>
Pour m&eacute; j&eacute; grand pityi d'chez pouors viers ap&ocirc;tres<BR>
R&ocirc;dans par les rues, les uns souautre les aoutres,<BR>
J'en dis pas qu'il y ai dans lus r&ocirc;des du ma,<BR>
Mais qui demoieselle erdr&eacute;chrait ses babinnes pour chla,<BR>
L&agrave;, quique fais accluquie ensemble &agrave; la fret<BR>
Ove des minnes &eacute;difiantes comme des vielles poules &agrave; cou&eacute;<BR>
Vaire dia &agrave; m'nid&egrave;e chez d'qu&eacute; fi&egrave;rement b&ecirc;te<BR>
Qu'un homme qui n'a jammais yeu l'amour en t&ecirc;te<BR>
Pour quique belle petite vaisine, l&agrave;! bouanne et avenante<BR>
Ou quique belle petite couosinne &eacute;vilyie et riante;<BR>
Car quand chez une parente, nou peu pus &agrave; co<BR>
Prendre couorage et rgard&eacute; une couosine un mio,<BR>
Ah! tout vier cuo z&ecirc;te, on zen &eacute;rais l'couorage!<BR>
Quand chest une couosinne nou nest pas si sauvage<BR>
Assa prennais vot chap&eacute; et bravement allais,<BR>
Je sai bain les couosinnes sont bain affrontais<BR>
Et vla qu&eacute;fritte un homme, mais n'aiyiz pas d'peux<BR>
Qmenchiz par ly pasl&eacute; douochement ov les yeux,<BR>
Et si ou viyiz quou vos r'garde un p'tit mio,<BR>
Et bain faites les doux yeux et r'gardais oquo,<BR>
Demandez ly en sortant quique ser de la chapelle<BR>
Qu&ecirc;qu'ou cr&eacute; du sermon et d'la lune et d'z&ecirc;telles,<BR>
Et quand ou levra ses biau yeux pour les vais<BR>
Oh damme! ch&ecirc;que ou s'rais bain &ecirc;mu chutte fais<BR>
Mais qu&ecirc;que il en ais qu&ecirc;que ou dites ou chain quou dit<BR>
Si ou vos r'd&ecirc;m&ecirc;lais vier gar&ccedil;on bain fianchi.<BR>
Ch'nez pas qu'chez pouors m&eacute;dians n&eacute; voudrais s'mari&eacute;,<BR>
Mais chez chutte triste langue quin ne peut pon s&eacute; d&ecirc;li&eacute;,<BR>
Y sauterais &agrave; deux pis sy pouvais s'y prendre.<BR>
Mais chest d'qu&eacute; si terrible qu&eacute; d'dire de qui tendre<BR>
A quique belle petite cr&eacute;ature qu'h&eacute;las mon doux!<BR>
Est ouquo pus effritais et nerveuse que vous.<BR>
Et dans les temps nerveurs acheteu ouesquej&eacute; sommes,<BR>
Ch'est assais pour faire touanner les sens &agrave; un homme,<BR>
Mais r'gardais dans les rues, ergardais don les teurs,<BR>
Qu&eacute; ch&eacute;s belles dammes font pour votre propre bonheur,<BR>
Si ou touonais vot dos &egrave;s belles minnes qui vos font,<BR>
Oh vra&icirc;ment ou n'manquis pas chutte fais d'affront!<BR>
Dans l'temps qu&eacute; j't&eacute;s p'tite les messieus faisais<BR>
La carre et l'zavanches &egrave;s dammes les premiers,<BR>
Mais acheteu les hommes sont d'si pouours tristes bachouards,<BR>
Si nou z'attend pour yieux a qu'menchi, le hasard<BR>
Es qui n&eacute; qu'menchons pon, ainchin donc &agrave; la paix!<BR>
Y faut qu'les d'moiselles faichent la carre les premiers,<BR>
En font-i des sifaiches ch&eacute;s chi&egrave;res dans les rues!<BR>
Naitissant toute la bos, ov lus robes toutes en clius,<BR>
Et lus bonnettes en lair, en j'nen mentirai pon,<BR>
D&eacute; telles effachis nons pon l'air de qu&eacute; bon,<BR>
A m'nidaie d'faichon jessai mus m'est avis,<BR>
D&eacute; couvrir lus faches et d&eacute;couvri lus pis<BR>
Un p'tit pus qu'in font. Oh n'esche pon d'qu&eacute; rare<BR>
D&eacute; vais comme touolyis de chu pit&eacute; y s'ercarre<BR>
Oh n'esche pas d'qu&eacute; triste, mais bain triste de vais<BR>
Ch&eacute;s biaux cotillons d'la pus superbe soie.<BR>
Trainais dans les canniaux. - H&eacute;las! ch&eacute;s viers temps!!<BR>
Mais la nobli&egrave;che d'acheteu n'est pas ditelles gens,<BR>
Et les poules et les piros &eacute;raient honte de lus pis<BR>
Si enhalaoudais d'bos et ditelle saloprie,<BR>
Et not vier t'chan d'Terreneuve vaire dia &agrave; pus d'go&ucirc;t,<BR>
Pust&ocirc;t qu&eacute; d's&eacute;cliaqui i r'dr&eacute;che bain sa cous,<BR>
Et c'hnest pas oquo tout mes belles dames, mes chez<BR>
Quou vos abilyis contre vot propre int&eacute;r&ecirc;t,<BR>
Nou peu bain s&eacute; r'tinffer mais ou savais ai tout,<BR>
Qu&eacute; ch&eacute;s quil en couote et des sous, et des sous,<BR>
Et les hommes opr&egrave;s tout n'sont pas si &eacute;bahus,<BR>
Qu&eacute; d'payi tant d'sous pour faire nettir les rues,<BR>
I lus faut quique autre chose qu'une belle p&eacute;tite fille,<BR>
Qui n'sait pon faire rain sinon naittir la ville,<BR>
J&eacute; sis &agrave; vos r'qu&eacute;mander mes chiers nobles dames,<BR>
Mais les messieurs que j'connais n'aiment pas chutte neuve gamme.<BR>
Ah! les hommes, et mon doux i sont tr&eacute;jous rustiques!<BR>
Et touannent pusaco l'nez &agrave; des dammes si publiques,<BR>
Qui n'paraissent n'av&eacute; aucune autre sorte de t&acirc;che,<BR>
Qu&eacute; d'r&ocirc;der les rues &agrave; montrer lus belles faches,<BR>
Ch&eacute;s d'qui triste, vaire dia, qu'une femme qui n'sait rain.<BR>
I lus en faut iune qui sait touesn&eacute; sa main<BR>
Nettement et promptement au tou d'sa table,<BR>
Et faire du bouillion pour un pouor mins&eacute;rable,<BR>
Qui peut erdairner san corset d'molton,<BR>
Et cou&acirc;tre l' arlevaie &agrave; une qu'minse de cotton,<BR>
Qu&eacute; quand i r'vaindra et mouilly et lassai,<BR>
Trouvera tout naitti et bain racmodai,<BR>
Et s'era toute riante et contente d&eacute; l'ervais,<BR>
Et ira bravement vite liarangi san t&eacute;e,<BR>
Ove des nobles merveilles qu&eacute; lyi m&ecirc;me a faites,<BR>
Ove ses belles p&eacute;tites mains et si blianches et si naittes.<BR>
Ah si j'tai sus chu ton, dammes! quou faisiez la carre<BR>
J'cr&eacute; qu'les viers gar&ccedil;ons d'vaindraient pus r&acirc;res,<BR>
Et &acirc;sa, m&eacute;s viers, j&eacute; fais tout ch&egrave;que j&eacute; peux<BR>
Pour t&acirc;chi d'vos m'n&eacute; dans la vois du bonheur.<BR>
Mais h&acirc;tous messieurs, car devant bain longtems<BR>
On s'rais cousus d'rhumatisse, si happais d'ahens,<BR>
Ai chute bouanne fais, dite m&eacute; qu'chest qui vos soignna.<BR>
Aiche une fille de buoan sens qu'ou criie, vos prendra<BR>
Pour pass&eacute; sa vie. Un tas de tracas &agrave; gr&eacute;e<BR>
Ai vos enfliub&eacute; touos les jours de fliann&eacute;es.<BR>
Chessa d'qui &eacute;difiant, dame! que d'vos enp&acirc;t&eacute;,<BR>
Qui d'moieselle criious ira s'en emb&acirc;t&eacute;.<BR>
Un biau pliat pour san No&eacute; ou trouvera qu'oul a fait<BR>
Qu'un p&acirc;t&eacute; d'vier gar&ccedil;on &agrave; cr&ocirc;te de fliannet.<BR>
Belle p&acirc;te de r'vas-y! au nom du bouan sens<BR>
R&eacute;villious Messieurs et r'gangnys vot temps<BR>
J'ai l'tchieu aussi bouan qu'auchunne autre vieille personne<BR>
Mais dame, pr&egrave;s d'mes pi&ecirc;ches, ai bain m&acirc;risonne.<BR>
La! n'm'&ecirc;lourdais pon don den voul&eacute; pon m'craire<BR>
Mais trouvais une damme ai d&ecirc;hallous d'affaire:<BR>
Dites m&eacute; j'vos en prie, &agrave; chaique la tchi sers<BR>
De rester viers gar&ccedil;ons touos lais ai pervers.<BR>
Ne s&eacute;rious pas bain mues d'&ecirc;tre bain aitablis,<BR>
Qu'a haut&eacute; ensemble, pouor viers piros b&eacute;nis.<BR>
Mais v'la la R'forme qui va kmenchi, ai pour<BR>
Chutte bouanne b&eacute;nitte fais ch'est qu'ou k'menche par la Cour.<BR>
Ch'est &agrave; m&eacute; k'nou la d&eacute;, ai nou dira &egrave;s veilles<BR>
Madmoiselle Catton vaut trais Ordres du Conseil.<BR>
Si chute Reforme est faite la tch&eacute;ton'ra tout l'monde,<BR>
Touos les Chorchiers de <a href="rocqueber.html">Roquebert</a> en danseront des rondes.<BR>
Vive la Cour! vive les juges! i s'accordent &agrave; touos sons<BR>
Et passe acte de faire marier lus pouor viers gar&ccedil;ons.<BR>
Que la <a href="roselouothi.html">Rose ai Laouri</a> achteu ensemble s'apprechent,<BR>
Tri trinquant leus verres. Vive les filles! vive les neuches!!<BR>
Que tout l'monde s'&ecirc;ville ai s'en aille &agrave; la halle<BR>
Cherchi lus tiquets, nos braves <a href="etats.html" target="_self">Etats</a> donne balle.<BR>
Jem d'zengoudirai pour dans&eacute; parmi yeux,<BR>
Vaire, j'dans'rai la Polka ov le vier procureux,<BR>
Ai j'vos l'ferai-t-i saut&eacute; ai deli&eacute; ses viers pis,<BR>
J'vos l'danserai comme jamais 'n'a dans&eacute; d'sa vie.<BR>
Profitais d'mes avis mes chiers viers, profitais,<BR>
Ai h&acirc;tous un mio ai vos en deshallais,<BR>
Ai j'esp&egrave;re le pr&eacute;chain <a href="valentinne.html">Quatorze F&eacute;vri&eacute;</a>,<BR>
Yn yera pas vingt viers gar&ccedil;ons &agrave; mari&eacute;.</P>
<P>Apr&egrave;s chenchin messieurs, j'm&ecirc;le pus de vos affaires,<BR>
Jen m'en vais pas gu&eacute;p&eacute; les m&ocirc;qes pour vos pliaire.<BR>
J'sis d'trop bouanne famille pour &ecirc;tre votre servante,<BR>
Mais j'vos aime, mes pouors viers comme chique aimable tante.</P>

Je sie achteu si vieille qu'je marche avec un b&acirc;ton,<BR>
Ai en actes charitable t&acirc;che de passer ma vie,<BR>
J'nobait personne<BR>
Ai ove honneu me nomme<P>

&nbsp;<p>

<i><P>DEMOISELLE <a href="lehardy.html">NENN&Eacute; CATON</a>,<BR>
Ch&acirc;telaine de la Catonnerie.</i></P>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="esriches.html">Suppliquation &egrave;s Riches</a><p>
<li><a href="rapineux.html">Le Rapineux</a><p>
<li><a href="jeunhom.html">Un Jeune Homme d'ach'tte heure</a><p>
<li><a href="pusrain.html">Chain qu'ch'est qu&eacute; d'n'av&eacute; pus rain</a><p>
<li><a href="richegueux.html">Un riche gueux</a><p>
<li><a href="29septembre.html">Le 29 Septembre</a><p>
<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><a href="moralisings.html">Moralisings on the Vanity of Riches</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/charite.html by HTTrack Website Copier/3.x [XR&CO'2014], Tue, 15 Jul 2025 14:03:53 GMT -->
</HTML>
