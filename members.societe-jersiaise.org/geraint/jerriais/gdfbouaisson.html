<HTML>
<HEAD>
<TITLE>La bouaisson tue</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La bouaisson tue</h2></font></center><p>

<br/>
<br/>
<i><font size="2">San Antonio, </i></font><font size="2"><br/>
<i></font><font size="2">Texas, USA. </i></font><font size="2"><br/>
<i></font><font size="2">L&eacute; 4 d&eacute; f&eacute;vri, 1978. </i></font><br/>
<br/>
Moussieu l'R&eacute;dacteu, <br/>
<br/>
&quot;Ch'tait la bouaisson tchi fut sa ruinne,&quot; d&icirc;sait Papa en ho&ucirc;tant dans sa grand' tchaise eune s&eacute;th&eacute;e y'a eune huiptantaine d'ann&eacute;es. <br/>
<br/>
&quot;Tch'est qu'tu'es &agrave; barb&eacute;loter la, don?&quot;, s'fit Manman. <br/>
<br/>
&quot;J&eacute; v'nais d'accli&acirc;sser et ch'tait en m 'r&ecirc;vilyant qu&eacute; j'p&acirc;lais &agrave; m&eacute;-m&ecirc;me d'un janne homme qu&eacute; j'connaissais quand j'allais en m&eacute;,&quot; Papa nouos dit. &quot;La dr&ocirc;le d&eacute; chose est qu&eacute; j'veins d'r&ecirc;vachi tchiquechose entouorre li et tch'i' y'a eune trentaine d'ann&eacute;es d&eacute;pis qu&eacute; j&eacute; l'vis la dreine fais.<br/>
<br/>
&quot;Ch'tait sus la ca&ucirc;chie en ville. J&eacute; v'nais d'mett' pid &agrave; t&egrave;rre aupr&egrave;s un long viage dans l'P&acirc;truus quand j'app&eacute;rchus quat' ou ch&icirc;n p&egrave;rsonnes l&eacute; tou d'un homme allouangni sus l'tchai. En appr&eacute;chant, j'vis qu&eacute; ch'tait Ph'lippe Rouss&eacute;, et il avait l'air mort, mais i' n'patha&icirc;ssait pon aver ieu d'ma. Il 'tait &ecirc;b&eacute;zoui d'baithe. L&eacute; pou&ocirc;rre garcon b'vait comme un trou et 'tait tr&eacute;jous so&ucirc;l. <br/>
<br/>
&quot;Nou pou&ocirc;rrait qu&acirc;si &ecirc;crithe un livre entou&ocirc;rre la vie d'chu pou&ocirc;rre dgi&acirc;tre d'Ph'lippe Rouss&eacute; ouaithe tch'i' n'avait qu'eune trentaine d'ann&eacute;es dans l'temps d&eacute; tchi j'vouos pale. Et n&eacute; v'l&agrave; un exempl'ye tchi nouos montre tch'est qu'la bouaisson peut faithe &agrave; la sant&eacute; d'eune p&egrave;rsonne. J'l&eacute; r'connus tout d'suite et quand j&eacute; l'dis au Chent'nyi l&agrave; sus la ca&ucirc;chie i' fit d's arrangements pour l&eacute; porter &agrave; l'h&ocirc;pita. <br/>
<br/>
&quot;Sa m'm&egrave;e mouothit en couoches et l'p&eacute;the b'vait comme un tannard. Ph'lippe fut &ecirc;l'v&eacute; par eune vielle tante tchi v&icirc;nt garder ma&icirc;son pour san p'p&egrave;e, et ou b'vait &eacute;tout. J'a&iuml; oui tch'i' donnaient d'la bi&eacute;the &agrave; baithe au mousse m&ecirc;me quand il 'tait tout p'tit. <br/>
<br/>
&quot;Quand i' tchittit l'&ecirc;cole i' g&acirc;ngnotit sa vie en allant &agrave; san jour dans les clios. A l'&acirc;ge d&eacute; v&icirc;ngt ans i' s'engagit comme f&egrave;rmyi pour les Rob&icirc;ns &agrave; La C&ocirc;te et s'en fut &agrave; Pasp&eacute;dgia dans l'CRC. <br/>
<br/>
&quot;Dans l'navithe, l&eacute; Ph'lippe s&eacute; f&icirc;t un anm&icirc;n d'iun des matelots tchi b'vait mais tch'&eacute;tait iun d'ches'-la tchi pouvait en t&eacute;ter &agrave; londgieu d'jour sans s'so&ucirc;ler, et l'Cap'taine n&eacute; s'en 'tait pon ap&egrave;rchu car il 'tait bouan matelot. Y'avait eune b&acirc;rrique d&eacute; rhonme &agrave; bord parmi la cartcha&icirc;son, et chu matelot-la avait fait un p'tit creux d'dans et chuchait l'rhonme atout l'a&icirc;gue d'un tuyau d'ieune d&eacute; ches longues pipes en pli&acirc;tre tch'&eacute;taient populaithes dans l'temps. <br/>
<br/>
&quot;Ph'lippe vit l'matelot &agrave; la b&acirc;rrique et s'm&icirc;ns &agrave; chuchi l'rhonme &eacute;tout en cachette. Par l&eacute; temps qu&eacute; l'navithe v&icirc;nt &agrave; Pasp&eacute;dgia il avait pr&icirc;ns gout au rhonme. Il arrivit l&agrave; dans l'hiv&eacute; quand la t&egrave;rre est g'l&eacute;e et couv&egrave;rte d&eacute; n&eacute; et en attendant d'pouver la tchultiver i' l'm&icirc;ndrent &agrave; travailli dans la boutique. Dans la boutique la veue des boutelles d&eacute; litcheu &icirc; donn&icirc;drent envie d'en profiter, et i' fut attrap&eacute; &agrave; d&ecirc;bouchi eune boutelle d&eacute; rhonme et &agrave; baithe &agrave; m&ecirc;me duthant l's heuthes d&eacute; travas, et i' fut renv'y&eacute; en J&egrave;rri par l&eacute; pr&eacute;chain navithe. Il a tr&eacute;jous fallut s'comporter comme i' faut pour travailli pour les Rob&icirc;ns. <br/>
<br/>
&quot;Dans l'entr&eacute;temps, san p'p&egrave;e s'&eacute;tait m&ecirc;fait et la vielle tante 'tait morte et Ph'lippe, &egrave;rv&eacute;nu en J&egrave;rri, s'trouvit &ecirc;pithot&eacute; et sans d'meuthe ni pathents ni anm&icirc;ns, et i' n'pouvait pon garder un empliai viyant tch'i' s&eacute; m'ttait &agrave; baithe quand i' r'ch&eacute;vait ses gages. <br/>
<br/>
&quot;Mais un mithacl'ye s'arrivit qu&acirc;si. I' d'v&icirc;nt enamouothachi d'eune janne fille tch'&eacute;tait s&egrave;rvante dans ieune des f&egrave;rmes o&ugrave;'est tchi'i' travaillait et ou l'fit sinner la temp&eacute;thance, et n&eacute; v'l&agrave; Ph'lippe r&ecirc;tabl'yi. I' restit sobre et d'v&icirc;nt bouan travailleux et sauvit ses sou pour s&eacute; mettre en m&eacute;nage. Sa janne fille sauvait ses sou &eacute;tout, et au but d'trais ou quatre ans quand il' 'taient pr&ecirc;ts &agrave; lus mathier ne v'la't'i' pon qu'ou fut pr&icirc;nse d'eune enfliam&acirc;tion d'ponmons &agrave; la siette d'un mauvais fraid, et oulle en mouothit.<br/>
<br/>
&quot;L&eacute; pou&ocirc;rre Ph'lippe en eut tant d' chagr&icirc;n qu&eacute; v'l&agrave; tchi l&icirc; tou&acirc;nnit la t&ecirc;te. Rein n'pouvait l'consoler. I' p&egrave;rdit couothage et s'&egrave;rm&icirc;ns &agrave; baithe comme d&eacute; pus b&eacute; et d&icirc;sait tch'i' voulait mouothit pour &egrave;rjoindre s&eacute;n amouotheuse. I' tou&acirc;nnit qu&acirc;si fo et c'menchit &agrave; plieuther dans les rues et barb&eacute;loter &agrave; li-meme, et les gens en avaient qu&acirc;si peux. J'en avais pitchi, m&eacute;, et j&eacute; l'la&icirc;ssi couochi dans ma cabane dans l'ch&acirc;t&eacute; du navithe un coupl'yes d'fais quand j&eacute; l'trouvis en ville, mais j&eacute; n'pouvais pon l'la&icirc;ssi y couochi quand l'Cap'taine 'tait &agrave; bord. <br/>
<br/>
&quot;J'f&icirc;nmes un viage &agrave; Terre-Neuve, et quand j'&egrave;rv&icirc;ns, Ph'lippe, tch'&eacute;tait d&eacute;v'nu nia&ucirc;m&icirc;n, avait 't&eacute; emm'n&eacute; &agrave; l'Asile. I' v'nait d'en ecapper chu jour-la qu'j'arriv&icirc;nmes d&eacute; Terre-Neuve. I' d'vait aver ieu des sou dans sa pouchette pour pouver s'ennivrer et s'couochi sus la ca&ucirc;chie. Ch'tait la dreine fais qu&eacute; j'l&eacute; vis. I' n'tait pus quand j'&egrave;rv&icirc;ns d'man pr&eacute;chain viage&quot;<br/>
<br/>
<i><a href="lefeuvre.html">George d'La Forge</a></i><p/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfprohibition.html">I' s'en fait d'toutes les sortes, sinon la bouanne!</a><p>
<li><a href="cahouain_boutelles.html">L&eacute; Caouain &agrave; la Chambre des D&eacute;bats</a><p>
<li><a href="cahouain_nueuxpids.html">Nueux pids &agrave; marchi sus la terre</a><p>

<li><a href="gdfcidre.html">Eune modgie d'cidre!</a><p>
<li><a href="bouaissons.html">B&eacute;vons &agrave; la Nouormande!</a><p>
<li><a href="canne.html">Pass&egrave;z la Canne!</a><p>
<li><a href="piteurbiethe.html">Piteur et sa bi&eacute;the</a><p>
<li><a href="cocktails.html">Patchi ses cocktails</a><p>
<li><a href="pinteux.html">L&eacute; Pinteux</a><p>
<li><a href="versemeeunepinte.html">V&egrave;rse-m&eacute; eune p&icirc;nte</a><p>



<li><a href="taxe.html">La Taxe sus notr' Bi&eacute;the</a><p>
<li><a href="maryann.html">Mary Ann - tchiques annonces</a><p>
<li><a href="guinness.html">Guinness</a><p>
<li><a href="biethe.html">La bi&eacute;the</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

