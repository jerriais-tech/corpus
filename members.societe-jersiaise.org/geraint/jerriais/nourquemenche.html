<HTML>

<!-- Mirrored from members.societe-jersiaise.org/geraint/jerriais/nourquemenche.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Nou r'qu&eacute;menche ch&acirc;que journ&eacute;e &agrave; sinne d&eacute; jeu</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Nou r'qu&eacute;menche ch&acirc;que journ&eacute;e &agrave; sinne d&eacute; jeu</h2></font></center><p>

<CENTER><TABLE><TR><TD>
Nou r'qu&eacute;menche ch&acirc;que journ&eacute;e &agrave; sinne d&eacute; jeu;<br/>
les barres du jour en d&ecirc;barrent les h&ecirc;mies,<br/>
et tout r'est cli&egrave;rgi; l'ch&egrave;rv&eacute; ra&icirc;que un creux<br/>
qu&eacute;, pouor l&eacute; s&eacute;, nou s'en va &egrave;r'remplyi.<br/>
<br/>
Sus l's ais tout l'tou, les livres ont 't&eacute; vi&eacute;dgis;<br/>
ch&acirc;que page blianchie et ch&acirc;que pathole passecrite;<br/>
et l'cliai du ciel tou&ocirc;nne la fre&ucirc;le d&eacute; papi<br/>
qu'nou taqu'tha atout les ni&egrave;rs mots tch'&ecirc;mittent,<br/>
<br/>
et ch&acirc;que moment amouoch&egrave;le des m&eacute;mouaithes<br/>
si nos esprits of&ucirc;che vont mus b&acirc;t&eacute;s;<br/>
ch'est d'nos arrouter auve eune ch&egrave;rge ligi&eacute;the<br/>
d'vant d'&ecirc;t' sou&ocirc;lagis d'not' suffat au s&eacute;.<br/>
<br/>
Et, quand j'nos d&ecirc;b&acirc;tons d'nos d'bats au liet,<br/>
nos pens&eacute;es d&ecirc;pensent dans des pits d'ni&egrave;rcheu,<br/>
et touos nos avis y sont lavechinn&eacute;s;<br/>
nou r'qu&eacute;menche ch&acirc;que journ&eacute;e &agrave; sinne d&eacute; jeu.<br/>
<br/>
<i><a href="jerpoem.html">Geraint Jennings</a></i><br/>
<br/>


</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="concert.html">L&eacute; Conc&egrave;rt du Mat&icirc;n</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/nourquemenche.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>

