<HTML>

<!-- Mirrored from members.societe-jersiaise.org/geraint/jerriais/saintgeorge.html by HTTrack Website Copier/3.x [XR&CO'2014], Tue, 15 Jul 2025 13:59:58 GMT -->
<HEAD>
<TITLE>La Saint George</TITLE>
<META  name="keywords" content="Jèrriais, Jersey language, langue normande, jersiais, langue jersiaise, Saint George's Day, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Saint George</h2>
L&eacute; 23 d'Avri<br></font></center><p>
&nbsp;<p>
<center><img src="anglieterre.gif" width="71" height="50" alt="La Crouaix d'Saint George"></center><p>
&nbsp;<p>

&#147;&Agrave; la Saint George, bouonhoumme s&egrave;me tes orges, car &agrave; la Saint Mar il est trop tard&#148; - n&eacute; v'l&agrave; un vi&egrave;r <a href="ditons.html">diton</a> J&egrave;rriais. Et av'-ous s'm&eacute; vos orges, bouonnes gens? S&eacute;non, i' vaudrait adr&eacute;chi eune pri&eacute;the &agrave; St. George tchi 'tait, li, f&egrave;rmyi avant d'&ecirc;t' soudard et pis tortuth&eacute; et ex&eacute;tchut&eacute; souos l'Emp&eacute;reur Romain Diocl&eacute;tien au c'menchement du quatri&egrave;me si&egrave;cl'ye.<br>
<br>
Et, bouonnes gens, s'ous avez des dragons siez vous &agrave; vos vengi, &agrave; roussi l&eacute; l&icirc;nge &agrave; la l&icirc;ngne auve l&eacute; feu d'lus n&acirc;sil'yes dans l'gard&icirc;n ou dans l'bel, ou &agrave; enfuntchi l's appart&eacute;ments, i' faut vos adr&eacute;chi &agrave; Saint George &eacute;tout, car il est eune manni&eacute;the d&eacute; Rentokil parmi les saints quand nou-s'est disteurb&eacute; par des fichus dragons.<br>
<br>
L&eacute; pou&ocirc;rre Saint George dait &ecirc;t' bein embarrass&eacute;, car auve touos l's Angliais d&eacute; tchi qu'il est patron, nou n'&eacute;thait dg&eacute;the creu qu'il &eacute;thait un moment d'&ecirc;pa&icirc;ngne. Il est iun des patrons du Port&ucirc;nga &eacute;tout - sans p&acirc;ler d'la Lithuanie, la Catalongne, la Georgie, Moscou et d'aut's pliaiches.<br>
<br>
I' souongne les j'vali&egrave;rs et les soudards, et ch'n'est pon don eune surpr&icirc;nse qu&eacute; Shakespeare - tchi mouothit et tchi fut n&eacute;, &agrave; chein qu'nou crait, &agrave; la Saint George -  &ecirc;crivit dans sa pi&egrave;che &#147;L'Rouai Henri Ch&icirc;nq&#148; (en Angliais, bein seu): &#147;Criez Dgieu pouor Henri, l'Angli&eacute;t&egrave;rre et Saint George!&#148;<br>
<br>
Pus paisibli&eacute;ment, Saint George est l'patron des f&egrave;rmi&egrave;rs, mais pouor tchique ra&icirc;son i' n'sembl'ye pon s'&icirc;nt&eacute;r&ecirc;ssi trop dans l'cricket, ni dans l'football, ni dans la bi&eacute;the nitout.<br>
<br>
En tout cas, j'souhaitons eune bouonne Saint George &agrave; touos nos anm&icirc;ns Angliais et Port&ucirc;ndgais - et &egrave;s cheins tch'ont s'm&eacute; lus orges!<br>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="saintgeorge_londres.html">La Saint George &agrave; Londres</a><p>
<li><a href="dragons.html">J'aimons les dragons</a><p>
<li><a href="assembliee/saintgeorge.html">La Crouaix d'St. George</a><p>
<li><a href="saintpatrice.html">La Crouaix d'St. Patrice</a><p>
<li><a href="saintdavi.html">La Saint D&acirc;vi</a><p>
<li><a href="saintandre.html">La Saint Andr&eacute;</a><p>
<li><a href="swithin.html">St. Swithin</a><p>
<li><a href="helier.html">Saint H&eacute;lyi</a><p>
<li><a href="matthieudegruchy.html">Saint Matthieu de Gruchy</a><p>
<li><a href="meen_marcou.html"> Saint M&eacute;en et Saint Marcou</a><p>
<li><a href="aubert.html">Saint Aub&egrave;rt et l'Mont Saint Mich&eacute;</a><p>
<li><a href="saintmiche2015.html">Et y'eut eune dg&egrave;rre au ciel</a><p>
<li><a href="stpierre.html">Saint Pi&egrave;rre</a><p>
<li><a href="dunstan.html">L&eacute; f&eacute; d&eacute; j'va</a><p>
<li><a href="st_ouen2005.html">La Saint Ou&euml;n</a><p>
<li><a href="saintbrelade.html">La St. Br&eacute;lade</a><p>
<li><a href="alasaintbrelade.html">&Agrave; la Saint Br&eacute;lade</a><p>
<li><a href="saintpithan.html">La Saint Pithan</a><p>
<li><a href="patricegj.html">&Agrave; la sant&eacute; d&eacute; Saint Patrice</a><p>
<li><a href="jerusalem.html">J&eacute;rusalem</a><p>


</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/saintgeorge.html by HTTrack Website Copier/3.x [XR&CO'2014], Tue, 15 Jul 2025 13:59:58 GMT -->
</HTML>
