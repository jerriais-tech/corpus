<HTML>
<HEAD>
<TITLE>Des ban'ses croua&icirc;sies - Hot cross buns</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des ban'ses croua&icirc;sies</h2></font></center><p>


<i>&Icirc;ngr&eacute;dgeins:</i><br/>
<br/>
<ul>
    <li><i>200ml d&eacute; lait</i><br/></li>
    <li><i>d'la cannelle</i><br/></li>
    <li><i>2 clious d'giroufl'ye</i><br/></li>
    <li><i>un quart d'eune tchul'l&eacute;e &agrave; th&eacute;e d'muscade</i><br/></li>
    <li><i>eune p&icirc;nchie d'safran</i><br/></li>
    <li><i>450g d&eacute; flieu &agrave; boulandgi</i><br/></li>
    <li><i>du l'vain</i><br/></li>
    <li><i>100g d&eacute; beurre</i><br/></li>
    <li><i>50g d&eacute; jaune chucre (auve un mio d'extra pouor l&eacute; sitho)</i><br/></li>
    <li><i>eune d'mi&eacute;-tchul'l&eacute;e &agrave; th&eacute;e d's&eacute;</i><br/></li>
    <li><i>eune d'mi&eacute; tchul'l&eacute;e &agrave; th&eacute;e d'gengivre en poudre</i><br/></li>
    <li><i>3 oeux</i><br/></li>
    <li><i>150g d&eacute; cor&icirc;nthes</i><br/></li>
    <li><i>50 g d&eacute; p'liche scandinne d'oranges et l&icirc;nmons</i><br/></li>
    <li><i>3 tchul'l&eacute;es &agrave; soupe d&eacute; flieu</i><br/></li>
</ul> 
<br/>
Dans eune s&acirc;ssepaine, ca&ucirc;ffez la cannelle, l&eacute; giroufl'ye, la muscade et l'safran dans l'lait. Mitonnez, &eacute;pis la&icirc;ssiz pouor eune heuthe hors du feu.<br/>
<br/>
&Ecirc;puthez l'lait pouor haler l's &ecirc;pices et r'ca&ucirc;ffez l'lait, pon trop caud. Dans eune bolle, m'ttez la flieu &agrave; boulandgi et l&eacute; l'vain, et frottez l'beurre d'dans. M&ecirc;lez d'dans l'chucre, l&eacute; s&eacute; et l'gengivre. Faites un creux au mitan du m&ecirc;lange et v&egrave;rsez deux d's oeux battus dans la flieu. D&ecirc;m&ecirc;lez pouor en faithe eune molle p&acirc;te. P&ecirc;trissiz pouor dans les dgi&ecirc;x minnutes. Gra&icirc;ssiz eune bolle et m'ttez la p&acirc;te d&eacute;dans. La&icirc;ssiz jusqu'&agrave; ch'qu'la p&acirc;te ait doubli&eacute; en grandeu.<br/>
<br/>
V&egrave;rsez la p&acirc;te l&eacute;v&eacute;e sus l'compteux et p&ecirc;trissiz pouor acouo tchiques minnutes. Parf&eacute;nez les cor&icirc;nthes et la p'liche (ou of&ucirc;che tchiques aut's frits s'lon san go&ucirc;t) sus la p&acirc;te &eacute;pis p&ecirc;trissiz acouo eune fais pouor qu'l&eacute; frit sait distribu&eacute; &ecirc;galement partout la p&acirc;te.<br/>
<br/>
Spartissiz la p&acirc;te en 16 boules et m'ttez sus eune fielle en m&eacute;ta ou eune lachefraie.<br/>
<br/>
Copez eune crouaix dans l'haut d'ch&acirc;que boule. La&icirc;ssiz les boules &agrave; lus l'ver pouor eune heuthe.<br/>
<br/>
D&ecirc;m&ecirc;lez l'restant d'la flieu auve eune p&icirc;nchie d's&eacute; et assez dg'ieau pouor faithe eune p&acirc;te (coumme d'la p&acirc;te &agrave; chucre). D'battez l'drein oeu auve deux d'gouts d'lait, et br&icirc;ngiz ch&acirc;que boule d'auve l&eacute; m&ecirc;lange d'oeu et d'lait. Pipez (atout eune pouque &agrave; piper) la p&acirc;te d&eacute; flieu sus la crouaix cop&eacute;e sus ch&acirc;que boule.<br/>
<br/>
M'ttez au fou (&agrave; 200&ordm;) pouor dans les v&icirc;ngt minnutes. D&ecirc;m&ecirc;lez eune tchu'l&eacute;e d'chucre dans d&eacute; l'ieau bouoilllante pouor en faithe un sitho. Halez les ban'ses du fou, peingniz les hauts auve l&eacute; sitho. <br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="fliottes.html">Des Fliottes</a><p>
<li><a href="pmfiottes.html">Les cr&ecirc;pes et les fiottes</a><p>
<li><a href="mervelles2017.html">Des m&egrave;rvelles</a><p>
<li><a href="mervelle.html">Coumment faithe des m&egrave;rvelles</a><p>
<li><a href="mervelle2.html">Des M&egrave;rvelles</a><p>
<li><A HREF="mervelles.html">La Faith'sie d'm&egrave;rvelles</A><p>
<li><A HREF="gdfmervelle.html">Les M&egrave;rvelles d&eacute; J&egrave;rri</A><p>
<li><a href="rollmops.html">Tchi Vendr&eacute;di?</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><a href="vendredisaint.html">L&eacute; Vendredi Saint</a><p>
<li><a href="pmvendredisaint.html">Le Vendr&eacute;di Saint &agrave; Portinf&eacute;</a><p>
<li><a href="pmvendredisaint1952.html">L&eacute; Vendr&eacute;di Saint</a><p>
<li><a href="pmvendredisaint1953.html">Vendredi Saint</a><p>
<li><a href="pmvendredisaint1955.html">Vendredi-Saint au Portinf&eacute;</a><p>
<li><a href="pmvendredisaint1956.html">Le Vendredi-Saint</a><p>
<li><a href="pmvendredisaint1958.html">Le Vendredi Saint</a><p>
<li><a href="pmvendredisaint1957.html">Le Vendredi Saint</a><p>
<li><a href="pmvendredisaint1961.html">Des changements au Vendr&eacute;di Saint</a><p>
<li><a href="goodfriday.html">Ph'lip and Merrienne Discuss Good Friday</a><p>
<li><a href="paques.html">P&acirc;ques</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

