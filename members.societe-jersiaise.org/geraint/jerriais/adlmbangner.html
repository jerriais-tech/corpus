<HTML>

<!-- Mirrored from members.societe-jersiaise.org/geraint/jerriais/adlmbangner.html by HTTrack Website Copier/3.x [XR&CO'2014], Tue, 15 Jul 2025 13:59:42 GMT -->
<HEAD>
<TITLE>Quand j'voulais m'bangner</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quand j'voulais m'bangner</h2></font></center><p>

'Quand j'voulais m'bangner,' s'fit l'Ph'lip Desclios qui ragagnyit le Jour de l'An, 'j' y'scendais au Bouo&acirc;l&eacute; ou &agrave; Bouoanne Niet et je m'bangnais dans la m&eacute;.<br/>
<br/>
Mais au jour d'aniet i' parait qui nos faut des pisceines - des 'swimming pools' coumme nou' dit en angliais - et i'm'semblye que la majorit&eacute; des membres &eacute;d d's Etats s'en vount voter pour la sienne qu'i veullent b&acirc;ti &agrave; Saint Br&eacute;lade. Et ou s'en va couo&acirc;ter eun patchet &agrave; b&acirc;ti et &agrave; maint'ner. Mais absolument, i' sount f&ocirc;s, ches p&egrave;rrots de l's Etats!'<br/>
<br/>
'J'sis tout &agrave; fait de t'n avis', j'lis r&ecirc;pounnis. 'Nos v'chein dans chutte petite &icirc;le avec la m&eacute; tout l'tout d'nous et des baies et des sablyouns superbes, et v'l&agrave; l's Etats, qui disent que j'n avouns pas l'moyen d'd&ecirc;penser d' sou sus des projets qui sount vraiement n&eacute;cessaires, &agrave; fliantchi eune forteune sus chutte pisceine de tchi j'n avouns autcheun b&eacute;soin.<br/>
<br/>
'Mas, dit Ph'lip, 'chein qui m'emb&ecirc;te chest qu'si l's Etats dounnent eune subventioun &egrave;s f&egrave;rmiers, coumme me, pourtchi qu'i n'en dounn'raient pas ieune &eacute;tout es aut'es industries, coumme par exemplye au tourisme'?<br/>
<br/>
'I' lus en dounnent d&eacute;j&agrave; tout plyein,' j'lis dis. 'Mais y'a eune difference. L'agritchultuthe est n&eacute;cessaithe &agrave; J&egrave;rri. Si i' fallait, j'pouorr&acirc;imes nos graie sans touristes et sans toutes les banques &ecirc;trangi&eacute;thes et l'coummerce &eacute;d finance que j'avouns achteu. Mais je n'pouorra&icirc;mes jamais nos graie sans l'f&egrave;rmage. Mais, gr&acirc;ce au Marchi Commeun et tout chu niol&icirc;n de Brouxelles countre tchi que j'n'pouvouns rein faithe, la f&egrave;rmerie en J&eacute;rri ne pays pas, et v'la tchi m'mounte au tchoeu de vaie tant d'jannes f&egrave;rmiers abandounner l'f&egrave;rmage pour prendre des job dans l'coummerce et l'industrie, I's coumptent mus, les pouoarres baloques, car i' n'ount pas &agrave; travaillyi si d&ucirc; et i' craient lus gages guarantis. Mais achteu l'coummerce et l'industrie sount en rabat, et i' mettent pus d'gens &agrave; la porte qu'i' n'en engagent. J'sis bein seux qu't&eacute;, mon Ph'lip, s'tu r'tais janne gamin, ne laiss'rais pas la f&egrave;rme pour aller travailli en ville.<br/>
<br/>
Le Ph'lip s'&ecirc;bouffit d'rith&eacute;. 'M'&eacute;rvais tu', i's'fit,' &agrave; grivou&acirc;illi dans eune office en ville? Mais si j'n'avais pas herit&eacute; ma ferme de mon bouoan'houmme de p&egrave;the, je s'rais p't&ecirc;t' d&eacute;v'nu navidgeant et aller &agrave; la C&ocirc;te p&ecirc;tchi et r'am'ner la mouothue. Mais, coumme tu sais, la C&ocirc;te et la Terre Neuve, chest tout fini pour J&egrave;rri. Ch'n'est pus coumme dans l'temps, quand tant jannes J&egrave;rriais passaient d's ann&eacute;es l&agrave;-bas.'<br/>
<br/>
'Mais', j'lis dis, 'pour &eacute;rvener au f&egrave;rmage, y'a bein des gens, les 'Verts' surtout, qui pr&eacute;tendent que puisqu'i'n'paye pas &agrave; labouother la terre j'd&eacute;v'raimes en faithe eun parc, et qu'&agrave; la pi&egrave;che de f&egrave;rmer les f&egrave;rmiers d'v&icirc;nssent surveillants d'parc. T'&eacute;rvaies tu, t&eacute; &agrave; faithe d'ite!<br/>
<br/>
'J'sais bein,' s'fit l' Ph'lip, 'que v'la tchi t'amus'rait hardi, mais n'y a pas grand'chance que j'm'en vais t'dounner chu pliaisi l&agrave;. Mais si i' veullent faithe J&egrave;rri pust&ocirc;t eun parc, pourtchi n' garder pas pus d'vaques et mett' pus d'clios &agrave; l'herbe? Eun clios en herbe parait autrement mus qu'ieun en br&eacute;colis.'<br/>
<br/>
'Mais, Ph'lip,' j'lis dis, &eacute;n te rappelles-tu pas le frac&acirc;s qu'y'a ieu &agrave; Maufant, ouesqu'les gens qui d'meuthent l&agrave;, la p&ucirc;spart des &ecirc;trangi&eacute;rs ou des villais, s'plyiainent de l'odeu tchi lus veint, souo-disant, d'eune f&egrave;rme au vaisinn&eacute;, iou qu'y'a hardi d'vaques. Ne savent-i' pas si nou'vit dans la campangne nou' sent l'oder d'la campangne? Je n'sais pas coumbein d'f&egrave;rmes &agrave; vaque que y'a dans chutte partie d'St Brelade iou qu'ches happes-la-leune veullent b&acirc;ti lus pisceine, mais j'sais bein qu'si y'a m&ecirc;me eune seule vaque dans l'vaisinne&eacute;, les g&eacute;rants et les membres d'la pisceine s'en vount heurler coumme le dgiablye. N&acirc;nnin, mon Ph'lip, y'a pus d'chance que J&egrave;rri d'veinne eun parc que d'd&eacute;v'ner eune grande ferme &agrave; b&ecirc;tes'.<br/>
<br/>
'J'crai bein', s'fit l'Ph'lip trist&eacute;ment 'que t'as raisoun. Mais i s'en va faller que j'm'en aille traithe mes tchiques vaques. Je n'voudrais pas t'laissi avec de soumbres pens&eacute;es, surtout aniet, le Jour de l'An. Pourtchi qu'tu n'd&ecirc;halles pas la bouteille; eune goutte te f'rait du bein, et j'en prendrais bein ieunne &eacute;tout'.<br/>
<br/>
<i><a href="delamare.html">Le Vier Trin'tais</a></i><br/>
<i>JEP 16 February 1994</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="bogne.html">A l'Editeu de la "Nouvelle Chronique"</a><p>
<li><a href="channelswim.html">Man &quot;Channel Swim&quot;</a><p>
<li><a href="pmbagnie.html">Ph'lip veur s'bagni&eacute;</a><p>
<li><a href="painbath.html">How Lonore took a forbidden bath</a><p>
<li><a href="adlm4candidats.html">Quatre candidats</a><p>

<li><a href="adlmyouthclub.html">J'sis d&eacute; t'n avis</a><p>
<li><a href="adlmtomes.html">Tchi qu'tu crai d&eacute; l'affaithe d&eacute; Vernon Tomes?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/adlmbangner.html by HTTrack Website Copier/3.x [XR&CO'2014], Tue, 15 Jul 2025 13:59:42 GMT -->
</HTML>

