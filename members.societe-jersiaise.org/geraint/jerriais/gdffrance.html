<HTML>
<HEAD>
<TITLE>En France</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En France</h2></font></center><p>
<img src="france.gif" width="71" height="50" alt="" title="" border="0" align="right" />
<i><font size="1">Le M&eacute;nage &egrave;s Feuvres,<br/>
St. Ou&euml;n.<br/>
L&eacute; 16 d'octobre, 1971.<br/></font></i>
<br/>
Moussieu l'R&eacute;dacteu,<br/>
<br/>
M'&egrave;rv&eacute;l&agrave; en J&egrave;rri aupr&egrave;s aver pass&eacute; l'mais d'septembre en France - la Belle France! Ch'est vrai qu'oulle est belle - &agrave; des bords. Ch'est comme dans touos les pays. Bein souvent nou m'dit: &quot;Vous tch'avez viagi partout l'monde; tch'est tch'est l'pus bieau pays?&quot; Eh bein, ch'est eune tchestchion tchi n'est pon a&icirc;sie &agrave; r&ecirc;pondre, chette-l&agrave;. Ch&acirc;que pays a san charme. Affaithe d&eacute; bieaut&eacute; naturelle, iou qu' y'a pus b&eacute; qu'nouot p&eacute;tit J&egrave;rri? Et comme spectacl'ye d'la natuthe tch'est qu'nou pouorrait vaie d'pus &icirc;mp&ocirc;sant qu&eacute; l'Grand Canyon en Am&eacute;thique et les Montangnes Rotcheuses du <a href="cannada.html">Cannada</a>? Et comme architectuthe orientale les templ'yes &Icirc;ndous dans l's &Icirc;ndes et les templ'yes Boudhistes au Siam, et dans l'ouest les <a href="gdfcathedrales.html">cath&eacute;drales</a> d&eacute; l'Europe?<br/>
<br/>
Mais pour &egrave;rv&eacute;n&icirc;n &agrave; la France. En c'm&icirc;n pour l'Espangne, m's anm&icirc;ns Edgar Rive et sa danme m&eacute; donn&icirc;drent eune pliaiche dans lus moto jusqu'&agrave; Aigre, en Charente. Ch'est plia&icirc;sant d'viagi auve ieux car il' arr&ecirc;tent en c'm&icirc;n, mat&icirc;n et arl&eacute;v&eacute;e, &agrave; faithe eune t&acirc;ss&eacute;e d'th&eacute;e et mangi un mio d'g&acirc;che, et nouot' qu&eacute;m&icirc;n par Rennes et Angers nouos cond&icirc;sit l'long d'la rivi&egrave;the Loire atout ses bieaux ch&acirc;tchieaux. J'nouos arr&ecirc;t&icirc;nmes &agrave; Poitiers, ville bein connue &egrave;s Angliais dans l'temps du Ni&egrave;r Pr&icirc;nce. Ch'tait &agrave; Maupertuis, &agrave; c&ocirc;t&eacute;, tch'i' fit Jean Le Bon prisonnyi en 1356.<br/>
<br/>
&Agrave; Aigre, m&eacute;n anm&icirc;n l'docteu Juge est embarrass&eacute; qu&acirc;si niet et jour &agrave; souangni d'ses malades dans la campangne o&ugrave;'est tch'i' va les vaie deux fais par jour, et i' n'est janmais seux d'pouver passer la niet au liet. Comme en est l'cas dans les campangnes ches jours, les jannes d&eacute; l&agrave;-bas n'restent pon sus les f&egrave;rmes. I' veulent lus mathier et acater moto et t&eacute;l&eacute;vision et aut' affaithes tout en m&ecirc;me temps, et i' n'peuvent pon gangni assez d'sou auve lus gens sus la f&egrave;rme pour faithe d'it&eacute; et i' s'en vont dans les villes, et ch'est l's anciens tchi continuent la vie d'lus anch&ecirc;tres &agrave; labouother la t&egrave;rre et &ecirc;l'ver des bestchieaux. Les clios l&agrave; l'tou sont plieins du grain d'Espangne. I' patha&icirc;t qu'la grand' partie d'chutte r&eacute;colte-l&agrave; est env'y&eacute;e en Allemangne pour faithe des matchi&egrave;thes en plastique.<br/>
<br/>
Les Fran&ccedil;ais n'changent pon fort. I' trempent acouo lus pain dans lus <a href="cafe2.html">caf&eacute;</a> au mat&icirc;n, et i' craient acouo tch'i' faut baithe du blianc v&icirc;n pour &quot;mieux go&ucirc;ter&quot; c&egrave;rtaines choses &agrave; mangi et du rouoge pour d'aut' choses. I' trouvent tr&eacute;jous qu'ch'est dr&ocirc;le qu&eacute; j'peux mangi sans baithe en m&egrave;me temps, et qu&eacute; j'peux appr&eacute;cier l'fronmage sans baithe un c&egrave;rtain v&icirc;n pour li donner du go&ucirc;t. Et i' p&acirc;ssent des heuthes assis dans un caf&eacute; &agrave; baithe eune fais et r'garder l'monde p&acirc;sser dans la rue - la m&egrave;me rue tch'il' ont veu pour des ann&eacute;es. Et quand i' lus entre-p&acirc;lent ch'est &agrave; tue-t&ecirc;te, comme s'il' 'taient m&acirc;rris!<br/>
<br/>
Un tas d's orn&eacute;ments d's &eacute;glyises ont dispathu - dans l'Midi sustout, et nou vait dans les g&acirc;zettes qu'un tas d&eacute; statues ont 't&eacute; vol&eacute;es par des malfaiteurs et vendues &egrave;s marchands d'vieill&acirc;qu'sies. Les pr&ecirc;tres d&icirc;sent la M&ecirc;sse en Fran&ccedil;ais &agrave; ch't heu, et v'l&agrave; tchi m'fait penser au temps qu'Moussieu P&eacute;p&icirc;n et Moussieu Barascud c&eacute;l&eacute;braient la Sainte C&egrave;ne en Fran&ccedil;ais &agrave; <a href="gdfstgeorges.html">St. George</a> quand j'tais mousse. Les patholes sont &agrave; bein pr&egrave;s les m&egrave;mes dans l'&Eacute;glyise Romaine comme dans la nou&ocirc;tre.<br/>
<br/>
I' n'sont pon contents au Pr&eacute;sident Nixon, les Fran&ccedil;ais. I' l'blia&ucirc;ment pour aver m&icirc;ns un &icirc;mpot d'dgix pour chent sus les motos et marchandises tchi sont export&eacute;s en Am&eacute;thique. J'tais oblyigi d'lus dithe qu&eacute; comme l&eacute; G&eacute;n&eacute;ral de Gaulle s&eacute; fa&icirc;sait un d'v&eacute; de vilyi au bein-&ecirc;tre d&eacute; la France, l&eacute; Pr&eacute;sident Nixon fait la m&egrave;me chose pour l'Am&eacute;thique. Eune chose qu&eacute; j'ai tr&eacute;jous trouv&eacute; bein dr&ocirc;le est qu&eacute; l'homme ordinaithe en France crait qu'sa dette d&eacute; dg&egrave;rre d&eacute; 1914 a 't&eacute; rembours&eacute;e &agrave; l'Am&eacute;thique y'a longtemps. Si seulement l&eacute; montant d'l'&icirc;nt&eacute;th&ecirc;t sus chutte dette-l&agrave;, et sus les dettes deues &agrave; l'Am&eacute;thique par d'aut' pays d&eacute;pis bein d's ann&eacute;es &agrave; ch't heu, 'tait payi, v'la tchi la mett'tait en condition d'aboli touos l's &icirc;mp&ocirc;ts!<br/>
<br/>
L'av&egrave;rti d'tchitter l'pays qu'l'Angli&eacute;t&egrave;rre a donn&eacute; &egrave;s espions Sovi&eacute;tiques a ch&acirc;tchi les cons&egrave;rvateurs Fran&ccedil;ais. I' patha&icirc;t qu&eacute; l'Parti Communiste en France est l'pus grand en Europe &agrave; ch't heu, ayant m&egrave;me d&ecirc;pass&eacute; l'chein d'Italie. Ch'l&agrave;, et l'fait tch'il est ben connu qu&eacute; l's ambassades et consulats Russes dans touos les pays du monde sont plieins d'espions travaillant souos les titres d&eacute; s&eacute;gr&eacute;taithes et r'pr&eacute;sentants d'conm&egrave;rce, etc., c'menchent &agrave; g&egrave;ner les gens tch'aiment la lib&egrave;rt&eacute;, et i' s&eacute; d'mandent si l's autorit&eacute;s sont &agrave; prendre les pr&eacute;ca&ucirc;tions n&eacute;cessaithes pour prot&eacute;gi l'pays contre l'espionage.<br/>
<br/>
Enf&icirc;n, j'ai ieu &agrave; dithe &quot;&agrave; la pr&eacute;chaine&quot; &agrave; mes bouans anm&icirc;ns en France, et &egrave;s bouans fricots d'<a href="hitres.html">h&icirc;tres</a> et d'<a href="colinmachon.html">col&icirc;nmachons</a> pour m'en r'v&eacute;n&icirc;n passer tchiques s&eacute;maines en J&egrave;rri d&eacute;vant m'en r'aller en Am&eacute;thique pour &ecirc;ca&ucirc;ffer ma poutchie d'vi&egrave;rs os au sol&eacute; du <a href="gdftexas.html">Texas</a> et d'la <a href="gdffloride.html">Floride</a> ch't hiver.<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfparis.html">Paris</a><p>
<li><a href="gdfparis2.html">Paris</a><p>
<li><a href="gdfparis1948.html">Les D'vis du Bouan'homme George</a><p>
<li><a href="france.html">Tchiq' jours a viagi en France</a><p>
<li><a href="napoleon.html">Napol&eacute;on</a><p>
<li><a href="gdfnouor.html">En Nouormandie</a><p>
<li><a href="nouormandie1955.html">Un viage en Nouormandie</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="saintmalo1913.html">Eune Visite &agrave; St. M&acirc;lo</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="pmcasino.html">Le Grand Bal et l'Casino</a><p>
<li><a href="assembliee/bretagne.html">Excursion en Br&eacute;tagne</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
<li><a href="gdferrant.html">L&eacute; J&egrave;rriais &egrave;rrant!</a><p>
<li><a href="lettrejerriaise6.html">La Lettre J&egrave;rriaise</a><p>
<li><a href="brambilo1889.html">Eune Lettre d&eacute; Bram Bilo</a><p>
<li><a href="brambiloparis.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis3.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis4.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis5.html">Bram Bilo &agrave; l'Exposition &agrave; Paris en 1889</a><p>
<li><a href="gdfparis1948.html">Les D'vis du Bouan'homme George</a><p>
<li><a href="gdfangouleme1.html">Angoul&ecirc;me</a><p>
<li><a href="gdfangouleme2.html">Angoul&ecirc;me</a><p>
<li><a href="gjcitouoyens.html">&Egrave;s armes, citouoyens</a><p>
<li><a href="painlarmor.html">Larmor ch&egrave;s preumi S'tembre, 1911</a><p>
<li><a href="bastille.html">Qu'i' mangent des m&egrave;rvelles!</a><p>
<li><a href="gdferrant.html">L&eacute; J&egrave;rriais &egrave;rrant!</a><p>

<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><a href="gdf_enrussie3.html">George d'la Forge en Russie 3</a><p>
<li><a href="gdf_enrussie4.html">George d'la Forge en Russie 4</a><p>
<li><a HREF="gdf_enrussie5.html">George d'la Forge en Russie 5</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

