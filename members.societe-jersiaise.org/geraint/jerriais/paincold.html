<HTML>
<HEAD>
<TITLE>How Piteur caught a cold</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Piteur caught a cold</h2></font></center><p>

J'sis enrhou&eacute;! M&eacute; qu'ai d'amor eunne si belle vou&eacute;e d'basse - tchiq' chose a rav'nin a la sienne du moussieu qui chanti &quot;<a href="forgeux.html">L'Forgeux</a>&quot; l'aut s&eacute; a <a href="st_jean.html">St. Jean</a> - ch'est a peine si j'peux artitcul&eacute;; nou dithait la vou&eacute;e d'un Almand ov la bouoche plienne de rotchettes.<br/>
<br/>
Ch'qu'i fait qu&eacute; j'sis dans ch't'&egrave;stat, ch'est la faute a Laiz&eacute;, la femme qu'a 't&eacute; cr&eacute;ee et minse au monde pour me faithe anglyi du matin au s&eacute; et souvent la ni&eacute;e quand i' fait sombre et qu'ou s'immaginne entendre le rounnais d'eunne reue d'Zepplin. Oul est v'nue d'm&ecirc;me &egrave;snerv&eacute;e d'pis la niet qu'ou ramonti s'couochi d'vant m&eacute; viyant que j'r&eacute;sti tard a &egrave;stchuth&eacute; y-un des sabres que j'ai rapport&eacute; du Frunt et que j'compte dounn&eacute; pour &ecirc;tre vendu pour la Red Cross. J'm&egrave;strueulli contre le ouachstan en t&acirc;tounnant par la chambre et y'eut un pataflias terriblye. La&iuml;z&eacute; s'resvillyi en poussant des brais! D'pis ch'la, oul a les sangs coumme tchi dithait tou&ocirc;n&eacute;es, et j'sis oblyiji d'is dounn&eacute; des coups d'coud dans les c&ocirc;tes pour lis cachi la ponc'resse.<br/>
<br/>
Mais pour en r'venin a ma su&eacute;e d'fret. D'viers quatre heuthes l'autre arlev&eacute;e, j'ta&icirc;mes touos les tr&egrave;s dans not' p'tit parleux, atou&ocirc;re du feu, sus tchi y'avait un ticlye pour bouollyi d'lieau pour le t&eacute;e. Ne v'la la clioche qui sounne! et Lon&ocirc;re qui tcheur a la f'n&ecirc;stre pour &egrave;spi&eacute; par l'entre-deux des ridjeaux. Ch'tait l'predicateu (ambulant) d'la Chapelle ou-&egrave;s qu'les femmes vont s'mettre souos la bouonne influence.<br/>
<br/>
&quot;Vite, L&ocirc;nore! Va y'ouvri la porte, et fais le entr&eacute; dans l'parleux de d'vant,&quot; s'fait La&iuml;z&eacute;.<br/>
<br/>
&quot;Et pourtchi pas ichin, la ou-&egrave;s qu'y'a bouan feu? Nou s'en va grenott&eacute; dans tan parleux,&quot; que j'me fis.<br/>
<br/>
&quot;Jommais d'la vie,&quot; s'fit ma femme: &quot;tch&egrave;s qu'i' cr&eacute;thait d'nous en viyant un ticlye sus d'feu? Si ch'tait l'sien en cappeur, oquo, je n'dis pon; mais ch'est man vi, qu'a 't&eacute; rappi&eacute;chi tant d'fais - je s'a&icirc;mes p&egrave;rdus d'r&eacute;putation parmi les membres  de ma Classe!&quot;<br/>
<br/>
Nos v'la don a grenott&eacute; dans chu parleux qui dounn&eacute; au Nord et de tchi les f'n&egrave;tres ne sont pas entou cliottiches. Ch'tait pour s'inform&eacute; tch&egrave;s qui fait que je n'tais pas pus assidu &egrave;s moyens d'gr&acirc;ce qu'il 'tait v'nu. Quand j'y'eut &eacute;xplyitchi que j'tais divers&eacute;ment flilieu d'ma sorte, que j'contais bin faithe mus sitot l'hiv&eacute; passe, mais qu'Lon&ocirc;re et La&iuml;z&eacute; ne n&eacute;glygyaient pon, ch'attendant, d'met' ma contribution dans la bou&ecirc;te, touos les services, l'pasteur pathu en l'heu div&eacute;rsement soulagi; i' r'd&eacute;vint &quot;all smiles.&quot;<br/>
<br/>
La d'sus, nou s'mint a p&acirc;sl&eacute; d'aut' choses; d'la dj&egrave;rre - j'lis montri eunne bayounnette oquo cou&egrave;rte d'sang Prussien (i' fallyi s'&egrave;svonni), et un mouoch&eacute;t qu'avait servi a &egrave;stoupp&eacute; l'creux qu'eunne bombe m'avait fait dans l'c&ocirc;t&eacute; (sa fache vint toute verte), et un mart&eacute; ov tchi j'assoumi chinq Boches a l'entou du connon que j'rapporti sus m'n &egrave;spaule; l'lis montri m&ecirc;me d'la barbe Almande qu'&eacute;tait oquo cliutt&eacute;e d'sus - et sa fache vint blianche coumme eunne chique.<br/>
<br/>
La d'sus, i' dit qu'il 'tait temps qui s'en feusse a eunne Mothers' Union. Apr&egrave;s qu'e&ucirc;mes chant&eacute; un cantique - li et mes femmes, m&eacute; je n'pouais a cause de m'enrouement - les femmes f&ucirc;tes le r'condithe jusqu'a la porte; Lon&ocirc;re lis portait san paraplyie, La&iuml;z&eacute; l'pagas dans tchi qui porte des trait&eacute;s en cas d'besoin; m&eacute;, je s'coddi aupr&egrave;s du feu - j'avais l'onglyi jusque dans les ch'veux.<br/>
<br/>
Mais j'tais happ&eacute;! J'm&eacute; mint a toutre et a &egrave;sternu&eacute;. J'ai toussu et &egrave;sternu&eacute; d'pis. Malgr&eacute; d'la tisainne de doques, du fliann&eacute;t dans l'dos, du savon dans l's ou&iuml;es, du suif dans l'nez, et ma t&ecirc;te dans un pi d'cauche la ni&eacute;t, j'ai d'la peine a manji mes quatre r'pas par jour!<br/>
<br/>
Et tout cheunna pour l'amour d'un ticlye rapi&eacute;chi. La&iuml;z&eacute; me le r'pa&icirc;tha!<br/>
<br/>
<i><a href="brambilo.html">Piteur Pain</a></i><br/>
<i>JWP 12/3/1916 </i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="soupejp.html">Unn' Boll&egrave;e d&eacute; bouanne Soupe</a><p>
<li><a href="cough.html">Johnson's Cough Mixture</a><p>
<li><a href="painbothladies.html">Both Ladies Volunteer</a><p>
<li><a href="painwareconomy.html">Piteur on War Economy</a><p>

<li><a href="painexhibition.html">The Pains visit the Exhibition</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

