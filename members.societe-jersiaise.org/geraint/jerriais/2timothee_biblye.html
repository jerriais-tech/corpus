<HTML>

<!-- Mirrored from members.societe-jersiaise.org/geraint/jerriais/2timothee_biblye.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>La Deuxi&egrave;me &Ecirc;pitre &agrave; Timoth&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Deuxi&egrave;me &Ecirc;pitre &agrave; Timoth&eacute;e</h2></font></center><p>


<center><font color="#215e21"><h3> Chapitre 1</h3></font></center><p>

Paul, un ap&ocirc;tre d&eacute; J&eacute;s&ucirc;-Chri par la volant&eacute; du Bou&ocirc;n Dgieu, accordant la prom&ecirc;sse d'la vie tch'est dans J&eacute;s&ucirc;-Chri.<br/>
<br/>
&Agrave; Timoth&eacute;e, man chi&egrave;r fis:<br/>
<br/>
La gr&acirc;ce, la m&icirc;ns&eacute;thicorde et la paix d&eacute; Dgieu l'P&eacute;the et J&eacute;s&ucirc;-Chri not' Seigneu.<br/>
<br/>
J'&egrave;rm&egrave;rcie l'Bou&ocirc;n Dgieu, qu&eacute; j's&egrave;rs, coumme mes anch&ecirc;tres l&eacute; fa&icirc;thaient, auve l'esprit ligi comme j&eacute; t'ram&eacute;mouaithe niet' et jeu sans c&ecirc;sse dans mes pri&eacute;thes. J'sis d'hait d't'&egrave;rvaie, en rapp'lant tes l&egrave;rmes, &agrave; seule f&icirc;n qu&eacute; j'pi&ecirc;sse &ecirc;t' remplyi d'jouaie. J'm'rensouveins d'ta fouai s&icirc;nc&eacute;the, la cheinne qu'ou gardait ta grand'm&eacute;the Lois et ta m&eacute;the Eunice, et, j'en sis p&egrave;rsouad&eacute;, qu'tu garde en t&eacute; &eacute;tout.<br/>
<br/>
Ch'est pouortchi j'vos rappelle d'&ecirc;tibotchi en fliambe l&eacute; don du Bou&ocirc;n Dgieu tch'est en t&eacute; par la mett'tie d'mains. Ch'est en tchi l'esprit qu'l&eacute; Bou&ocirc;n Dgieu nos donne n&eacute; nos fait pon t&icirc;nmide, mais nos donne du pouver, d'l'amour et d'la disciplyinne. N'ai pon don honte du t&ecirc;mouongnage entour not' Seigneu ni entouor m&eacute;, man prisonnyi. Si &agrave; co, sai acant&eacute; mes dans la souffrithie pouor la bouonne nouvelle, par l&eacute; pouver du Bou&ocirc;n Dgieu. I' nos a sauv&eacute; et nos a app'l&eacute; &agrave; eune vie sainte - pon par cause d'autcheune chose qu&eacute; j'avons fait mais par cause d&eacute; sa propre &icirc;ntnetion et sa gr&acirc;ce. Chutte gr&acirc;ce nos fut baillie en J&eacute;s&ucirc;-Chri d'vant l&eacute; c'menchement d's &acirc;ges, mais achteu oulle a 't&eacute; d&ecirc;muchie par l'av'nue d'not' Sa&ucirc;veux, J&eacute;s&ucirc;-Chri, tch'a achou&ecirc;mi la mort et apport&eacute; la vie et l'&icirc;nmortalit&eacute; dans la leunmi&eacute;the atout la bouonne nouvelle. Et d'chutte bouonne nouvelle j&eacute; fus appouaint&eacute; d&ecirc;nonciateu et ap&ocirc;tre et ens&icirc;ngnant. N&eacute; v'l&agrave; pouortchi qu&eacute; j'sis &agrave; souffri d'm&ecirc;me, Tout coumme  i' n'y'en a pon d'honte, viyant qu&eacute; j'connais l'chein qu'j'ai creu, et sis convaintchu qu'il est capabl'ye d&eacute; garde chein qu'j'li'ai confi&eacute;  entr&eacute;tant chu jour-l&agrave;.<br/>
<br/>
Chein qu'tu'as ou&iuml; d'm&eacute;, garde-l&eacute; coumme l&eacute; patron du bouon enseign'ment, auve la fouai et l'amour d&eacute; J&eacute;s&ucirc;-Chri. Garde l&eacute; bou&ocirc;n don tchi t'fut confi&eacute; - garde-l&eacute; atout l'a&icirc;gue du saint Esprit tchi d'meuthe en nous.<br/>
<br/>
Tu sai qu'touos les cheins d'la prov&icirc;nce d'&Acirc;sie m'ont abandonn&eacute;, et chenna auve Phyg&egrave;le et H&egrave;rmog&egrave;ne. Qu'l&eacute; Seigneu a pitchi du m&ecirc;nage &agrave; On&eacute;siphore, pa'ce qu&eacute; ch't&icirc;-l&agrave; m'a bein souvent souongni et n'avait pon honte d&eacute; m's enhala&ucirc;des. Au contraithe, quand i' 'tait &agrave; Rome, i' ch&egrave;rchit pouor m&eacute; jusqu'&agrave; ch'qu'i' m'trouv&icirc;sse. Qu'l&eacute; Seigneu donne qu'i' r'ch&egrave;ve du pitchi au jour tchi veint! Tu sai bein coumme tchi qu'i' m'a&icirc;dgait hardi &agrave; &Ecirc;ph&egrave;se.<br/>

<center><font color="#215e21"><h3> Chapitre 2, v&egrave;rset 1</h3></font></center><p>
 Sai don, man fis, fort dans la gr&acirc;ce tch'est dans J&eacute;s&ucirc;-Chri <br/>
<br/>
&nbsp;<p>

<center><font color="#215e21"><h3> Chapitre 2, v&egrave;rsets 3-7</h3></font></center><p>
Griy'-ous pouor vos p&acirc;sser des bouonnes choses d'la vie, coumme iun des soudards d'J&eacute;s&ucirc; l'Onguenn&eacute;. N'y'a pon d'soudard tchi s'enh&egrave;rmele dans l'train d'la vie; ch'est qu'i' plia&icirc;t au chein tchi l'a enrou&ocirc;l&eacute;. Et pouor un houmme d&eacute; sport, ch't&icirc;-ch&icirc;n n'&egrave;rch&eacute;vtha pon l'louothi s'i' n'respecte pon les r&egrave;gl'yes d'la gamme. Et ch'est du f&egrave;rre-pliaie qu'l&eacute; labouotheu r'chait les preunmi&eacute; frits d'l'avo&ucirc;t. Pensez bein &agrave; chein qu&eacute; j'dis; car l'seigneu t&eacute; f'tha comprendre tout chennech&icirc;n.<br/>
<br/>
&nbsp;<p>
<center><font color="#215e21"><h3> Chapitre 2, v&egrave;rsets 10-11</h3></font></center><p>
<br/>
J'ai tout suff&acirc;tchi pouor l'amour des choua&icirc;sis &agrave; seule f&icirc;n qu'i' pi&ecirc;ssent, ieux &eacute;tout, r'ch&eacute;ver l'salut tch'est en J&eacute;s&ucirc; l'Onguenn&eacute; auve la glouaithe &ecirc;t&egrave;rnelle. Et chennech&icirc;n est seux et se&ucirc;thetabl'ye: si j'meuthons acant&eacute; li, j'viv'thons &eacute;tout acant&eacute; li.<br/>
<br/>
&nbsp;<p>
<center><font color="#215e21"><h3> Chapitre 2, v&egrave;rset 20</h3></font></center><p>

Ch'est en tchi dans eune grande ma&icirc;son n'y'a pon ra&icirc;que des vaissieaux en or et en argent mais y'en a &eacute;tout en bouais et en pot'tie, l's iuns pouor les fricots et l's aut's pouor les r'pas d&eacute; touos les jours.<br/>
<br/>
&nbsp;<p>
<center><font color="#215e21"><h3> Chapitre 2, v&egrave;rset 24</h3></font></center><p>
Un s&egrave;rviteur du Bouon Dgieu n&eacute; dait janmais h&egrave;rtchingni. I' dait &ecirc;tre poli &agrave; tous, d&eacute; bouon caract&eacute;the et p&acirc;cient.<br>
<br>
&nbsp;<p>
<center><font color="#215e21"><h3> Chapitre 4, v&egrave;rset 7</h3></font></center><p>
J'ai 't&eacute; un fre&ucirc;leux dans la bouonne bastaude; j'ai aveint la f&icirc;n d'la course; j'ai gard&eacute; la fouai.<br/>
&nbsp;<p>

<center><font color="#215e21"><h3> Chapitre 4, v&egrave;rset 11</h3></font></center><p>
Ra&icirc;que Luc est acant&eacute; m&eacute;. Va qu'si Mar et ram&egrave;ne-l&eacute; acant&eacute; t&eacute; car i' peut m'a&icirc;dgi dans man travas.<br/>

&nbsp;<p>

<center><font color="#215e21"><h3> Chapitre 4, v&egrave;rset 18</h3></font></center><p>
L&eacute; Seigneu m'sa&ucirc;v'tha d'toutes les attaques du ma et m'am&egrave;n'na se&ucirc;th'tabli&eacute;ment dans san rouoyaume c&eacute;leste. Qu'la glouaithe sait &agrave; li &agrave; tout janmais.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/2timothee_biblye.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>

