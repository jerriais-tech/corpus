<HTML>

<!-- Mirrored from members.societe-jersiaise.org/geraint/jerriais/gdfelections1975.html by HTTrack Website Copier/3.x [XR&CO'2014], Tue, 15 Jul 2025 13:47:52 GMT -->
<HEAD>
<TITLE>&Ecirc;lections et appointements</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Ecirc;lections et appointements</h2></font></center><p>


<br/>
<br/>
<font size="-1"><i>Trenton,</i><br/>
<i>Michigan</i><br/>
<i>U.S.A.</i><br/>
<i>L&eacute; 3 d'mai, 1975</i><br/></font>
<br/>
Moussieu l'Editeur<br/>
<br/>
La g&acirc;zette du vingt d'mar veint d'arriver, et la preunmi&eacute; chose tchi m'a frapp&eacute; est l'r&ecirc;sultat d's &ecirc;lections pour D&eacute;put&eacute;s en ville et &agrave; Grouville. J'n'ai pon l'honneu d'conna&icirc;tre les candidats, et j'n'ai autcheune id&eacute;e d'la capacit&eacute; des gangnants et p&egrave;rdants. Mais j'esp&eacute;the qu&eacute; ch'est les miyeurs tch'ont gangni. A Grouville j'vai qu&eacute; l'moussieu tch'a un nom Angliais a battu l'chein tch'a un nom J&egrave;rriais, un aut' exempl'ye du changement qu&eacute; l'p&acirc;ssage du temps nouos a apport&eacute;. Quant &agrave; Madanme du Feu, j&eacute; n'sai pon s'oulle est J&egrave;rriaise. Ouaithe qu&eacute; san nom y'est, ou porte l&eacute; nom d'fanmil'ye d&eacute; son homme. J'esp&eacute;the qu&eacute; ouaithe qu'ou r'pr&eacute;sente un groupe partitchulyi d'ses &ecirc;lecteurs, ou s'en va r&ecirc;aliser qu'ou r'pr&eacute;sente r&ecirc;ellement touos les constituants d'san district &ecirc;lectoral dans L's &Ecirc;tats. S'ou s'atchitte aussi bein comme l&eacute; D&eacute;put&eacute; Norman Le Bro, sa pr&eacute;sence dans la Chambre vaudra la peine.<br/>
<br/>
J'm'&egrave;rsouveins du temps tch'i' n'y avait pon d'femmes dans L's &Ecirc;tats, et en 1948 j'&eacute;crivis au sujet es ''Chroniques de Jersey'', eune fameuse g&acirc;zette en Fran&ccedil;ais tchi n'existe pus d&eacute;pis la f&icirc;n d'1959, en disant&nbsp; : ''j'pliaindrais bein L's &Ecirc;tats s'i' n'y avait qu'des femmes d&eacute;dans. Nou p&acirc;le d&eacute; caqu'ter &#8211; y'en &eacute;thait-i, d'la caqu't&eacute;thie&nbsp; ! Ch&eacute; s'sait pi&eacute;the qu'eune couotuth'thie ou qu'un poulailli. Et i' n'accord&eacute;thaient pon dgiex minnutes. Nou n'ouithait pus 'M&ecirc;me opinnion'. En s&eacute;ance dans la Chambre ch&eacute; s'sait &agrave; la cheinne tch'&eacute;thait l'pus bieau chap&eacute; et la pus belle robe. I' n&eacute; f'thaient qu'p&acirc;ler toutes en m&ecirc;me temps, et y'&eacute;thait pus d'distchussion qu&eacute; d'd&eacute;cisions&nbsp; !''<br/>
<br/>
Eh bein, i' faut admettre qu&eacute; j'disais tout chenna dans ma lettre p&ucirc;t&ocirc;t auve l'id&eacute;e d'faithe rithe les gens qu&eacute; par conviction, et qu'mes id&eacute;es ont changi hardi &agrave; m'suthe qu&eacute; la vieill&egrave;che a adouochi ma t&ecirc;touangnise, mais j&eacute; s'sais p't-&ecirc;t' accouo d'la ''m&ecirc;me opinion'' si touos les si&ecirc;ges dans L's &Ecirc;tats 'taient otchup&eacute;s par des femmes. Mais ouaithe tch'i' n'y a qu'v&icirc;ngt-sept ans d&eacute;pis qu'j'&ecirc;crivis chutte lettre &egrave;s ''Chroniques'', l&eacute; p&acirc;ssage d&eacute; chu quart d&eacute; si&eacute;cl'ye nouos a apport&eacute; eune douzaine d&eacute; femmes dans la Chambre, et i' faut dithe tchi lus sont atchitt&eacute;es honorabli&eacute;ment. Mais lus &icirc;nfluence n'a pon boulevers&eacute; les d&eacute;cisions l&eacute;gislatives d&eacute; l'Assembli&eacute;e et Madanme du Feu s'en va d&ecirc;couvri qu&eacute; ch'n'est pon la pus a&icirc;sie chose au monde d'avanchi l's &icirc;nt&eacute;th&eacute;ts d'un seul mouvement politique si ch'est ch'la qu'oulle a dans l'id&eacute;e en voulant si&eacute;gi dans L's &Ecirc;tats. Enfin, j'l&icirc; souhaite bouanne chance et comme nouos l'dit l'vi&egrave;r diton, la f&icirc;n du temps f'tha tout vaie.<br/>
<br/>
Les femmes veinnent d&eacute; pus en pus sus l'tapis. Ich&icirc;n en Am&eacute;thique, il' ont p&acirc;ss&eacute; des louais tch'&eacute;tablyissent l'&ecirc;galit&eacute; entre hommes et femmes dans l'travas et si eune ma&icirc;son d'conmerce fait du travas pour l&eacute; gouv&egrave;rn&eacute;ment oulle est forchie d'empliyer des femmes proportionnellement au nombre d'hommes s'i' s'pr&eacute;sentent pour demander du travas.  Et les gens ich&icirc;n sont accouoteumn&eacute;s &agrave; tant d'luxe dans la vie qu'hommes et femmes mathi&eacute;s veulent souvent travailli pour g&acirc;ngni assez pour y suffithe. L&eacute; r&ecirc;sultat en est qu'un tas d'mousses sont la&icirc;ssis pus ou mains &agrave; lus d&ecirc;pautchi du mus tchi peuvent, et ch'est ieune des raisons du ''vandalisme'' dans l's &ecirc;coles tchi cou&ocirc;te des millions d'dollars annuellement au contribuabl'ye.<br/>
<br/>
La dreine folie est l'id&eacute;e d'ordinner des femmes-pr&ecirc;tres dans l's &Eacute;glyises &Ecirc;piscopales, Anglyicannes et Romaines. La tchestchion a 't&eacute; sus l'tapis ich&icirc;n et au Cannada pour tchique temps, et au moment actuel un pr&ecirc;tre d&eacute; l'&Eacute;glyise &Ecirc;piscopale est d'vant eune Cour Eccl&eacute;siastique &agrave; Washington pour aver p&egrave;rm&icirc;ns &agrave; des femmes-pr&ecirc;tres ordinn&eacute;es ill&eacute;galement, d&eacute; c&eacute;l&eacute;brer la Sainte C&egrave;ne.<br/>
<br/>
&Agrave; ches drein j'ai liu les ''Pilote'' mensuels d&eacute; l'&Eacute;glyise en J&egrave;rri pour ch't' ann&eacute;e, et j'vai qu' l'id&eacute;e a trouv&eacute; san c'm&icirc;n en J&egrave;rri &eacute;tout. Eune chose tchi m'fait plia&icirc;si est qu'les contributions du Vice Douoyen Peter Manton et de ''Pinpoint'' ont r&ecirc;vilyi l' ''Pilote'' et tch'i' c'menche &agrave; &ecirc;t' &icirc;nt&eacute;r&ecirc;ssant &agrave; li&eacute;the. J'sis absolument du m&ecirc;me avis d'ches deux-l&agrave; au sujet d'femmes-pr&ecirc;tres, et j'esp&eacute;the qu&eacute; touos les changements et abandon d'ordre et d'disciplinne tchi tormentent l'&Eacute;glyise Anglyicanne &#8211; et l'&Eacute;glyise Romaine &eacute;tout, quand &agrave; ch'la &#8211; n&eacute; s'en vont pon finni par les d&ecirc;truithe.<br/>
<br/>
L'appointement du R&eacute;v&eacute;rend Peter Manton comme Vice Douoyen n&eacute; m'pathaient pon aver 't&eacute; r'chu auve enthousiasme par les Recteurs de l'Ile, car i' n'y a qu'un minnistre Anglyican, l&eacute; R&eacute;v&eacute;rend Terry Hampton, d&eacute; St Aub&icirc;n tchi &#8211; dans l' ''Pilote'' [individuelles des &eacute;glyises et chapelles d'aise dans l'''Pilote''] du mais d'mar &#8211; l&eacute; mentionne comme Vice Douoyen et l&icirc; souhaite tout bonheu. Mais eune chose est bein c&egrave;rtaine: Ch'est qu'v'la tchi n's'en va pon l&eacute; d's'encouothagi. I' n'est pon court d&eacute; p&eacute;, et la contrari&ecirc;t&eacute; n'li fait pon peux!                                         <br/>
 <br/>
<i><a href="lefeuvre.html">George d'La Forge</a></i><br/>
<i>Jersey Weekly Post 29/5/1975</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdffem.html">La femme en g&acirc;ngne!</a><p>
<li><a href="gdffem2.html">La femme</a><p>
<li><a href="gdffemmes.html">Les Femmes</a><p>
<li><a href="pm1947.html">Ph'lip and Merrienne</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfelections1975.html by HTTrack Website Copier/3.x [XR&CO'2014], Tue, 15 Jul 2025 13:47:52 GMT -->
</HTML>

