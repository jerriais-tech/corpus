<HTML>

<!-- Mirrored from members.societe-jersiaise.org/geraint/jerriais/marxvi.html by HTTrack Website Copier/3.x [XR&CO'2014], Tue, 15 Jul 2025 14:01:27 GMT -->
<HEAD>
<TITLE>La Bouonne Nouvelle s'lon Mar, Chapitre 16</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Mar, Chapitre 16</h2></font></center><p>
&nbsp;<p>
<img src="verrinnesh3femmes.jpg" width="398" height="600" alt="Ou ch&egrave;rchiz J&eacute;s&ucirc; l'Nazar&eacute;tchien, l'chein tchi fut crucifi&eacute; - i' r'vit, i' n'est pon ich&icirc;n." title="" border="0" align="right" />
<center><font color="#215e21"><h3>V&egrave;rsets 1 &agrave; 8</h3></font></center>
Et quand l'sabbat fut finni, Mathie d'Magdala et Mathie, la m&eacute;the &agrave; Dg&eacute;m&icirc;n, et Salom&eacute; pr&icirc;ndrent des &ecirc;pices &agrave; seule f&icirc;n d&eacute; v'n&icirc;n l'onguenner. Et bein he&ucirc;thivement l&eacute; preunmi&eacute; jour d'la s'maine, i' v&icirc;ndrent &agrave; sinne d&eacute; jeu &agrave; la pliaiche o&ugrave;'est qu'l&eacute; corps avait 't&eacute; m&icirc;ns. Et i' lus entr&eacute;-d&icirc;thaient, &quot;Tchi qui s'en va bouler la pi&egrave;rre d&eacute; l'us pouor nous?&quot; Et i' r'gard&icirc;drent et v&icirc;drent qu'la pi&egrave;rre, tchi 'tait bein grande, avait 't&eacute; d&ecirc;c&acirc;rr&eacute;e. Et quand il' entr&icirc;drent i' v&icirc;drent un hard&eacute;, habilyi en blianc, assis &agrave; d&ecirc;tre, et i' f&ucirc;drent &ecirc;m&egrave;rvilyies. Et i' lus dit, &quot;N's&eacute;yiz pon g&ecirc;n&eacute;es. Ou ch&egrave;rchiz J&eacute;s&ucirc; l'Nazar&eacute;tchien, l'chein tchi fut crucifi&eacute; - i' r'vit, i' n'est pon ich&icirc;n. &Egrave;rgardez la pliaiche o&ugrave;'est qu'nou l'avait m&icirc;ns! Mais all'-ouos-en et dites &egrave;s discipl'yes et &agrave; Pi&egrave;rre qu'i' s'en va l'avant &agrave; vous en Galil&eacute;e. Ou l'v&egrave;rrez l&agrave;-bas, coumme i' vos l'avait dit.&quot;<br/>
<br/>
Et i' lus en f&ucirc;drent d'ilo, car il' en avaient fr&eacute;meu et 'taient div&egrave;rs&eacute;ment &ecirc;m&egrave;rvilyies, et i' n'd&icirc;drent mot &agrave; p&egrave;rsonne car i' 'taient si &ecirc;pe&ucirc;th&eacute;es.<br/>
<br/>
&nbsp;<p>

<center><font color="#215e21"><h3>V&egrave;rsets 1 &agrave; 8</h3></font></center>

Et quand l'jour du r'pos fut p&acirc;ss&eacute;, Mathie Magdal&egrave;ne et Mathie m&eacute;the d&eacute; Jacques et Salom&eacute; acat&icirc;drent des parfeunm'thies pouor v'n&icirc;n l'emba&ucirc;mer. Et &agrave; sinne d&eacute; jeu au mat&icirc;n l'preunmi&eacute; jour d'la s'maine i' v&icirc;ndrent au tomb&eacute; et l'sol&eacute; 'tait l'v&eacute;. Et i' lus entr&eacute;-d&icirc;thaient, &quot;Tchi qui rou&ocirc;l'la l'rotchi tch'est &agrave; la goule du tomb&eacute;?&quot; Et i' r'gard&icirc;drent et v&icirc;drent qu'l&eacute; rotchi avait 't&eacute; rou&ocirc;l&eacute; car i' 'tait hardi gros. Et quand il' e&ucirc;drent entr&eacute; dans l'tomb&eacute; i' v&icirc;drent un janne houmme assis du bord d&ecirc;tre, gr&eacute;e auve eune blianche robe et il' en f&ucirc;drent &ecirc;ffrit&eacute;es. Mais i' lus dit, &quot;N'vos &ecirc;ffritez pon! Ous &ecirc;tes v&eacute;nues qu'si J&eacute;s&ucirc; l'Nazar&ecirc;tchien tch'a 't&eacute; crucifi&eacute; et est ressuscit&eacute;. I' n'est pon ich&icirc;n. N&eacute; v'ch&icirc;n l'endrait o&ugrave;'est qu'nou l'avait m&icirc;ns. Mais allez dithe &agrave; ses discipl'yes et &agrave; Pi&egrave;rre qu'i' s'en va d'vant vous en Galil&eacute;e. Ou l'v&egrave;rrez l&agrave; coumme i' vos a dit. Et i' sort&icirc;drent d'ilo et i' lus patch&icirc;drent au pus vite d'aupr&egrave;s l'tomb&eacute;, car la trembli&eacute;thie et la peux l's avaient pr&icirc;ns, et i' n'en d&icirc;drent rein &agrave; autchuns car i' 'taient g&ecirc;n&eacute;es. <br/>
<br/>


&nbsp;<p>
<font size="-1"><center><font color="#215e21"><h4>L'Adg&egrave;vement raccourchi</h4></font></center>

Et tout chein tchi lus avait 't&eacute; c'mand&eacute; i' racontaient &egrave;s cheins l'tou du Rotchi. &Eacute;pis J&eacute;s&ucirc; l&icirc;-m&ecirc;me env'yit par ieux, d'l'&Ecirc;st jusqu'au Vou&ecirc;t, la sainte procliam&acirc;tion tchi n'&eacute;tha pon d'f&icirc;n entouor l'salut &agrave; tout janmais.</font><br/>
<br/>
&nbsp;<p>
<center><font color="#215e21"><h3>V&egrave;rsets 9-20</h3></font></center>

Et quand J&eacute;s&ucirc; fut sou&ocirc;l'v&eacute; au mat&icirc;n du preunmi&eacute; jour d'la s'maine i' s'fit vaie preunmi&eacute;thement &agrave; Mathie Magdal&egrave;ne d&eacute; tchi qu'il avait cachi sept mal&icirc;ns esprits. Ou s'en fut l'conter &egrave;s cheins tch'avaient 't&eacute; auve li et tchi 'taient en deu et tchi plieuthaient. Et ieux, quand i' ou&icirc;drent tch'i' 'tait en vie et qu'ou l'avait veu, i' n'pouvaient pon l'craithe. Mais aupr&egrave;s chenna i' s'mouontrit s'lon eune aut' manni&eacute;the &agrave; deux dg'ieux tchi marchaient pouor aller &agrave; la campangne. Et quand ches'-l&agrave; r'v&icirc;ndrent, i' l'cont&icirc;drent &egrave;s aut's mais i' n'les criyaient pon nitout. &Eacute;pis i' s'mouontrit &egrave;s onze quand i' 'taient attabli&eacute;s ensembl'ye, et i' les r'prochit lus entrinnet&eacute; et lus tchoeurs endue&ucirc;rchis car i' n'avaient pon creu les cheins tchi l'avaient veu sou&ocirc;l'v&eacute;. Et i' lus dit, &quot;All'-ouos-en partout l'monde et pr&ecirc;chiz la bouonne nouvelle &agrave; toutes les criatuthes. L&eacute; chein tchi craitha et tch'&eacute;tha 't&eacute; b&acirc;pt&icirc;si s'sa sauv&eacute; mais l'chein tchi n'craitha pon s'sa condamn&eacute;. Et n&eacute; v'ch&icirc;n les s&icirc;ngnes tchi s'sont auve les cheins tch'&eacute;thont creu: i' cach'chont les mauvais esprits en man nom; i' p&acirc;l'lont des neu l&icirc;ngos; i' cach'chont les s&egrave;rpents et quand il' &eacute;thont bu d'la poua&icirc;son ou n'lus f'tha pon d'ma; i' mettront lus mains sus les malades et i' s'sont r'dg&eacute;this.&quot;<p>

Et l'Seigneu, aupr&egrave;s lus aver p&acirc;l&eacute; fut &ecirc;l'v&eacute; au ciel et s'assi&eacute;vit &agrave; la d&ecirc;tre d&eacute; Dgieu. Et i' lus en f&ucirc;drent partout et pr&ecirc;ch&icirc;drent partout et l'Seigneu travaillait auve ieux et asse&ucirc;thait la pathole atout les s&icirc;ngnes tchi si&eacute;vaient.
&nbsp;<p>

<center><font color="#215e21"><h3>V&egrave;rsets 9-18</h3></font></center>

Assa quand i' fut sou&ocirc;l'v&eacute; he&ucirc;the l&eacute; preunmi&eacute; jour d'la s'maine, i' g&eacute;thit preunmi&eacute;thement &agrave; Mathie Magdal&egrave;ne, la cheinne qu'il avait cli&egrave;rgi d'sept dgi&acirc;bl'yes. Ou s'en fut l'raconter &egrave;s cheins tch'avaient 't&eacute; auve li, quandi qu'i' 'tait en deu et plieuth'thie. Mais quand i' ou&icirc;drent qu'i' 'tait en vie et qu'ou l'avait veu, i' n'l&eacute; craithaient pon. Aupr&egrave;s chenna, i' g&eacute;thit autr&eacute;ment &agrave; deux dg'ieux coumme i' 'tait &agrave; marchi hors la ville. Et ches'-l&agrave; r'v&icirc;ndrent et l'racont&icirc;drent &egrave;s aut's, mais i' n'l&eacute; criyaient pon. Pus tard i' g&eacute;thit &egrave;s onze ieux-m&ecirc;mes coumme i' 'taient attabli&eacute;s, et i' les lichonnit pouor lus fouaibli&egrave;che d&eacute; fouai et lus t&ecirc;touongnise, viyant qu'i' n'avaient pon creu les cheins tchi l'avaient veu aupr&egrave;s qu'i' f&ucirc;sse sou&ocirc;l'v&eacute; des morts. Et i' lus dit, &quot;D&ecirc;hal'-ous partout l'monde et procli&acirc;mez la bouonne nouvelle &agrave; tout chein tch'a 't&eacute; gr&eacute;e. L'chein tchi crait et est b&acirc;pt&icirc;si s'sa sa&ucirc;v&eacute;, mais l'chein tchi n'crait pon s'sa condamn&eacute;. Et ches m&egrave;rvelles s'ont mouontr&eacute;es acant&eacute; les cheins tchi craient: en fa&icirc;thant s&egrave;rvi man nom i' cli&egrave;rgithont des dgi&acirc;bl'yes; i' p&acirc;l'lont des nouvelles langues; i' ram&acirc;ss'sont des tchilieuvres atout lus mains, et s'i' baivent autcheune chose tch'est ranclieuse, v'l&agrave; tchi n'lus f'tha pon d'ma; il' attouch'chont des malades, et ches'-ch&icirc;n lus r'dg&eacute;thithont.&quot;<p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="mar1_biblye.html">La Bouonne Nouvelle s'lon Mar: 1</a><p>
<li><a href="mar2_biblye.html">La Bouonne Nouvelle s'lon Mar: 2</a><p>
<li><a href="mar3_biblye.html">La Bouonne Nouvelle s'lon Mar: 3</a><p>
<li><a href="mar4_biblye.html">La Bouonne Nouvelle s'lon Mar: 4, i-xxxiv</a><p>
<li><a href="mar4smeux.html">La Bouonne Nouvelle s'lon Mar, Chapitre 4, v&egrave;rsets iii-ix</a><p>
<li><a href="mar4a.html">La Bouonne Nouvelle s'lon Mar, chapitre 4, v&egrave;rsets 35-41</a><p>
<li><a href="mar5_biblye.html">La Bouonne Nouvelle s'lon Mar: 5</a><p>
<li><a href="mar6_biblye.html">La Bouonne Nouvelle s'lon Mar: 6</a><p>
<li><a href="mar7_biblye.html">La Bouonne Nouvelle s'lon Mar: 7</a><p>
<li><a href="marviii9.html">La Bouonne Nouvelle s'lon Mar: 8</a><p>
<li><a href="mar9_biblye.html">La Bouonne Nouvelle s'lon Mar: 9</a><p>
<li><a href="mar9.html">La Bouonne Nouvelle s'lon Mar, Chapitre 9, v&egrave;rsets 1-13</a><p>
<li><a href="mar10_biblye.html">La Bouonne Nouvelle s'lon Mar: 10</a><p>
<li><a href="marxi.html">La Bouonne Nouvelle s'lon Mar, Chapitre 11, v&egrave;rsets 1 &agrave; 11</a><p>
<li><a href="marcxi.html">L&eacute; mithacl'ye du fidgi s'lon Mar</a><p>
<li><a href="mar11_biblye.html">La Bouonne Nouvelle s'lon Mar: 11</a><p>
<li><a href="marxii.html">La Bouonne Nouvelle s'lon Mar: 12</a><p>
<li><a href="mar13_biblye.html">La Bouonne Nouvelle s'lon Mar: 13</a><p>
<li><a href="mar14_biblye.html">La Bouonne Nouvelle s'lon Mar: 14</a><p>
<li><a href="mar15.html">La Bouonne Nouvelle s'lon Mar, Chapitre 15</a><p>

</ul>
</font>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/marxvi.html by HTTrack Website Copier/3.x [XR&CO'2014], Tue, 15 Jul 2025 14:01:27 GMT -->
</HTML>
