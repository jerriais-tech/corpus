<HTML>

<!-- Mirrored from members.societe-jersiaise.org/geraint/jerriais/rouogegorge2.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
<HEAD>
<TITLE>Ma p'tite rouoge-gorge</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ma p'tite rouoge-gorge</h2></font></center><p><br>
<CENTER><TABLE><TR><TD>
J'avons eune p'tite rouoge-gorge siez nous, <br>
J'la dgette souvent aller et v'n&icirc;n <br>
A san nid; muchi dans l'llieru, <br>
Sus l'f&ocirc;ss&eacute; au bas d'not gard&icirc;n.<br>
<br>
S'ou la v&ecirc;rr&ecirc;tes! Coumme oulle est grosse! <br>
Mais vraiment ch'la n'm&eacute; ravie pas, <br>
J'n'ai janmais veu tel app&eacute;tit <br>
Dans un ouais&eacute; - ou' mange tout l'temps!<br>
<br>
Ou' veint dans l'bel en d'hors d'la porte, <br>
Et pathais saver l'heuthe des r'pas. <br>
J'li mets des miettes sus l'auge d'la pompe, <br>
Hors de la vaie des cats et tchians.<br>
<br>
P&eacute;p&eacute;e dit qu'ch'est eune affront&eacute;e -<br>
Ou' n'la tchitte pas s'il est a foui -<br>
Et qu's'ou mange touos les v&egrave;rs qu'ou happe, <br>
Ch'est bein seux qu'ou s'en va mouothi.<br>
<br>
P&eacute;p&eacute;e n'sait dge&egrave;the ou'est qu'tout ch'la va! <br>
Mais j'sais bein, me; j'ai d&ecirc;couvert! <br>
J'&ecirc;pyis dans l'nid et j'vis les p'tits <br>
Qu'attendaient l&agrave; l&eacute; b&eacute; ouvert!<br>
<br>
Les pr&eacute;chains jours j'&egrave;sp&eacute;the de vaie,<br>
Jutchis sus l'no a l'heuthe des r'pas:<br>
Bav'thettes erlisant au sole - ,<br>
Ma p'tite rouoge-gorge, et ses &ecirc;fants!<br>
<p>
<I><a href="perchard.html">A.L.P.</a><br></I>



<p>&nbsp; </p>

<i>V&egrave;rsion mod&egrave;rn&icirc;s&eacute;e:</i><br/>
<br/>


J'avons eune p'tite rouoge-gorge siez nous, <br/>
J'la dgette souvent aller et v'n&icirc;n <br/>
&Agrave; san nid; muchi dans l'lierru, <br/>
Sus l'f&ocirc;ss&eacute; au bas d'not' gard&icirc;n.<br/>
<br/>
S'ou la v&egrave;rr&ecirc;tes! Coumme oulle est gr&ocirc;sse! <br/>
Mais vraiment ch'la n'm&eacute; ravit pas, <br/>
J'n'ai janmais veu tel app&eacute;tit <br/>
Dans un oua&icirc;s&eacute; - ou mange tout l'temps!<br/>
<br/>
Ou veint dans l'bel en d'hors d'la porte, <br/>
Et patha&icirc;t saver l'heuthe des r'pas. <br/>
J'l&icirc; mets des miettes sus l'auge d'la pompe, <br/>
Hors d&eacute; la vaie des cats et tchians.<br/>
<br/>
P&eacute;p&eacute;e dit qu'ch'est eune affront&eacute;e -<br/>
Ou n'la tchitte pas s'il est &agrave; foui -<br/>
Et qu's'ou mange touos les v&egrave;rs qu'ou happe, <br/>
Ch'est bein seux qu'ou s'en va mouothi.<br/>
<br/>
P&eacute;p&eacute;e n'sait dg&eacute;the ou'est qu'tout ch'la va! <br/>
Mais j'sai bein, m&eacute;; j'ai d&ecirc;couv&egrave;rt! <br/>
J'&ecirc;pyie dans l'nid et j'vis les p'tits <br/>
Tch'attendaient l&agrave;, l&eacute; b&eacute; ouv&egrave;rt!<br/>
<br/>
Les pr&eacute;chains jours j'esp&eacute;the d&eacute; vaie,<br/>
Jutchis sus l'no &agrave; l'heuthe des r'pas:<br/>
Bav'thettes &egrave;rlisantes au sol&eacute; - ,<br/>
Ma p'tite rouoge-gorge, et ses &ecirc;fants!<br/>
<br/>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="rouogegorge.html">L&eacute; Rouoge-gorge</a><p>
<li><a href="rouagegorge.html">Rouage Gorge</a><p>
<li><a href="ouaise.html">L's ouaisieaux en J&egrave;rriais</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/rouogegorge2.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
</HTML>
