<HTML>
<HEAD>
<TITLE>LA VIE D'UN VIER CHEVA.</TITLE>
<META  name="keywords" content="Jerriais, poetry, horses, chevaux, cheval, animals, animaux">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>LA VIE D'UN VIER CHEVA.</h2></font></CENTER><p>

<CENTER><img src="jva.jpg" WIDTH=250 HEIGHT=219 alt="un j'va" ><br>
<FONT SIZE=2>Ch'est un j'va</FONT><br>
<A HREF="jva.wav"><IMG SRC="ecoute.jpg" WIDTH=25 HEIGHT=23 border=0 alt="clyiquez pouor ou&iuml; les mots"></A></CENTER><p>

<CENTER><TABLE><TR><TD>
<P>La vie d'un vier cheva,<BR>
Ch'est quiq'chose de nouv&eacute; chonna;<BR>
De ouir dire un' b&ecirc;te,<BR>
Qu'nou menn' par la t&ecirc;te,<BR>
Tout chein qu'il a fait,<BR>
Partout o&ugrave;-il a 't&egrave;;<BR>
Comme il a 't&egrave; servi,<BR>
Vendu, accat&egrave;, ou troqui.<p>

<P>En France je n&acirc;qui,<BR>
Pis en Jerri n'ou m'apporti;<BR>
J'avais diex-huit mais,<BR>
Aucun d'faut n'avais,<BR>
Mais pour du travas,<BR>
J'n'en connaissais pas;<BR>
J'avais 'te bein nouorri,<BR>
J'tais gros, et gras, et rp&eacute;tilli.<p>

Mais deuxs-trais jours opr&egrave;s<BR>
Men ma&icirc;tre me mint la longue gr&ecirc;s;<BR>
Pour m'accouotumer,<BR>
I cmenchit &agrave; m'llier<BR>
Entre ses deux chvaux,<BR>
Qui &eacute;taient des pus biaux;<BR>
Et dans tout le canton<BR>
D'millieu nature i' n'y-avait pon.<p>

<P>Mais je fis bein men d'ver;<BR>
Men ma&icirc;tre fut bein content d'm&eacute;;<BR>
J'&eacute;tais bein nouorri,<BR>
Et pas trop cachi;<BR>
I' m' gardit seize ans;<BR>
J'n'avais pus grands dents;<BR>
Un biau jour i' m'vendit<BR>
A sen vaisin l'voleux d'mougnir.<p>

<P>J'n'y fus pas bein longtemps,<BR>
Mais j'y passi bein du bouan temps;<BR>
De bran et d'p&eacute;ture<BR>
J'avais plleine m'sure,<BR>
A-m&ecirc;me touos les sacs,<BR>
I' n'y r'gardait pas;<BR>
J'&eacute;tais stoff&eacute;, ma f&eacute;,<BR>
I' n'y avait rein d'trop bon pour m&eacute;.<p>

<P>Mais un jour i' m'troqui <BR>
Pour une mule, ov un boulangui;<BR>
J'n'y profiti pas,<BR>
Pus de course au pas;<BR>
I' fallait trotter,<BR>
Souvent galopper,<BR>
Cachi par des aviers,<BR>
Fallait que j'euss' la vie d'travers.<p>

<P>Mais sa mort &eacute;tant v'nue,<BR>
I' fallut aver un' vendue;<BR>
Je fus adjugi<BR>
A un carossi;<BR>
Depis chu temps l&agrave;<BR>
Je n'sis pus un chva;<BR>
J'sis maigre comme une hache;<BR>
L'vent n'a que d'm'envier bas quand j'marche.<p>

<P>A la fin i' m'vendit,<BR>
Pour des chiquettes aller cherchir,<BR>
Des feraill' et d's os,<BR>
Je n'ai pus de r'pos,<BR>
D'maison en maison,<BR>
Et pas l'ventre rond.<BR>
J'n'en ai pas pour longtemps,<BR>
Car ne v'la qu'j'ai pr&egrave;s d'vingt-deux ans. <p>

Ous pouvez bein jugir<BR>
D'touos les maux qu'un chva peut souffrir;<BR>
Je sais qu'i' y-en a<BR>
Qui en ont pus qu'chonna,<BR>
Mais tout iun dans l'autre, <BR>
Y-en a pas fort d'autres<BR>
Qui peuvent vouos montrer<BR>
Un pus fair &ecirc;chantillon qu'm&eacute;.<p>
<I><P>J. L</I>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><A HREF="jvavoc.html">Les parties d'un j'va en J&egrave;rriais</A><p>
<li><a href="couljva.html">Les couleurs des j'vaux en J&egrave;rriais</a><p>
<li><A HREF="ponin.html">Man pon&icirc;n</A><p>
<li><a href="jvapriethe.html">La pri&eacute;the d'un ch'va</a><p>
<li><a href="manchva2.html">Man Ch'va</a><p>
<li><a href="manchva.html">Man Ch'va est Mort</a><p>
<li><P><A HREF="ghva.html">D'la Viande de gh'va!</A></P>
<li><a href="quedole.html">Comment Mait' Jean s'y prins pour faithe marchi sa vieille Qu&eacute;dole</a><p>
<li><a href="kedole2.html">La K&eacute;dole &agrave; Morel</a><p>
<li><a href="kedole.html">Response de la K&eacute;dole &agrave; Morel &agrave; l'anmin Flippe</a><p>
<li><P><A HREF="guilpin.html">La Proum'nade &agrave; Jean Guilpin</A></P>
<li><a href="pmcourses.html">Les Courses</a><p>
<li><a href="pmcourses2.html">Ph'lip va &egrave;s courses</a><p>
<li><a href="pmcourses3.html">Pas d'chance &egrave;s courses</a><p>
<li><a href="coursespliemont.html">Les Courses &agrave; Pli&eacute;mont</a><p>
<li><a href="pmpoint.html">Ph'lip Wants to go to the Point to Point</a><p>
<li><a href="cahouain_jva1936.html">I'y a des gens qu'ont une telle confiance</a><p>
<li><a href="horsey.html">Bidet, bidet, n'arr&ecirc;te pas</a><p>
<li><a href="gdfjva.html">L&eacute; j'va</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
