<HTML>

<!-- Mirrored from members.societe-jersiaise.org/geraint/jerriais/nierbeurre_picot.html by HTTrack Website Copier/3.x [XR&CO'2014], Tue, 15 Jul 2025 13:49:46 GMT -->
<HEAD>
<TITLE>La Fa&icirc;sezie d'Ni&egrave;r-Be&ucirc;rre</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Fa&icirc;sezie d'Ni&egrave;r-Be&ucirc;rre</h2></font></center><p>
<img src="nb9.jpg" height="500" align="right" alt="" title="Ni&egrave;r Be&ucirc;rre" />
 I' y-avait unne feis &#8211; &agrave; ch'qu&eacute; j'ai ou&iuml; &#8211; unne petite fille de la ville tchi d'mandait &agrave; sa m&eacute;the, un jour tch'il' taient &agrave; la tablle &agrave; d&ecirc;jun&eacute;, et tch'i y-en avait s&ucirc;s la tablle, tch'est que ch'tait qu'chonna qu'n'ou z-appelait du <i>ni&egrave;r-be&ucirc;rre</i>, et d'o&ugrave;-est qui v'nait.<br/>
<br/>
 La m&eacute;the, tch'&eacute;tait unne famme d'id&egrave;e, l&icirc; r&ecirc;ponnit que ch'tait du be&ucirc;rre de <i>n&eacute;re vaque</i>.<br/>
<br/>
 &ldquo;D'ma&icirc;mme,&rdquo; l&icirc; d&icirc;t l'&ecirc;fant, &ldquo;ch'est chein tchi fait que l's'anglliais l'apellent <i>black cow's butter ?&rdquo;</i><br/>
<br/>
 &ldquo;Ah, mais v&eacute;re dia,&rdquo; s'l&icirc; f&icirc;t sa m&eacute;the, bein a&icirc;se de pouvait s'en d&ecirc;hall&eacute; &agrave; si bou&acirc;n marchi.<br/>
<br/>
 Mais l'&ecirc;fant tch'allait &agrave; iunne des p&ucirc;s bouannes &ecirc;coles de la ville, et tch'apprennait tout ch'qu'ou' voulait, et profitait des le&ccedil;ons qu'n'ou l&icirc; ba&icirc;llait, s'm&icirc;nt &agrave; ra&icirc;sonn&eacute; a&icirc;nchin :<br/>
<br/>
 &ldquo;Le ni&egrave;r-be&ucirc;rre veint d'la n&eacute;re vaque, le ja&ucirc;ne beurre d'unne ja&ucirc;ne vaque, le bi&acirc;n be&ucirc;rre d'unne bi&acirc;nche vaque &rdquo; Mais quand oul' en v&icirc;nt l&agrave; ou' s'arr&ecirc;tit toute embarass&egrave;e et d&icirc;t &agrave; sa m&eacute;the :<br/>
<br/>
 &ldquo;Mais m&eacute;m&egrave;e, les bi&acirc;nches et n&eacute;res vaques, et les gr&icirc;ses, tchi sorte d'be&ucirc;rre est tch'il' ont, ie&ucirc;x ?&rdquo;<br/>
<br/>
 Est-che pon que ch't-&ecirc;fant-l&agrave; &eacute;tait esprit&egrave;e  !<br/>
<br/>
 Ch'est-l&agrave; qu'la m&eacute;the fut d&ecirc;cont'n&acirc;nchie : a&ucirc;run d'l&icirc; r&ecirc;pondre, ou' l&icirc; d&icirc;t que ch'tait bein laid pour de p'tites filles de p&acirc;l&egrave; tant &agrave; la tablle, et de s'h&acirc;t&eacute; bein vite de d&ecirc;jun&eacute;, ou bein qu'ou' s'sait tar' &agrave; l'&ecirc;cole.<br/>
<br/>
 La p'tite ne r'd&icirc;t p&ucirc;s rein ; mais tch'&eacute;thait t&egrave; l&agrave;, n'ou l'&eacute;thait ou&iuml;e s'dithe &agrave; lli-ma&icirc;mme : &ldquo;<i>Never mind, I'll ask teacher all about it &#8211; she will tell me.</i>&rdquo;<br/>
<br/>
 J'n'ai janmais seu tch'est qu'sa <i>teacher</i> l&icirc; d&icirc;t ; mais je n'cr&eacute; pon qu'ou' p&ucirc;sse li-en dithe bein long s&ucirc;s unne tchestion si difficile.<br/>
<br/>
 Mais dia ! J'n'en sai rein &#8211; l'&ecirc;duc&acirc;tion est pouss&egrave;e si liain &agrave;-ch't-heu, que b&eacute;t&ocirc;t l's'av&egrave;r' en s&eacute;thont p&ucirc;s long qu'l&ucirc;s gens !<br/>
<br/>
</div><div align="center"> ______<br/>
<br/>
</div><div align="left"> Vous, mes vi&egrave;r' camarades tchi viv&egrave;z occouo, ou' vos en r'souv'n&egrave;z bein des bouannes bord&egrave;es qu'j'avon' ieu ensemblle &egrave;s fa&icirc;sezies d'ni&egrave;r-be&ucirc;rre ou d'be&ucirc;rre-de-pommes, comme n'ou dit ettou. Ou vos r'souv'n&egrave;z bein tchi fanne que n'ou z-y-avait. Et j'cr&eacute; bein que tchiqu'uns d'vous n'ont pon oubli&egrave; ch't'ann&egrave;e-l&agrave; tch'i y-eut tant d'pommes et tch'i y-eut tant d'ni&egrave;r-be&ucirc;rre de fait ; qu'pour un hiv&eacute; d'temps n'ou z-y-&eacute;tait qu&acirc;siment touos les si&egrave;r' de la s'mainne. T&eacute;, m&acirc;n vi&egrave;r parchonnyi, pour tchi j'ai tr&eacute;jous ieu unne t&egrave;lle ami&ecirc;tyi, tu ne s's&acirc;s p't-&ecirc;tre pas m&acirc;rri si j'raconte iunne de ch&egrave;s bord&egrave;es-l&agrave;, o&ugrave;-&eacute; j'y-&eacute;tion, ensemblle, t&eacute; et m&eacute; et nos dae&ucirc;x. V'l&agrave; tchi nos rappelle not' janne temps. Tu sai bein ? - chutte feis-l&agrave; si&egrave;z<br/>
<br/>
</div><div align="center"> L'COUOSIN JOSU&Eacute;<br/>
<br/>
</div><div align="left"> I' y-a d'chonna p&ucirc;s d'trente ans anni&egrave;t, i' y-eu unne t&egrave;lle m&acirc;sse de pommes dans nos contr&egrave;es, que che n'tait qu'fa&icirc;sezies d'ni&egrave;r-be&ucirc;rre qu&acirc;siment &agrave; toutes les ma&icirc;sons. Ah ! Les jannes gens d'&agrave;-ch't-heu n'savent dj&eacute;the le plla&icirc;si qu'n'ou z-y-avait !<br/>
<br/>
 Di', m&acirc;n gar&ccedil;on, t'en r'souveins-tu, de chutte s&eacute;th&egrave;e-l&agrave; qu'j'all&icirc;mmes tapp&eacute; &agrave; l'h&ucirc;s du cou&ocirc;sin Josu&eacute; ? Tu sai bein &#8211; pas bein liain d'la fala&icirc;ze, et qu'la cou&ocirc;sinne v&icirc;nt attou l'cr&acirc;ss&egrave;t &agrave; sa main, ve&icirc;s tch'est qu'&eacute;tait l&agrave;, et qu'oul' tait si fi&eacute;the de nos ve&icirc;s, qu'ou' nos f&icirc;t entr&eacute; dans la tchu&icirc;sinne, o&ugrave;-est que j'trouv&icirc;mmes un fllotch&egrave;t d'jannes hardelles : l&eacute; z-unnes avaient l&ucirc;s momans ov' iae&ucirc;x, l&eacute; z-ao&ucirc;tres l&ucirc;s tantes, et jusque iunne qu'avait am'n&egrave; sa pou&ocirc;re vielle grand-m&eacute;the de qu&acirc;si n&eacute;nante ans, tch'&eacute;tait l&agrave; &agrave; faithe &#8211; comme ou' nos d&icirc;t &#8211; un tou' ou dae&ucirc;x &agrave; sa cao&ucirc;che, et comme-est qu'ou' d&icirc;t, quand tu-alli l'embrachi, que tu v'nais d'la faithe drotchi ses points, et qu'tu n'tais qu'un laiduthe et un mao&ucirc;vais suj&egrave;t ; mais qu'tu ne t'nais que d'la vielle rachinne pour &ecirc;tre trich&egrave;tte, qu'ou' n'tait pas bein contente &agrave; t&eacute; &#8211; quoai qu'n'ou v&icirc;sse bein qu'oul' en l&egrave;rmait d'joua&icirc;e, de tant qu'oul' tait fi&eacute;the ?&rdquo;<br/>
<br/>
 J'me r'souveins d'tout, tu vei bein !<br/>
<br/>
 Toutes l&eacute; z-ao&ucirc;tres fammes et filles &eacute;taient ass&icirc;ses en rond, otchupp&egrave;es entou&ocirc;r des pommes : l&eacute; z-unnes &agrave; les p'l&eacute;, l&eacute; z-ao&ucirc;tres &agrave; les m&icirc;nchi dans d'grand' t&egrave;rrinnes. Y-en avait-i' unne tapp&egrave;e, di ! Et p&icirc;s n'ou fou&ocirc;t&eacute; touos les r&acirc;tchets dans unne tra&icirc;e ; car j'nos y m&icirc;mmes ettou, nous, s'tu t'en rappelle &#8211; m&eacute; &agrave; p'l&eacute;, et t&eacute; &agrave; m&icirc;nchi. - Ah ! J'm'en allais qu&acirc;si m&acirc;ntchi &agrave; p&acirc;l&eacute; d'un c&egrave;rtain m&eacute;dian tch'&eacute;tait l&agrave; ettou &agrave; senti. Il avait la pipe au b&eacute; et p'tunnait comme un tch&egrave;rbonnyi, et infectait tout d'sa fum&acirc;quethie, et fa&icirc;sait to&ucirc;tre les fammes: Y-en avait tchiqu'unnes de iae&ucirc;x, en v&eacute;thit&egrave;, tchi n'avaient qu'd'occi, les pou&ocirc;res criatuthes ! Mais t&eacute;, tch'as tr&eacute;jous t&egrave; pour prendre le parti des dammes, ne l'la&icirc;ssi pon longtemps les v&acirc;ngi ; car &#8211; j'en bouffe occouo, v&eacute;the, ma f&icirc;ngre, rein qu'd'y pens&eacute; &#8211; tu li ad&egrave;rchi un biao&ucirc; gros r&acirc;tch&egrave;t et l&icirc; f&icirc;t vol&eacute; la pipe hor' de la goule ; dans un cllin-d'yi oul' tait d'l'ao&ucirc;tre bor' de la tchu&icirc;sinne. Toutes les fammes se m&icirc;ndrent &acirc; rithe, ch'tchi l'f&icirc;t v'nin dans unne rage tchi n's'en conna&icirc;ssait pas. I' se l'vit comme un fo et s'm&icirc;nt &acirc; dans&eacute; comme un pi&ecirc;t&eacute;, et f&icirc; les fammes rithe occouo p&ucirc;s. I' n'avait pas veu tch'est qui li-avait fait la farce ; mais i' s'en doutait bein ; car i' nos r'gardit touos les dae&ucirc;x, t&eacute; et m&eacute;, attou d's-yi&egrave;r' comme un b&#339;u enragi, et d'm&acirc;ndit au cou&ocirc;sin Josu&eacute;, tch'&eacute;tait l&agrave; &agrave; &ecirc;cal&eacute; des pe&icirc;s-d'm&egrave;t, si ch'tait d'ma&icirc;mme qu'il allouait d's'ass&acirc;s&icirc;ns &agrave; v'nin dans sa bijuque pour assom&eacute; les gens-comme-i'-fao&ucirc;t.<br/>
<br/>
 Mais la famme au cou&ocirc;sin tch'&eacute;tait, tu l'sai bein, pr&ocirc;ute comme la poudre, vos l's&egrave;rvit-alle bein, di' ? Comme-est qu'ou' l&icirc; d'm&acirc;ndit b&eacute;t&ocirc;t tch'est qui voulait dithe. &ldquo;Eh !&rdquo; s'l&icirc; d&icirc;t-alle; &ldquo;note bijuque, d'p&icirc;s qu'bijuque i' y-a, n'est pas trop &ecirc;l&eacute;gante, ch'est bein vrai ; mais ou' n'est pas vi&egrave;dde, tr&eacute;jous &#8211; i' y-a occouo d'chi d'dans. Si la cage n'est pon trop belle y-a au me&icirc;ns d'tchi d'dans &agrave; nou&ocirc;rri l'ou&ecirc;z&eacute;.&rdquo; - &ldquo;Et p&icirc;s,&rdquo; s'l&icirc; f&icirc;t-alle occouo, &ldquo;pour des gens-comme-i'-fao&ucirc;t, j'cr&eacute; qu'touos les ciens tchi sont ichin l'sont, sao&ucirc;ve iun. M&acirc;n bouan' homme, j'vos consilelais d'vos z-n-all&eacute; d&ecirc;li&egrave;ment hor' d'ichin ; car si la bijuque s'n'allait vos tche&icirc;s s&ucirc;s l'co, tchi malheur ! Tchi p&egrave;rte pour J&ecirc;rri s'ou' z-alliez &ecirc;tes tu&egrave; &#8211; eh ! che s'sait un deu sans path&egrave;t. Josu&eacute;, dit d&ocirc;n &agrave; Ma&icirc;te Pi&egrave;rre de ve&icirc;s si peut trouv&eacute; l'h&ucirc;s.&rdquo;<br/>
<br/>
 &ldquo;As-tu ou&iuml;, m&acirc;n gar&ccedil;on ?&rdquo; s'l&icirc; f&icirc;t l'cou&ocirc;sin, en se l'vant, &ldquo;ou bein fao&ucirc;t-i' t'a&icirc;dji ?&rdquo;<br/>
<br/>
 Pi&egrave;rre n'eut pas besoin d'a&icirc;gue ; i' vit bein qu'il avait t&egrave; trop liain, et sans dithe bonjour ni b&ocirc;nsouer, i' pr&icirc;nt bein vite sa tun&egrave;tte, et fichit sans camp.<br/>
<br/>
 - &ldquo;Le mao&ucirc;fait,&rdquo; s'fit la cou&ocirc;sinne, quand i' fut hor', &ldquo;note ma&icirc;son n'est qu'unne bijuque, opr&egrave;s qu'n'ou veint d'l'avait r-criquet&egrave;e partout, et r'cou&egrave;rte d'vant et dri&eacute;the du miyeu glli qu'n'ou p&ucirc;sse trouv&eacute;. - Tu-entends bein, Josu&eacute;, que j'n'erve&icirc;s pas ch't-&ocirc;ti-l&agrave; ichin d'ao&ucirc;tre.&rdquo;<br/>
<br/>
 -&rdquo;I' n'y r'veindra pas,&rdquo; s'l&icirc; f&icirc;t s'n-homme, &ldquo;i' s'en prendra bein garde &#8211; tu l'as trop bein arr&acirc;ngi.&rdquo;<br/>
<br/>
 Et franchement, je n'cr&eacute; pas tchi f&ucirc;sse pr&ecirc;ssi d'se r-m&ocirc;tr&eacute;.<br/>
<br/>
 -&rdquo;Ah s'sa,&rdquo; s'f&icirc; la bouanne-famme grand'm&eacute;the, m&egrave;ttant sa cao&ucirc;che bas et en pr&eacute;nant unne p&icirc;nchie, &ldquo;ch'n'est pas tout chonna, i' nos fao&ucirc;t unne c&acirc;nchon.&rdquo; Et ou' te r'gardit en sou&ocirc;riant, et s'tu t'en r'souve&icirc;ns tu ch&acirc;nti :<br/>
<br/>
</div><div align="center"><i> &ldquo; C'&eacute;tait trois gal&eacute;riens d' Espagne,</i><br/>
<i> Qui de la flotte ont pris cong&eacute;.</i><br/>
<i> C'&eacute;tait pour fair le tour du monde,</i><br/>
<i> Sans jamais la terre aborder.&rdquo;</i><br/>
<br/>
<i> etc., etc.</i><br/>
<br/>
 <br/>
<br/>
</div><div align="left"> M&acirc;n gar&ccedil;on ! i' m'semblle qu'j'y s&icirc;s occouo. Quand ta ch&acirc;nson fut finie, j'p&ecirc;nsais, en v&eacute;thit&egrave;, que toutes les fammes t&eacute; m&acirc;ngegaient, taient-i' fi&eacute;thes. - i' y-avait la famme et la fille du cou&ocirc;sin, j'criyais qui t'&eacute;zaient sao&ucirc;t&egrave; au co. La m&eacute;the &#8211; n'ou l'viyait bein &#8211; p&ecirc;nsait en lli-ma&icirc;mme : &ldquo;j'voudrais-ti avei chu gailliar'-l&agrave; pour note hardelle &ldquo; - i' n'est pas besoin d'dithe tch'est qu'la hardelle p&ecirc;nsait. S'ou' s'fiait d't'avei ou' fut si-en cas bein tromp&egrave;e p&ucirc;s tar' ; car pend'loque que tu-es, tu n'la voulit pon, tu-alli bein liain hor' du va&icirc;zin&eacute; et d'la p&agrave;ra&icirc;sse en ch&egrave;rchi iunne, et unne belle ettou, tu n'avais pas l's'yi&egrave;r' dans ta pao&ucirc;te, m&acirc;n gar&ccedil;on, quand tu la choua&icirc;si, ch&egrave;tte-l&agrave; !<br/>
<br/>
 A-ch't-heu, ch'tait m&acirc;n tou' ; mais je m'f&icirc;s longtemps pri&eacute; ; car che n'&eacute;tait pas &agrave; m&eacute;, je l'savais, ma f&icirc;ngre, bein, &agrave; m'frott&eacute; l'long du miyeu ch&acirc;ntae&ucirc;x d'la p&acirc;ra&icirc;sse. Et p&icirc;s i' sembllait que ch'tait un fait expr&egrave;s, chutte s&eacute;th&egrave;e-l&agrave;, j'avais la voua&icirc;s toute enrou&ocirc;llyie. Mais i' fallait, et j'ch&acirc;nti la ch&acirc;nson de tchi l'prumi v&egrave;rre est comme chonnechin :<br/>
<br/>
</div><div align="center"><i> &ldquo; Un jour la belle A&ucirc;djustinne</i><br/>
<i> Dit &agrave; son p&egrave;re en pleurant :</i><br/>
<i> Accordez-moi cette gr&acirc;ce,</i><br/>
<i> D'&ecirc;pouser mon cher amant.&rdquo;</i><br/>
<br/>
 <br/>
<br/>
</div><div align="left"> V&eacute;the, j'la ch&acirc;nti tout du long, sans y-mantchi unne seule linne ; mais ba ! J'&eacute;thais fait bein m&ucirc;s de m'taithe &#8211; n'ou n'me d&icirc;t pas s&eacute;lement <i>m&egrave;rcie.</i> A&ucirc;run d'chonna i' s'm&icirc;ndrent toutes &agrave; <i>ba&icirc;lli</i>, ass&egrave;z &agrave; l&ucirc; d&ecirc;crochet&eacute; les m&acirc;chouaithes. J'avais un boustre de r'gr&egrave;t, va ! d'avei chant&egrave; en tout.<br/>
<br/>
 La s&eacute;th&egrave;e s'p&acirc;sit occouo bein vite &#8211; ch'est &ecirc;tonnant &#8211; comme-est que l'temps s'p&acirc;sse. Tchiqu'unnes des hardelles ch&acirc;ntithent ettou, et n'ou bargoua&icirc;chit d'ch&ocirc;ses-et-d'ao&ucirc;tres. Dans un temps la cou&ocirc;sinne, tch'avait l'gouv&egrave;rn&eacute;ment d'la ma&icirc;son, et ch'tait s&acirc;n drou&egrave;t, - d&icirc;t tch'il tait temps d'all&eacute; s'couochi ; car qu'i' fao&ucirc;drait &ecirc;tre r&ecirc;villy&icirc;s du matin pour m&egrave;ttre la p&ecirc;le dessus, et qu'n'ou vilelait tar'. J'f&ucirc;mmes touos &icirc;nvit&egrave;s pour le lond'main au s&eacute;. Mais m&eacute; tchi ne d'meuthais pas liain, j'prom&icirc;ns de v'nin d'bou&acirc;n matin a&icirc;dji &agrave; m&egrave;ttre l'affaithe en tra&icirc;n. Opr&egrave;s chonna, n'ou s'n'allit.<br/>
<br/>
 Tu te r'souve&icirc;ns bein comme-est qu'j'all&icirc;mmes erc&ocirc;ndithe <i>la p'tite A&icirc;nne et sa s&#339;u' L&icirc;zab&egrave;t ?</i><br/>
<br/>
 Comme j'avais prom&icirc;ns : j'tais d'bouanne-heuthe si&egrave;z l'va&icirc;zin Josu&eacute;, pour l&icirc; ba&icirc;lli un coup-d'main. J'empll&icirc;mmes la c&ocirc;ni&eacute;the de b&ucirc;ches et d'chouques et d'fagots d'boua&icirc;s, et p&icirc;s n'ou z-arr&acirc;ngit l'&acirc;tre en dri&eacute;the attou d'bouannes &ecirc;pa&icirc;sses bl&ecirc;tes, et l'tr&eacute;pid fut m&icirc;ns en pi&egrave;che, et n'ou z-enjib&acirc;tri un grand cou&egrave;rclle d'boua&icirc;s &agrave; la cranne, pour que la s&icirc;e ne tch&icirc;sse pon dans l'be&ucirc;rre. Chonna fait, j'all&icirc;mmes au chlyi, m&eacute; et le cou&ocirc;sin, qu'thi du cidre dans des cannes-&agrave;-traithe, que j'v&egrave;rs&icirc;mmes dans la p&ecirc;le, quand j'l'e&ucirc;mmes mont&egrave;e s&ucirc;s l'tr&eacute;pid. La cou&ocirc;sinne cliatchit d'la p&eacute; d'limon dans l'cidre et p&icirc;s f&icirc;t du feu pour le faithe bouollyi et l'r&eacute;du&icirc;the d'vant m&egrave;ttre les pommes.<br/>
<br/>
 Quand j'creu qu'tout &eacute;tait bein en allant, j'pensi tchi l&ucirc;s gr&eacute;ethaient bein tou&ocirc;s seur', et que j'm'en r-&icirc;thais ; mais, nannin, la hardelle au cou&ocirc;sin tch'&eacute;tait &agrave; m'dj&egrave;tt&eacute; &agrave; l'h&ucirc;s d's&acirc;n parlae&ucirc;x, m'f&icirc;t l'sinne d'all&eacute; li'a&icirc;dji, et la m&acirc;tinne me gardit p&ucirc;s d'unne heuthe. J'hall&icirc;mmes les tablles et j'm&icirc;mmes unne r&acirc;ngie d'tch&ecirc;thes tout &agrave; l'entou d'l'apart&egrave;nement, et opr&egrave;s, i' fallit occouo m&egrave;ttre d'la v&egrave;rduthe et des fieur' et des roses de papi &egrave;s muth&acirc;les et par en-d's&ucirc;s d'l'a&icirc;e du foyi. Quand j'f&ucirc;mmes finis, ou' m'd&icirc;t que l'parlae&ucirc;x patha&icirc;ssait sup&egrave;rbe pour le s&eacute;, et que j'pouvais m'en r'tou&acirc;nn&eacute; si&egrave;z m&eacute;.<br/>
<br/>
 J'cr&eacute; bein, &agrave;-ch't-heu qu'ou' n'avait p&ucirc;s besoin de m'n'a&icirc;gue &#8211; que tout &eacute;tait fait !...<br/>
<br/>
 Tu t'en r'souve&icirc;ns bein qu'tu v&icirc;nt m'cri&eacute; l's&eacute;, et comme est que j'tion' sou&ocirc;s not' tout f&icirc;n fin ?<br/>
<br/>
 Quand j'v&icirc;mmes l&agrave; i' y-avait d&ecirc;j&agrave; un lopin d'monde de v'nu, et il' taient &agrave; jou&eacute; &agrave; la <i>bague-berg&egrave;re.</i> Quand i' nos v&icirc;drent arriv&eacute;, i' s'm&icirc;ndrent &agrave; tapp&eacute; dans l&ucirc;s mains.<br/>
<br/>
<i> A&icirc;nne et L&icirc;zab&egrave;t &eacute;taient l&agrave; ettou !</i><br/>
<br/>
 A neuv' heuthes tout 'tait pllain d'monde. N'ou jouit &agrave; un tas d'jeux : &agrave; &ldquo;<i>Tout autour d'un petit bois charmant, - A mon beau laurier, - </i>&agrave;<i> Vive, vive le Carnaval, - A ma main gauche j'ai t-un rosier, - A six heures l'on monte la garde.&rdquo; </i>Et je m'rappelle occouo ch't&icirc;-chin :<br/>
<br/>
 <br/>
<br/>
</div><div align="center"><i> &ldquo; J'ai tant d'enfants &agrave; marier,</i><br/>
<i> Que j'en ai tout plein mon grenier.</i><br/>
<i> H&eacute;las, que ferons-nous,</i><br/>
<i> Pour les marier tous ?&rdquo; etc.</i><br/>
 <br/>
<br/>
</div><div align="left"> Et de ch't&icirc;-chin :<br/>
<br/>
</div><div align="center"> <br/>
<br/>
<i> &ldquo; Je suis envoy&eacute; de Cyth&egrave;re</i><br/>
<i> Pour unir les amants.</i><br/>
<i> Sans parents et sans notaire,</i><br/>
<i> Je les unis &agrave; l'instant. -</i><br/>
<i> Aimez-vous le mariage ?</i><br/>
<i> Eh bien ! Mam'zelle, choisissez.</i><br/>
<i> Donnez un baiser pour gage :</i><br/>
<i> Le contrat sera pass&eacute;.&rdquo; - (bis).</i><br/>

 <br/>
<br/>
</div><div align="left"> Ch'tait-l&agrave; d'tchi b&eacute;, he&icirc;n ? - Je sai bein unne chose, qu'n'ou z-y-avait un div&egrave;r' fanne, tous, les vi&egrave;r' comme les jannes.<br/>
<br/>
 Quand un couplle avait t&egrave; mou&eacute; un p'tit brin, un ao&ucirc;tre erprennait sa pi&egrave;che. Et ch'fut d'ma&icirc;mme toute la b&eacute;nite ni&egrave;t.<br/>
<br/>
 I' y-eut occouo d'ao&ucirc;tes jeux ; mais si m'fallait les d&ecirc;nombr&eacute; tous, j'n'en finithais pas &#8211; che s'sa pour unne pr&eacute;chaine fe&icirc;s. Et p&icirc;s i' y-eut d'chant&egrave; en as-tu-en-veur-tu ? Et n'ou ba&icirc;llit des d'vina&icirc;lles, et n'ou jouit &egrave;s <i>gages</i>. Y-en eut-i' des v&egrave;rgues d'riban de m'zuth&egrave; ! Et quand i'fallait mordre un pouce du <i>p&ocirc;queur' !</i> Et <i>chant&eacute;</i> dans unne c&acirc;rre, <i>ou&icirc;mp&eacute;</i> dans unne ao&ucirc;tre, <i>rithe</i> dans unne ao&ucirc;tre, et p&icirc;s <i>dans&eacute;</i> dans l'ao&ucirc;tre ! - All&eacute; dans l'p&icirc;ts, et all&eacute; mettre unne l&egrave;ttre &agrave; la poste, tchi ha-h&acirc;s tchi y-avait !<br/>
<br/>
 Mais l'p&ucirc;s b&eacute; du fanne, ch'est quand v&icirc;nt d'vi&egrave;r m&icirc;nni&egrave;t, et qu'n'ou z-&eacute;tait tou&ocirc;s assis &agrave; se r'p&ocirc;s&eacute;, opr&egrave;s unne bouanne ronde de &ldquo; <i>A six heures l'on monte la garde,</i>&rdquo; et qu'la g&acirc;che et l'vin v'naient d'&ecirc;tre apport&egrave;s ; n'ou ouit tapp&eacute; &agrave; l'h&ucirc;s de d'tor'. Le cou&ocirc;sin Josu&eacute; tch'&eacute;tait ov' nous dans chu moment-l&agrave;, allit ve&icirc;s, et dans unne minute ou dae&ucirc;x ne v'l&agrave;-t-i' pas tch'i rentre ov' unne grand' vielle criatuthe tch'avait d'la barbe qu&acirc;zi comme un homme, et tch'&eacute;tait empand&acirc;nt&egrave;e je-n'sai-k'ment. Oul' avait un &ecirc;norme bannette du temps jad&icirc;s, unne grand' ch&acirc;le bianche et n&eacute;the &agrave; cariao&ucirc;x, et des bottes &agrave; cllou. Oul' tait si la&icirc;d' qu'les fammes en avaient qu&acirc;ziment toutes trimeu. Ou' portait ettou un grand pannyi &agrave; hangne &agrave; s&acirc;n bras, et nos offrit d's&eacute; z-allum&egrave;ttes qu'ou' vendait, d&icirc;sait-alle, <i>dae&ucirc;x bou&ecirc;t&egrave;es pour tre&icirc;s sou' </i>ou <i>unne bou&ecirc;t&egrave;e pour un sou ; </i>mais p&egrave;rsonne ne voulit li-en acat&eacute;. Quand oul' eut fait l'tou' du parlae&ucirc;x, ou' s'm&icirc;nt tout d'un coup &agrave; marchi &agrave; rtchul&ocirc;ns et allit s'assi&eacute;the et s'&ecirc;talvass&eacute; dans une tch&ecirc;the ; ou' s'm&icirc;nt &agrave; &ecirc;cal&eacute; l's'yi&egrave;r' et &agrave; les r'frum&eacute;, et &agrave; teurtre la goule, et &agrave; gr&icirc;nchit les dents, et p&icirc;s b&eacute;t&ocirc;t ou' restit les bras avao&ucirc;t ll&icirc; sans bouogi en tout. Et l'pannyi qu'avait tche&icirc;s dans l'aithe.<br/>
<br/>
<i>Ah ! La pouore vielle criatuthe,</i> s'f&icirc;t la cou&ocirc;sinne tch'&eacute;tait v'nue couothant, <i>&ldquo;oul' est &ecirc;bao&ucirc;bie, chu bou&acirc;n coup-l&agrave; !&rdquo;</i><br/>
<br/>
 La p'tite A&icirc;nne d&icirc;t que ch'tait, ch&ocirc;se sae&ucirc;the, de fa&icirc;llitude ; que v'l&agrave; tchi n'avait p't-&ecirc;tre pon ass&egrave;z &agrave; m&acirc;ngi.<br/>
<br/>
 Quand l'cou&ocirc;sin ouit chonna, i' s'en fut vite tche&ucirc;re un bou&acirc;n gobin d'g&acirc;che et un bou&acirc;n v&egrave;rre-cao&ucirc;d, et i' d&icirc;t qu'prumi&eacute;zement i' fallait l'engardjichonn&eacute;. Chein qu'n'ou f&icirc;t : iun li-ouvrit la goule qu&acirc;ndi que l'cou&ocirc;sin l'y v&egrave;rsait la litcheu avao&ucirc;t l'g&ocirc;zi, p'tit &agrave; p'tit, dia ! &agrave; s&egrave;le-fin qu'ou' n's'engou&icirc;sse pas.<br/>
<br/>
 Eh bein, ch'est dr&ocirc;le tout d'ma&icirc;mme, comme est qu'chonna f&icirc;t de l'&ecirc;ff&egrave;t : ou' n'en eut pas sit&ocirc;t aval&egrave; un tout p'tit goutin &#8211; pas le quar' de la v&ecirc;rr&egrave;e, qu'ou' rouvrit l's'yi&egrave;r' tou&ocirc;s grands, et se r'm&acirc;t&icirc;t s&ucirc;s ses p&icirc;ds d'dri&eacute;the. Ou' nos d&icirc;t d'l'esteh&ucirc;z&eacute;, que ch'tait unne fouaibll&egrave;sse qu'oul' avait ieu, unne &ecirc;toudissa&icirc;zon' ; mais qu'ou' r-&eacute;tait qu&acirc;zi d'charme. Ou' g&ocirc;ncit l'lopin d'g&acirc;che-&agrave;-cor&icirc;nte comme s'ou' n'avait pon m&acirc;ngi d'huit jour', et dans dae&ucirc;x laches oul' avait supp&egrave; s&acirc;n v&egrave;rre-cao&ucirc;d : n'ou y-entendait, mes bouannes-gens, le b&eacute;the drotchi dans l'estouma comme unne ch&egrave;rge d'gravi avao&ucirc;t unne c&acirc;ri&eacute;the !<br/>
<br/>
 Et ch'n'est pas occouo l&agrave; tout : ou' r'pr&icirc;nt s&acirc;n pannyi &agrave; s&acirc;n bras, et nos d&acirc;nsi unne belle djigue dans l'mitan d'l'aithe, et pis ou' nos f&icirc;t &agrave; tous un biao&ucirc; long salut d'vant s'n'all&eacute;.<br/>
<br/>
 Quand n'ou z-eut bu et m&acirc;ngi, n'ou r'k&eacute;menchit &agrave; gamm&eacute; comme de p&ucirc;s belle jusqu'&agrave; d'vi&ecirc;r' quatre heuthes, que n'ou nos z-apportit d's'oranges, d&eacute; z-alm&acirc;ndes, des noua&icirc;s et des codr&egrave;ttes. N'ou' z-en ouiyait d'la craquethie ! Et p&icirc;s, ch'tait pique et pique de ch&egrave;s cruques, l&eacute; z-uns s&ucirc;s l'z-ao&ucirc;tres, que n'ou z-en' tait parfe&icirc;s aveugll&icirc;s. - I' fao&ucirc;t que j'te l'diche &#8211; je n'me souciais pon grand'ment de chutte partie-l&agrave;.<br/>
<br/>
 Not' tou', &agrave; m&eacute; et L&icirc;zab&egrave;t, erv&icirc;nt pour la drainne fe&icirc;s d'vi&egrave;r ch&icirc;n tcheuthes. Quand j'v&icirc;mmes dans la tchu&icirc;sinne n'ou n'y viyait presque l&egrave;rme, de tant tch'i y-avait d'fum&egrave;e. J'en f&icirc;t ma plla&icirc;nte ; la cou&ocirc;sinne me r&ecirc;ponnit que ch'tait bein &ecirc;trange, mais qu'la chumn&ecirc;e avait k'menchi &agrave; fum&acirc;tchi justement comme la vielle vendr&ecirc;sse d'allum&egrave;ttes avait entr&egrave;, et qu'fallait absol&ucirc;ment qu'ou' f&ucirc;sse unne chorchi&eacute;the. (J'y-&eacute;thais bein dit, mais je n'le fit pas &#8211; que ch'tait p&ucirc;st&ocirc;t tchiques farceur' tch'avaient t&egrave; bouchi l'hao&ucirc;t d'la chumn&egrave;e.) &ldquo;Mais ch'est b&eacute;t&ocirc;t fini, se m'd&icirc;t-alle, &ldquo; le be&ucirc;rre est d'unne bein belle couleu', i' prom&egrave;t bein, et i' s'sa fait dans unne petite heuthe d'ichin.<br/>
<br/>
 Quand not' temps fut &ecirc;chu, j'nos z-en r-tou&acirc;nn&icirc;mmes, m&eacute; et L&icirc;zab&egrave;t, ni&egrave;r' comme dae&ucirc;x craquots, erjo&icirc;ndre la compangnie dans l'parlae&ucirc;x. Ou' z-en r&icirc;tes bein tous d'nos ve&icirc;s, allon !<br/>
<br/>
 Eh bein, j'erk&eacute;menchion &agrave; nos r'r&acirc;ngi pour un ao&ucirc;tre jeu : &ldquo;<i>Au bois, au bois, mesdames,</i>&rdquo; etc., quand ne v'l&agrave; l'cou&ocirc;sin Josu&eacute; tchi veint qu'thi d'l'a&icirc;gue pour d'val&eacute; la p&ecirc;le &#8211; le be&ucirc;rre &eacute;tait fait. La cou&ocirc;sinne avait bein d'vin&egrave;, ma f&icirc;ngre ; car i' sonnait si&egrave;z heuthes comme n'ou z-assi&eacute;vait la p&ecirc;le bas dans l'aithe.<br/>
<br/>
 N'ou continuit &agrave; mou&eacute; quandi qu'la cou&ocirc;sinne i' tappait un mouoch&eacute; d'<i>toute-&ecirc;pice</i> et d'<i>cllou-d'girouflle.</i> Boustre ! Mais ch'est qu'il &ecirc;cllatchait ! i' y-en eut d'nous tch'en euthent de biao&ucirc;x cllap&ecirc;ts dans la fache et s&ucirc;s les pattes. - Mais tchi p&ecirc;l&egrave;e, dia ! et tchi sup&egrave;rbe be&ucirc;rre ! J'vos r&ecirc;ponds tch'il avait unne raidde belle couleu', et p&icirc;s, ch'est qui sentait &agrave; bon !<br/>
<br/>
 Quand l's'&ecirc;pices f&ucirc;drent bein d&ecirc;m&ecirc;l&egrave;es, n'ou hallit l'rabot, et la cou&ocirc;sinne et dae&ucirc;sse-tre&icirc;s ao&ucirc;tres fammes dr&eacute;chithent le be&ucirc;rre dans d'grands pots-&agrave;-lait. Sa fille, lli, nos fa&icirc;sait dans l's'entrefaittes, li-a&icirc;dji &agrave; r-port&eacute; des tablles dans l'parlae&ucirc;x ; car i' nos traitithent comme des m&ecirc;ssie&ucirc;x &#8211; si&egrave;z l'cou&ocirc;sin Josu&eacute;. Quand tout fut r'path&eacute;, n'ou s'm&icirc;nt &agrave; d&ecirc;jun&eacute;, et &agrave; gou&ocirc;t&eacute; l'tout fra&icirc;s be&ucirc;rre de <i>n&eacute;re vaque.</i> Tous d&icirc;drent &agrave; la famme du cou&ocirc;sin que ch'tait l'miyeu ni&egrave;r-be&ucirc;rre tch'il' e&ucirc;ssent janmais d'lus vie gou&ocirc;t&egrave;. L&eacute; z-yi&egrave;r' &agrave; la cou&ocirc;sinne l&icirc; p&egrave;tillaient comme dae&ucirc;x chandelles, de tant qu'oul' en' tait ordjillae&ucirc;se. - Je n'sai pas si touos l&icirc; d&icirc;saient vrai ; mais tout comme, il 'tait fi&eacute;thement bon, s&acirc;n ni&egrave;r-be&ucirc;rre ! tant s&eacute;lement l'oudeu &eacute;thait t&egrave; ass&egrave;z pour ouvri l'app&eacute;tit &egrave;s p&ucirc;s ha&icirc;nnitcheur'.<br/>
<br/>
 Quand n'ou z-eut fini d'd&ecirc;jun&eacute;, n'ou pensait natuth&egrave;llement &agrave; s'en r-all&eacute; tou&ocirc;s si&egrave;z s&eacute; ; mais n&acirc;nnin dia ! pas si vos plla&icirc;t ! la cou&ocirc;sinne d&icirc;t qu'pour de lli oul' avait t&egrave; toute la ni&egrave;t entou&ocirc;r s&acirc;n be&ucirc;rre, et tchi l&icirc; fallait &agrave;-ch't-heu unne danse ou dae&ucirc;x d'vant qu'd'all&eacute; s'couochi, - &ldquo;Allon', vite,&rdquo; nos d&icirc;t-alle, &ldquo;cllairgiss&icirc;s-m&eacute; toutes ch&egrave;s trac&acirc;s d'tablles-l&agrave;. Vive la joua&icirc;e ! J'nos z-n'allon' vos m&ocirc;tr&eacute;, m&acirc;n bou&acirc;n-homme et m&eacute;, si je n'pouvon' pon occouo l'v&eacute; l'pid !&rdquo;<br/>
<br/>
 Dans me&icirc;ns d'ch&icirc;n minutes tout &eacute;tait cllai'. N'ou z-eu prumi&eacute;thement la <i>Couchinne-Dainnece.</i> Te r'souveins-tu d'chu grand longs-dj&eacute;th&ecirc;ts-l&agrave;, tchi fa&icirc;sait tant d'teur et d'si la&icirc;ds grimaches, que quand i'v&icirc;nt pour embrachi la p'tite A&icirc;nne, ou' l&icirc; paffi si bein l'm&ucirc;z&eacute;, tchi s'n'allit s'&ecirc;travel&eacute; tout s&acirc;n long dans l'aithe ?<br/>
<br/>
 Et p&icirc;s pour fini tout comme i' fao&ucirc;t, n'ou z-eut <i>Seur Radjeur !</i> Dia, ch'tait-l&agrave; qu'la cou&ocirc;sinne et san bouan-homme s'y d&ecirc;hallithent ! J'avion bou&acirc;n ji d'les ve&icirc;s touos les dae&ucirc;x &#8211; tchi sorn&egrave;ttes tchi fa&icirc;saient ! n'ou n'avait qu'd'en d&ecirc;fonc&eacute; d'rithe.<br/>
<br/>
 Mais z-h&eacute;l&acirc;s, comme n'ou z-a amor de dithe, et ch'est bein vrai ; &ldquo;<i>chein tch'est b&eacute; n'duthe pas !</i>&rdquo; - i' fallait bein y m&egrave;ttre un but, n'ou n'pouvait pas continu&eacute; tr&eacute;jous ; ch'est-en-tchi, d'accor' de parties, i' fut d&eacute;cid&egrave; qu' n'ou z-en avait ieu ass&egrave;z pour unne fe&icirc;s, et tchi fallait p&ecirc;ns&eacute; &agrave; s'r'appitchi.<br/>
<br/>
 Mais, m&ocirc;n do&ucirc;e, tchi ch&acirc;quethies-d'main et tchil' embrachechies parmi ch&egrave;s hardelles, d'vant tch'i' f&ucirc;ssent pr&ecirc;tes pour tout d'bon !<br/>
<br/>
 I' broussait, j'm'en rappelle, quand n'ou sortit ; car j'e&ucirc;mmes &agrave; ram&ocirc;nt&eacute; l'col&egrave;t d'nos c&acirc;zaques ; mais n'ou n'y r'gardait pas d'si pr&egrave; &#8211; n'ou z-avait ieu unne si bouanne bord&egrave;e ! Et pis j'e&ucirc;mmes occouo l'plla&icirc;si, t&eacute; et m&eacute;, d'all&eacute; r'c&ocirc;ndithe la p'tite A&icirc;nne et sa s&#339;u' L&icirc;zab&egrave;t. Tu t'en r'souve&icirc;ns bein ?<br/>
<br/>
  <br/>
<br/>
<div align="center"> _________<br/></div>
<br/>
 <br/>
<br/>
 Ah s'sa, m&acirc;n vi&egrave;r fistao&ucirc;d ! i' y-a unne fi&eacute;the pa&ucirc;se que j'ai unne anvie tout-&agrave;-fait grande de te r've&icirc;s ; mais j'sommes si &ecirc;cart&egrave;s l'un d'l'ao&ucirc;tre, que je n'peux janmais parvenin &agrave; y-all&eacute;. Mais tout d'ma&icirc;mme, i' fao&ucirc;t bein tchique jour que j'aille faithe un tou' par le <i>B&eacute;tch&egrave;t-&egrave;s-C&acirc;s,</i> et d'l&agrave; par les <i>Camps-du-K'm&icirc;n ;</i> a&icirc;nchin j'en profitetai pour all&eacute; ve&icirc;s comme-est qu'tu t'frotte, et b&eacute;the unne fe&icirc;s d't&acirc;n bou&acirc;n cidre ; car j'esp&eacute;the bein qu'tu n'&eacute;thais pas l'affront d'en r'f&ucirc;z&eacute; &agrave;<br/>
<br/>
 T&acirc;n vi&egrave;r' camarade,<br/>
<br/>
    <a href="charlespicot.html">C. DU MONT</a>...<br/>
Novambre 1890.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nierbeurre2.html">L&eacute; Ni&egrave;r Beurre</a><p>
<li><a href="nierbeurre4.html">L&eacute; Ni&egrave;r Beurre</a><p>
<li><a href="nierbeurre5.html">L&eacute; Ni&egrave;r Beurre</a><p>
<li><a href="nierbeurre6.html">L&eacute; Ni&egrave;r Beurre</a><p>
<li><a href="nierbeurre7.html">L&eacute; Ni&egrave;r Beurre</a><p>
<li><a href="nierbeurre9.html">L&eacute; Ni&egrave;r Beurre</a><p>
<li><a href="nierbeurre8.html">La Fa&icirc;s'z&iuml;e d'gni&euml;r Beurre si&eacute;s l'F'lip Jourdgniao&ucirc;x</a><p>
<li><a href="assembliee/nierbeurre2002.html">La S&eacute;th&eacute;e d'Ni&egrave;r Beurre 2002</a><p>
<li><a href="assembliee/nierbeurre1962.html">La Bord&eacute;e d'Ni&egrave;r Beurre 1962</a><p>

<li><a href="nierbeurre.html">Une Bord&eacute;e d'Nier-Beurre</a><p>
<li><a href="nbeurre.html">La faith'thie d'ni&egrave;r beurre</a><p>
<li><a href="nierbeurre3.html">Film du Ni&egrave;r Beurre</a><p>
<LI><A HREF="jannes_fermiers.html">Les Jannes F&egrave;rmi&egrave;rs et l'Ni&egrave;r Beurre 1999</A><p>
<li><a href="assembliee/nierbeurre.html">La S&eacute;th&eacute;e d'Ni&egrave;r Beurre</a><p>

<li><a href="pmnierbeurre.html">Merrienne et l'Ni&egrave;r-Beurre</a><p>
<li><a href="finnitnb.html">Tout est bein tchi finnit bein</a><p>
<li><a href="betsy2.html">L'Ebranlement d'Betsy</a><p>
<li><a href="nierbeurre1911.html">L&eacute; Caouain et l'ni&egrave;r beurre</a><p>
<li><A HREF="cidre_sanmathes.html">La faith'thie d'cidre au Mangni d'Sanmath&egrave;s</A><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/nierbeurre_picot.html by HTTrack Website Copier/3.x [XR&CO'2014], Tue, 15 Jul 2025 13:49:46 GMT -->
</HTML>

