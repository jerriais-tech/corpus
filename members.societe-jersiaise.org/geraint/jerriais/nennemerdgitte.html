<HTML>
<HEAD>
<TITLE>La Viele Nenn&eacute; et sa Merdgitte</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Viele Nenn&eacute; et sa Merdgitte</h2></font></center>
<CENTER><TABLE><TR><TD>
La viel' Nenn&eacute;! la viel' Nenn&eacute;!<br>
Mondoue, mondoue, comme oulle allait,<br>
Coum' s'oulle avait 'ta&iuml; &eacute;rata&iuml;e;<br>
Et ch'est qu'ou'n'perdait pon son temps,<br>
Jamais ou n'allait faneanant,<br>
Que ch'fuss' matin ou arleva&iuml;e.<br>
<br>
Sa servante, la viel' Merdgitte,<br>
Allait aitout toute aussi vite,<br>
Car oulle &eacute;tait dita&iuml; coum' lli:<br>
Trejous trimouss', trejous r&ecirc;mue;<br>
Jusqu'&agrave; chein que la niet fut v'nue<br>
Ou' n'r'posait ni cliosait l'yi.<br>
<br>
Merdgitte ov' la premi&egrave;re v'nue<br>
N'faisait pon d'fliannai dans les rues;<br>
Et si sa ma&icirc;tresse l'enviait<br>
Pour fair' pour lli tchique message,<br>
Comme une fille posa&iuml;e, sage,<br>
Tout d'un coup Merdgitt' r'venait.<br>
<br>
Ch&eacute;tait un' femme de travas<br>
Tchi travaillait &agrave; flieur de bras,<br>
Un' v&eacute;ritablle m&eacute;nagi&egrave;re;<br>
Depis le matin jusqu'au sei<br>
Ou n'cessait pon de son tin&eacute;:<br>
Vraiment coum' lli nou n'en veit dgu&egrave;re.<br>
<br>
Sans cess', sans cesse, ou tracachait,<br>
Et netissait et ramassait,<br>
Faisant la dguerre es airagnies,<br>
Tch'i's n'savaient pus ou-est-qu-se coulai;<br>
Et m&ecirc;m' les pouor's p&ecirc;tres, je crai,<br>
N'&eacute;taient pon par lli &eacute;pa&icirc;gnies.<br>
<br>
S'ou' les viyait, ou' pilait d'sus,<br>
F&ucirc;t-che &agrave; la f'n&egrave;tre ou dri&egrave;th' l'hus,<br>
Oulle &eacute;tait seur' de les pascrire;<br>
Et si jamais y-en &eacute;cappait,<br>
Cheinqu' chutte b&ecirc;te l&agrave; dev'nait,<br>
Devrai, je n'peux pon vos le dire.<br>
<br>
Le cat tch'&eacute;rait 'ta&iuml; sus sa tchaire,<br>
Tch'&eacute;rait mertchi ses pas sus l'aire,<br>
Erait t'a&iuml; bein seux de scodai;<br>
Car ou baillait bein vit' la chasse<br>
Ov' bringe ou g'n&ecirc;t &agrave; toute la race<br>
De cats ou tcheans tch'osaient entrai.<br>
<br>
Nou dit qu'les cats filent d'la treme;<br>
La viel' Nenn&eacute; en faisait d'm&ecirc;me,<br>
Car oulle avait accouoe son rouet;<br>
Quand v'nait la fin de la sera&iuml;e,<br>
Et que sa cauche &eacute;tait ouvra&iuml;e,<br>
Ou faisait ch'la pour s'd&eacute;lassai.<br>
<br>
Qu'nou-s-all' partout ou-est qu'nou voudra;<br>
Alla&iuml;z douoch'ment, alla&iuml;z bein vite:<br>
Nou n'verra pon chein qu'nou-s-a veu;<br>
Ous n'trouv'ra&iuml;z pon bein d'gens ach'teu<br>
Coum' not' Nenn&eacute; et sa Merdgitte.<br>
<br>
&nbsp;<p>
<i><a href="legros.html">A.A.L.G.</a></i><br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="airangni.html">Les Airangnis</a><p>
<li><a href="petre.html">L&eacute; P&ecirc;tre et S'n Ithangnie</a><p>
<li><a href="ainsiouainsi.html">Ainsi Ouainsi</a><p>
<li><a href="izangnie.html">L'Izangnie</a><p>

    <li><a href="ptiteservante.html">La P'tite S&egrave;rvante</a></li>
<li><a href="pmdisgrace2.html">Ph'lip en disgrace</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
