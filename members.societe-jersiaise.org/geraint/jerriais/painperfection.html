<HTML>
<HEAD>
<TITLE>Strenuous Attempts at Perfection</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Strenuous Attempts at Perfection</h2></font></center><p>


Ocquo deus-tr&egrave;s jours coumme cheunchin, et, Djeu merci, nou poura r'qu&eacute;menchi a s'nouori coumme d'amor. Ch'n'est pas que j'me pliens pus qu'autr&eacute;ment, quant a m&eacute;; ch'est p&eacute;p&eacute;e qu'est d'eunne humeur de tchan. Malheutheusement, i' n'est pas pour le jeune et la mortification, man pouore p&eacute;p&eacute;e. Pourvu qu'il ait tout plien a maji, et toutes ses aises, sus chutte terre, i' pr&eacute;tend n'&ecirc;tre pon j&ecirc;n&eacute; de ch'qui y'arrivtha dans &quot;l'beyond&quot;: ch'est d'm&ecirc;me qui p&acirc;sle: et v'la tchi nos fait eunne peine! a m&eacute;m&eacute;e et a m&eacute;.<br/>
<br/>
Autant qu'faithe se peut, j'soummes a faithe not' possibye pour faithe Car&egrave;me - Lent en Anglyais - coumme not' pasteur l'entend. A vrai dithe, j'n'avais jommais tant entendu p&acirc;sl&eacute; d'cheunna coumme cht'tann&eacute;e. Ch'est l'pasteur qui nos a pr&ecirc;chi qui faut manji maigr&eacute;ment et mortifi&eacute; a chair sus toutes les couotuthes pour quarante jours d&eacute;vant Paques. Ch'est la mode de &quot;self deny&quot; parmi les gens qui veullent montr&eacute; un bouon exemplye, en Angli&eacute;terre: mais l'p&eacute;ltas n&eacute; r'garde pas a ches choses la, et m&eacute;m&eacute;e est d'avis qui s'en r'pentithons quand i' sont dans la g&eacute;h&ecirc;ne, la ou-&egrave;s qu'y'&eacute;tha des v&eacute;rs a lus d&eacute;vor&eacute; l's entrailles et du feu a brul&eacute; l'aut' partie d'lus carcasse. Ch'est nous qui rithons d'lus calamit&eacute; en les r'gardant s'teurtre et s'touist&eacute; en poussant des br&eacute;es de m'zesp&eacute;! V'la ch'que ch'est, que j'lus dithai, que d'mangi du lard le Vendredi, et de n'pon av&eacute; mortifi&eacute; la chair les aut' jours de la s'maine. Fricachis, a ch't'heu, a vot' tou!<br/>
<br/>
Ch'est l'pasteur qui nos a ensignyi coumment nos y prendre pour faithe &quot;self denial&quot; duthant Car&egrave;me. Faut manji l'pus p'tit possibye; du paison sal&eacute; tchuit dans du vinaigre, du pain d'bl&eacute; rassis, tchiq' fais un cap'lin roti entre deux, du beurre en pot, et d'l'ieau pour b&eacute;the. Touos les Vendredis, les feux sont &ecirc;staeints apr&egrave;s neuf heuthes du matin, et nou mange de d'bu, en marchant up-an'-down, nueux pids sus l'chiment... si n'y'a pas d'chiment, paut poudr&eacute; du gravi sus l'plianchais. Autant qu'possibye faut gr&eacute;nott&eacute; toute la niet; et s'nou n'peut pon dormi d'fret, ch'est autant d'bon. J'ai mins d's &egrave;scalles de b&ecirc;ni souos man lincheu pour m&eacute; mortifi&eacute; la chair, mais, j'ai grand r'gr&eacute;t de l'avou&eacute;, j'dors quand m&ecirc;me.<br/>
<br/>
Mais, j'en soummes bin ordjilieuses, j'avons m&eacute;gri, m&eacute;m&eacute;e et m&eacute;. J'soummes r&eacute;duites a rin; j'termblions sus nos gambes, nos ieux sont couis, et j'n'avons presque pas d'vou&eacute;e pour entounn&eacute; les Cantiques qu'nou chante devant s'couochi. Aussin, j'sis bin aise, d'un sens, qui n'y'en a qu'pour deustr&egrave;s jours ocquo. Nous s'rattraptha Dinmanche tchi vint et les jours en si&eacute;vant.<br/>
<br/>
Ch'a 't&eacute; du, tout d'm&ecirc;me! Et si ch'n'est qu'm&eacute;m&eacute;e souotnait qui fallait c'menchi a m'endueurchi pour pus tard, si par chance i' s'adounnait que j'mathi&eacute;thais un pasteur - h&eacute;, h&eacute;, v'la tchi s'pouorait ocquo bin! - si non pour cheunna, j'&eacute;thais pus d'eunne fais touon&eacute; du bord a p&eacute;p&eacute;e, et j'&eacute;thais calf&ecirc;t&eacute; pour av&eacute; pus a mangi. Chu pouore p&eacute;p&eacute;e! En a t'i' fait du trains et des gasd&eacute;ouelle! Mais mother n'en a pas molli d'un pouce. Quant ou met san pid bas, ma m&eacute;m&eacute;e, nou la trillai en b&eacute;daches qu'ou n'en ced'ait pon!<br/>
<br/>
Et pis, s'tout 'tait seu, j'ai dans l'id&eacute;e qu'p&eacute;p&eacute;e n'a pon enhann&eacute; tant qu'nou pouorait cr&eacute;the. J'ai r'mertchi qu'il a souvent affaithe en ville sus l'heuthe des r'pas, et apr&egrave;s i' r'vint tout rond et tout rouoge en s'torchant la bouoche sus sa manche. Et quand m&eacute;m&eacute;e lis d'mande: &quot;d'ou-&egrave;s qu'tu r'vins?&quot; i' s'touonne de bord pour dithe qui vint de s'mortifi&eacute; la chair dans l's envithons d'eunne tchuizinne.<br/>
<br/>
<i><a href="brambilo.html">Lonore Pain</a></i><br/>
<i>The Morning News 8/4/1914</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pm40.html">Merrienne et les quarante jours</a><p>
<li><a href="painlenten.html">Lenten Fare in the Family</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><a href="40jours.html">Quarante jours et quarante nyits</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

