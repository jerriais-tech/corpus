<HTML>

<!-- Mirrored from members.societe-jersiaise.org/geraint/jerriais/hanlouoge.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
<HEAD>
<TITLE>Ma Vieille Hanlouoge</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma Vieille Hanlouoge</h2></font></center><p>

<CENTER><TABLE><TR><TD>

D&eacute;pis qu&eacute; j'l'&ucirc;mes, y'ia quatorze ans,<br/>
Au partage d&eacute; nos bouannes vieilles gens,<br/>
Oulle a gard&ecirc;h tr&eacute;jous bouan temps<br/>
Ma vieille Hanlouoge.<br/>
<br/>
Chent ans, ou pus; y faut qu'oulle ait<br/>
Au p'tit fins meins, m'dit m'n'hanlouogi&eacute;,<br/>
Mais l'exacte &agrave;ge p&egrave;rrsonne n&eacute; sait<br/>
D'ma vieille Hanlouoge.<br/>
<br/>
La c&acirc;sse est fa&iuml;te d&eacute; dr&ocirc;le d&eacute; boi&euml;s,<br/>
Et d'haut en bas, couv&egrave;rrte oulle est<br/>
D'images &egrave;t d'&icirc;nm&acirc;nues d'Chinoi&euml;s<br/>
Ma vieille Hanlouoge.<br/>
<br/>
Les deux b'z&ecirc;hs peithent un quart d&eacute; chent,<br/>
Et l'balanchi&eacute;, ch'n'est pon souvent<br/>
Qu'n'ou z'en vait comme l&eacute; chein qui pend<br/>
Dans mein Hanlouoge.<br/>
<br/>
Sinon quand oulle arr&ecirc;te t'chique f&euml;is,<br/>
Ou m'montre tr&eacute;jous l&eacute; jour du m&euml;is,<br/>
Et miyieu Quart j'n'ait veu janmais<br/>
Qu'ma vieille Hanlouoge.<br/>
<br/>
L&eacute; temps d'la Lune, dans un qu'yin d'gh&eacute;,<br/>
Nouvelle ou p'yienne, ou au quartch&eacute;,<br/>
J'peux tr&eacute;jous v&euml;is &egrave;tout par yi&eacute;<br/>
Ma vieille Hanlouoge.<br/>
<br/>
Quand j'l'eu n&euml;ttie y'ia d&euml;us tr&euml;is ans,<br/>
Un gros p&ecirc;tre y trouv&icirc;drent d&eacute;dans,<br/>
Il avait t&ecirc;h tu&ecirc;h en s'prom'nant<br/>
Dans mein Hanlouoge.<br/>
<br/>
Vaithe, Mousieu P&ecirc;tre en s&eacute; prom'nant,<br/>
La bastringue qui bast'chule en d'dans<br/>
L'avait &ecirc;cr&acirc;s&ecirc;h en sonnant<br/>
Dans mein Hanlouoge.<br/>
<br/>
D&eacute;vans m'couochi, l'Sam'di au s&eacute;<br/>
La d&egrave;rrhni&eacute; chose, j'la monte tu sait,<br/>
Ch'est rare ma fingre qu'j'manque d&eacute; pens&eacute;<br/>
A mein Hanlouoge.<br/>
<br/>
Et quand j'la monte ou va &quot;click, click,&quot;<br/>
Et d's'maine en s'maine ou va &quot;tick! - tick!!&quot;<br/>
Et pis t'chique f&euml;is ou m'joue des triques<br/>
Ma vieille Hanlouoge.<br/>
<br/>
Une n'yi&ecirc;h - ch'ta&icirc;t l'm&euml;is d'Janvi&eacute; pass&ecirc;h,<br/>
Bein caud au yi&ecirc;h j'tais catin&ecirc;h<br/>
Nancy m'criyi l'air &ecirc;frit&ecirc;h<br/>
Ecoute l'Hanlouoge?<br/>
<br/>
Et des cos d'coute s'mins &agrave; m'donn&eacute;,<br/>
L&ecirc;ve-t&eacute;! - N'reste pas l&agrave; &agrave; gronn&eacute;,<br/>
Car <i>septante-chins!!</i> - ou veint d'sonn&eacute;<br/>
La vieille Hanlouoge.<br/>
<br/>
Tu'&acirc;s la Ponceraisse, j'l'y dis. Dors-t&eacute;.<br/>
Mais tout d'm&ecirc;me j'm'mins &agrave; &ecirc;cout&eacute;,<br/>
J'ou&iuml; qu'a sonn&eacute; ou continu&eacute;<br/>
Ma vieille Hanlouoge.<br/>
<br/>
En cauches d&eacute; neuches &egrave;t bonn&ecirc;h d'n'yi&ecirc;h<br/>
(J'faisais sans doute un biyeau portr&ecirc;h)<br/>
J'alli donc v&euml;is, &agrave; meintch&eacute; g'l&ecirc;h<br/>
A chutte Hanlouoge.<br/>
<br/>
Et m&euml;ttant bas la b'z&ecirc;h qu'j'y'i&ocirc;ti,<br/>
L&eacute; gros orrt&ecirc;h j'm&eacute; calf&euml;iti,<br/>
Mais la sonnie v&icirc;te j'arr&ecirc;ti<br/>
D'ma vieille Hanlouoge.<br/>
<br/>
Ch't&ecirc;h un p&eacute;gon qu'avait donn&ecirc;h<br/>
Des chents cos oulle &eacute;thait sonn&ecirc;h<br/>
D&eacute;vans qu'oulle &eacute;thait arr&ecirc;t&ecirc;h<br/>
Ma vieille Hanlouoge.<br/>
<br/>
Comme j'nous amusons, m&eacute; &egrave;t men &quot;<i>Jim</i>,&quot;<br/>
A r'gr&egrave;s d's'hanlouoges - &egrave;t feithe des rimes;<br/>
Dans d&eacute;mieuthe j'la r'av'yions en &quot;<i>trim</i>&quot;<br/>
Ma vieille Hanlouoge.<br/>
<br/>
T'chique temps apr&egrave;s quand j'r'vins d'travas,<br/>
J'trouvi Nancy l&egrave;s esprits bas,<br/>
Oulle avait ou&iuml; - &quot;un t&ecirc;h fr&eacute;das&quot;<br/>
Tout pr&egrave;s l'Hanlouoge.<br/>
<br/>
Vaithe sus ses n&egrave;rrhs, toute boulverrs&ecirc;h;<br/>
J'la trouvi l&agrave; une arrl&eacute;v&ecirc;h;<br/>
Pitchie &agrave; r'gard&eacute;, d'dans l'all&ecirc;h,<br/>
Not'e vieille Hanlouoge.<br/>
<br/>
T'chique cho-o-ose, ou'm'dis, va a-a-arriv&eacute;,<br/>
Un a-a-av&egrave;rrti, j'ai ou&iuml; crait m&eacute;,<br/>
Et v'la t'cha cr-r-ratchi comme si ch'tait<br/>
Au bas d'l'Hanlouoge.<br/>
<br/>
Bah! bah!! j'lis dis, faut all&eacute; vais:<br/>
Et j'ai m'm&icirc;ns &agrave; mont&eacute; les d'gr&egrave;s<br/>
Et pis &agrave; rithe quand j'vins tout pr&egrave;s<br/>
Ma vieille Hanlouoge.<br/>
<br/>
Car, j'vi qu'oulle avait arr&ecirc;t&ecirc;h,<br/>
Qu'y'une des b'z&ecirc;hs avait tchelbut&ecirc;h,<br/>
Qu'ch'tait yi&eacute; qu'chu fr&eacute;das avait f&acirc;ith<br/>
Ma vieille Hanlouoge.<br/>
<br/>
J'ai'n'pensais pon d'en dithe autant<br/>
Mais d'griff'yionn&eacute;, ma pipe fumant,<br/>
Deus tr&euml;is v&egrave;rrs&eacute;s, en m'passant l'temps,<br/>
Sus mein Hanlouoge.<br/>
<br/>
Mais j'crait qu'nen v'l&agrave; ass&ecirc;zh chutte f&euml;is,<br/>
Qu'&euml;ique un p'tit livre, &eacute;crithe j'pouorrais,<br/>
Si s'adonnait qu&eacute; l'temps j'&eacute;thais<br/>
Entouorr m'n'Hanlouoge<br/>
<br/>
Et comme j'&ecirc;cri j'en entends l'son,<br/>
Tchi compagnie dans une maison,<br/>
Pour deus tr&euml;is neuves j&eacute;'n'donnais pon<br/>
Ma vieille Hanlouoge.<br/>
<br/>
Ah mais nen d'ja, car j'y tcheins tant,<br/>
Qu&eacute; men pain s&ecirc;h, j&eacute; mangeais d'vans<br/>
Ou d'men yi&ecirc;h j'ai'm'd&ecirc;b&acirc;t'tais d'vans<br/>
D'vendre mein Hanlouoge.<br/>
<br/>
Pus tard: si l's &egrave;sfants d'nos &egrave;sfants,<br/>
Prennent so&iuml;n, comme ont fa&iuml;th lus vieilles gens,<br/>
Oulle &icirc;tha pour un aut'e chent ans<br/>
Et s'a app'l&ecirc;h par p'tits et grands<br/>
<i>Gran' Pa's old Clock</i><br/>
Ma Vieille Hanlouoge.<br/>
<br/>
<i><a href="lock.html">C'h'la S'peut</a></i><br/>
<i>Londres, 1886</i><br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="a2k.html">Les heuthes, les jours et les ans</A><p>
<li><a href="heuthvoc.html">Tchille heuthe qu'il est?</a><p>
<li><a href="anchetre.html">L'Haoulouoge de Nos Anch&ecirc;tres</a><p>
<li><a href="cariyion.html">La p'tite Hoaulouoge qui c&acirc;riyionnet</a><p>
<li><a href="haoul.html">Nos Haoulouoges</a><p>
<li><a href="haoul2.html">Ma Vieille Haoulouoge</a><p>
<li><a href="nothaul.html">Not' Haulouauge</a><p>
<li><a href="holouogegj.html">D&ecirc;-ou&ocirc;lez l'h&ocirc;louoge et d&ecirc;comptez l's heuthes</a><p>
<li><a href="enlouoge.html">L'Enlouoge qui s'd&ecirc;routi</a><p>
<li><a href="heures.html">Les Heures</a><p>
<li><a href="9pm.html">9 p.m.</a><p>
<li><a href="8heuthes.html">A des huit heuthes!</a><p>
<li><a href="patrie_dangi.html">La Patrie en Dangi</a><p>
<li><a href="holouoges.html">Quand l's h&ocirc;louoges changent&#133;..</a></li><p>
<li><a href="tempscouort.html">Au temps tchi couort</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/hanlouoge.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
</HTML>

