<HTML>

<!-- Mirrored from members.societe-jersiaise.org/geraint/jerriais/histamus.html by HTTrack Website Copier/3.x [XR&CO'2014], Tue, 15 Jul 2025 13:59:41 GMT -->
<HEAD>
<TITLE>Eune p'tite histouaithe amusante</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><center><font color="#215e21"><h2>Eune p'tite histouaithe amusante</h2></font></center></P>
<P>&nbsp;</P>
<P>Un d'mes amins tchi d'meuthe en Angli&eacute;t&egrave;rre m&eacute; racontit chutte p'tit histouaithe d'un &icirc;ncident tchi s'p&acirc;ssit dreinement. Sa maison est dans la campagne et les ruettes sont bein &ecirc;traites; en &ecirc;ffet, pr&egrave;s d'sa d'meuthe, il est souvent &icirc;mp&ocirc;ssibl'ye pouor deux vouaithuthes d&eacute; p&acirc;sser c&ocirc;te &agrave; c&ocirc;te.</P>
<P>Eune arl&eacute;v&eacute;e i'cachait tout douochement ava&ucirc; ieune d&eacute; ches ruettes quand i'rencontrit eune belle grande vouaituthe. Dri&eacute;the la reue i'vit eune &ecirc;norme danme tch'avait un &ecirc;norme chap&ecirc;. I'r&eacute;alisit tout d'suite qu'ou n'avavit autcheune id&eacute;e d'&egrave;rtchuler et, viyant tch'il 'tait l&eacute; parfait moussieu, i'n'h&eacute;sitit pon et &egrave;rtchulit chent ch&icirc;nquante v&egrave;rgues amont la ruette.</P>
<P>Inutile d&eacute; vos dithe qu'oulle &eacute;thait peu &egrave;rtchuler seulement ch&icirc;nq pids pouor entrer dans eune brecque!</P>
<P>Quand il' arriv&icirc;tent touos les deux &agrave; l'endrait o&ugrave;'est tch'il 'tait p&ocirc;ssibl'ye d&ecirc; p&acirc;sser, la danme ba&icirc;ssit la f'n&ecirc;tre d&eacute; san moto et m'n am&icirc;n fit d'm&ecirc;me, pensant tch'i's'en allait &egrave;rch&eacute;ver les &egrave;rm&egrave;rc&icirc;ments d'eune &egrave;rconnaissante etrangi&eacute;the. A sa grand' surpr&icirc;nse ou n'prononcit qu'eune seule pathole, 'Couochon!' ou l&icirc; criyit.</P>
<P>M'n amin est un moussieu bein pacient et compatissant mais chutte fais i'tait pus qu'm&acirc;rri.</P>
<P>I'ha&ucirc;chit sa f'n&ecirc;tre, mint san pid bas sus l'acc&eacute;l&eacute;rateur et cachit ava&ucirc; la ruette &agrave; fond d'train. Au preunmyi d&ecirc;tou, pus ou mains hors d&ecirc; contr&ocirc;le, i'tapit &agrave; plien dans un couochon au mitan d'la ruette!</P>
<P>Mes bouonnes gens il est si a&icirc;si d&ecirc; mal comprendre chein qu'nou ouait et i' n'faut pon p&egrave;rdre l'art de la commeunic&acirc;tion. Prannez tr&egrave;jous bou&ocirc;n soin d&eacute; vos explytchi cliathement - autr&eacute;ment i' y'&eacute;tha acouo bein des couochons &egrave;travel&eacute;s dans nos p'tites routes d&eacute; J&egrave;rri! </P>
<P><i>BV</i></P>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="cachmoto.html">Quand J'fus pour Apprendre &agrave; Cachi un Moto</a><p>
<li><a href="porcine.html">N&eacute;crologie Porcine</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>

<li><a href="gdfcouochons.html">Les D'vis du Bouan'homme George</a><p>
<li><a href="pmcouochons.html">Comment vendre nos couochons?</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/histamus.html by HTTrack Website Copier/3.x [XR&CO'2014], Tue, 15 Jul 2025 13:59:41 GMT -->
</HTML>
