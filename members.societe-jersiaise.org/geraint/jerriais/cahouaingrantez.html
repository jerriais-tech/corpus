<HTML>
<HEAD>
<TITLE>Je n'peux pas vos en &ecirc;crithe bain long chute semaine...</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Je n'peux pas vos en &ecirc;crithe bain long chute semaine...</h2></font></center><p>

<img src="hopita.jpg" width="250" alt="L'H&ocirc;pita" title="" border="0" align="right" />
Je n'peux pas vos en &ecirc;crithe bain long chute semaine, gar&ccedil;ons, car je sis dans un &ecirc;tat pitoyable chute fais.<br/>
<br/>
La t&ecirc;te n'a que de m'ouvri, je n'y vai que d'un yi et j'ai l'aile gauche pendue dans une <i>sling</i>. Je crai bain qui y-en a bain des pi&eacute;ches parmi vous qui s'ront bain contents d'apprendre que le maudit caouain a attrap&eacute; une rosse&ucirc;the de tchique sorte, mais ou n'avez dj&eacute;the besoin de vos en glorifier, car che n'&eacute;tait pas auchuns d'vous ni des v&ocirc;tres qui m'l'ont donn&eacute;e.<br/>
<br/>
Ch'&eacute;tait siez-m&eacute; que j'ai attrap&eacute; ch'la, &agrave; la suite d'une petite dischussion d'famille.<br/>
<br/>
Ou pouvez craithe que ma missis &eacute;tait de bain mauvaise humeur l'aoutre jour quand je r'vins de <a href="st_pierre.html">St. Pierre</a>, et m&eacute; je n'&eacute;tais pas justement comme d'amor nittou, j'&eacute;tais un mio - enfin j'avais 'tai &agrave; l'&ecirc;lection, et oulle aithait deu av&eacute; yeu pus d'avis que de qu'menchi &agrave; m'&ecirc;lourder comme ou f&icirc;t. Je n'peux pas vos dithe tout chein qui s'passit, car je sis de l'opinion des siens qui disent que nou d&eacute; laver san sale linge en famille, mais je sai bain tr&eacute;jous, qu'une pathole en ameni une autre, si bain que dans tchique minutes les plieumes qu&eacute;menchirent &agrave; voler et bain d'autres choses ettou.<br/>
<br/>
En valsant attouo de la tchusine, j'eu l'malheur, m&eacute;, de vaie ma r&eacute;flection dans l'mitheux et &agrave; cause de l'&ecirc;tat dans tchi qu'j'&eacute;tais, je ne me r'connu pas m&eacute;-maimme. Je m'imagini tout-de-suite qu'un autre caouain oquo pus laid qu'm&eacute; avait print possession d'ma niche dans m'n absence, et dans un acc&egrave;s d'jalousie, je happi un encriyi qu'adonni &agrave; m'tchais souos la main, et je l'fliantchi aussi raide comme je pouvais &agrave; la t&ecirc;te de chu vilain ouais&eacute;-l&agrave;.<br/>
<br/>
J'avais id&eacute;e de l'tuer, mais au lieu de chenna, y-eu un fr&eacute;das ab&ocirc;minable, et l'biau mitheux que ma missis avait h&eacute;thit&eacute; d'un vieille tante, fut mins en mille br&eacute;delles.<br/>
<br/>
La v'l&agrave; &agrave; faithe des cris affreux, et se jette sus ma pouore carcasse &agrave; coups de griffes et &agrave; coups de bec, et je n'me rappelle pus d'autchune chose sinon quand je r'vint &agrave; m&eacute; le pr&eacute;chain jour et que je d&ecirc;couvri que j'tais &agrave; l'Hopita, avec le Docteu Vouaisin et Mess Godefray &agrave; m'poussoter la nuque.<br/>
<br/>
Ch'tait raique &agrave; matin que j'en ai sorti.<br/>
<br/>
</div><div align="center">* * *<br/>
</div><div align="left"><br/>
V'l&agrave; donc des bouannes nouvelles pour certains d'entre vous!<br/>
<br/>
Ou pouorrez ermercier les autorit&eacute;s pour aver souogni de votre confort, car la belle grande carrosse qui vos porte tchiquefais de la station &agrave; la <a href="pmprison.html">pr&icirc;son</a>, s'en va &ecirc;tre toute &eacute;rarrangie &agrave; neu.<br/>
<br/>
En attendant qu'ou sai pr&ecirc;te, ou s'rez acc'mod&eacute;rs dans un omnibus en verre, qu'est bain confortable, nou dit, qt qu'&agrave; l'avantage que nou peu vaie ses anmins sus la route, seulement que nous est un mio trop veus s&eacute;-maimme.<br/>
<br/>
* * *<br/>
<br/>
<IMG SRC="../dolmens/grantez2.jpg" align="right" ALT="Les Monts, Grantez">
Avous 'tai vaie ches <a href="pouquelaye.html">grosses pierres</a> l&agrave; que Messieurs Nicolle et Sinel ont d&ecirc;couvert &agrave; Grantez, &agrave; St. <a href="st_ouen.html">Ouain</a>?<br/>
<br/>
Ou n'd&eacute;v&eacute;thiez pas mantchi &agrave; vaie tout chenna, car chest bain int&eacute;ressant, surtout pour touos les siens qu'ont du go&ucirc;t pour les choses pr&eacute;historiques. En maniant yune de chest t&ecirc;tes de haches que nous y trouve, ous &ecirc;tes peut-&ecirc;tre &agrave; contemplier l'&ocirc;ti avec tchi yun de vos arri&egrave;re grandp&eacute;thes fendit la t&ecirc;te &agrave; sa bouannefemme quand ou r'fusi de cou&ocirc;tre des boutons sus sa p&eacute; de biche.<br/>
<br/>
Touos les messieurs de la Soci&eacute;t&eacute; Jersiaise sont sans doute bain contents d'aver trouv&eacute; dans diff&eacute;thentes parties de l'&icirc;le, les os et les dents de toutes sortes d'animaux que existaient y-a des chents mille ans, mais j'ai ou&iuml; de bouanne part que chein qui les chagrine pus qu'autchune chose, chest que, malgr&eacute; les r&eacute;cherches les pus minutieuses, y n'ont pas oquo peut trouver une stch&eacute;lette de caouain.<br/>
<br/>
Inutile de cherchi, messieurs, les caouains de ch&eacute;s temps l&agrave; n'&eacute;taient pas une mie mus r'gard&eacute;s qui n'le sont acheteu, et quand y-en avait yun de tith&eacute; avec un arbal&ecirc;que, ou bain qu'nous en trouvait les fours en haut dans les <a href="gdfmielles.html">mielles</a>, nou ne lus faisait pas l'houneurs de les enterrer dans des &quot;all&eacute;es couvertes&quot; avec les animaux respectables, mais nou faisait comme y-en a biaucoup qui voudraient faithe acheteu, nou les br&ucirc;lait au feu jusqu'&agrave; chein qui n'en restisses que les chendres.<br/>
<br/>
Il y a des moments que je veins &agrave; aver les exprits bas et dans ches bord&eacute;es l&agrave;, je sis tr&eacute;jous &agrave; ruminer que che s'ra l&agrave; probabli&eacute;ment ma fin  m&eacute;. Je pense tr&eacute;jous que je s'rai trouv&eacute; mort sus man travas.<br/>
<br/>
Tchique biau matin, quand Bill Hueulin vaindra &agrave; l'office, y m'trouvetha &agrave;ccout&eacute; sus l'<i>desk</i>, avec une plieume &agrave; la patte en train de vos &ecirc;crithe, et n'ayant pas de raiponse &agrave; san &quot;Bon jour&quot;, y f'tha l'touo du counteur pour d&ecirc;couvri que l'pouore caouain a tait sa bec une fais pour toutes.<br/>
<br/>
Bill Hueulin, l&agrave;-d'sus, d&egrave;shallera san mouochet - pas pour plieuth&eacute;, bein entendu - mais pour bouchi san nez, et de l'aoutre main y m'prendra par un pid et me port&eacute;tha &agrave; londjeur d'bras pour ensuite me fiantchi sus l'haut d'la &quot;dust box.&quot; Comme je cr&eacute; bein que les cattes &agrave; Mess Bisson lus respectent trop pour faithe un fricot sus ma pouore carcasse, il est tout probable que je s'rai capsiz&eacute; dans l'hernais parmi des fielles de caboches et des h&eacute;th&egrave;ques de pa&icirc;sson et port&egrave;t jusqu'au haut du Parc pour &ecirc;tre enfin cr&eacute;matis&eacute; dans le &quot;destructor&quot; d'la p&acirc;raisse.<br/>
<br/>
Ch'en s'ra-t'y l&agrave; unne belle fin &agrave; unne noble c&acirc;rri&egrave;the comme la mainne!!<br/>
<br/>
Ah &ccedil;a! si tout chenna s'arrive, ou pouvez bain vos fidjuther la perte de temps et le d&eacute;sappointement des membres de la Soci&eacute;t&eacute; Jersiaise dans djais mille ans d'ichin quand y s'ront &agrave; touann&eacute; J&ecirc;rri chein d'sus d'sous pour trouv&eacute; men illustre stch&eacute;lette.<br/>
<br/>
</div><div align="center">* * *<br/>
</div><div align="left"><br/>
N&eacute; v'ch&icirc;n chein que j'veins d'erchever de man biau fr&egrave;the, qui soulait aver sa niche dans la chum&eacute;naie d'unne maison que certains grands d'la p&acirc;raisse de man biau cliochi, sont en train d'abattre.<br/>
<br/>
Man biau fr&egrave;the me dit qui s'en va acheteu d'meuth&eacute; nulle part. savous y-ou qu'ch'est nule part? Le caouain sait bein?<br/>
<br/>
<CENTER><TABLE><TR><TD>
Apr&egrave;s grand vent, grand calme, est un vi&egrave;r diton,<br/>
Et en ristchant &agrave; la chance, l'affaithe peut touauner &agrave; bon,<br/>
Apr&egrave;s aver distchut&egrave;t pour un temps infini,<br/>
A la fin, nou z-a parvint &agrave; s'entre arrangi,<br/>
Et l&eacute; <i>set</i> &agrave; t&egrave;t divis&egrave;t d'une mani&egrave;the habille,<br/>
A l'enti&egrave;the satisfaction des quatre jeunes filles,<br/>
La cheine qu'avait plieuth&eacute;, acheteu rit de toutes ses dents,<br/>
Et ou l'en f&icirc;t la jouaie Dimanche &agrave; san galant.<br/>
N&eacute; v'chin l&eacute; r&eacute;sultat d&eacute; la division,<br/>
Arriv&egrave;t apr&egrave;s tant d&eacute; dischussion.<br/>
Ch'est le pot &agrave; caf&eacute; qu'a t&egrave;t l'pus yien,<br/>
Jusqu&eacute; dans le grand pays Egyptien.<br/>
Et la fille au chantgni en sautait de jouais,<br/>
D'vaer y-eu la canne et pas l'pot &agrave; tch&eacute;e,<br/>
Car ayant d&eacute;j&agrave; passant chents pot-&agrave;-th&eacute;e,<br/>
Oulle en a ass&egrave;z pour pouver s'gr&eacute;e.<br/>
La fille &agrave; p&eacute;p&eacute;e, qu'avait t&egrave;t bein m&acirc;rri,<br/>
Parvint, ma fingre, &agrave; aver le shucri.<br/>
Et le pot-&agrave;-th&eacute;e ne fut pas d'erfus,<br/>
Il est hors du c&ocirc;t&eacute; des Avenues.<br/>
Si les chefs de la &quot;Bat&acirc;lle&quot; &eacute;thaient seu,<br/>
L'animation pour diviser l'<i>set</i> qui y-eu,<br/>
A pli&egrave;che du deuxi&egrave;me prix. ils &eacute;thaient yeu l'premi,<br/>
l' y-a pas la moindre doute et sans y r'fi&eacute;chi!<br/>



</TD></TR></TABLE></CENTER>
<br/>
B-r-r-r-r! B-r-r-r-r-r-r!! Ch'est-t'y a vieille? You qu'est l'Caouain. Faout l'envi&eacute; &agrave; <a href="st_martin.html">St. Martin</a>, bein vite. Y-a tchique chose de nouv&eacute; pour li. D&eacute;p&ecirc;chous, gar&ccedil;ons.<br/>
<br/>
N&eacute; v'l&agrave; chein que j'ai ou&iuml; sus l'wiyeur du t&eacute;l&eacute;phone. <i>May be</i> que j'vais aller par l&agrave;. M'y v'l&agrave; hors. A Samedi tchi veint.<br/>
<br/>
</div><div align="center">* * *<br/>
</div><div align="left"><br/>
J'ai r'chu un nombre de lettres chute semaine me d'mandant des renseignements sus diff&eacute;thentes choses, mais comme je n'sis pas trop bein anni&egrave;t, j'y raipondrait unne aoutre fe&icirc;s, p't'&ecirc;tre la s'maine tchi veint.<br/>
<br/>
<i><a href="gwdec.html">Caouain</a></i><br/>
<i>21/9/1912</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_turc1.html">Je r'sis hors du Dispensaithe</a><p>
<li><a href="gdfhopita.html">L'H&ocirc;pita</a><p>
<li><a href="pmhopita.html">Ph'lip va &agrave; l'H&ocirc;pita</a><p>
<li><a href="hopita_adlm.html">&Agrave; l'h&ocirc;pita</a><p>
<li><a href="montube.html">La Pouquelaye du Mont Ub&eacute;</a><p>
<li><a href="dolmens1.html">Des Dolmens en Dg&egrave;rn&eacute;sy</a><p>
<li><a href="gdffaitchieaux.html">Les P'tits Fa&icirc;tchieaux!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

