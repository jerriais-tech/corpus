<HTML>

<!-- Mirrored from members.societe-jersiaise.org/geraint/jerriais/bretangne.html by HTTrack Website Copier/3.x [XR&CO'2014], Tue, 15 Jul 2025 13:39:43 GMT -->
<HEAD>
<TITLE>La Br&eacute;tangne - Bert&egrave;gn - Breizh</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Br&eacute;tangne</h2></font></center><p>

La Br&eacute;tangne (<i>Bert&egrave;gn</i> en Gallo; <i>Breizh</i> en Br&eacute;ton) est un pays tch'est un longis d't&egrave;rre dans L'Nord-Vou&ecirc;t d'la France. Ch'est un pays historiquement Celtique et la langue Br&eacute;tonne est d'la m&ecirc;me fanmil'ye qu'l&eacute; Gallouais et l'Cornouaillais. L&eacute; Br&eacute;ton est ieune des langues r&eacute;gionnales d'la Br&eacute;tangne; l'aut' est l'Gallo tch'est eune langue Romane coumme l&eacute; J&egrave;rriais.<br/>
<br/>
Adminnistrativement, la r&eacute;gion Br&eacute;tangne &icirc;ncliut quat' d&eacute;part&eacute;ments; l&eacute; ch&icirc;ntchi&egrave;me d&eacute;part&eacute;ment historiquement consid&eacute;th&eacute; Br&eacute;ton est &icirc;ncliu dans la r&eacute;gion dite &quot;Pays de Loire&quot;.<br/>
<br/>
Pouor la f&icirc;n du quatri&egrave;me si&egrave;cl'ye aupr&egrave;s l'Christ, des gens Celtiques d&eacute; Galles et du Seur-Vou&ecirc;t d'la Grande Br&eacute;tangne lus &ecirc;cant&icirc;drent &agrave; croua&icirc;si l&eacute; Ch'na &agrave; seule f&icirc;n d'colonn&icirc;ser l't&egrave;rritouaithe tch'est achteu la Br&eacute;tangne. L'avanche des Anglio-Saxons pus tard encouothageait acouo d'chutte &ecirc;m&icirc;ngr&acirc;tion. Duthant l'neuvi&egrave;me si&egrave;cl'ye les Br&eacute;tons f&ucirc;drent unnifi&eacute;s en un rouoyaume. En l'an 867, les Br&eacute;tons &icirc;ncorpouoth&icirc;drent les &Icirc;les d'la Manche dans lus rouoyaume. Mais l'avanche des Nouormands (des Vikings) m'nichit l'rouoyaume, et l'rouai des Br&eacute;tons fit honmage au rouai d'France pouor l&eacute; sou&ocirc;tchein contr&eacute; l'enn'm&icirc;n. L&eacute; rouoyaume d'v&icirc;nt un duch&eacute;.<br/>
<br/>
En 1491 l'h&eacute;thitchi&eacute;the au Duch&eacute;, Anne, fut oblyigie d&eacute; s'mathier auve l&eacute; Rouai d'France, v'l&agrave; tchi m'nit, aupr&egrave;s d'la d&ecirc;rengli&eacute;thie d&#375;nnastique, &agrave; l'unnion formelle d'la Br&eacute;tangne auve la France, vot&eacute;e par l'parl&eacute;ment Br&eacute;ton en 1532.<br/>
<br/>
Nou p&acirc;le d&eacute; deux parties d'la Br&eacute;tangne: la B&acirc;sse Br&eacute;tangne (o&ugrave;'est qu'nou p&acirc;le traditionnellement l&eacute; Br&eacute;ton) et la Haute Br&eacute;tangne (o&ugrave;'est qu'nou p&acirc;le traditionnellement l&eacute; Gallo).<br/>
<br/>
Au jour d'aniet la capitale d'la r&eacute;gion est Rennes, mais historiquement d'aut's villes ont 't&eacute; faites s&egrave;rvi coumme capitale. L&eacute; palais des ducs est &agrave; Nantes; l&eacute; parl&eacute;ment a si&eacute;gi &agrave; Vannes; et en tout les rouais, ducs, et parl&eacute;ments ont r'mu&eacute; l'tou du pays ava&ucirc; l's ann&eacute;es.<br/>
<br/>
Nou mange des cr&ecirc;pes et d'la <a href="kuign_aman.html">kouign-amann</a>, et nou bait du cidre.<br/>
<br/>
La couleu Br&eacute;tonne est l'<i>Blianc-et-Ni&egrave;r</i>. Coumme l'antienne n&acirc;tionnale nou chante eune v&egrave;rsion Br&eacute;tonne d&eacute; l'antienne &quot;<i><a href="henwladfynhadau.html">Pays d'mes p&eacute;thes</a></i>&quot;. L'annima n&acirc;tionna est la blianche b&eacute;lette.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaise15.html">Lettre J&egrave;rriaise</a></p>
<li><a href="paysgallo.html">Au Pays Gallo</a><p>
<li><a href="saintmalo1913.html">Eune Visite &agrave; St. M&acirc;lo</a><p>
<li><a href="saintmalo.html">Saint M&acirc;lo</a><p>
<li><a href="holiday.html">Le Holiday &agrave; Pierre Rond&eacute;</a><p>
<li><a href="pmparame.html">La s&eacute;th&eacute;e &agrave; Param&eacute;</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="gdfsaintmalo.html">Les d'vis du Bouan'homme George</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="pmcasino.html">Le Grand Bal et l'Casino</a><p>
<li><a href="brambilostmalo.html">A M. l'Editeu d'la &quot;Nouvelle Chronique.&quot;</a><p>
<li><a href="nezbliaze.html">L&eacute; nez dans la bliaze</a><p>
<li><a href="assembliee/bretagne.html">Excursion en Br&eacute;tagne</a><p>
<li><a href="assembliee/lamballe.html">Excursion &agrave; Lamballe</a><p>
<li><a href="lettrejerriaise6.html">La Lettre J&egrave;rriaise</a><p>
<li><a href="batchieaux.html">I' n'est pon tr&eacute;jous math&eacute;e quand l'bat&eacute; fliotte</a><p>
<li><a href="kuign_aman.html">Kuign-Aman</a><p>
<li><a href="far_breton.html">L&eacute; far Br&eacute;ton</a><p>
<li><a href="gdferrant.html">L&eacute; J&egrave;rriais &egrave;rrant!</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>

<li><a href="cahouain_muchi.html">Ah ! gar&ccedil;ons, le pouor' caouan a-t-i' bein fait de rest&eacute; muchi</a><p>
<li><a href="cahouain_florio.html">La Coupe Florio 1927</a><p>
<li><a href="dansebretonne.html">Danse Br&eacute;tonne</a><p>

<li><a href="vannin.html">L'&Icirc;le d&eacute; Man</a><p>
<li><a href="cornouaille.html">La Cornouaille</a><p>
<li><a href="galles15001599.html">L'Histouaithe d&eacute; Galles 1500-1600</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bretangne.html by HTTrack Website Copier/3.x [XR&CO'2014], Tue, 15 Jul 2025 13:39:43 GMT -->
</HTML>

