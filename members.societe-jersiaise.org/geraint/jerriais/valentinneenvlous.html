<HTML>

<!-- Mirrored from members.societe-jersiaise.org/geraint/jerriais/valentinneenvlous.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
<HEAD>
<TITLE>Ma Valentinne en v'lous</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma Valentinne en v'lous</h2></font></center><p>

<CENTER><TABLE><TR><TD>

Ma Valentinne en v'lous, r&ecirc;vacheuse d&eacute; F&eacute;vri,<br/>
enfliub&eacute;e au ch&egrave;rv&eacute; et faichonn&eacute;e en ambre;<br/>
ma douoche en blianche dentelle, &egrave;s fi&egrave;rs &ecirc;tch&egrave;rfroutchis<br/>
sus m&eacute;, sus man mat'nas, sus chu liet, dans chutte chambre.<br/>
Man Valent&icirc;n en tchui, moustachi et v'lo&ucirc;seux;<br/>
eune fais &agrave; t'&egrave;rfre&ucirc;ler, ch'est d'faithe rouogi tes frangues.<br/>
Man tigre r&icirc;lyi &egrave;s gr&icirc;ns couort catouoilli man tchoeu;<br/>
ma b&ecirc;te dans la boua&icirc;s'sie, tan cr&icirc;n cliute &agrave; ma langue.<br/>
Ma Valentinne en v&egrave;rt, &ecirc;trav'l&eacute;e souos l'paithyi;<br/>
tu'es man gard&icirc;n &agrave; graie, ma f&egrave;rme &agrave; faithe valer.<br/>
J'clianqu'tons ich&icirc;n au clios, &ecirc;cliatchis d'not' plia&icirc;thi,<br/>
et j'y d&ecirc;toupe l&eacute; dou tch'arrou&ocirc;s'sa ta vall&eacute;e.<br/>
Si ch'est dans la boua&icirc;s'sie, au liet, ou dans l'gard&icirc;n,<br/>
j'd&ecirc;muchons not' amour &agrave; la Saint Valent&icirc;n.<br/>
<br/>
<i><a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mathiage.html">L'amour et l'mathiage en J&egrave;rriais</a><p>
<li><A HREF="carte_valentin.html">La Carte d'Valentinne</A><p>
<li><a href="valentin.html">Un Valentin</a><p>
<li><a href="souky.html">Une Valentine</a><p>
<li><a href="valentine.html">Valentine</a><p>
<li><a href="valentinne.html">Ma Valentinne</a><p>
<li><a href="val2000.html">Pouor la Saint Valent&icirc;n</a><p>
<li><a href="valentin_bliase.html">Saint Valent&icirc;n dans la bli&acirc;se</a><p>
<li><a href="valentines.html">Les Valentines</a><p>

<li><a href="painvalentines.html">Who sent those Valentines to Lonore?</a><p>
<li><a href="painculprit.html">Who is the culprit?</a><p>
<li><a href="flieur1.html">L'embraich'chai... l'embraich'chai pas...</a><p>
<li><a href="charmes.html">Des charmes d'amour</a><p>
<li><a href="charme2.html">Eune charme d'amour</a><p>
<li><a href="fille.html">La Fille Amouoreuse</a><p>
<li><a href="galant.html">Le Galant &agrave; sa Douoche</a><p>
<li><A HREF="legalant.html">L&eacute; Galant &agrave; s'n-Amouoreuse</A><p>
<li><a href="galant2.html">Le Galant &agrave; s'n'Amouore&ucirc;se</a><p>
<li><a href="garcmath.html">Un gar&ccedil;on &agrave; Mathi&eacute;</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="valgeo.html">La Valentinne g&eacute;ographique</a><p>
<li><a href="valentinne_ville.html">La Ville en Valentinne</a><p>
<li><a href="valmuchis.html">Saint Valent&icirc;n - des mots muchis</a><p>
<li><A HREF="pusgrand.html">L'pus grand des trais</A><p>
<li><A HREF="10boeufs.html">L'amour est pus fort qu&eacute; dgi&ecirc;x boeufs</A><p>
<li><a href="amouoreu.html">L'Amouoreux</a><p>
<li><a href="chelle.html">A chelle que j'aime</a><p>
<li><a href="valfanne.html">Du Fanne pour la Saint Valent&icirc;n</a><p>
<li><a href="galants.html">Miss Mary Ann et ses galants</a><p>
<li><a href="neuches.html">Eune p&eacute;tite pi&egrave;che pour la r&eacute;ception d'neuches</a><p>
<li><a href="2000e.html">Un tchoeu sus l'tchu</a><p>
<li><a href="pm14fevri.html">L&eacute; Quatorze F&eacute;vri</a><p>
<li><a href="helyifevri2022.html">&Agrave; Saint H&eacute;lyi au mais d'F&eacute;vri</a><p>
<li><a href="valentinne_ile.html">La Valentinne d'l'&Icirc;le</a><p>
<li><a href="sonnet.html">L&eacute; sonnet</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/valentinneenvlous.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
</HTML>

