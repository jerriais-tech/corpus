<HTML>
<HEAD>
<TITLE>Veues, cam&eacute;ra, action!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Veues, cam&eacute;ra, action!</h2></font></center><p>
<br/>
<br/>
Acouo eune fais, la f&ecirc;te du film du Brancage r'est par les c'm&icirc;ns &agrave; mouontrer des films dans des carres et des creux hors du c'meun. V&eacute;the, ouaithe qu'l'Od&eacute;on n'sait d'aut' un lieu d'rencontre pouor l's entch&eacute;thinn&eacute;s du cinn&eacute;ma, y'&eacute;tha d'la mouontr&eacute;thie d'films &agrave; l'Op&eacute;tha (tchi soulait &ecirc;t' un cinn&eacute;ma), au Coll&egrave;ge Victoria, au Vi&egrave;r Ch&acirc;t&eacute;, &agrave; la Salle P&acirc;roua&icirc;ssiale d&eacute; Saint H&eacute;lyi, &egrave;s tonnelles qu&eacute; j'appelle acouo, m&eacute;, l'H&ocirc;pita Sou&ocirc;t&egrave;rrain, dans la Vielle P&eacute;tite Cour, &agrave; la M&ecirc;nag'gie et dans d'aut's pliaiches. Sans doute, ch'est la technologie avanchie d'achteu des projecteurs tch'a&icirc;gue la pr&eacute;sent&acirc;tion d'grands films et p'tits vidgos dans des diff&eacute;thentes salles, des tonnelles et des ch&acirc;tchieaux.<br/>
<br/>
Coumme tchi qu'les cinn&eacute;mas ont changi d'pis les grandes salles enfuntchies qu&eacute; j'connaissais quand j'tais p'tit! Mais j'n'y vais pon bein souvent. Pouortchi? Assa, ieune des ra&icirc;sons, ch'est la cou&ocirc;teunme d'aver l'son des films si haut qu'l'&ecirc;tourdissaison vous prend et qu'nou-s'en trembl'ye qu&acirc;s&icirc;ment. &Eacute;pis nou-s'est accou&ocirc;teunmer d'aver eune t&eacute;l&eacute;c'mande siez-s&eacute; pouor pouver contr&ocirc;ler l'son d'la t&eacute;l&eacute;vision et des DVDs. Mais s'i' y'avait eune t&eacute;l&eacute;c'mande pouor toute l'audienche dans un cinn&eacute;ma, tchi bastaude qu&eacute; nou-s'y'&eacute;thait, don!<br/>
<br/>
Les p'tits vidgos en J&egrave;rriais gr&eacute;es par la f&ecirc;te du film du Brancage ont 't&eacute; bein atchilyis. I' sont of&ucirc;che les pus grandes productions cinn&eacute;matographiques en J&egrave;rriais pouor achteu, mais ch'est &agrave; esp&eacute;ther qu'la f&ecirc;te s'en va &ecirc;tibotchi d'l'&icirc;nt&eacute;th&ecirc;t dans l'cinn&eacute;ma et qu'j'&eacute;thons des films en J&egrave;rriais pouor des f&ecirc;tes &agrave; l'av'n&icirc;n. Mais tchi films en J&egrave;rriais qu'nou d&eacute;vthait aver? Au run d'&quot;Casablanca&quot;, nou pou&ocirc;rrait &icirc;nmaginner &quot;Les Blianches Banques&quot;; au run d'&quot;Casino Rouoyale&quot; - &quot;Eune S&eacute;th&eacute;e d'B&icirc;ngo &agrave; Saint Mart&icirc;n&quot;; et pouor l'h&ocirc;rreu, au run d&eacute; &quot;The Hills Have Eyes&quot;, j'&eacute;th&ecirc;mes &quot;Les C&ocirc;tis ont d's I&egrave;rs&quot;.<br/>
<br/>
Mais chein qu&eacute; j'voudrais vaie l'pus, ch&eacute; s'sait &quot;Indiana Jones et la V&icirc;site du Brancage&quot;. <br/>
<br/>
<i><a href="jerpoem.html">Geraint Jennings</a><br/></i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="media.html">Les M&eacute;dias et les commeunic&acirc;tions</a><p>
<li><a href="hollywood.html">J&egrave;rri - l&eacute; nouvieau Hollywood?</a><p>
<li><a href="jamesbond.html">Man nom est Bond..... J&icirc;nm&icirc;n Bond</a><p>
<li><a href="pictures.html">Bram &egrave;s pictures</a><p>
<li><a href="jannegj.html">Quand j'tais janne...</a><p>
<li><a href="3copthies.html">Trais cop'thies du directeu</a><p>
<li><a href="cinnemasgj.html">L's &Ecirc;m&acirc;nues &egrave;s cinn&eacute;mas</a><p>
<li><a href="filmgj.html">L&eacute; film</a><p>
<li><a href="assembliee/filmnes.html">Eune S&eacute;th&eacute;e de Filmnes</a><p>
<li><a href="assembliee/couleur.html">Portraits en couleur</a><p>
<li><a href="nierbeurre3.html">Film du Ni&egrave;r Beurre</a><p>
<li><a href="assembliee/films1971.html">Films pr&icirc;ns duthant et aupr&egrave;s l'Otchup&acirc;tion</a><p><li><a href="cahouainsomme.html">La bataille de la Somme</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
