<HTML>
<HEAD>
<TITLE>Whew! Whew!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Whew! Whew!</h2></font></center><p>

Whew! Whew! <br/>
 <br/>
 Ah &ccedil;a ? Es-che papi, papi m&acirc;chi ou parchemin ? I' y-a tchique Samedi, j'm'&eacute;tais jutchi un moment sus un juchas qu'avait tai pi&eacute;chi le tou d'unne statue d'un 'oumme jaune, et tchi reste d'hors ni&egrave;t et jour, plieuve ou vente, sus la pliaiche iou tchi'l est d'fendu de pass&eacute; avec des lourdes v&eacute;thuthes ou ma&icirc;me &agrave; ch'va' &#8211; quoique j'y'ai veu unne femme &agrave; ch'va ou &agrave; jument y travers&eacute;, assez pour se tr&eacute;butchi, car ch'est qu&acirc;si aussi pi&egrave;the qu'un &quot;skating ring&quot; &#8211; j'cr&eacute; que ch'tait l&agrave; tchique bord que le c&eacute;l&egrave;bre Rul Cour tchi &agrave; g'nors.<br/>
 <br/>
 Eh bein, pour vos dithe de man juchas, je vit un attrouppement de gens &agrave; unne p'tite distance de iou que j'tais et i' pathaisaient comme nou dit en angliais &quot;in earnest&quot;. Bein vite, je saoute en bas et j'me faufille tout pr&egrave;s de tout chu monde l&agrave; pour &egrave;couter.<br/>
 <br/>
 Ah ! mais, j'en ou&iuml; dans bein p'tit d'temps, pus qu'je pourrait vos racont&eacute;, enfin iun disait : Ch'est qu'tu-en dit du vi ? l'autre disait : Et t&eacute;, ch'est qu'tu-en cr&eacute; ? Eh bein, m&eacute; j'cr&eacute; qui veindra fo. Nennin d'ya, s'fit l'autre, il est trop rus&eacute; pour ch'l&agrave;. Mais criyais tu que ch&eacute; qu'nou avait pr&eacute;sentai &egrave;s viers guerriers tait en papi ? Nennin, j'avais tr&eacute;jous comprins tchi l'avai tai d&eacute;cidai que l'&egrave;crituthe devait &ecirc;tre sus du parchemin. Un autre dit : Eh bein, pout tchi que l'vi la fait mettre sus du papi, esche expr&egrave;s par &eacute;conomie. Un autre : Mais as tu roubliai che que l'vi disait ? I' disait, &agrave; che qui patha&icirc;t, que ch'tait vraiment bon assaiz pour ieux.<br/>
 <br/>
 Tu sait bein que l'vi a tr&eacute;jous fait &agrave; s'n'idaie et que quand i' fut min ma&icirc;tre, i' dit qui n'y'&eacute;thait pas deux ma&icirc;tres, tu sait bein de tchi que j'pasle et pour tchi qui disait ch'l&agrave; ; pas peux, va, le vi a grand ma' au ch&#339;u de n'y-&ecirc;tre pas ma&icirc;tre achteu, et de pus de n'avait pas tait seulement d'mandai. Fouai de Philippines, je n'y'&eacute;thais pas tait, m&eacute;, apr&egrave;s qu'il a servi iun des viers guerriers comme il avait fait, mais o&ugrave; verraiz pus tard i' y'a d'autre chose qu'a tait d&eacute;couvert. Se fait iun : Ch'est qui s'en va en &ecirc;tre ?  Le moussieu qu'a proposai des r'merciements au vi a d'mandai qui s'aient &eacute;crits sus parchemin. Eh bein, ch'tait le m&ecirc;me vrai moussieu tchi proposi que les viers guerriers eussent des r'merciements &eacute;crits sus parchemin &egrave;ttout. Ch'est qui fait que l'vi les fit mettre sus du papi ? J'cr&eacute; que ch'est unne insulte &agrave; faithe au proposant et si ch'tait m&eacute; que chu moussieu l&agrave;, je d'mandais que ch'l&agrave; fut rectifi&eacute;. <br/>
 <br/>
 Mais dites m&eacute;, criyous que l'vi voudra accept&eacute; les siens ? Criyous qu'il &icirc;tha &agrave; l'assemblyaie pour les r'chev&eacute;. Je cr&eacute; que quand i' r'veindrait siez li tout chergi, i' pouorrait bein trouv&eacute; un cracot dans la &quot;letter box&quot; comme du <a href="guyfawkes.html">chinq de Novembre</a>. Et pis, ch'est qu'en est de la patraque d'auloge et des livres ? Mais iun r'gardi &agrave; sa montre et dit: Le train n'arr&ecirc;te pas pour personne, et n'evl&agrave; chinq heuthes vingt-chinq. Les v'la tous dispersaies et m&eacute;, pouorre caouan, je reste tout extasi&eacute; de che que j'avais ou&iuml;, et je me r'posi un moment ou deux contre la porte de la vieille garde. I' faudra que je sache tchique chose au sujet de l'aulouage. <br/>
 <br/>
</div><div align="center"> ***<br/>
 <br/>
</div><div align="left"> Mort de mes os et de ma vieille carcasse.<br/>
 <br/>
 J'tais, Lundi au s&eacute;, tout pr&egrave;s d'un slip tchique bord du Hocq, a vais si y-avait occuo d'autres lanchouneurs &agrave; la r'cherche de lus b&egrave;risses, quand j'ou&iuml; de bein dr&ocirc;le de choses.<br/>
 <br/>
 J'en sis ervenu tout essouffli&eacute; et, ma f&eacute;, j'en sis tellement surpreins que je n'ai pas ieu l'temps d'&egrave;crithe cha qu'j'ai ou&iuml;.<br/>
 <br/>
 V'l&agrave; qui s'ra pour unne autre bord&egrave;e, car j'pense que j'vais r'touonn&eacute; par l&agrave;.<br/>
 <br/>
 J'sai' bein tout l'ma' qu'nou dit du &quot;caouan&quot;, mais v'l&agrave; qu'entre par unne ouothelle et sort par l'autre. <br/>
 <br/>
 A b&eacute;t&ocirc;t.<br/>
 <br/>
<i> <a href="gwdec.html">Caouain</a><br/>
 27/11/1909<br/></i>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="cahouain_cracots.html">Puisque les mousses n'ont pas occuo peut m'aveughi avec les cracots</a><p>
<li><a href="cahouain_carnaval.html">La bord&egrave;e du carnaval</a><p>
<li><a href="guyfawkes2.html">Entouor la s&eacute;th&eacute;e d'Guy Fawkes</a><p>
<li><a href="guyfawkes3.html">Guy Fawkes</a><p>
<li><a href="guyfawkes4.html">Les traditions d'la S&eacute;th&eacute;e d'Guy Fawkes</a><p>
<li><a href="guyfawkes5.html">La S&eacute;th&eacute;e d'Guy Fawkes</a><p>
<li><a href="guyfawkes6.html">Guy Fawkes</a><p>
<li><a href="gdfguyfawkes.html">'Guy Fawkes' l&eacute; temps pass&eacute;</a><p>
<li><a href="guyfox.html">Guy Fox</a><p>
<li><a href="fawkes_stouen.html">Guy-Fawkes &agrave; St.-Ouen</a><p>
<li><a href="guyfawkes1909.html">Guy Fawkes 1909</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

