<HTML>

<!-- Mirrored from members.societe-jersiaise.org/geraint/jerriais/gdfreves.html by HTTrack Website Copier/3.x [XR&CO'2014], Tue, 15 Jul 2025 13:59:47 GMT -->
<HEAD>
<TITLE>R&ecirc;ves du temps pass&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>R&ecirc;ves du temps pass&eacute;</h2></font></center><p>

<font size="-1"><i>Le M&eacute;nage &egrave;s Feuvres,</i><br/>
<i>L&eacute; 30 septembre, 1965.</i><br/></font>
<br/>
Moussieu l'R&eacute;dacteu,<br/>
<br/>
N'y a pon fort d&eacute; monde d&eacute; nouos jours tchi craient &egrave;s r&ecirc;ves, mais ch'tait aut' affaithe quand j'tais mousse, et ch'tait acouo bein pi&egrave;the y'a un coupl'ye d'chents ans! J'ai tr&eacute;jous l'nez fou&ocirc;rr&eacute; dans les vi&egrave;rs almonnas, et j'li&ecirc;sais tchiques crianches au sujet dans iun l'aut' jour. S'i' y'en a parmi vouos lecteurs tch'y craient acouo i' pouorront p't &ecirc;t' nouos dithe si les crianches d&eacute; lus temps &egrave;rsembl'yent &egrave;s cheinnes du temps jadis.<br/>
<br/>
Quand l's anciens r&ecirc;vaient d'l'ouognon, d'l'&acirc;le ou d'autcheunes h&egrave;rbes tchi n'sentent pon &agrave; bouan, ch'tait s&icirc;ngne d&eacute; brit auve tchitchuns. Ch'tait mauvais s&icirc;ngne d&eacute; r&ecirc;ver qu'nou viyait eune &acirc;ne cou&ocirc;rre, mais i' n'est pon dit tchi s&icirc;ngne est-che d&eacute; vaie eune &acirc;ne &agrave; deux pids cou&ocirc;rre! Ch'tait bouan s&icirc;ngne d&eacute; r&ecirc;ver qu'nou montait dans un bouais, mais l'contraithe si nou tchiyait bas d&eacute; d'dans l'bouais. quand nou-s y r'fli&eacute;chis ch'essait bein d'm&ecirc;me &eacute;tout si v'la tch'i' s'arrivait r&ecirc;&eacute;llement!<br/>
<br/>
D&eacute; r&ecirc;ver qu'nou-s avait eune bastaure auve tchitchun d'vant qu'd'&ecirc;t' mathi&eacute; voulait dithe qu&eacute; nou s'n allait d&eacute;v'n&icirc;n amouotheux. Ch'tait s&icirc;ngne d&eacute; pauvr&eacute;t&eacute; et d'm&icirc;ns&egrave;the d&eacute; r&ecirc;ver qu'nou marchait dans l'pit&eacute;. S'nou r&ecirc;vait qu'un <a href="gdfcat.html">cat</a> s&eacute; r'b&icirc;nfrait et vouos &icirc;ngr&icirc;nfliait quand nou-s &ecirc;prouvait &agrave; l'mett' d&eacute;houors, ch'tait s&icirc;ngne qu&eacute; nou-s allait &ecirc;t' attatchis par des voleurs! N&eacute; v'la un fanmeux av&egrave;rti pour mett' les gens sus lus gardes!<br/>
<br/>
D&eacute; r&ecirc;ver qu'nou-s avait les gu'veux bliancs 'tait s&icirc;ngne d&eacute; jouaie. S'i' 'taient ni&egrave;rs, s&icirc;ngne d&eacute; tristesse, mais s'il' 'taient rouoges, s&icirc;ngne d&eacute; prosp&eacute;thit&eacute;. Si ch'tait &agrave; ch't heu i' faudrait en &icirc;nventer, eune racachie d's&icirc;ngnes, entouorre les gu'veux, d&eacute;pis qu'les femmes les teingnent d&eacute; touotes les couleurs souos l'touannement du sol&eacute;!<br/>
<br/>
Si l'r&ecirc;ve 'tait qu'nou montait eune &ecirc;tchelle, ch'tait s&icirc;ngne d'honneu &agrave; l'av'n&icirc;n, mais ch'tait s&icirc;ngne d&eacute; p&egrave;rte et d'danmage d&eacute; r&ecirc;ver qu'nou d'scendait l'&ecirc;tchelle.<br/>
<br/>
Ch'tait s&icirc;ngne d&eacute; profit et d'r&ecirc;ussite en conm&egrave;rce d&eacute; r&ecirc;ver d'navets et d'concombres, mais s&icirc;ngne d&eacute; maladie d'r&ecirc;ver qu'nou dansait &agrave; des neuches. Si nou r&ecirc;vait qu'nou s'lavait l's ou&iuml;es, ch'tait s&icirc;ngne qu&eacute; nou s'sait ob&eacute;yis et s&egrave;rvis fid&egrave;lement par domestiques et ouvriy&egrave;rs.<br/>
<br/>
R&ecirc;ver d'un pa&ouml;n voulait dithe qu&eacute; nou mathi&ecirc;thait eune belle femme, mais l&eacute; livre des r&ecirc;ves n&eacute; disait pon tch'est tch'i' s'arrivethait si un homme d&ecirc;j&agrave; mathi&eacute; avait chu r&ecirc;ve-l&agrave;.<br/>
<br/>
D&eacute; r&ecirc;ver qu'nou 'tait &agrave; tchilyi des pommes voulait dithe qu&eacute; nou s'en allait &ecirc;t' chicangnis par tchitchun, et ch'tait s&icirc;ngne d&eacute; maladie d&eacute; r&ecirc;ver qu'nou mangeait d'la salade. Ch'tait mauvais s&icirc;ngne, &eacute;tout, d&eacute; r&ecirc;ver qu'nou 'tait &agrave; faithe san testament.<br/>
<br/>
Pour un homme tchi n'tait pon mathi&eacute;, ch'tait s&icirc;ngne tch'il allait bein vite trouver femme et s'mathier s'i' r&ecirc;vait qu'tchitchun l&icirc; donnait un v&egrave;rre pliein dg'ieau!<br/>
<br/>
J&eacute; n'sai pon s'i' y'avait la ponser&ecirc;sse dans chu temps-l&agrave;. Quand j'tais mousse, d&eacute; r&ecirc;ver &quot;la rouoge trie&quot; 'tait a bein pr&egrave;s la m&ecirc;me chose. L's anciens criyaient qu'des fa&ucirc;t&ocirc;mes, et m&ecirc;me l&eacute; Satan, allaient par les c'm&icirc;ns la niet, et quand il' en p&acirc;laient duthant les longues s&eacute;th&eacute;es d'hiver es mousses avaient qu&acirc;si peux d'aller lus couochi, et v'la tchi lus donnait tchiquefais d'mauvais r&ecirc;ves.<br/>
<br/>
</div><div align="center"><b>Scienches des vi&egrave;rs temps</b><br/>
</div><div align="left"><br/>
Nou n'sait janmais tch'est qu'nou s'en va trouver dans les vi&egrave;rs almonnas. N&eacute; v'ch&icirc;n tchiques bouannes &quot;scienches&quot; d&eacute; la vie qu'j'y trouvis l'aut' s&eacute;:-<br/>
<br/>
La bouanne condite est pour l&eacute; corps chein qu&eacute; l'bouan sens est pour l'esprit.<br/>
<br/>
I' faut &ecirc;t' col&icirc;nmachon en consid&eacute;th&acirc;tion, mais oua&icirc;s&eacute; en action!<br/>
<br/>
Voul'ous n'aver janmais tort? Donnez raison &agrave; tout l'monde!<br/>
<br/>
Le jour d'aniet et l'&ecirc;colyi d'hi&egrave;r.<br/>
<br/>
La politesse est l'tr&eacute;sor tch'enrichit les cheins tch'i' l'd&ecirc;pensent.<br/>
<br/>
J'&egrave;rch&eacute;vons trais &ecirc;ducation dans la vie - la preunmi&egrave;the d&eacute; nouos p&egrave;the et m&egrave;the, la deuxi&egrave;me d&eacute; nouos ma&icirc;tres d'&ecirc;cole, et la tra&icirc;si&egrave;me du monde alentou d'nous. Chein qu'nou-s apprend dans chette-l&agrave; renv&egrave;rse souvent l's id&eacute;es des preunmi&egrave;thes!<br/>
<br/>
La t&egrave;rre n'est pon seulement eune pliaiche pour s'ab&ucirc;ser, ch'est &eacute;tout eune pliaiche pour s'empl'yiyer.<br/>
<br/>
Y'a eune foule d&eacute; gens tch'ont tellement horreur des &icirc;ngrats tch'i' n'oblyigent p&egrave;rsonne!<br/>
<br/>
Pour jou&iuml; d'la flieur, i' faut s'mer la graine et tchultiver l'bouton!<br/>
<br/>
La natuthe, riche m&ecirc;me dans ses pauvr&eacute;t&eacute;s, a donn&eacute; d'l'affront &egrave;s sots pour lus a&icirc;dgi &agrave; faithe lus c'm&icirc;n!<br/>
<br/>
L&eacute; seul plia&icirc;si qu'c&egrave;rtains trouvent dans la vie est d'lus pliaindre et d'&ecirc;t' malheutheurs!<br/>
<br/>
Pour un homme esprit&eacute; i;' n'faut qu'eune femme d&eacute; bouans sens, car ch'est trop d'deux esprits dans eune ma&icirc;son!<br/>
<br/>
Mais n'en v'ch&icirc;n ieune tchi pouorrait p't &ecirc;t' trouver d's opinions contraithes d&eacute; nouos jours: &quot;La dg&egrave;rre fait partie d'l'ordre &ecirc;tablyie par l&eacute; Bouan Dgieu. Sans lyi l'monde pouorrithait et s'p&egrave;rd&eacute;thait dans l'mat&eacute;rialisme.&quot; Ch'est tout d'm&ecirc;me vrai, Moussieu l'R&eacute;dacteu, qu&eacute; la prosp&eacute;thit&eacute; et l'mat&eacute;rialisme d'nouos jours n'endueurchissent pon l'monde au trav&acirc;s, car l's ouvriy&egrave;rs d'&agrave; ch't heu &ecirc;prouvent &agrave; gangni l'pus d'sou tch'i' peuvent gaffer pour l&eacute; mains d'trav&acirc;s tch'i'l' ont envie d'faithe!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="dormivoc.html">Dormi</a><p>
<li><a href="gdfdormeux.html">J'sis bouan dormeux!</a><p>
<li><a href="pmreve.html">Merrienne a un mauvais r&ecirc;ve</a><p>
<li><a href="pmreve2.html">Ph'lip et son r&ecirc;ve</a><p>

<li><a href="niet.html">La Niet</a><p>

<li><a href="revea2k.html">Un r&ecirc;ve</a><p>
<li><a href="revea2k.html">Un r&ecirc;ve</a><p>
<li><a href="reve2003.html">Un r&ecirc;ve</a><p>
<li><a href="reve2003b.html">Un R&ecirc;ve</a><p>
<li><a href="reve2003c.html">Un R&ecirc;ve</a><p>

<li><a href="reve2010.html">Un R&ecirc;ve</a><p>
<li><a href="reve2010b.html">Un R&ecirc;ve</a><p>
<li><a href="reve2010c.html">Un r&ecirc;ve</a><p>
<li><a href="reve2010d.html">Un r&ecirc;ve</a><p>
<li><a href="reve2010e.html">Un r&ecirc;ve</a><p>
<li><a href="reve2010f.html">Un r&ecirc;ve</a><p>
<li><a href="reve2010g.html">Un r&ecirc;ve</a><p>
<li><a href="reve2010h.html">Un r&ecirc;ve</a><p>
<li><a href="reve2010i.html">Un r&ecirc;ve</a><p>
<li><a href="reve2010j.html">Un r&ecirc;ve</a><p>

<li><a href="reve2011a.html">Un r&ecirc;ve</a><p>
<li><a href="reve2011b.html">Un r&ecirc;ve</a><p>
<li><a href="reve2011c.html">Un r&ecirc;ve</a><p>
<li><a href="reve2011d.html">Un r&ecirc;ve</a><p>
<li><a href="reve2011e.html">Un r&ecirc;ve</a><p>
<li><a href="reve2011f.html">Un r&ecirc;ve</a><p>
<li><a href="reve2011g.html">Un r&ecirc;ve</a><p>
<li><a href="reve2011h.html">Un r&ecirc;ve</a><p>
<li><a href="reve2011i.html">Un r&ecirc;ve</a><p>
<li><a href="reve2011j.html">Un r&ecirc;ve</a><p>
<li><a href="reve2011k.html">Un r&ecirc;ve</a><p>
<li><a href="reve2011l.html">Un r&ecirc;ve</a><p>
<li><a href="reve2011m.html">Un r&ecirc;ve</a><p>
<li><a href="reve2011n.html">Un r&ecirc;ve</a><p>
<li><a href="reve2011o.html">Un r&ecirc;ve</a><p>
<li><a href="reve2011p.html">Un r&ecirc;ve</a><p>
<li><a href="reve2011q.html">Un r&ecirc;ve</a><p>
<li><a href="reve2011r.html">Un r&ecirc;ve</a><p>

<li><a href="reve2013a.html">Un r&ecirc;ve</a><p>
<li><a href="reve2013b.html">Un r&ecirc;ve</a><p>
<li><a href="reve2013c.html">Un r&ecirc;ve</a><p>
<li><a href="reve2013d.html">Un r&ecirc;ve</a><p>
<li><a href="reve2013e.html">Un r&ecirc;ve</a><p>
<li><a href="reve2013f.html">Un r&ecirc;ve</a><p>
<li><a href="reve2013g.html">Un r&ecirc;ve</a><p>

<li><a href="reve2014a.html">Un R&ecirc;ve</a><p>
<li><a href="reve2014b.html">Un r&ecirc;ve</a><p>
<li><a href="reve2014c.html">Un r&ecirc;ve</a><p>
<li><a href="reve2014d.html">Un r&ecirc;ve</a><p>
<li><a href="reve2014e.html">Un r&ecirc;ve</a><p>
<li><a href="reve2014f.html">Des r&ecirc;ves</a><p>
<li><a href="reve2014g.html">Un r&ecirc;ve</a><p>
<li><a href="reve2014h.html">Un r&ecirc;ve</a><p>
<li><a href="reve2014i.html">Un r&ecirc;ve</a><p>
<li><a href="reve2014j.html">Un r&ecirc;ve</a><p>

<li><a href="reve2015a.html">Un R&ecirc;ve</a><p>
<li><a href="reve2015b.html">Un r&ecirc;ve</a><p>
<li><a href="reve2015c.html">Un r&ecirc;ve</a><p>
<li><a href="reve2015d.html">Un r&ecirc;ve</a><p>
<li><a href="reve2015e.html">Un r&ecirc;ve</a><p>
<li><a href="reve2015f.html">Des r&ecirc;ves</a><p>
<li><a href="reve2015g.html">Un r&ecirc;ve</a><p>
<li><a href="reve2015h.html">Un r&ecirc;ve</a><p>
<li><a href="reve2015i.html">Un R&ecirc;ve</a><p>
<li><a href="reve2015j.html">Un R&ecirc;ve</a><p>
<li><a href="reve2015k.html">Un R&ecirc;ve</a><p>
<li><a href="reve2015l.html">Des r&ecirc;ves</a><p>
<li><a href="reve2015m.html">Un r&ecirc;ve</a><p>
<li><a href="reve2015n.html">Un r&ecirc;ve</a><p>
<li><a href="reve2015o.html">Un r&ecirc;ve</a><p>
<li><a href="reve2015p.html">Un r&ecirc;ve</a><p>
<li><a href="reve2015q.html">Un r&ecirc;ve</a><p>
<li><a href="reve2015r.html">Un r&ecirc;ve</a><p>
<li><a href="reve2015s.html">Un r&ecirc;ve</a><p>
<li><a href="reve2015t.html">Un r&ecirc;ve</a><p>
<li><a href="reve2015u.html">Un r&ecirc;ve</a><p>

<li><a href="reve2016a.html">Un r&ecirc;ve</a><p>
<li><a href="reve2016b.html">Un r&ecirc;ve</a><p>
<li><a href="reve2016c.html">Un r&ecirc;ve</a><p>
<li><a href="reve2016d.html">Un r&ecirc;ve</a><p>
<li><a href="reve2016e.html">Un r&ecirc;ve</a><p>
<li><a href="reve2016f.html">Un r&ecirc;ve</a><p>
<li><a href="reve2016g.html">Un r&ecirc;ve</a><p>
<li><a href="reve2016h.html">Un r&ecirc;ve</a><p>

<li><a href="reve_baie.html">R&ecirc;ve dans eune baie</a><p>
<li><a href="reve_troubliant.html">Un r&ecirc;ve troubliant</a><p>
<li><a href="reverest.html">L'r&ecirc;ve entouor l&eacute; restaurant</a><p>
<li><A HREF="reve_aeroport.html">Un r&ecirc;ve dans un a&eacute;roport</A><p>
<li><a href="revesecole.html">Des r&ecirc;ves d&eacute; l'&ecirc;cole</a><p>
<li><a href="dancingqueen.html">En r&ecirc;vant et chantant</a><p>
<li><a href="rever.html">R&ecirc;ver</a><p>
<li><a href="anydream.html">Autchun r&ecirc;ve m&eacute; f'tha</a><p>
<li><a href="ihaveadream.html">M&eacute;, j'ai un r&ecirc;ve</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfreves.html by HTTrack Website Copier/3.x [XR&CO'2014], Tue, 15 Jul 2025 13:59:47 GMT -->
</HTML>

