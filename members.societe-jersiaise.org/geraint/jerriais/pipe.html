<HTML>
<HEAD>
<TITLE>Ma Court-&eacute; Pipe</TITLE>
<META  name="keywords" content="Jèrriais, poetry, tobacco, tabagisme, smoking">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Ma Court-&eacute; Pipe</h2></font><br></CENTER>
<CENTER><TABLE><TR><TD>
<p>Oulle 'tait b&iuml;anche comme une n&ecirc;h, longue comme l&eacute; bras.<br>
Quand j'p'tunis d'dans, un Mardi Gras,<br>
La prumi&eacute; fais siez Jim Le Cras -<br>
Ma "Churchwarden".<br>

<p>Et sus m'n'a&icirc;s d'foy&eacute; pour bein longtemps,<br>
J'la gardis d'charme sans accidents,<br>
Et touos les s&iuml;&ecirc;rrhs j&eacute; fumais d'dans -<br>
Ma belle longue pipe.<br>

<p>Mais au coin d'l'&acirc;tre j'tais une s&eacute;th&ecirc;h,<br>
J'fumais &egrave;t j'ho&ucirc;tais par bord&ecirc;hs.<br>
Pus d'gi&euml;z fa&iuml;s j'l'avais ralum&eacute;h -<br>
Ma longue neuve pipe <br>

<p>Ma femme m'criyis - Eh ! va t'couochi!<br>
J&eacute; tr&eacute;sautis; souos l'gr&ecirc;e ou' tchit,<br>
Et en tre&iuml;s morciaux j'la b&ucirc;chis -<br>
Ma pouorre longue pipe.<br>

<p>V'l&agrave; tchi t'sert bein! chez chein qu'om dit,<br>
Mais philosophe un p'tit mio j'sis,<br>
Et j'les r'jueinyis sans prendre d'avis -<br>
Mes morciaux d'pipe.<br>

<p>Les deux longs buts, dans l'feu j'fiantchis,<br>
J'eus un bouan "smoke" d&eacute;vant m'couochi<br>
Et ch&eacute; fut d'm&ecirc;me qu&eacute; j'qu&eacute;menchis -<br>
Ma court-&eacute; pipe.<br>

<p>Combein de pip&ecirc;hs qu&eacute; j'ai fum&ecirc;h!<br>
Combein d'chents milles qu'j'avons trav'l&ecirc;h!<br>
D'pis chu temps-l&agrave;, de jour &egrave;t d'n&iuml;&ecirc;h -<br>
Ma court-&eacute; pipe!<br>

<p>Un jour, j't&ecirc;mes &agrave; la grand' tch&eacute;thue,<br>
Siez Ph'lip L&eacute; Bro, pr&egrave;s les Si&egrave;z Rues,<br>
Ou vint bein pr&egrave;s d'&ecirc;tre bein fichue -<br>
Ma court-&eacute; pipe.<br>

<p>Deux gar&ccedil;ons avait Ph'lip L&eacute; Bro,<br>
Ils 'taient tr&eacute;jous &agrave; faithe tchique dro,<br>
I' n'mantch&icirc;drent pon d&eacute; m'jouer un touo -<br>
Avec ma pipe.<br>

<p>J'eus une a&ucirc;tchie apr&egrave;s din&eacute;,<br>
J'enn' la fumis qu'&agrave; la meintch&eacute;,<br>
Et pis j'la mins sus l'ais d'foy&eacute; - <br>
Ma court-&eacute; pipe.<br>

<p>Aupr&egrave;s du feu, en un troup&eacute;,<br>
J't&ecirc;mes touos assis apr&egrave;s soup&eacute;,<br>
La prumi&eacute; chose ch&eacute; fut d'happer -<br>
Ch&acirc;t'chun sa pipe.<br>

<p>J'enn' pensions &agrave; aut'chune fr&eacute;deinne,<br>
Et j'f&icirc;mes chanter men cou&ocirc;sin "Dan",<br>
Et comme un prince j'fumais la meinne -<br>
Ma court-&eacute; pipe.<br>

<p>F&ucirc;-utt - BANG!! J'pensis qu'ma t&ecirc;te 'tait horte,<br>
Janmais j'n'avais veu rein d'la sorte,<br>
Ou volit d'l'&acirc;tre jusqu'&agrave; la porte -<br>
Ma court-&eacute; pipe.<br>

<p>Comme &ecirc;tenp&ecirc;rrche j'restis assis,<br>
L&eacute; n&ecirc;zh br&ucirc;leh, la barbe odrie,<br>
D&eacute; poudre il' l'avaient presque empy&icirc;e -<br>
Ma court-&eacute; pipe.<br>

<p>Sus l'but du n&ecirc;zh j'eus une vessie,<br>
J'l&eacute; poussotis &egrave;t i' s'r'fit,<br>
Mais d'pis, tr&eacute;jous, j&eacute; m'en m&ecirc;fis -<br>
D'ma court-&eacute; pipe.<br>

<p>Une autre bord&ecirc;h d'la Ville j'r'venais,<br>
Sus l'haut d'une "bus" &agrave; Mess Benest,<br>
Et comme de cou&ocirc;tume j'la fumais -<br>
Ma court-&eacute; pipe.<br>

<p>Quand j'vinmes pr&egrave;s d'la "Folie Balleine",<br>
J'sens d'tchi qui br&ucirc;le! Ch'est comme d'la laine;<br>
M'dit Charles Rose dans une haleine -<br>
Ch'est p't&ecirc;tre ta pipe ? <br>

<p>Au m&ecirc;me moment, mi&eacute; suffotchi<br>
J&eacute; m&eacute; trouvis; d'but j&eacute; m'pitchis<br>
Et dans mes p&ocirc;tes m'mins &agrave; cherchi -<br>
Ma court-&eacute; pipe.<br>

<p>Et pis, don, l'monde d&eacute; m&eacute; ghr&icirc;gnaient.<br>
Car oulle avait - s&acirc;bre-&eacute; d&eacute; bo&iuml;&ecirc;s -<br>
Mins l'feu &agrave; ma poucha&iuml;tte d&eacute; br&ecirc;es -<br>
Ma court-&eacute; pipe.<br>

<p>Ch'est dr&ocirc;le qu&eacute; j'n'l'ai jamais b&ucirc;chie,<br>
J&eacute; dis tchique fais &agrave; mes amis,<br>
Ch'est comme les cats, oulle a sept vies -<br>
Ma court-&eacute; pipe.<br>

<p>Quo&iuml;qu'ou sait neithe comme un tr&eacute;pied,<br>
Et &agrave; p&eacute; pr&egrave;s longue comme l&eacute; de&iuml;,<br>
Par me&iuml;, par terrh, ah! donn&ecirc;zh m&eacute; -<br>
Ma court-&eacute; pipe<br>

<p>Quand i' g&ecirc;le d&uuml;, qui fe&iuml;t si fre&iuml;,<br>
Qu'tout l'monde ont l'o&iuml;&ecirc;z&eacute; &agrave; rouoge b&eacute;,<br>
Rein m'garde l&eacute; n&ecirc;zh bein caud comme yi&eacute; -<br>
Ma court-&eacute; pipe.<br>

<p>Et l'&ecirc;t&eacute;h quand j'vais au bat&eacute;,<br>
Ou qu'&agrave; basse y&iuml;eau j'vais p&ecirc;coter,<br>
Jamais j'enne' manque de l'emporter -<br>
Ma court-&eacute; pipe.<br>

<p>Souvent quand j'sis rentr&egrave;h l&acirc;ss&ecirc;h,<br>
Par les affaithes, l'esprit badr&ecirc;h :<br>
Mille diffitchult&ecirc;hs j'ai gav'l&ecirc;h -<br>
Fumant ma pipe.<br>

<p>Veithe d'ja, j'sommes grands amis nos deux,<br>
J'la gard&eacute;thai longtemps si j'peux,<br>
Ach'teu ou vos fait ses ad'jieux -<br>
Ma p'tite do&ucirc;dine, ma court-&eacute; pipe.<p>
&nbsp;<p>
<i><p><a href="lock.html">"CH'LA S'PEUT"</a><br></i>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ptunvoc.html">Feunmer</a><p>
<li><a href="gdffeunm.html">Tchi feunm&eacute;e!</a><p>
<li><a href="pipefav.html">La Pipe la favorite</a><p>
<li><a href="modghie.html">Ma Modghie d'Cidre et ma Pip&egrave;e de P'tun</a><p>
<li><a href="cig.html">La Cigarette</a><p>
<li><a href="ptunez.html">P'tun&egrave;z, P'tun&egrave;z, Gar&ccedil;ons</a><p>

<li><a href="niercat.html">D's annonces pouor des cigarettes</a><p>
<li><a href="grandturc.html">Au Grand Turc</a><p>
<li><a href="allix.html">Allix</a><p>
<li><a href="gdfpense.html">Quand j'y pense...</a><p>

</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
