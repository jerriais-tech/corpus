<HTML>
<HEAD>
<TITLE>Le Revers de la M&eacute;daille</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Revers de la M&eacute;daille</h2></font></center><p>
<CENTER><TABLE><TR><TD>
 Laoutre jour nos hardelles tais bein desappointeais.<br>
 Car y'n criyiais pas d'av&eacute; d'examen t'channeais.<br>
 Car lus chapelle tet en train d'&ecirc;tre ergrais,<br>
  Et y niavet pas moyen que tout fussent pr&ecirc;t.<p>

 Mais comme tchi sait attendre tout vein a temps.<br>
 Il en a tet d'm&ecirc;me de nos geunes gens.<br>
 Un va&icirc;sin lus a offert sa magnifique Chapelle.<br>
 Et v'la qu'a r&eacute;jouit nos geunes hardelles.<p>

 Mais vla qui va les mettre &agrave; de grand frais,<br>
 Y lus faut de neuves robes, les vieilles ne sont pas ergrais.<br>
 Comme y s'en vont dans eunne piaiche &ecirc;trangiethe,<br>
 Y n'veule pas vraiment av&egrave; l'air les pi&egrave;the.<p>

 Y s'en vont les faithe, chest autant d&egrave;spaingni,<br>
 Car aoutrement v'la qui ne pouorait pas payi;<br>
 Y dise qui lus faut un divert "nice" mo&iuml;chet.<br>
 Qui scait brodet est carres et tout scaloppet.<p>

 J'&egrave;thais mus aimait s'il aveais peut lus en p&acirc;s&eacute;.<br>
 Comme les patates ont fait, n'ou n'peut pas yiaford&egrave;;<br>
 Mais comme eun proph&egrave;te n'est pas honoret dans son pay&iuml;,<br>
 Peut &ecirc;tre en al1ant ailleurs y trouvthons eun parti.<p>

 Chest pourtchi en sacrifiant un p'tit mio,<br>
 Y scont hortes pus vites de d'sus men co,<br>
 Car ils ont les trente et p&icirc;s bein pasets.<br>
 Il est grand temps qui scais bein mathies.<p>

 Y disent qui lus faut de neux chapiauex,<br>
 Car lus viers ne sont pas achteu ascais biauex,<br>
 Y lus faut des gants et eun biaue boa;<br>
 Des neuves bottes des kauches et excetcra.<p>

 Y lus faut etout de neux parapluie,<br>
 Car si par malheur y faisait d'la p&iuml;yie;<br>
 Si par eun coup d'chance un jeune homme lus portait,<br>
 Y'n pouorais pas en av&egrave; yieun qui sait usait.<p>

 Y veulent av&egrave; ch&acirc;tcheun lus neu devant&egrave;.<br>
 Car si par chance le jeune homme veut entr&egrave;.<br>
 Y les mettreais tout d'un coup! Savous bein pourtchi ?<br>
 Pour montr&eacute; au jeune homme qui savent bein coutchi.<p>

 Mais jamais, s'en vont y en daispans&egrave;,<br>
 Chut examen la s'en va t'i lus couot&egrave;;<br>
 Y disent quand les gens pa&iuml;e pour entr&eacute;,<br>
 Y veulent entendre du bon et vais du b&eacute;.<p>

 Me j'dit qu'est Chapelles y devthait &ecirc;tre libre entraie,<br>
 Les siens qui peuve donn&egrave; librement, donneais;<br>
 Mais les pauvres qui n'peuvent pas yiaford&egrave;.<br>
 Ouvraies grande la porte et einviteais les d'entr&eacute;.<p>

 Si eunne pouore femme n'a qu'un douze sou pour accat&egrave; eun pain,<br>
 Comment qu'ou peut le donn&eacute; pour vais un examen.<br>
 Celui qui a piti&egrave; du pauvre, ou saveais bein l'restant,<br>
 Aura sa r&egrave;compense devant qui s&ccedil;ait longtemps.<p>

<i><a href="livonia.html">Livonia</a></i><p>
</TD></TR></TABLE></CENTER>

&nbsp;<p>

<FONT SIZE=2>
<ul>
<li><a href="gdfexam.html">Examens et s&egrave;rmons</a><p>

</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
