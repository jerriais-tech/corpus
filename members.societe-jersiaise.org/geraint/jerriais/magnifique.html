<HTML>

<!-- Mirrored from members.societe-jersiaise.org/geraint/jerriais/magnifique.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<HEAD>
<TITLE>J'sis magnifique, merci!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'sis magnifique, merci!</h2></font></center><p><br>
<CENTER><TABLE><TR><TD>
J&eacute; sis magnifique, m&egrave;rci,<br>
I'n'y'a rein d'ma auv' ma sant&eacute;!<br>
J'ai des rhonmatisses dans mes g'nours,<br>
Et la goutte dans man gros ort&eacute;,<br>
Man pouls est faibl'ye, et j'n'ai pas des dents,<br>
Mais j'sis hardi bein, consid&eacute;thant!<br>
<br>
J'ai des cors sus les deux pids,<br>
Et l&eacute; ma m'tracache tout l'temps.<br>
Ch'est rare qu&eacute; j'dors l&eacute; long des nyits,<br>
Et j'm'&ecirc;m&ocirc;que au sol&eacute; l'vant.<br>
Ma m&eacute;mouaithe n'est pas ch'qu'ou 'tait d'vant,<br>
Mais j&eacute; n'sis pas mal, consid&eacute;thant!<br>
<br>
I'n'faut pas admettre qu'nou-s-est afflyigis,<br>
Coumme nou d'veint tous quand nou vieillit,<br>
Faut, s'dr&eacute;chant, dithe: &#147;J'n'sis pas finnie,<br>
Man doue! J'sis magnifique, m&egrave;rci!&#148;<br>
<br>
Comment qu&eacute; j'sai qu'man janne temps est pass&eacute;?<br>
Ch'est qu&eacute; l'entrain n&eacute; m'entra&icirc;ne pas coumme i' soulait!<br>
Mai v'l&agrave; tchi n'fait d'rein et j'pense en sou&ocirc;riant<br>
&Egrave;s pliaiches o&ugrave;'est m'n entrain ma m'n&eacute; d'temps en temps!<br>
Qu&eacute; la vieill&egrave;che est dor&eacute;e, est un <a href="ditons.html">diton</a> qu'nou ouait,<br>
Mai j'en ai mes doutanches quand j'gr&icirc;mpe dans man liet!<br>
M&eacute;n ou&iuml;e dans l'titheux, mes dents dans l'dgichon,<br>
M'n yi sus la tabl'ye au pid du carillon!<br>
Et d'vant m'endormi j'm&eacute; d'mande tchiquefais,<br>
Y'a't'i' aut' chose qu&eacute; j'ai oubli&eacute; &agrave; mettre sus l'ais?<br>
<br>
Quand j'tais janne auv' mes rouoges souliers,<br>
J'm&eacute; toupinnais su l'but d'mes ort&eacute;s.<br>
Quand j'd'vins pus vielle, j'dansais toute la niet<br>
Auv' des souliers en bieu bliu s&acirc;tin!<br>
Mais &agrave; ch'teu ch'est des ni&egrave;rs chaussons en v'lous pour m&eacute;,<br>
Comme j'gabathe auv' man baton du matin au s&eacute;!<br>
<br>
D&eacute; bouonne heuthe l&eacute; matin apr&egrave;s eune t&acirc;ss&eacute;e d'th&eacute;e<br>
J'ram&acirc;sse la gazette et j'li&eacute; les d&eacute;c&egrave;s;<br>
L&eacute; mein n'y'est pas, d'm&ecirc;me j'dis &#147;Dgieu merci&#148; <br>
Et j'mange deux beurr&eacute;es d'g'l&eacute;e<br>
Et pis j'vais m'ercouochi!<br>
<br>

<br>
<i><a href="perchard.html">ALP</a></i><br>
&nbsp;<p>
</TD></TR></TABLE></CENTER>
<I>L'alib&ecirc;le d&eacute; niolin tchi siet m&eacute; fut donn&eacute;e y'a tchique temps. Ou'tait &eacute;crite en Angliais et app'l&eacute;e &#147;There's nothing the matter with me!&#148;. J'pensis &#150; j'm'en vais traduithe chennech&icirc;n et v'la tchi pou&ocirc;rrait amuser tchiqu'uns. <p>
       A.L. Perchard.<br>
</I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="medvoc.html">La m&eacute;d'cinne en J&egrave;rriais</a><p>
<li><P><A HREF="filmal.html">La Fille Malade</A></P>
<li><a href="malade.html">Pllaintes d'un Pouore Malade</a><p>
<li><a href="cough.html">Johnson's Cough Mixture</a><p>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>

<li><A HREF="reflexf.html">Reflexions d'une Vieille Fille</A><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/magnifique.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</HTML>
