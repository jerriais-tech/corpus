<HTML>
<HEAD>
<TITLE>La g'niche &agrave; m'n oncle</TITLE>
<META  name="keywords" content="JÃ¨rriais, language, langue, Jersey cow, vache jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>La g'niche &agrave; m'n oncle</h2></font></center><p>
<CENTER><TABLE><TR><TD>
M'n oncle, un jour accati une vieille vaque,<br>
D' une bain bouanne race pour donner lait et beurre ;<br>
Oulle tait raique "Commended, Foundation Stock,"<br>
Mais faisait ses trais livres dans vingt quatre heuthes.<p>

Ou pouvez craithe que pour nouos l' vei d'la sorte,<br>
J'&eacute;thions voulu une belle g&eacute;niche ou deux !<br>
La prunmi&eacute; faix la fichue rosse avouorte,<br>
Et trais ans d'siette ou nouos donni qu'des boeux.<p>

Ch'la n'allait pas, m'n oncle fut happai d'rage,<br>
Et voulait quasiment la faithe abbattre,<br>
Mais finalement j'lis d&icirc;mes de prendre couothage,<br>
Tout ithait bain avec numetho quatre.<p>

D&egrave;s qui fut temps d'li donner une promenade,<br>
Je nos entraidj&icirc;mes &agrave; la mettre dans la vainne,<br>
Et cache nouos v'la en route pour <a href="st_brelade.html">St. Brelade</a>.<br>
(J'l'aithais marchie si ch'avait tait la mainne).<p>

J'vos enniaithais des details de notre course,<br>
Suffit de dithe, j'nos griy&icirc;mes &agrave; merveille.<br>
Le bouonhomme dit en deshallant sa bourse,<br>
Faut pas mantchi d'yenvier d'yiau dans l'southeilles.<p>

Dans l'<a href="janvyi_mais.html">mais d'Janvi</a> la vieille vint sus sans terme,<br>
Et fallait r' garder d'sus de n&iuml;et et jour,<br>
Nou nivellottait un mio attouo d'la ferme,<br>
Et j'passaimes toutes les nyits chachun &agrave; tour.<p>

Une ni&egrave;t &agrave; deux heuthes et demie du matin,<br>
Je m'r&ecirc;ville par un brit &ecirc;pouvantable,<br>
Jamais jn'ai oui un tel affreux potin,<br>
Nous aithait dit que l'feu 'tait dans l's &ecirc;tables.<p>

J'pensais qu&eacute; m'n oncle avait perdu la t&ecirc;te,<br>
S'ou l'aviez oui quinquailli les boutchets,<br>
Y dansait d'jouaie d'pens&eacute; qu'la pouore vieille b&ecirc;te<br>
Avait donn&egrave; une belle g&eacute;niche chute faix.<p>

Oulle tait toute d'une couleur et la langue naithe,<br>
Et pis ses trans pathaissaient bain piaichis,<br>
Sa t&ecirc;te tait un mio forte, tout comme sa m&egrave;the,<br>
Un d'faut qui couort dans l'sang des Coomassies.<p>

Ou pouvez craithe qu' j'lis donnimes touos les soins,<br>
Jamais un vieau n'avait yeu tant d'affaithes,<br>
M'n oncle la trustait pas hors de ses mains ;<br>
Ch'tait tr&eacute;jous li qui li donnait sans baithe,<p>

Dans tout not' train une chose nouos &ecirc;cappi,<br>
J'y pens&icirc;mes raique quand vint la fin du mais,<br>
J'n'avions pas yeu chu maudit blu papi,<br>
Qui faut qui sait r'donnai &agrave; Jack Perr&eacute;e!!<p>

V'la une belle job!! la g'niche avait treis semaines :<br>
Le bouonhomme qu'menche &agrave; nos faithe des serments,<br>
"Je sommes tchinze jours trop tard be-damn,<br>
Y ront changi les sacr&eacute;s r&eacute;gli&eacute;ments!"<p>

J'n'ose pas vos l'dithe, mais j'prins la chose en main,<br>
Pour tither l'pouore bouonhomme de s'n embarras,<br>
Y n'est pas besoin d'&ecirc;tre un &ecirc;crivain,<br>
Pour sav&eacute; remplyi des certificats.<p>

A l'&acirc;ge d'un an not' vieau &eacute;tait superbe,<br>
Et nos vaisins faisaient que de l'admither,<br>
Y nouos disaient qu'ou devthait &ecirc;tre &agrave; l'herbe,<br>
Et qu'au mais d'Mai y faudrait l'exhiber.<p>

Et tel en fut, j'la trimm&icirc;mes pour le "Show" ;<br>
Oulle tait classaie parmi les vieaux d'un an,<br>
Mais la p'tite rosse ne gardait pas san dos ;<br>
Ou n' gagni pas seulement un rouoge riban.<p>

M'n oncle dit "Les juges s'y r'connaissent pas,"<br>
Car ya pas d'vieau comme ch'tis-l&agrave; sus l'terrain,<br>
Sa t&ecirc;te est un mio forte et l'rein un p'tit mio bas,<br>
Mais ou l'verrez messieurs l'annaie tchi vain.<p>

Chu pouore bouonhonmme sa g'niche fit d'pi&eacute;the en pi&eacute;the,<br>
Il avait biau yen faithe de toutes les sortes,<br>
Ou p&eacute;chait dans san d'vant et san dri&eacute;the,<br>
Si bain qu'un jour y dit "Le d'j&acirc;ble l'emporte!!<p>

Je la montrimes &agrave; trais ou quatre marchands,<br>
Mais ch'tait tr&eacute;jous la m&ecirc;me boustre d'histouethe,<br>
Y n'lus fallait qu'des g'niches qu'avaient deux ans,<br>
Quant &agrave; la n&ocirc;tre y n' en avaient pas qu'faithe.<p>

J'd'mandi l'avis &agrave; not' vaisin Nicolle,<br>
"Jamais la rosse ne quiergitha ses frais,<br>
Ne gardez pas une telle fichue bricole,<br>
Mais passez-la &agrave; Messieurs les Danouais."<p>

Si l'bouonhomme l'avait oui y sait v'nu fo,<br>
Je savais qu'not"vaisin avait raison,<br>
Alors la pr&eacute;chainne fais que j'vi Hedl&eacute; l'Bro,<br>
J'lis d'mandi de l's amen&eacute; &agrave; la maison.<p>

De vier tchinze jours oppr&egrave;s, les v'la qui veinnent,<br>
M'n oncle me dit "L'evchin d's Am&eacute;thitchains,<br>
Envie &agrave; la boutique pour du Schiedam,<br>
Et dit &agrave; Moussieu l'Bro que je m'en veins.<p>

Je sors la g'niche<i> "Is that all you haf to sell?<br>
Her head it is not peautiful at all,<br>
Her pack not straight she walks not very well,<br>
I am afraid your haffer is too small."</i><p>

Ch'tait inutile y nouos offrithent auchun prix,<br>
La qu&eacute;dole nouos a restai sus les bras.<br>
M'n oncle dit que j'avons tait punis, <br>
Pour av&eacute; signai d'faux certificats.<p>
&nbsp;<p>
<i>"Towzer."</i><p>

</TD></TR></TABLE></CENTER>

&nbsp;<p>
<FONT SIZE=2>
<i>Viyiz &eacute;tout:</i><p>
<ul>
<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>
<li><a href="vaque.html">La Compliainte d'une Vaque</a><p>
<li><a href="vaquevoc.html">Les parties d'eune vaque</a><p>
<li><a href="pmheifer.html">Ph'lip shows his heifer in milk</a><p>
<li><a href="milk.html">L&eacute; c'menchement d'la Jersey Milk Marketing Board</a><p>
<li><a href="laittie.html">La lait'tie</a><p>
<li><a href="laitdjerri.html">L&eacute; Lait d'J&egrave;rri</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><A HREF="pinel.html">Le Bouan Docteu' pour les Vaq's et les Jhvaux</A><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="achocre.html">L'Achocre</a><p>
<li><a href="boeux1914.html">Une nouvelle sorte d'Boeux</a><p>
<li><a href="bellevaque.html">La Belle Vaque &agrave; Charlie</a><p>
<li><a href="cahouain1923b.html">L&eacute; Caouain &egrave;s Shows d'Boeus</a><p>
<li><a href="pmshows.html">L's Elections et les 'Shows'</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>




</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
