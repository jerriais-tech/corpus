<HTML>

<!-- Mirrored from members.societe-jersiaise.org/geraint/jerriais/gdfmemouaithes5.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>M&eacute;mouaithes du temps p&acirc;ss&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;mouaithes du temps p&acirc;ss&eacute;</h2></font></center><p>

<font size="-1"><i>San Antonio, Texas,</i><br/>
<i>U.S.A.</i><br/>
<br/>
<i>L&eacute; 25 d&eacute;zembre, 1971.</i><br/></font>
<br/>
Moussieu l'R&eacute;dacteu,<br/>
<br/>
Aniet, jour d&eacute; Nou&eacute;, en fanmile siez ma fille ich&icirc;n en Am&eacute;thique - bein liain d'J&egrave;rri - j'pensais p&ucirc;t&ocirc;t &egrave;s choses et cou&ocirc;teunmes des vi&egrave;rs temps dans l'&Icirc;le natale. Quand j'viyais l'bel arbre d'Nou&eacute; auve touos les pr&eacute;sents au pid, j' pensais au temps qu' Papa nouos copait eune branque d&eacute; dg&egrave;rrue ou d'v&egrave;rt bouais d'autcheune sorte pour mett' sus la p'tite ronde tabl'ye dans la carre d&eacute; la tchuisine &agrave; La Forge, et qu&eacute; j'copais des mios d'papi couleuth&eacute; en forme d'&eacute;glyises pour l&eacute; d&eacute;corer, et pis j'y pendais des mios d'riban ram&aacute;ss&eacute;s ich&icirc;n et l&agrave; duthant l'ann&eacute;e, et j'mettais des p'tites chandelles dans des p'tites lant&egrave;rnes qu&eacute; ma marraine d'Aubert n'avait donn&eacute; pour illeunminner l'arbre.<br/>
<br/>
Janmais j'n'oubl&icirc;thai l'plia&icirc;si d'trouver eune orange et les deux-s-trais almandes, nouaix et codrettes tch'&eacute;taient dans ma cauche pendue &agrave; c&ocirc;t&eacute; d'l'&acirc;tre la servelle, et comment qu' j'avais &ecirc;prouv&eacute; &agrave; m'garder &ecirc;vilyi pour &ecirc;t' seux d'vaie Papa Nou&eacute; d'valer par la cheunm'n&eacute;e pour les mett' dans la cauche! Nou-s-avait attendu f&ecirc;te longtemps pour le jour d&eacute; Nou&eacute;, et i' sembliait tch'i' n'arrivethait janmais!<br/>
<br/>
Quand j'vai les pr&eacute;sents d'&agrave; ch't heu souos l'arbre d'Nou&eacute;, des pr&eacute;sents tch'ont cou&ocirc;t&eacute; eune p&eacute;tite forteune compath&eacute;e &egrave;s deux-s-trais sou qu&eacute; l's anciens pouvaient affa&ucirc;rder pour des jouets y'a huiptante ans en J&egrave;rri, i' m'veint &agrave; l'id&eacute;e qu' ch'est eune vraie p&egrave;rte d'sou. Les mousses ich&icirc;n ont tant d&eacute; jouets tch'i' n'savent pon tchi en faithe.  I' n'y a qu'&agrave; marchi les rues pour les vaie abandonn&eacute;s sus les p'louses en d'vant des maisons - des p'tits h&egrave;rnais d'toutes les sortes, des cannons, des machinnes d&eacute; construction et des motos, en minniatuthe, bicyclettes, etc. J'dis abandonn&eacute;s mais j'd&eacute;v'thais p&ucirc;t&ocirc;t dithe n&eacute;glyigis. Y'a tant d'prosp&egrave;thit&eacute; en Am&eacute;thique qu&eacute; les gens n'ont pon appr&icirc;ns la valeu des sou &egrave;s mousses, ni l'soin ni la n&eacute;cessit&eacute; d'couoyer, ch'est en tchi i' n'prannent pon la peine d&eacute; souangni d'lus jouets et d&eacute; l's entrer quand veint la niet et i' d'veinnent avra&ucirc;n&eacute;s bein vite. Quand j'en palais &agrave; un anm&icirc;n dans la rue l'aut' jour, i' m'dit : Eh bein, ch'est ch'la tchi fait les reues du conm&egrave;rce touanner! Tant pus d'jouets avra&ucirc;n&eacute;s ou d&ecirc;truits, tant pus i' faudra en r'fabritchi, et v'la tchi donne du travas au monde. J'pense bein que j'sis trop vyi et trop J&egrave;rriais dans l'&acirc;me pour appr&eacute;cier chutte th&eacute;orie-la. Pour m&eacute; de tchi abandonn&eacute; ou d&ecirc;truit mal &agrave; propos est d'tchi p&egrave;rdu, et l'vier diton Pas d'soin, pas d'm&ecirc;nage vaut acouo la peine d&eacute; prandre &agrave; tchoeu!<br/>
<br/>
Viyant qu&eacute; j&eacute; n'bai pon en mangeant, si touos ches Am&eacute;thitchains-ch&icirc;n savaient l'J&egrave;rriais i' pouorraient dithe Il est comme les br&eacute;bis, i' n'bait pon!, mais j'aime bein eune fais &agrave; baithe &agrave; l'occ&acirc;sion, et j'pense qu&eacute; ch&eacute; s'sait &icirc;nt&eacute;r&ecirc;ssant d'gou&ocirc;ter chein que l's anciens faIsaient pour baithe dans l'temps jadis. J'n'ai pon connu ches bouaissons-l&agrave;, m&eacute;-m&egrave;me - s&eacute;non l' chaud&eacute;. Il 'tait fait atout du lait et du cidre caud et d's oeufs battus. Eune boll&eacute;e d'chaud&eacute; d'm&egrave;me 'tait fanmeuse pour s&eacute; r&ecirc;cauffer quand nou-s-avait fraid. Eune aut' bouaisson qu' j'ai connue, &eacute;tout, 'tait du flipe, fait atout du cidre doux, d'l'ieau d'vie d'cidre et du chucre. Ma grand'-grand'm&eacute;the et Papa en fa&icirc;saient acouo quand j'tais tout mousse.<br/>
<br/>
D'aut bouaissons du temps jadis, qu&eacute; j'n'ai pon connu m&eacute;-m&egrave;me mais tchi sont mentionn&eacute;es dans l'Dictionnaithe J&egrave;rriais d'L'Acad&eacute;micien L'Maistre, sont le chamiard et l' ba&ucirc;chet. L&eacute; chamiard, tchiquesfais appel&eacute; chamillard, 'tait eune manni&eacute;the d&eacute; bi&eacute;the auve du myi comme base qu&eacute; les J&egrave;rriais fa&icirc;saient &egrave;s tch&icirc;nzi&egrave;me et seizi&egrave;me si&egrave;cl'yes. Il' en fa&icirc;saient d'deux sortes - l&eacute; ba&ucirc;chet (ou ba&ucirc;tchet) et l' vitot (ou vitou&eacute;). L'ba&ucirc;chet s&eacute; b'vait &agrave; m'suthe tch'il 'tait fait, mais l'vitot 'tait pus fort, et i' s'gardait. I' pathait qu&eacute; ch'tait au c'menchement du dgiex-septi&egrave;me si&egrave;cl'ye qu&eacute; l'cidre v&icirc;nt sus l'tapis comme bouaisson.<br/>
<br/>
J'm'&egrave;rsouveins, &eacute;tout, des bouannes s&eacute;th&eacute;es en J&egrave;rri dans les temps d'Nou&eacute;, et j'm&eacute; d'mande si ch'est acouo la cou&ocirc;teunme dans l'&Icirc;le. Nou l's appelait des partis d'Nou&eacute;. Y'avait d'la danse et du r&ecirc;villon et des jeux, et v'la tchi duthait tard dans la niet. Les jeux 'taient populaithes parmi les jannes. V'la tchi lus donnait eune chance d&eacute; s'trouver p&ucirc;t&ocirc;t ensembl'ye sans la seurvillance des pathents. Iun des jeux 'tait d'conter l's &ecirc;tailes. L&eacute; gar&ccedil;on d'mandait &agrave; la janne fille tchi l&icirc; p&acirc;ssait pr&egrave;s du tchoeu d'li'a&icirc;dgi &agrave; les conter. Sans doute i' fallait sorti d'houors pour les vaie, et v'la tchi donnait la chance au janne homme d&eacute; l'embraichi. Dans chu temps-l&agrave;, ch't occ&acirc;sion-l&agrave; n's&eacute; pr&eacute;sentait pon souvent car les jannes filles n&eacute; sortaient pon toutes seules. Y'avait tr&eacute;jous la m'm&egrave;e ou la tante &agrave; les chap'ronner. Comme les temps ont changi! Mais Nou&eacute; veint tr&eacute;jous, et ch&acirc;que pays a sa manni&egrave;the &agrave; l'c&eacute;l&eacute;brer!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfmemouaithes.html">M&eacute;mouaithes d'aut'fais!</a><p>
<li><a href="gdfjanneche.html">M&eacute;mouaithes d&eacute; jann&egrave;che</a><p>
<li><a href="gdfnostalgiques.html">M&eacute;mouaithes nostalgiques</a><p>
<li><a href="gdfmemouaithes2.html">M&eacute;mouaithes nostalgiques</a><p>
<li><a href="gdfsouvnin.html">Un doux souv'n&icirc;n!</a><p>
<li><a href="gdfmemouaithe.html">Av'ous bouanne m&eacute;mouaithe?</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfmemouaithes5.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>

