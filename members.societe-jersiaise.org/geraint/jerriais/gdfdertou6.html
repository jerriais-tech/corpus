<HTML>

<!-- Mirrored from members.societe-jersiaise.org/geraint/jerriais/gdfdertou6.html by HTTrack Website Copier/3.x [XR&CO'2014], Tue, 15 Jul 2025 13:44:49 GMT -->
<HEAD>
<TITLE>D'&egrave;rtou en J&egrave;rri!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'&egrave;rtou en J&egrave;rri!</h2></font></center><p>

<font size="-1"><i>Le M&eacute;nage &egrave;s Feuvres,</i><br/>
<i>St Ou&euml;n</i><br/>
<i>L&eacute; 7 d&eacute; juin, 1975</i><br/></font>
<br/>
Moussieu l'R&eacute;dacteu,<br/>
<br/>
Eh bein, m'y r'v&eacute;l&agrave; acouo eune fais en J&egrave;rri, et &egrave;s alentours du M&eacute;nage &egrave;s Feuvres j&eacute; n'vai pon grands changements. Les clios, qu'j'ai connu toute ma vie, sont acouo l&agrave;. Mais si l'affaithe continnue, les foss&eacute;es tchi l's entou&ocirc;thent dispatha&icirc;tront. I' s'&ecirc;crou&ocirc;lent d&eacute; pus en pus, et p&egrave;rsonne n&eacute; patha&icirc;t craithe qu&eacute; ch'est san d'v&eacute; d'les r'l&eacute;ver. Pourtant, nouos anch&ecirc;tres ont travailli d&ucirc; &agrave; les b&acirc;ti, ches vi&egrave;rs foss&ecirc;es, et nou cr&eacute;thait qu'lus d'scendants &eacute;thaient un moi d'ordgi &agrave; les pr&ecirc;s&egrave;rver quand ch'n&eacute; s'sait qu'en lus m&eacute;mouaithe.<br/>
<br/>
Au r'fli&eacute;chi, j'pense bein qu'les J&egrave;rriais tchi restent (i' dispatha&icirc;ssent &agrave; grands pas &eacute;tout, les J&egrave;rriais, comme les vi&egrave;rs foss&eacute;s!) ont fort &agrave; faithe &agrave; gabather pour faithe un mio d'profit sus les f&egrave;rmes, et qu'ch'est l'cou&ocirc;tement d'la main d'&#347;uvre tchi l's emp&ecirc;chent d&eacute; r'graie ches foss&eacute;s tchi s'&ecirc;crou&ocirc;lent.<br/>
<br/>
<img src="bergethie.jpg" width="323" height="150" alt="" title="" align="right" />
J'vai, auv&eacute; plia&icirc;si, qu'<a href="bergethie.html">La B&eacute;rg&eacute;thie</a> en d'vant du gard&icirc;n du M&eacute;nage &egrave;rpatha&icirc;t comme eune b&eacute;rg&eacute;thie d&eacute;pis qu&eacute; l'Sieur Percy L'Masuthi, un moussieu d'esprit g&eacute;n&eacute;theux, l'a pr&eacute;sent&eacute;e &agrave; la Soci&eacute;t&eacute; Jersiaise &agrave; seule f&icirc;n, qu'&eacute;tant la seule b&egrave;rg&eacute;thie tchi reste &icirc;ntact en J&egrave;rri, ou s'sait pr&ecirc;s&egrave;rv&eacute;e pour tr&eacute;jous comme monument du temps p&acirc;ss&eacute;e. Malheutheusement i' n'y a pus d'br&eacute;bis &agrave; am'ner d'dans pour &ecirc;t' tondues. Pourtant, i' y'en avait tout pliein dans l'temps d's anciens par les c'm&icirc;ns. Et dans les touos vi&egrave;rs temps i' y'en avait tch'avaient quat' (tchiquefais six) cornes sus la t&ecirc;te. Ou n'm&eacute; criyiz pon! Eh bein, j'peux vouos en mouontrer la preuve. Ou n'avez qu'&agrave; r'garder l'portrait du Vi&egrave;r Marchi &agrave; l'occ&acirc;sion d'l'ass&egrave;rment&acirc;tion du G&eacute;n&eacute;ral Cavalier comme Lieutenant-Gouverneux d'l'&icirc;le en dgiex-sept chent trente-huit. J'ai la chance d'en aver iun pendu dans la salle du M&eacute;nage, et les br&eacute;bis d'ssus ont siex cornes! Ch'est presqu'&icirc;ncriyabl'ye d'nouos jours, mais ch'est absol&ucirc;ment vrai qu'un troup&eacute; d'ches br&eacute;bis-l&agrave; existait dans les vi&egrave;rs temps.<br/>
<br/>
En p&acirc;lant d'monuments, en allant en ville la statue d'la Reine Victoria est acouo sus la ca&ucirc;chie o&ugrave;'est qu'oulle est assujettie au manque d&eacute; resp&eacute; d'un tas d'pigeons. J'pensais pourtant qu'ou s'en allait &ecirc;t' transport&eacute;e &agrave; un domicile p&egrave;rp&eacute;tuel dans l'par &agrave; c&ocirc;t&eacute; d&eacute; s'n avenue. J'esp&eacute;the d&eacute; l&icirc; vaie d'vant m'en r'aller en Am&eacute;thique, viyant qu&eacute; v'la tchi m'fait chose d&eacute; la vaie o&ugrave;'est qu'oulle est &agrave; ch't heu. J'n'ai janmais oubli&eacute; qu&eacute; ch'tait duthant san r&egrave;gne qu&eacute; j'vis l'jour. Et quand j'tais mousse ich&icirc;n &agrave; St Ou&euml;n, san portrait 'tait dans l'parleux d'toutes les ma&icirc;sons &egrave;s Landes. Dans chu temps-l&agrave; les gens avaient du resp&eacute; pour la fanmil'ye Rouoyale, et au c'menchement d'la dg&egrave;rre des Bo&egrave;rs, ch'tait pour lyi qu&eacute; j'chantions ''<a href="queen.html">God Save the Queen</a>'' dans les rues en marchant &agrave; l'&ecirc;cole, et dans l'&ecirc;cole &eacute;tout touos les mat&icirc;ns.<br/>
<br/>
&Agrave; ch't heu les mousses n'y marchent pon, &agrave; l'&ecirc;cole. Il' y vont en moto ou en beusse, et dans la beusse un tas d'ieux sont affront&eacute;s et i' font un catchet abominnabl'ye et i' n'pens'saient pon &agrave; donner lus pliaiche &agrave; un ancien. Et ch'est d'l'angliaichinn'nie qu'nou ouait. Et tchi grammaithe!<br/>
<br/>
Est-ch' ravissant qu'les gens m&eacute; d'mandent si j'vai du changement dans l'&Icirc;le quand j'&egrave;rveins d'hors pays? J'sis oblyigi de r&ecirc;pondre qu'&agrave; m'n id&eacute;e nouot' chi&egrave;r J&egrave;rri n'est pus l'J&egrave;rri d'aut' fais. Mais j'aime bein y r'v&eacute;n&icirc;n quand m&ecirc;me et d&eacute; r'vaie les vi&egrave;rs anm&icirc;ns et les accoints, et r'bailli d'ma becque en J&egrave;rriais. Malheutheusement, i' dispatha&icirc;ssent &agrave; grands pas, les vi&egrave;rs anm&icirc;ns.<br/>
<br/>
En li&ecirc;sant les g&acirc;zettes du mais tchi veint d&eacute; s'p&acirc;sser, j'vai qu'les sou d'la tr&eacute;s&ocirc;r'rie d's &Ecirc;tats dispatha&icirc;ssent &eacute;tout, et qu'&agrave; forche d'&ecirc;prouver, l'S&eacute;nateu Cyril Le Merquand a m&ecirc;nagi &agrave; faithe les Membres &ecirc;treindre l&eacute; chabot souos les reues pour ralenti la vitesse du rou&ocirc;lement d'ches sou, viyant tch'il avaient appr&icirc;ns l'vi&egrave;r diton par tch&#347;u tch'i' sont ronds pour rou&ocirc;ler!<br/>
<br/>
Chutte fais ch'est les hanteurs d'aub&egrave;rges et les feunmeurs tchi s'en vont a&icirc;dgi &agrave; remplyi la tr&eacute;s&ocirc;r'rie d'h&egrave;rp&icirc;ns. Tant mus. Ch'est eunne bouanne source d'&egrave;rvenu pour les &Ecirc;tats, et v'la tchi n'fait pon d'ma &agrave; la pouchette du contribuabl'ye &agrave; mains tch'i' s'sait ivrouangne. Si un homme peut affa&ucirc;rder &agrave; satisfaithe eune s&eacute; p&egrave;rp&eacute;tuelle, deux-s'trais cappeurs d&eacute; pus pour ses p&icirc;ntes d&eacute; bi&eacute;the n&eacute; l'mett'ta pon souos l'fou, et l'&icirc;mpot d'extra f'tha du bein au tr&eacute;sor du publyi.<br/>
<br/>
Quand j'&egrave;rv&icirc;ns en J&egrave;rri y'a eune s&eacute;maine et que j&eacute; c'menchis &agrave; li&eacute;the les g&acirc;zettes, j'avisis le nom de Mary Poppins. Aha&nbsp; ! j'pensis, n&eacute; v'la p't-&ecirc;t' eune janne fille tchi vaut la peine qu&eacute; j'li faiche la carre! Mais, en li&ecirc;sant pus liain, j'vai tch'i' y'a des chances qu&eacute; l's unions des travailleurs n&eacute; la&icirc;ss'sont m&ecirc;me pon la D'moua&icirc;selle Poppins v'n&icirc;n en J&egrave;rri! Quand tchi qu'les J&egrave;rriais s'en vont &ecirc;t' d&eacute;livr&eacute;s du joug des unions&nbsp; ?<br/>
 <br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfertou.html">D'&egrave;rtou en J&egrave;rri</a><p>
<li><a href="gdfdertou.html">D'&egrave;rtou en J&egrave;rri</a><p>
<li><a href="gdfdertou2.html">D'&egrave;rtou en J&egrave;rri</a><p>
<li><a href="gdfdertou3.html">D'&egrave;rtou en J&egrave;rri!</a><p>
<li><a href="gdfdertou4.html">D'&egrave;rtou en J&egrave;rri!</a><p>
<li><a href="gdfdertou5.html">D'&egrave;rtou en J&egrave;rri</a><p>
<li><a href="gdfdertou1970.html">D'ertou en J&egrave;rri!</a><p>
<li><a href="gdfdertou9.html">D'&egrave;rtou en J&egrave;rri</a><p>

<li><a href="statvic.html">La Statue d'la Reine Victoria</a><p>
<li><a href="statuemaze.html">Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</a><p>
<li><a href="adlmvictoria.html">La statue &agrave; la Reine Victoria &agrave; Bangkok</a><p>


<li><a href="bergethie.html">La B&egrave;rg&eacute;thie, &agrave; St. Ou&euml;n</a><p>
<li><a href="gdfouvrer.html">Pouv'-ous ouvrer?</a><p>
<li><a href="gdfouvrage.html">L'ouvrage et l'scandale</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfdertou6.html by HTTrack Website Copier/3.x [XR&CO'2014], Tue, 15 Jul 2025 13:44:49 GMT -->
</HTML>

