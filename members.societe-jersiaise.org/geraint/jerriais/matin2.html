<HTML>

<!-- Mirrored from members.societe-jersiaise.org/geraint/jerriais/matin2.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
<HEAD>
<TITLE>Le matin</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Le matin</h2></font></center><p>
<CENTER><TABLE><TR><TD>
Le coup d'cannon veint de tirer<br/>
Les coqs s'mettent &agrave; se r&ecirc;pondre,<br/>
Les ouaisiaux cmenchent &agrave; chanter<br/>
Bein que tout paraisse ocouo sombre.<br/>
<br/>
I' faut s'en aller vite au pr&egrave;<br/>
Pour donner une terr&egrave;e es b&ecirc;tes;<br/>
Aupres aver pass&egrave; la gni&egrave;t<br/>
A mangir sans doute i'sont pr&ecirc;tes.<br/>
<br/>
Le sol&egrave;i &ecirc;pi&eacute; par sus l'mont,<br/>
Comme est qu'i rl&icirc;t sus la rous&egrave;e;<br/>
Nou vait les airangnies sus l'fond<br/>
Ch'est singne d'un' belle journ&egrave;e<br/>
<br/>
La fum&egrave;e qui drait monte en haut<br/>
Montre que l'd&ecirc;jeuner s'appr&ecirc;te;<br/>
Nouz aime &agrave; trouver de qui caud<br/>
Et que nou faiche etou la f&ecirc;te.<br/>
<br/>
Les poules ne font que gratter.<br/>
Les qu&eacute;tots gronnent pour lus baire,<br/>
Les viaux de jouaie sont &agrave; giber<br/>
Et les filles rveinnent de traire.<br/>
<br/>
L's ains sortent d&ecirc;ja pour du mi<br/>
Il y en a tout pllein sus les fieilles<br/>
Les bibets ne font qu'voltilli<br/>
Nou ne vait pas un nuage au cieill.<br/>
<br/>
I'fait un divers biau sol&egrave;i<br/>
La rous&egrave;e sera b&eacute;t&ocirc;t l'v&egrave;e<br/>
Je sauv'rons tout not fain engni&egrave;<br/>
Si chonna tqient toute la journ&egrave;e.<br/>
<br/>
<i><a href="langlois.html">PL</a><br/>
</i><br/>
</TD></TR></TABLE></CENTER>
&nbsp;<p>


<i>V&egrave;rsion mod&egrave;rn&icirc;s&eacute;e:</i><br/>
<br/>
<CENTER><TABLE><TR><TD>
<center><font color="#215e21"><h2>L&eacute; Mat&icirc;n</h2></font></center><p>

L&eacute; coup d'cannon veint d&eacute; tither,<br/>
les cos s'mettent &agrave; s'r&ecirc;pondre,<br/>
les oua&icirc;sieaux c'menchent &agrave; chanter<br/>
bein qu'tout patha&icirc;sse acouo sombre.<br/>
<br/>
I' faut s'en aller vite au pr&eacute;<br/>
pouor donner eune t&egrave;rr&eacute;e &egrave;s b&ecirc;tes;<br/>
aupr&egrave;s aver p&acirc;ss&eacute; la niet<br/>
&agrave; mangi, sans doute, i' sont pr&ecirc;tes.<br/>
<br/>
L&eacute; sol&eacute; &ecirc;pi&eacute; par sus l'mont,<br/>
comme est qu'i' r'lit sus la ro&ucirc;s&eacute;e!<br/>
Nou vait les ithangnies sus l'fond.<br/>
Ch'est s&icirc;ngne d'eune belle journ&eacute;e.<br/>
<br/>
La feunm&eacute;e, tchi drait monte en haut,<br/>
mouontre qu&eacute; l'd&ecirc;jeuner s'appr&ecirc;te;<br/>
Nou-s'aime &agrave; trouver d&eacute; tchi caud<br/>
et qu'nou faiche &eacute;tout la f&ecirc;te.<br/>
<br/>
Les poules n&eacute; font qu&eacute; gratter.<br/>
Les qu&eacute;tots gronnent pouor lus baithe.<br/>
Les vieaux d&eacute; jouaie sont &agrave; giber,<br/>
et les fil'yes &egrave;rveinnent d&eacute; traithe.<br/>
<br/>
L's ains sortent d&ecirc;j&agrave; pouor du myi.<br/>
Y'en a tout pliein sus les fielles.<br/>
Les bibets n&eacute; font qu'voltilyi.<br/>
Nou n'vait pas un nouage au ciel.<br/>
<br/>
I' fait un div&egrave;rs bieau sol&eacute;.<br/>
La ro&ucirc;s&eacute;e s'sa b&eacute;t&ocirc;t l'v&eacute;e.<br/>
J&eacute; sauv'thons tout not' fain aniet<br/>
si chonna tcheint toute la journ&eacute;e.<br/>
</TD></TR></TABLE></CENTER>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="concert.html">L&eacute; Conc&egrave;rt du Mat&icirc;n</a><p>
<li><P><A HREF="coco.html">Cocolincheux</A></P>
<li><a href="matin.html">L&eacute; Mat&icirc;n</a><p>
<li><a href="ouaise.html">L's ouaisieaux en J&egrave;rriais</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/matin2.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
</HTML>
