<HTML>

<!-- Mirrored from members.societe-jersiaise.org/geraint/jerriais/pmeisteddfod.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne goes to the Eisteddfod</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne goes to the Eisteddfod</h2>
Ph'lip Finds Compensation at Home</font></center><p>

Moussieu l'Editeu,<br/>
<br/>
J'ai grand r'gret d'vos dithe que la Merrienne a perdu la t&ecirc;te.<br/>
<br/>
Ch'tait tr&eacute;jous d'm&ecirc;me d'vant la dj&egrave;rre &agrave; chutte saison quand pour un bouon tchinze jours ou fichait san camp en ville apr&egrave;s d&ecirc;jeun&eacute; et r'venait &agrave; d's'heuthes h&icirc;ndeuses, de tchi qu'p&ucirc;s d'une fais j'&eacute;thais freum&eacute; la porte &agrave; la cli&eacute; si j'avais &ocirc;s&eacute;, mais pour dithe vrai, je n'voudrais pas l'y dithe, mais j'ai un mio pe&ucirc;x d'la bouonnefemme et j'savais qu'ou s'sait ben capablye de m'c&acirc;ss&eacute; la t&ecirc;te si j'avais fait chonna.<br/>
<br/>
J'n'ai pas b&eacute;soin d'vos dithe que ch'est chu fichu h&icirc;stedfud (je n's'y pas se&ucirc;x si j'l'ai ben &ecirc;p'l&eacute;), tch'est la cause de ma mins&egrave;the. Chutte fais ch'n'est pas tchinze jours mais trais s'maines et se&ucirc;x et certain qu'la Merrienne &agrave; la maladie pi&egrave;the que jamais.<br/>
<br/>
Ou n'm'avait dit rain, et j'esp&eacute;thais qu'ou n'avait pas veu l's'annonc&eacute;s s&ucirc;s la g&acirc;zette, mais lundi matin, dans les neuf heuthes la v'la tch'appathait dans l'&ecirc;tablye ou&ecirc;sque'j'tais en train d'&ecirc;cr&eacute;d&eacute; la g'niche que j'esp&egrave;the de vendre au sieur Alexandre, habillyie dans tout san d&icirc;manche, bonnet et parapluie et toute la pann'gni&eacute;e.<br/>
<br/>
&#8220;Bon!&#8221; je m'f&icirc;t, &#8220;et ou&ecirc;sque tu t'en vas &agrave; ch't'heuthe ichin?&#8221;<br/>
<br/>
&#8220;J'm'en vais en ville,&#8221; raiponnit, &#8220;pour ou&iuml; les mousses r'cit&eacute; et chant&eacute;, les chiers.&#8221;<br/>
<br/>
&#8220;Et &egrave;st'che pour tout l'jour?&#8221;<br/>
<br/>
&#8220;Oui, ch'est pour tout l'jour, et pour toute la s&eacute;th&eacute;e,&#8221; ou dit, &#8220;et che s'sa d'm&ecirc;me pour une p&ocirc;se. Je crai tch'il est b&eacute;t&ocirc;t temps qu'j'aie un holiday, et j'm'en vais en prendre un bouon tandis qu'j'y s'y.<br/>
<br/>
&#8220;Oh, v&egrave;the,&#8221; je m'fit, &#8220;&eacute;pis me tch&egrave;sque j'm'en vais faithe dans l'entretemps? Absol&ucirc;ment, Merrienne, &agrave; l'&acirc;ge que tu'as tu d&eacute;v'thais sav&eacute; mus. Quand les vaisins s&egrave;thont chonnechin y prendront des m'suthes pour t'appoint&eacute; un Tchuthateu.&#8221;<br/>
<br/>
&#8220;Fiche des vaisins,&#8221; ou s'fit ch&acirc;tchant sans parapluie. &#8220;Si par chance ils allaient faithe ditet j's&eacute;thait ben l's'arrangi, n'te g&ecirc;ne pon. Eh, ben, ch'est &agrave; b&eacute;t&ocirc;t. Quand tu me r'v&eacute;rras tu s&eacute;thas qu'je s'y r'venue.<br/>
<br/>
Et la v'la horte pour sa bus, pas un mio d&ecirc;rangie. J'fiche un co d'pid &agrave; la g'niche et j'me mets &agrave; p&ecirc;ns&eacute;. Tchi faithe dans les circonstances?&#8221; <br/>
<br/>
Mes r'pas &agrave; pr&eacute;path&eacute;, les b&ecirc;tes &agrave; soigni, tout l'bernage de la ferme s&ucirc;s man co et pas un mio d'aide. Ch'tait pas une bord&eacute;e d'fun, ou savez ben, Moussieu.<br/>
<br/>
Mais enfin je m's'y grais. Ne l'dites pas &agrave; la Merrienne, s'y vos plia&icirc;t, mais j'ai trouv&eacute; une p'tite drinette tch'y veint touos les matins netti la tchu&icirc;sine et faithe le liet, et tch'y n'fait autchune objection quand j'l'y d'mande de pass&eacute; un couplye d'heuthes ichin chaque s&eacute;th&eacute;e pour me d's'engni&eacute;. Ch'n'est pas tant pi&egrave;the, apr&egrave;s tout.<br/>
<br/>
<a href="lebrocq.html">Ph'lip</a><br/>
<br/>
1947<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="eistann.html">L'Eisteddfod: d's annonces</a><p>
<li><a href="eisteddfod1926.html">Eisteddfod 1926</a><p>
<li><a href="eisteddfod.html">L&eacute; J&egrave;rriais &agrave; l'Eisteddfod</a><p>
<li><a href="eisteddfod1993.html">Eisteddfod 1993</a><p>
<li><a href="eisteddfod1986.html">Eisteddfod 1986</a><p>
<li><a href="eisteddfod2008.html">Eisteddfod 2008</a><p>
<li><a href="eisteddfod2000.html">L'Eisteddfod 2000</a><p>
<li><a href="eisteddfod1998.html">L'Eisteddfod 1998</a><p>
<li><a href="eisteddfod1912.html">Eisteddfod 1912</a><p>
<li><a href="djonnie.html">Not'e Djonnie chante &agrave; l'Eisteddfod</a><p>
<li><a href="pmchild.html">How the Dear Child Never Did It!</a><p>
<li><a href="galimatias.html">J'avons en Jerri un tas de gens pourtchi notre vi&egrave;rr patois est un galimatias</a><p>
<li><a href="peule.html">Pe&ucirc;le et &Ecirc;man&ucirc;e</a><p>
<li><a href="dgerrecaouain.html">L&eacute; Caouain, la dg&egrave;rre et l'Eisteddfod</a><p>
<li><a href="jerriaiscaouain.html">L&eacute; Caouain n'est pon gr&ocirc;ssi</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmeisteddfod.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

