<HTML>

<!-- Mirrored from members.societe-jersiaise.org/geraint/jerriais/gdfprohibition.html by HTTrack Website Copier/3.x [XR&CO'2014], Tue, 15 Jul 2025 13:54:15 GMT -->
<HEAD>
<TITLE>I' s'en fait d'toutes les sortes, sinon la bouanne!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' s'en fait d'toutes les sortes, sinon la bouanne!</h2></font></center><p>


<i><font size="-1">Fort Lauderdale, Florida,<br/>
U.S.A.<br/>
L&eacute; 23 d'mar, 1968<br/></font></i>
<br/>
Moussieu l'R&eacute;dacteu,<br/>
<br/>
Comme j'vouos l'disais la s'maine pass&eacute;e, y'avait tout pliein d'barbarie &agrave; D&eacute;troit, dans l'Michigan, quand j'arrivis-l&agrave; en 1923 et pour eune dgi&ecirc;xaine d'ann&eacute;es aupr&egrave;s - actuellement jusqu'au moment qu'la louai prohibitive d&eacute; la bouaisson fut abolie &agrave; la f&icirc;n d'l'ann&eacute;e 1933. I' patha&icirc;t qu'chutte louai-l&agrave; avait cou&ocirc;t&eacute; un billion d'dollars par an &egrave;s <a href="etatsunnis.html">&Ecirc;tats-Unis</a> en p&egrave;rte d'&icirc;mpots sus la vente d&eacute; la litcheu dans l'pays, tchi montent, patha&icirc;t-i', &agrave; eune somme d&eacute; ch&icirc;n chent millions d'dollars par an en temps normal, et en chein tch'il avait cou&ocirc;t&eacute; au gouv&egrave;rn&eacute;ment en &ecirc;prouvant &agrave; faithe l&eacute; monde ob&eacute;i la louai. Ch'tait eune louai tch'&eacute;tait pr&egrave;squ'&icirc;mpossib'ye d'adminnistrer, viyant qu'la population 'tait raide contre, et qu'en g&eacute;n&eacute;ral les gens n'criyaient pon tch'i' fa&icirc;saient d'ma &agrave; p&egrave;rsonne en ayant eune fais &agrave; baithe quand i' pouvaient en acater, l&eacute;galement ou autr&eacute;ment! D'apr&egrave;s les chiffres publiy&eacute;s par eune g&acirc;zette &agrave; Washington, i' iut treize chents agents d'police tu&eacute;s entre 1920 et 1929 en &ecirc;prouvant &agrave; mett' la louai en forche!<br/>
<br/>
Les fraudeurs n'&eacute;taient pon satisfaits d'vendre d'la vraie litcheu transport&eacute;e du <a href="cannada.html">Cannada</a> et d'aut' pays (il en v'nait m&egrave;me des &Icirc;les Indiennes Occidentales!) il en fa&icirc;saient atout autcheune sorte d'esprit tch'i' pouvaient mett' la patte dessus, et vendaient ch'la &agrave; grand profit. Hardi d'chutte litcheu-l&agrave; 'tait empouaisonneuse, et les gens tch'en b'vaient 'taient souvent en dangi d'lus vie ou d'&ecirc;t' aveugli&eacute;s!<br/>
<br/>
D's aub&egrave;rges f&ucirc;drent ouv&egrave;rtes &agrave; bein des bords dans des caves souos les grands b&acirc;tisses dans la ville. La porte d'la mont&eacute;e tch'y d'scendait 'tait d&ecirc;dg&icirc;s&eacute;e, et l's aub&egrave;rges m&egrave;mes avaient des portes en f&eacute; atout des p'tites lutch&egrave;rnes d&eacute; deux-s'trais pouces carr&eacute;s &agrave; hauteu d't&ecirc;te. Eune sentinelle 'tait en garde, et quand tchitchun tapait &agrave; la porte oulle ouvrait la lutch&egrave;rne pour vaie tch'est qu&eacute; ch'tait. Comme dans l's aub&egrave;rges en J&egrave;rri, ch'tait qu&acirc;si tr&eacute;jous les m&egrave;mes bachouards tchi les hantaient, et si la sentinelle les conna&icirc;ssait ou' les laissait entrer. Mais un &ecirc;trangi n'tait pon perm&icirc;ns d'entrer &agrave; mains tch'il e&ucirc;sse un habitu&eacute; &agrave; r&ecirc;pondre pour li, car il &eacute;thait peut &ecirc;tre un agent d'la police en habits du d&icirc;nmanche, tchi n'avait pon ieu la patte gra&icirc;ssie!<br/>
<br/>
Mais, p&acirc;lant d'la police, la grand' partie d's agents 'taient corrompus par les fraudeurs. J'en vis la preuve d&eacute; mes propres i&egrave;rs. Quand j'travaillais dans l'chantchi d&eacute; tchi j'vouos ai p&acirc;l&eacute; d'vant, j'conna&icirc;ssais l'chef d&eacute; police tout a fait bein. Un jour, iun d'ses &quot;d&eacute;tectives&quot; m&eacute; d'mandis si j'voudrais faithe eune touann&eacute;e d's aub&egrave;rges (ill&eacute;gales!) d&eacute; D&eacute;troit auve li tchique s&eacute;th&eacute;e. J'tions dev'nus bouans anm&icirc;ns viyant tch'il 'tait d'souche Canadgienne-Fran&ccedil;aise et tch'i' pouvait bailli d'sa becque auve m&eacute; en Fran&ccedil;ais. Eh bein, nouos v'la y'aller eune s&eacute;th&eacute;e dans san moto d'la police.<br/>
<br/>
I' conna&icirc;ssait toutes les entr&eacute;es d'aub&egrave;rges, et ch&acirc;que fais qu'la lutch&egrave;rne ouvrait, la sentinelle l&eacute; r'conna&icirc;ssait. I' c&egrave;rtifiait tch'i' pouvait r&ecirc;pondre pour m&eacute;, et nouos v'l&agrave; dans un &ecirc;tablyissement tch'&eacute;thait peut passer pour un cassino &agrave; Monaco! Dri&eacute;the l&eacute; conteux, des boutelles d&eacute; litcheu d'toutes les sortes. Dans la salle, des jeux d'cartes en allant, auve l&eacute; baithe sus la tabl'ye. Des jeux d'chance et d'h&acirc;sard - comme l&eacute; jeu d' &quot;Roulette&quot;, etc. En entrant, j'fe&ucirc;nmes &egrave;rchus comme des rouais, l'd&eacute;tective et m&eacute;, et convi&eacute;s gratuitement. Y'avait eune foule d&eacute; monde dans lus bouans habits &agrave; baithe et &agrave; jouer &egrave;s cartes et &agrave; la roulette - et tout chennech&icirc;n dans un pays o&ugrave;'est qu&eacute; ch'tait contre la louai d'acater ou d'vendre d'la litcheu! Et m&eacute; l&agrave;-d'dans auve un homme d&eacute; la police souos s&egrave;rment d'arr&ecirc;ter et d'poursuivre ches aub&egrave;rgistes-l&agrave;! Sans doute, i' pouvaient ch&egrave;rgi chein tch'i' voulaient pour l&eacute; baithe, l's aub&egrave;rgistes, et y'avait des forteunes d&eacute; faites d&eacute; m&egrave;me. I' n'y avait janmais un manque d&eacute; clients b&ecirc;tes assez d'payi coue et ouothelles pour d'la litcheu tch'&eacute;tait contr&eacute;bande! J'all&icirc;nmes &agrave; quatre ou ch&icirc;nq d&eacute; ches palais d'bouaisson-l&agrave;, et j'fe&ucirc;nmes r'chus et convi&eacute;s partout sans tch'i' nouos en cou&ocirc;t&icirc;sse un sou - sans doute viyant qu'man compangnon 'tait d'la police. Ch'est seux tch'il avait ieu la patte bein gra&icirc;ssie!<br/>
<br/>
Ch'tait san chef tchi m'avait donn&eacute; un port-d'armes ouaithe qu&eacute; j&eacute; n'tais pon 'couo citouoyen d's &Ecirc;tats-Unis das chu temps-l&agrave;, et tch'i' fallait en &ecirc;t' iun pour pouver porter d's armes. Ch'tait viyant tch'i' y'avait tellement d'malfa&icirc;teurs par les c'm&icirc;ns tchi dgettaient les gens tch'allaient dans les banques qu'si des sou, pour les voler en sortant, pistolet en main! Dans chu temps-l&agrave;, nouot' tr&eacute;s&ocirc;ryi payait l's hommes dans l'chantchi en argent comptant toutes les s'maines. J'allions &agrave; la banque ram&acirc;sser les sou, et come y'en avait un bouan montant, y'avait tr&eacute;jous la crainte et l'h&acirc;sard d'&ecirc;t' vol&eacute;s en sortant. Comme j'avais 't&eacute; soudard et tch'i' pensaient qu&eacute; j'n'avais pon peux d&eacute; m'n ombre, j'avais 't&eacute; choua&icirc;si pour aller &agrave; la banque. Un agent m'y portait dans l'moto d'la police, et j'y allions touos les deux l'pistolet ch&egrave;rgi et d'amain. Heutheusement, j'n'eus janmais l'b&eacute;soin d'tither p&egrave;rsonne!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfbouaisson.html">La bouaisson tue</a><p>
<li><a href="etatsunnis.html">Les Noms d's &Ecirc;tats d's &Ecirc;tats-Unnis d'Am&eacute;thique</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="gdftexas2.html">L&eacute; Texas</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfdecarteret.html">Les C&eacute;l&egrave;bres d'Cart'r&ecirc;ts</a><p>
<li><a href="jerseydevil.html">L&eacute; Dgi&acirc;bl'ye d&eacute; J&egrave;rri</a><p>
<li> <a href="blianchemaison.html">La Blianche Ma&icirc;son</a><p>
<li><a href="taft.html">William Howard Taft et l'Caouain</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfenme.html">En m&eacute;</a><p>
<li><a href="gdfviage.html">En viage</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>

<li><a href="gdfsanantonio.html">Les d'vis du Bouan'homme George</a><p>
<li><a href="gdfreglye.html">R&egrave;gl'ye duthe mais d&ecirc;r&egrave;gl'ye n'duthe pas!</a><p>

<li><a href="gdfamethique.html">D'&egrave;rtou en Am&eacute;thique</a><p>

<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>
<li><a href="gdfmontangnes.html">Au pid des montangnes</a><p>

<li><a href="baithe.html">Baithe</a><p>
<li><a href="cidre.html">L&eacute; Cidre</a><p>
<li><A HREF="cidre2.html">Le Cidre</A><p>
<li><a href="poumme.html">La mort de la Reine La Poumme</a><p>
<li><a href="modgie.html">Ma Modgie d'Cidre</a> - Little Brown Jug<p>
<li><a href="cidre3.html">L&eacute; cidre - deux p'tits v&egrave;rsets</a><p>
<li><a href="chanson_cidre.html">Chanson Jersiaise</a><p>
<li><a href="gdfcidre.html">Eune modgie d'cidre!</a><p>
<li><a href="bouaissons.html">B&eacute;vons &agrave; la Nouormande!</a><p>
<li><a href="canne.html">Pass&egrave;z la Canne!</a><p>
<li><a href="taxe.html">La Taxe sus notr' Bi&eacute;the</a><p>
<li><a href="maryann.html">Mary Ann - tchiques annonces</a><p>
<li><a href="guinness.html">Guinness</a><p>
<li><a href="biethe.html">La bi&eacute;the</a><p>
<li><a href="patricegj.html">&Agrave; la sant&eacute; d&eacute; Saint Patrice</a><p>
<li><a href="biancchva.html">Whisky ''Bianc Ch'va"</a><p>
<li><a href="12bout.html">Douze boutillies d'litcheu</a><p>
<li><a href="whisky.html">I' faut qu'on preniez de l'ieau caude avec vot'e whisky</a><p>
<li><a href="doublye.html">Vais d'oubl'ye!</a><p>

<li><a href="versemeeunepinte.html">V&egrave;rse-m&eacute; eune p&icirc;nte</a><p>
<li><a href="cidre2016.html">La Fa&icirc;s'sie d'Cidre 2016</a><p>
<li><a href="cahouain_litcheu.html">Marie Hibou et l'litcheu</a><p>
<li><a href="cocktails.html">Patchi ses cocktails</a><p>
<li><a href="litcheu1940.html">La Litcheu du Jour de Na&icirc;ssance</a><p>
<li><A HREF="fraude1850.html">Histouaithe du temps d'la fraude</A><p>
<li><a href="fraude2.html">La fraude en J&egrave;rri l'temps p&acirc;ss&eacute;</a><p>
<li><a href="crinme.html">L&eacute; cr&icirc;nme et la louai</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfprohibition.html by HTTrack Website Copier/3.x [XR&CO'2014], Tue, 15 Jul 2025 13:54:15 GMT -->
</HTML>

