<HTML>

<!-- Mirrored from members.societe-jersiaise.org/geraint/jerriais/apprins.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>I N'AVAIT JAMAIS APPRINS.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><P><font color="#215e21"><h2>I N'AVAIT JAMAIS APPRINS.</h2></font>
<font color="#215e21">L'Histo&euml;the d'un <I>Jack of all Trades</font></I>.</CENTER><P>
<CENTER><TABLE><TR><TD>

Si j'tais bein seux, m's'amins, d'vos pliaithe<BR>
J'vos cont'tais une petite histo&euml;the.<BR>
V'l&agrave; qui s'sait p't'&ecirc;tre int&eacute;ressant<BR>
Et j'n'en &eacute;thais pas pour longtemps.<BR>
Allons, don! Ecoutez-m&eacute; v'l&agrave; pr&ecirc;t &agrave; q'menchi<BR>
Men histo&euml;the d'un janne homme qu'&eacute;tait de tout m&ecirc;tchi,<BR>
Sans en aver apprins autchun.</P>
<P>Tous l'estimaient, avec raison<BR>
Car i n'tait pas mauvais gar&ccedil;on,<BR>
Il avait yeu par h&eacute;thitage<BR>
D&eacute; ses pathens un bian m&ecirc;nage;<BR>
D'sa ferme i soignait bein, mais ch'l&agrave; n'l'emp&ecirc;chait pas<BR>
D&eacute; faithe d&eacute; temps en temps toute autr' sorte d'travas<BR>
- En vrai <I>Jack of all Trades</I>.</P>
<P>S'on z'av&ecirc;tes veu comment qu'i fis<BR>
A d'gh&egrave;s-huit ans, une &ecirc;tabl'yie<BR>
Solide et forte en bouan vier tch&ecirc;ne;<BR>
Avec d&eacute; biaux titheurs en fr&ecirc;ne<BR>
Ou n'&eacute;thait pas 't&eacute; faite mus par un tcherpentchi<BR>
J'n&eacute; l'criyais quasi pas quand i m'dis qu&eacute; ch'tait li<BR>
Et qu'i n'avait jamais apprins.</P>
<P>Ch'tait dans l'hiver une autre bord&eacute;e<BR>
Qu'i s&eacute; d'menti d'faithe une mont&eacute;e...<BR>
I vos maniait rabots et scies<BR>
Comme s'i l'y'avait pass&eacute; sa vie<BR>
I travaillait si d&ucirc; qu'i suait comme en &eacute;t&eacute;<BR>
Et dans un coup'ye d'jours san travas 'tait compliet,<BR>
Quoiqu'i n'eusse jamais apprins.</P>
<P>Tchic temps pus tard i s'imagine<BR>
Qu&eacute; pour embelli sa tchuisine<BR>
Faudra stoffer deux-treis o&ecirc;siaux<BR>
Des pies, des geais, des &ecirc;tourniaux;<BR>
S'fait-i: "Comment q'nou s'prend? Ch'est vrai j'n'y connais rein,<BR>
Mais Bah! n'y'a qu'&agrave; vouler j'en r'path'thai tr&eacute;jous bein.<BR>
Bouanne volont&eacute; - Travas mi&eacute; fait."</P>
<P>Quand il avait d'pichi ses braies,<BR>
Ses cauches, ses vestes ou ses bianchets,<BR>
Comme il 'tait graie d'adjulles et d'fi<BR>
ll 'tait li-m&ecirc;me san cu&ocirc;tuthi,<BR>
Avec des adjull'yies d'vier la londgheur d'une brache<BR>
I r'habillait tout seu les pus vilaines triaches,<BR>
Sans aver jamais apprins.</P>
<P>Je n's&eacute; pas tch'est qu'i n'a pon fait<BR>
Jamais n'yen eut un autre it&egrave;t,<BR>
ll 'tait paillerre, peintre et forgeux,<BR>
Parfais machon ou ramoneux;<BR>
Il 'tait li comme un roi, en montrant san travas,<BR>
Et s'faisait-i: " Ch'est rare qu&eacute; j&eacute; n'r&eacute;ussisse pas<BR>
Quoiqu&eacute; j'n'aie rein apprins."</P>
<P>I criyait qu'il 'tait si aufait<BR>
Qu'&agrave; trente ans i n'tait pon mathi&eacute;,<BR>
I disait qu'i pouvait bein s'graie<BR>
Sans qu'autchune femme fusse &agrave; sa vaie<BR>
I n'savait pas oquo comment q'souvent l'amour<BR>
Pent rendre bein heutheux m&ecirc;me les pus sombres jours.<BR>
Mais i l'apprins pus tard.</P>
<P>Une arlev&eacute;e qu'il avait t&eacute; <BR>
Jusqu'&agrave; l'Etacq cherchi du vraic,<BR>
I s'en r'v&eacute;nait, dret comme un bo&euml;s,<BR>
Mnrchaut bouans pas l'Iong d'san hernais,<BR>
I faisait mauvais temps, mais i n'tait pas frilieux,<BR>
Les vents d'ouest et la grille n&eacute; l'i faisaient pas peux,<BR>
- I s'g&ecirc;nait bein du temps!...</P>
<P>Lavant &agrave; li une belle janne fille<BR>
S'n'allait trembliottant dans la grille.<BR>
Mais arlev&eacute;e dans un d&eacute;tou'<BR>
L&eacute; vent l'i joue un vilain tou':<BR>
Car l&eacute; v'l&agrave; qui s'empouque dans san p'tit parapluie<BR>
Et l'i touanne &agrave; l'envers! - Pliaigniz-la j'vos sen prie;<BR>
- Ou n'savait pas comment l&eacute; r'graie.</P>
<P>Mais notr' janne homme vit sans malheur<BR>
Et s'appr&eacute;chant sans faithe d&eacute; teurs,<BR>
Arr&ecirc;te san gh'va, l&egrave;ve san chap&eacute;,<BR>
Et li d'mande s'i peut l'assister.<BR>
" Estchusez, s'i vou plait, mais j'peux bein vos aidji,<BR>
Passez-m&eacute; l'parapluie j'men vais vos l'rarrangi,<BR>
Quoi qu&eacute; j'naie jamais apprins."</P>
<P>"Ch'n'est pas la peine moussieu merc&icirc;,...<BR>
J'vos s'sais tout d'm&ecirc;me bein ob'yigie..."<BR>
(Car ou n'savait pas trop tchi dithe<BR>
S'ou d'vait plieuther ou s'ou d'vait rithe)<BR>
J'vos asseuthe, mes amins, qu&eacute; ch'n'est pas bein pliaisant<BR>
D'aver d'itelles surprinses par un si mauvais temps.<BR>
- Eche &eacute;tonnant qu'ou n'susse tchi dithe?</P>
<P>Notr' homme s'appr&eacute;che tout trantchillement,<BR>
Prend l'parapluie bein poliment,<BR>
Et &agrave; l'abri l'long du hernais<BR>
Dans deux minutes l'&ocirc;ti fut r'gr&eacute;e,<BR>
I r'pathi bein d&eacute; l'mettre aussi b&eacute; comme un neu,<BR>
Jamais aut' parapluie n'fut gr&eacute;e d'aussi bouan tcheu.<BR>
Jamais n'y'en eut d'graie mus.</P>
<P>I s'mindrent en route les deux d'un temps,<BR>
I s'entr'-p&acirc;laient - &ecirc;che &ecirc;tonnant?<BR>
I s'n'allait du m&ecirc;me bord qu&eacute; l'yi<BR>
Et mins sa main, <I>rein q'pour l'yaidji<BR>
</I>Sus l'manche du parapluie, et jamais, malgr&eacute; l'temps,<BR>
N'avait trouv&eacute; san q'min &agrave; maintchi si charmant,<BR>
Nan pas m&ecirc;me en &ecirc;t&eacute;.</P>
<P>Et en d'visant, janne homme, janne fille,<BR>
Oubliaient l'vent, la pl'yie, la grille;<BR>
J'cr&eacute; pust&ocirc;t qu'ils en 'taient contents<BR>
Ch'est souvent d'm&ecirc;me ov les jannes gens...<BR>
Trop vite ou fut siez l'yi, mais quant i s'entr'-tchittidrent<BR>
A la pi&egrave;che d&eacute; "Good Bye," ch'tait "Au Revoir" qu'i didrent,<BR>
N&eacute; v'l&agrave; o&ugrave;est qu'ils en 'taient!!</P>
<P>D'pis chu temps l&agrave; s'i veulent sorti<BR>
L'm&ecirc;me parapluie lus sert d'abri,<BR>
Car man grivou&egrave;s dit q'par siez yeux<BR>
<I>Un</I> parapluie peut faithe pour <I>deux</I>,<BR>
Et d'pis qu'iI est mathi&eacute;, i dit qu'i n&eacute; r'grette pon<BR>
D'aver trouv&eacute; une femme et d'n'&ecirc;tre pus vier gar&ccedil;on.<BR>
Il a apprins chonna.</P>

<i><P><a href="ejluce.html">ELIE.</a></P></i>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="parapluie.html">L&eacute; Parapluie du Temps pass&eacute;</a><p>
<li><a href="parapuie.html">Man vieir Parapu&iuml;e</a><p>
<li><a href="manparapuie.html">Man Parapuie</a><p>
<li><a href="juste.html">L&eacute; Juste et l'Injuste</a><p>
<li><a href="forgeux.html">L&eacute; Forgeux</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/apprins.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
