<HTML>

<!-- Mirrored from members.societe-jersiaise.org/geraint/jerriais/mayarive.html by HTTrack Website Copier/3.x [XR&CO'2014], Tue, 15 Jul 2025 14:03:53 GMT -->
<HEAD>
<TITLE>A qui ma veux ma y-arive</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>A qui ma veux ma y-arive.</h2></font><p>

<I><P>(Imit&egrave; d&eacute; l' Ierlandais par un Bri&ouml;cheux.)<p></I></CENTER>
<CENTER><TABLE><TR><TD>

"J&eacute; t'voudrais mort, c&eacute;l&eacute;ra qu'tu-&egrave;s;<BR>
"J&eacute; l'ai d'sir&egrave; mille et mill' f&egrave;s,"<BR>
D&icirc;sait un jeu Maitress' Manon<BR>
A s'n-houm' - qu'&eacute;tait l'va&icirc;sin Miston;<BR>
- "Et ma vieill' gars'," li r'pondit-i,<BR>
"S'tu l'veux - ch'n'est qu'l'affair' d'un clyn-d'yi;<BR>
"S'i t'reste occouo un mio d'coyrag',<BR>
"Tu peux t&eacute; d'b&acirc;t&eacute; d'm&eacute; - j'l&eacute; gag'."<p>

- "Tu t'moqu' d&eacute; m&eacute;, panf&ecirc;qu' qu&eacute; tu-&egrave;s;<BR>
"Ah! coum' j'n'en f'rais ni deux ni trais -<BR>
"Tu dai l'sav&eacute; - si j&eacute; trouvais<BR>
"Moyen d&eacute; t'envi&eacute; hors ma vais..."<BR>
- "Et, ma fille, i n'y-a rain d'pus a&icirc;si -<BR>
"Coyrons vite au ras du vivi:<BR>
"J&eacute; m'tchiendrai d'but tout-pr&egrave;s du seau, "<BR>
"Et, t&eacute;, d'ta forch' pouss'-m&eacute; dans l'ieau...."<p>

- "M&eacute; dis-tu chonna tout-&agrave;-bon?"<BR>
Erplitchit vit' Maitress' Manon.<BR>
"J&eacute; sis s&eacute;rieux - j't&eacute; l'jur' ma f&eacute;!<BR>
"J&eacute; sis pr&ecirc;t d'y d'cendre &agrave;-ch't-heu ov' t&eacute;."<BR>
I s'en fur'nt touos deux au vivi;<BR>
"Mais," s'fait Miston, "j'oublyons d'tchi:<BR>
"V&agrave; cherchi eun' cord' pour m&eacute; li&eacute;<BR>
"Les mains, car j'pouorais m'&ecirc;cap&eacute;.... "<p>

- "L'id&egrave;e est bououn' - j'n'y pensais pas,<BR>
"Qu&eacute; tu-&eacute;rais peu t'servi d'tes bras...."<BR>
- Ou d&ecirc;campit en h&acirc;t' cherchi<BR>
La cord' pour l'emp&ecirc;chi d'nagi.<BR>
- "Ah! en v'chin yeunn' qui f'ra l'affair'....<BR>
"Qu&eacute; j't'amarr' les mains par dri&egrave;r',"<BR>
Criyi Manon, en apr&eacute;chant<BR>
D&eacute; s'n-houm', qui faisait l&eacute; trembliant!<p>

"Tu trembl'.... Tu-as peux, j&eacute; pens', grand vieau?<BR>
"Tu-&egrave;s coum' l&eacute; ca qu'apr&egrave;ch' d&eacute; l'ieau!<BR>
"Allons! tandis qu'tu-en &egrave;s d'avis,<BR>
"Qu&eacute; j'amarr' tes herchots, vier gris!"<BR>
Les mains d'Miston fur'nt li&egrave;'s bain-du.<BR>
"J&eacute; veux," d&icirc;t-i, "qu'tu m'pousse un bu."<BR>
- "Tu-&eacute;ras du run &agrave; varvott&eacute;, <BR>
"Car j'm'en vais m'avol&eacute; sus t&eacute;!"<p>

Manon 'rtchullit pour s'&ecirc;lanchi,<BR>
Mais s'n-houm' la viyant apr&eacute;chi,<BR>
F&icirc;t deux pas d'c&ocirc;t&egrave;, &egrave;t-pis yi - <BR>
Ou s'cliatchit en long dans l'vivi!.....<BR>
Ou s'd&eacute;batit - f&icirc;t des rouaux d'f&eacute; - <BR>
Et criyit: "Oh! j't'en prie, sauv'm&eacute;!..."<BR>
-"Ah! j'en sis bain dgu&eacute;ri, Manon,<BR>
"Car tu m'as li&egrave; les patt's.... ' " d&icirc;t Miston! <p>

<a href="manon.html">EPITAPHE sus MANON</a>.<p>
<P>Ichin g&icirc;t Manon,<BR>
La fenme &agrave; Miston,<BR>
Qui, au r'bours d&eacute; san souhait,<BR>
S&eacute; v&icirc;t mouori tout-&agrave;-fait.<p>
<P>Un jour j'couorais pour fair' du ma<BR>
Et j'gagnis <I>pus</I> qu'un <I>bain</I>;<BR>
Car j'avallis tant d'ieau par <I>l&agrave;</I>,<BR>
Qu'<I>ichin</I>, j&eacute; n'ai pus d'faim.<BR>
Si j'n'avais pas couoru sus l'vi<BR>
Pour y-&ocirc;t&eacute; la vie,<BR>
J&eacute; n'&eacute;rais pas thi&egrave;s dans l'vivi<BR>
Et n's'rais pon enfouie.<p>
<I><P><a href="jdr.html">J. D.</a></I>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="caqt.html">La Caq't&eacute;resse</a><p>

<li><A HREF="giernie.html">La Boutique Bein Giernie</A><P>
<li><A HREF="bcoup.html">Un Bouan Coup</A><p>
<li><a href="tapealus.html">Tape &agrave; l'Us</a><p>
<li><a href="sornettes12.html">D'vant la bastaude...</a><p>
<li><a href="quothage.html">Tchi quothage!</a><p>
</ul>
</font>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mayarive.html by HTTrack Website Copier/3.x [XR&CO'2014], Tue, 15 Jul 2025 14:03:53 GMT -->
</HTML>
