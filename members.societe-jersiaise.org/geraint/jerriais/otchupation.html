<HTML>

<!-- Mirrored from members.societe-jersiaise.org/geraint/jerriais/otchupation.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>M&eacute;mouaithes d'l'Otchup&acirc;tion</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;mouaithes d'l'Otchup&acirc;tion</h2></font></center><p>

<img src="libethes.jpg" align="right" alt="Lib&eacute;th&eacute;s">

Chein tchi nouos mantchit preunmi&eacute;thement ch'tait probabli&eacute;ment l&eacute; s&eacute;.. j'n'avions pas d's&eacute; du tout... et pouor m&eacute; j'rapportais un coupl'ye d'boutelles d'ieau sal&eacute;e d'la m&eacute;... La Preunmi&eacute; Tour, touos les jours... pouor pouver faithe d'la soupe et bouoilli nos pommes d&eacute; t&egrave;rre.... pa'ce qu&eacute; i' y'avait pas d's&eacute;... i' y'avait des gens qu'allaient... &agrave; la m&eacute; ram&acirc;sser d'ieau.... et il' &ecirc;prouvaient &agrave; &ecirc;... &agrave; &ecirc;vaporiser l'ieau... mais i' 'y'avait presqu&eacute; pas d's&eacute; du tout... j'trouvais qu'ch'tait mus, m&eacute;, d'apporter un coupl'ye d'boutillies d'ieau sal&eacute;e... et pi j'en fa&icirc;sions s&egrave;rvi chenna pouor coutchi.... Y'avait pas... y'avait pas... j'n'avions pas grand's r&acirc;tions et j'n'... quand v&icirc;nt un temps j'n'avions pas d'pain du tout... j'fe&ucirc;nmes d'pis l'mais d'octobre jusqu'en Nou&eacute; sans autchun pain... i' n'y avait pas d'r&acirc;tions du tout j'avions.... y'avait pas d'pain pas pour les Allemands y'avait pas pouor nous ni n'tout... mais la vie 'tait s&icirc;mpl'ye... ou' tait duthe... et j'... et j'... j'crai bein qu's... j'vivions qu&acirc;siment... entchi&eacute;thement sus des... l&eacute;dgeunmes... j'fa&icirc;thions s&egrave;rvi des p&acirc;nnais, des c&acirc;rottes, des... patates, des ouognons dans... pouor faithe toutes sortes d'affaithes, m&ecirc;me j'fa&icirc;s&ecirc;mes un bran avec des l&eacute;dgeunmes... j'm'en r'souveins pas comment qu'j'l&eacute; fa&icirc;sions mais i' tait div&egrave;rs&eacute;ment bouon... et j'fa&icirc;sions d'la flieu d'patates... en r&acirc;pant les pommes d&eacute; t&egrave;rre... et pi i' restait au fond... d'la tinne eune manni&eacute;the d&eacute; p&acirc;te... et v'l&agrave; qu'i fallait qu'i' f&ucirc;sse s'tchi au sol&eacute; et nou-s-avait eune flieu pouor faithe un p'tit mio d'galette ou un p'tit mio d' "pudding"... J'n'avions pas d'... j'n'avions pas d'caf&eacute; ni j'avions pas d'th&eacute;e... fallait qu&eacute; j'montr&ecirc;mes un bouon mio d'&icirc;ng&eacute;niosit&eacute; pouor pouver... trouver tchique chose &agrave; baithe... j'&ecirc;prouv&icirc;mes &agrave; faithe du caf&eacute;... &agrave; faithe du th&eacute;e avec des fielles d&eacute;... d&eacute; nouoyi... j'les... j'les m'ttais &agrave; s'tchi... j'&ecirc;prouvis avec des fielles d&eacute;... d&eacute; n&eacute;thes gradiles... j'&ecirc;prouvis avec des fielles d&eacute; ronche, mais ch'tait les fielles d&eacute;... d&eacute; nouoyi tchi 'taient les miyeurs actuellement... et pouor faithe du caf&eacute; j'creissions eune esp&ecirc;ce d&eacute; p&acirc;nnais... d'tchi qu'les Fran&ccedil;ais appellent eune rave &agrave; chucre... et j'r&acirc;pions chenna... et j'les m'ttais &agrave; s'tchi au fou... et pi... j'm'... j'les... j'en fa&icirc;s&ecirc;mes du caf&eacute;.<p>

<i>Transcription par <a href="lemaistre.html">FLM</a>(?)</i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="otchmv.html">M'n Otchup&acirc;tion</a><p>
<li><a href="otchup.html">L'Otchup&acirc;tion</a><p>
<li><a href="vivons.html">Vivons en esp&eacute;thance</a><p>
<li><a href="hitleur.html">La chanson Hitleur</a><p>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>
<li><a href="jannejf.html">Quand j'tais janne...</a><p>
<li><a href="otch_annimaux.html">L'Otchupation et l's annimaux</a><p>
<li><a href="libmousse.html">La Lib&eacute;th&acirc;tion et l'mousse</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="pepee.html">P&eacute;p&eacute;e s'ra t'i longtemps?</a><p>
<li><a href="memouaithes19391945.html">M&eacute;mouaithes 1939-1945</a><p>
<li><a href="cahouainnoue1939.html">Ch'a tr&eacute;jous 't&eacute; l'habitude du Caouain le Samedi d'Nou&eacute;</a><p>

<li><a href="chasseauco.html">La Chasse au Co</a><p>
<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="flmtrousseau.html">Les d'vis d'eune pie</a><p>
<li><a href="pmdgerre.html">Au Portinf&eacute; dans la Dguerre</a><p>
<li><a href="lettre_otchupation.html">Lettre du temps d'l'Otchup&acirc;tion</a><p>
<li><a href="pmmagnifique.html">Un magnifique jour</a><p>
<li><a href="redcross.html">Brachie d'Histou&egrave;thes en Jerriais</a><p>
<li><a href="assembliee/films1971.html">Films pr&icirc;ns duthant et aupr&egrave;s l'Otchup&acirc;tion</a><p>
<li><a href="pliaquesotchupation.html">Les pliaques dans La Plianque Billot</a><p>
<li><a href="faithful.html">&Icirc;le lib&eacute;th&eacute;e</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/otchupation.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
