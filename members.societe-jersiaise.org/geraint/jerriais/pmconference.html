<HTML>
<HEAD>
<TITLE>Ph'lip attends a Conference</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip attends a Conference</h2>
and Merrienne wants to know</font></center><p>


Moussieu l'Editeu,<br/>
<br/>
Jeudi matin j'm'en fut en ville pour la conf&eacute;rence. L&agrave; Merrienne obj&eacute;ctit en qu'menchant, mais j'l'y dit que j'pou&ocirc;rrais p't'&ecirc;tre p&eacute;rsuad&eacute; yun d'chais visiteurs de l'Australie ou d'la Nouvelle Zelande de v'nin vais nos b&ecirc;tes, et qu'y'&eacute;thait une chance de nos d&ecirc;faithe de la qu&eacute;dolle de g'niche r'nouv'l&eacute;e tchi fait si honte &agrave; notre &ecirc;tablye.<br/>
<br/>
&#8220;J'ai ou&iuml; dithe que chais gens d'hors pays n'sont pas tr&eacute;jous trop ben dans l&ucirc;s tetes,&#8221; ou dit &#8220;mais j'doute hardi tch'y s'saient si achocres comme chonna. Enfin, vas'y et fait d't'en m&ucirc;s. Nou dit qu'y'a un imb&eacute;cile de n&eacute; toutes les minutes.&#8221;<br/>
<br/>
Quand je r'vint dans l'arl&eacute;v&eacute;e ou me d'mandit tout-d'suite tchesque j'avais fait.<br/>
<br/>
&#8220;J'n'ai fait rain du tout,&#8221; j'l'y dit, &#8220;car j'n'ai pas peut en appr&eacute;chi d'chais m&ecirc;ssieux, mais ch'tait ben int&eacute;r&egrave;ssant quand m&ecirc;me. Y'avait un Angliais tch'a p&acirc;sl&eacute; au sujet d'nos b&ecirc;tes. Y trouvet tchi sont un mio trop chi&egrave;thes. Epis l'sieur Blampid et l'sieur M&ecirc;sservy et Moussieu P&egrave;rr&eacute;e et ben d'autres ont yeu tchiquechose &agrave; dithe. J'qu'menchais &agrave; m'eb&acirc;illyi s&ucirc;s la fin, et y'en avait deus-trais l&agrave; tch'y pathaissaient un mio engni&egrave;s, mais je n's'y pas m&acirc;rri d'y'avait tait.&#8221;<br/>
<br/>
La Merrienne voulut sav&eacute; tchesque ils avaient dit touos chais messieux.<br/>
<br/>
&#8220;Eh ben,&#8221; j'l'y dit, &#8220;nous en a ou&iuml; un mio de toutes les sortes. Y'en a y un tch'a prop&ocirc;s&eacute; par exemplye que nou d&eacute;v'thait hall&eacute; les cones &egrave;s boeux. Il a dit tchi ne s'saient pas si dang'reux comme chonna.<br/>
<br/>
&#8220;Ben seux&#8221; la Merrienne s&egrave;quement. &#8220;Un boeu sans cones &eacute;thait d'la peine &agrave; encon&eacute; san maitre. Une grande d&ecirc;couverte tch'il a fait chu moussieu-l&agrave;.  Mais continue.&#8221;<br/>
<br/>
&#8220;Y'en a un autre tch'a dit qu'les gambes de dri&eacute;the de nos g'niches sont crotchies parsqu'y n'ont pas assez d'run dans l&ucirc;s stales. Ch'est manque d'ex&egrave;rcice, y dit.&#8221;<br/>
<br/>
&#8220;Avaient-t'y p&ucirc;s d'run y'a chinquante ans? Et tch&egrave;sque-y voudrait faithe -  b&acirc;ti un appartement pour ch&acirc;que viaud?&#8221;<br/>
<br/>
&#8220;Tchiquechose comme chonna,&#8221; j'l'y dit. &#8220;Epis y'en a yun tch'y nos a asse&ucirc;th&eacute; qu'le lait d'nos vaques est p&ucirc;s riche qu'autchun autre.&#8221;<br/>
<br/>
La Merrienne s'&ecirc;gouffit &agrave; rithe. &#8220;Et tch&egrave;sque-y y'a dit chonna? Y m'semblye que j'avais ou&iuml; man grand-p&ecirc;the faithe la m&ecirc;me r'm&egrave;rque quand j'tais mousse, mais j'peux m'tromp&eacute;. Mais ach'teu, dis-me, Ph'lip. Chutte conf&eacute;rence, tch&eacute;sque oulle a fait d'ben?&#8221;<br/>
<br/>
Je m'grattit la t&ecirc;te. &#8220;Eh ben, au mains, nou peut dithe qu'ou n'a pas fait d'ma. Quand y se r'trouv'thont siez-yeux, chais m&ecirc;ssieux, y pou&ocirc;rrant p&acirc;sl&eacute; d'chais belles b&ecirc;tes tch'ils ont veu, et y nos veindra p't'&ecirc;tre p&ucirc;s d'ach'teurs. Mais pour dithe tch'y nos ont apprint hardi que je n'savions pas, et ben, j'n'en s'y pas trop seux. Je crai qu'le J&eacute;rriais connait une bouonne vaque quand il en vait yunne, et tch'il est satisfait d'la traithe deux fais par jour et d'la pr&eacute;path&eacute; pour les shows.&#8221;<br/>
<br/>
&#8220;V&eacute;the,&#8221; dit Merrienne, &#8220;et y n'est pas dri&egrave;the la porte ni n'tout quand il est tchestchion d'en d'mand&eacute; un bouan prix. J'ai ou&iuml; p&acirc;sl&eacute; d'yun tch'y d'mande deux mille louis pour sa vaque, et sans doute y l's'&eacute;tha, car y'a ocquo des t&ecirc;tes cratchies dans l'monde.<br/>
<br/>
&quot;Tant p&ucirc;s tant m&ucirc;s pour nous,&quot; j'l'y dis, &quot;mais y n'veindraient pas par ichin accat&eacute; ma mins&eacute;thablye g'niche. Et pourtant je n'l&ucirc;s en d'mand'dais pas un prix d'd&ecirc;raisonablye - chinq chents au tout p&ucirc;s.&quot;<br/>
<br/>
&quot;Dis sept ou huit pour le bouochi,&quot; s'fit Merrienne, et ch'est p&ucirc;s qu'ou n'vaut.<br/>
<br/>
<i><a href="lebrocq.html">Ph'lip</a></i><br/>

1949<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmouting.html">Ph'lip wants an outing</a><p>

<li><a href="pmfarming.html">Is Farming Worthwhile?</a><p>
<li><a href="pmfermyi.html">La Vie d'un Fermyi</a><p>
<li><a href="pmfermiers.html">Les fermiers n'ont pas d'chance</a><p>
<li><a href="experts.html">L's exp&egrave;rts</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

