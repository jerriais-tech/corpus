<HTML>
<HEAD>
<TITLE>S&egrave;rmon 2004</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>S&egrave;rmon au S&egrave;rvice en J&egrave;rriais </h2>

&agrave; l'&Eacute;glyise d&eacute; Saint Louothains&#160;<br>
D&icirc;nmanche l&eacute; 25 d'Avri 2004<br></font></center><p>
<br>
<center><a href="jeanxxi.html">St Jean 21, 1-19&#160;</a></center><br>
<br>
Ch'est ch&icirc;n la sa&icirc;thon d'P&acirc;ques et j' v'nons d&eacute; c&eacute;l&eacute;brer, i' y'a tchinze jours, l&eacute; Vendr&eacute;di Saint et l'D&icirc;nmanche d&eacute; P&acirc;ques. Et ch'est bein &agrave; propos qu&eacute;, dans la liturgie d&eacute; l'&Eacute;glyise anglyicanne, la l&eacute;&ccedil;on nomm&eacute;e pouor aniet&#160;est la l&eacute;&ccedil;on&#160;d&eacute; l'&Ecirc;vangile d&eacute; Saint Jean qu&eacute; Enid nos a liue i' y'a tchiques minnutes. V&egrave;the, bein &agrave; propos, car St Jean nos fournit auve un &icirc;mportant r&eacute;cord d&eacute; la rencontre entr&eacute; J&eacute;s&ucirc; et ses disciplyes. Ch'est ch&icirc;n la traisi&egrave;me fais apr&egrave;s la r&eacute;surrection tch'i' sont ensembl'ye et ch'est eune occ&acirc;sion tchi encouothage et rasseuthe chutte bande d'hommes tch'avaient p&acirc;ss&eacute; trais ans auve lus ma&icirc;tre. I' l'avaient veu crucifi&eacute;, mort et enterr&eacute; et ch'tait tout juste tch'i' pouvaient craithe tch'i' r'tait en vie et parmi ieux.<br>
<br>
Plusieurs 'taient p&ecirc;tcheux et les v'l&agrave; au bord du Lac Tib&eacute;riade. I' 'taient conna&icirc;ssants et savaient bein qu&eacute; ch'est quand i' fait niet qu&eacute; nou fait eune bouonne p&ecirc;que. I' lus emb&egrave;rtch&icirc;tent, mais chutte s&eacute;th&eacute;e-l&agrave; i' n'happ&icirc;tent rein du tout.<br>
<br>
<img src="verrinnescpeque.jpg" width="245" height="700" alt="" title="" border="0" align="right" />
Au bord du lac, J&eacute;s&ucirc; 'tait l&agrave; &agrave; les dgetter. Viyant tch'i' n'avaient happ&eacute; rein du tout, i' lus criit &#147;<I>Halez vot' drannet par l&eacute; bord d&eacute; drouaite d&eacute; vot' bat&eacute;, et ous en &eacute;thez du pa&icirc;sson.&#148; </I>Et St Jean nos dit qu&eacute; l'drannet fut remplyi d&eacute; chent ch&icirc;nquante-trais grands pa&icirc;ssons.<br>
<br>
Ah! les pou&ocirc;rres discipl'yes; i' y'avait d'tchi &agrave; apprendre. Trais ans d'vant, J&eacute;s&ucirc; lus avait dit &#147;<I>Suivez-m&eacute; et ous s'sez p&ecirc;tcheux d'hommes.&#148;</I> Chu jour-l&agrave; il' avaient oubli&eacute; d&eacute; l'suivre et avaient &egrave;rc'menchi lus vi&egrave;r travas comme p&ecirc;tcheux d'pa&icirc;ssons. Mais, h&eacute;las, sans succ&egrave;s. Et J&eacute;s&ucirc; 'tait triste d&eacute; les vaie aller &agrave; r'tchulons; d&eacute; les vaie &ecirc;prouver d&eacute; vivre sans li; d&eacute; vouler &egrave;rprendre lus vie du temps p&acirc;ss&eacute; pust&ocirc;t qu&eacute; d'avanchi dans l'av'n&icirc;n.<br>
<br>
Mais auve sa gr&acirc;ce cou&ocirc;tumi&eacute;the J&eacute;s&ucirc; les r'met sus l'bouon c'm&icirc;n. Auve li en charge comme Seigneu, i' y'a succ&egrave;s, et succ&egrave;s tel qu'i' n'avaient janmais connu d'vant &#150; chent ch&icirc;nquante-trais grands pa&icirc;ssons! Nou-s-a &ecirc;prouv&eacute; d&eacute; d&ecirc;couvri la s&icirc;ngnific&acirc;tion d&eacute; chu nombre chent ch&icirc;nquante-trais, mais i' suffit d'dithe qu&eacute; auve J&eacute;s&ucirc; la p&ecirc;que n'a autcheune l&icirc;nmite. Et auve la commission &agrave; la f&icirc;n d&eacute; l'&Ecirc;vangile d&eacute; St Matchi <I>&#147;Allez et faites discipl'yes d&eacute; toutes les n&acirc;tions&#148; </I>(autr&eacute;ment dit &#147;S&eacute;yiz p&ecirc;tcheux d'hommes&#148;), les discipl'yes appr&icirc;ntent chu jour-l&agrave; qu&eacute;, auve l&eacute; pouver du Saint Esprit, lus t&acirc;che d&eacute; suivre et s&egrave;rvi lus Ma&icirc;tre 'tait garantie.<br>
<br>
Mais tchi qu'en 'tait d&eacute; Pi&egrave;rre? Apr&egrave;s trais ans d&eacute; suivre et s&egrave;rvi san Ma&icirc;tre si fid&egrave;lement, i' l'avait d&ecirc;ni&eacute; trais fais. Trais fais d'vant la crucifixion il avait dit <I>&#147;J&eacute; n' l'connais pas.&#148;</I> Et &agrave; ch't heu, J&eacute;s&ucirc; l&icirc; d'mande &#147;<I>M'aimes-tu vra&icirc;nment?&#148;</I> Trais fais J&eacute;s&ucirc; l'app'lit Simon &#150; pas Pi&egrave;rre. I' dut &ecirc;tre mortifi&eacute; tch'i' n'tait pus l'homme d&eacute; pi&egrave;rre, tch'i n'tait pus l&eacute; rotchi tch'il avait 't&eacute; nomm&eacute;. Et trais fais i' ouait la tchestchion <I>&#147;Es-tu vra&icirc;nment seux qu&eacute; tu m'aimes?&#148;<br>
</I><br>
Simon Pi&egrave;rre n' s'trouve pon bein confortabl'ye car la tchestchion l&eacute; met mal &agrave; s'n aise d'vant l's autres. San comport n'a pas 't&eacute; un bouon exempl'ye ni un bouon t&ecirc;mouongnage d&eacute; s'n amour. Mais la tchestchion cherche eune r&ecirc;ponse et la r&ecirc;ponse am&egrave;ne soulagement. Simon est seux d'eune chose - l&eacute; J&eacute;s&ucirc; tchi sait tout entouor li, l&eacute; conna&icirc;t&#133;. &#147;<I>Tu sais&#133;. Tu sais&#133;. Tu sais tout ch'qu'i' y'a&#133; Tu sais qu&eacute; j' t'aime.&#148;<br>
</I><br>
La d&ecirc;cliath&acirc;tion d&eacute; s'n amour pouor J&eacute;s&ucirc; est assez et J&eacute;s&ucirc; l&icirc; dit <I>&#147;Va t'en &#150; donne &agrave; mangi &agrave; mes br&eacute;bis.&#148;</I> Eune nouvelle responsabilit&eacute; pouor l&eacute; p&eacute;cheux apr&egrave;s sa restaur&acirc;tion.<br>
<br>
Pouor Pi&egrave;rre, comme pouor nous, J&eacute;s&ucirc; n'arr&ecirc;te pas qu&eacute; j's&eacute;yons parfaits pouor nos appointer &agrave; eune nouvelle t&acirc;che. I' nos prend, eune fais pardonn&eacute;s, comme j&eacute; sommes et i' nos donne san autorit&eacute; d'agi dans san nom.<br>
<br>
La mort d&eacute; J&eacute;s&ucirc;-Christ sus la Crouaix d&eacute; Calvaithe g&acirc;ngnit l&eacute; pardon pouor tous. J'sommes tous p&eacute;cheux et j'mantchons d'agi comme j'd&eacute;v'th&ecirc;mes chaque jour. Dans la vie j'nos &ecirc;dg&eacute;thons souvent d'la bouonne vouaie et nos actions, nos patholes, nos pens&eacute;es n'honorent pas l&eacute; Bouon Dgieu. L'&ecirc;fant prodigue s'en fut liain d&eacute; san p&eacute;the mais quand il &egrave;rv&icirc;nt i' fut &egrave;rch&eacute;v&eacute; &agrave; bras ouv&egrave;rts.<br>
<br>
Quand j'mantchons i' n'faut pon &ecirc;tre abattu ni d&ecirc;cou&ocirc;thagi. Pi&egrave;rre &eacute;thait peu &egrave;rtou&ocirc;nner &agrave; san m&ecirc;tchi d&eacute; p&ecirc;tcheux, mais i' d&ecirc;couvrit qu&eacute; quand J&eacute;s&ucirc; restaure ch'est pouor nos donner l'opporteunit&eacute; d'aller en avanche. Il ouvre la porte pouor nos condithe o&ugrave;'est qu&eacute; j' n'avons pas 't&eacute; d'vant. I' veurt nos r&ecirc;joui auve ses surpr&icirc;nses; i' veurt nos exciter auve sa fra&icirc;cheur; i' veurt nos vaie nos appr&eacute;chi pus pr&egrave;s d&eacute; li chaque jour.<br>
<br>
Mais i' nos dg&ecirc;rnit qu&eacute; la pus &icirc;mportante cond&icirc;tion, ch'est d&eacute; l&eacute; suivre d&eacute; pr&egrave;s. Ch'est la cond&icirc;tion tchi dut renvyier Pi&egrave;rre au jour quand i' rencontrit J&eacute;s&ucirc; pouor la preunmi&eacute; fais et ou&iuml;t tout s&icirc;mpli&eacute;ment <I>&#147;Suis-m&eacute;!&#148;<br>
</I><br>
<I>&#147;Suis-m&eacute;&#148;</I> i' dit &agrave; Pi&egrave;rre m&ecirc;me qu&eacute; tchique jour va tchi m&eacute;n'thait &agrave; sa mort sus eune crouaix.<br>
<br>
L'auteur d&eacute; l'&Ecirc;pitre &egrave;s H&eacute;breux nos dit &#147;<I>Gardez vos i&egrave;rs fix&eacute;s sus J&eacute;s&ucirc;.&#148; </I>Autr&eacute;ment j'allons chopper et nos gav'ler tout not' long.<br>
<br>
Et bein &egrave;v'l&agrave; l'&icirc;nvit&acirc;tion qu&eacute; J&eacute;s&ucirc; offre &agrave; tous, hommes et femmes, riches et pauvres, gens d&eacute; toute race &agrave; travers l&eacute; monde. <I>&#147;Suis-m&eacute;&#148; &#147;Suivez-m&eacute;&#148; </I>si ous voulez joui en abondance d&eacute; vot' vie sus la t&egrave;rre et aver la garantie d'eune vie &ecirc;t&egrave;rnelle auve li.<br>
<br>
Dans l'quatorzi&egrave;me chapitre d&eacute; l'&Ecirc;vangile d&eacute; St Jean j'li&ecirc;thons les patholes d&eacute; J&eacute;s&ucirc; &#147;<I>M&eacute; seul, unniquement, j'sis l&eacute; c'm&icirc;n, la v&eacute;thit&eacute; et la vie.&#148;</I> L&eacute; c'm&icirc;n n'est pon eune route sus un atlas; la v&eacute;thit&eacute; n'est pon l'id&eacute;e d'un philosophe; la vie n'est pon s&icirc;mpli&eacute;ment l&eacute; contraithe d'la mort. N&acirc;nn&icirc;n &#150; touos les trais sont eune p&egrave;rsonne et chutte p&egrave;rsonne ch'est J&eacute;s&ucirc;-Christ l&icirc;-m&ecirc;me. Et si j'voulons aver conna&icirc;ssance d&eacute; touos les trais i' faut aver J&eacute;s&ucirc; et ch'est pouor chenna tch'i' nos dit &#147;<I>Suivez-m&eacute;&#148;.<br>
</I><br>
L&eacute; huit d&eacute; Mai pouor tchinze jours j'allons aver parmi nous au mains trais chents hommes tchi s'en vont visiter les douze para&icirc;sses souos l'titre d&eacute; &#147;Marchi J&egrave;rri&#148; &#150; &#147;Walk Jersey&#148;. I' veulent ch&acirc;rer chein tch'il' ont d&ecirc;couv&egrave;rt, qu&eacute; J&eacute;s&ucirc; est ressuscit&eacute; et qu'il a l'pouver d&eacute; transformer la vie d&eacute; tous tchi veulent l&eacute; suivre. Il' ont d&ecirc;couv&egrave;rt l'&icirc;mportance d&eacute; lus t'n&icirc;n tout pr&egrave;s d&eacute; li et d&eacute; l'garder constamment en veue. Il' ont d&ecirc;couv&egrave;rt qu&eacute; ch'est li seul tchi peut les prot&eacute;gi et les m'ner en se&ucirc;thet&eacute;.<br>
<br>
Il' ont tous l&eacute; d'si d'&egrave;rm&egrave;rcier l&eacute; Sauveu si fid&egrave;le et g&eacute;n&eacute;theux et d'exprimer lus gratitude d'eune manni&eacute;the pratique. I' veinnent lus offri &agrave; Dgieu dans san s&egrave;rvice.<br>
<br>
Pouor tchinze jours i' march&eacute;thont dans les pas d&eacute; Pi&egrave;rre donnant &agrave; mangi &egrave;s angnieaux et &egrave;s br&eacute;bis, les habitants d&eacute; J&egrave;rri. I' f'thont chein qu&eacute;, probably&eacute;ment, j' d&eacute;v'th&ecirc;mes &ecirc;tre en train d&eacute; faithe bein pus nos-m&ecirc;mes.<br>
<br>
I' veinnent comme missionaithes &agrave; un peupl'ye tchi s'est &ecirc;dg&eacute;th&eacute; d&eacute; la bouonne vouaie, &agrave; un peupl'ye tch'a d&ecirc;ni&eacute; J&eacute;s&ucirc;, souvent &icirc;nvolontaithement, &agrave; un peupl'ye tchi dans bein des cas n'a janmais rencontr&eacute; J&eacute;s&ucirc; car j'avons mantchi d&eacute; l'pr&eacute;senter comme t&ecirc;moins d&eacute; la fouai chr&ecirc;tchienne.<br>
<br>
Si j'avons choua&icirc;si d&eacute; suivre J&eacute;s&ucirc; comme Sauveu et Seigneu, j'avons la responsabilit&eacute; d&eacute; l'&icirc;ntroduithe &egrave;s cheins tchi n'l&eacute; conna&icirc;ssent pon. Qu&eacute; j'sa&icirc;ssissons l'opporteunit&eacute; d&eacute; supporter &#147;Marchi J&egrave;rri&#148;, tout au mains dans nos pri&eacute;thes. Mais, tchi qu'en est d'explyitchi &agrave; tchitch'un la ra&icirc;thon qu'ous &ecirc;tes v'nus ich&icirc;n &agrave; ch't arl&eacute;v&eacute;e? Vos patholes nou&ocirc;rrithont ieune des br&eacute;bis d&eacute; J&eacute;s&ucirc;.<br>
&#160;<br>
&nbsp;<p>
<I>Brian Vib&egrave;rt<br>
<br>
</I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="assembliee/service1960.html">S&egrave;rmon du S&egrave;rvice Annuel 1960</a><p>
<li><a href="assembliee/service1961.html">L&eacute; service annuel 1961</a><p>
<li><a href="assembliee/service1965.html">L&eacute; service annuel &agrave; St. Mart&icirc;n</a><p>
<li><a href="sermon62.html">S&egrave;rmon du S&egrave;rvice Annuel 1962</a><p>
<li><a href="sermon71.html">S&egrave;rmon du S&egrave;rvice Annuel 1971</a><p>
<li><a href="sermon73.html">S&egrave;rmon du S&egrave;rvice Annuel 1973</a><p>
<li><a href="sermon76.html">S&egrave;rmon du S&egrave;rvice Annuel 1976</a><p>
<li><a href="sermon99.html">S&egrave;rmon du S&egrave;rvice Annuel 1999</a><p>
<li><a href="sermonsg.html">Sermon - Octobre 1999 &agrave; l'&Eacute;glyise d&eacute; St George</a><p>
<li><a href="nouvellevie.html">La Nouvelle Vie</a><p>
<li><a href="paques2.html">L&eacute; vrai message d&eacute; P&acirc;ques</a><p>
<li><a href="paques2002.html">P&acirc;ques 2002</a><p>
<li><a href="a2kgrisventre.html">L&eacute; Mill&eacute;nium d&eacute; J&eacute;s&ucirc;-Christ</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
