<HTML>

<!-- Mirrored from members.societe-jersiaise.org/geraint/jerriais/pmpensions.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne on Pensions </TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne on Pensions </h2><br/>
She wants one too</font></center><p>

Moussieu l'Editeu <br/>
<br/>
 J'tiomes &agrave; distchut&eacute;, la Merrienne et m&eacute;, hier au s&eacute; chutte tch&eacute;stchon des pensions, et quand vint un temps ou m'dit comme chonna. <br/>
<br/>
 ''Je ne comprends pas, m&eacute;, nos Etats. Un jour y distchutent pour pr&egrave;sque toute la matin&eacute;e une affaithe de rain du tout, &eacute;pis l'pr&eacute;chain y votent des chents milles louis dans quatre ou chinq minutes. Absol&ucirc;ment, y n'sont pas ben dans la t&ecirc;te chais gens-l&agrave;.'' <br/>
<br/>
 ''Tu n'comprends pas, bouonnefemme,'' j'l'y dit. ''L'affaithe des pensions ch'est une tch&eacute;stchon d'principe. Ch'n'est pas la somme tchi coute, mais l'principe de la chose.'' <br/>
<br/>
 ''Oh, quant &agrave; ch'la,'' ou raiponnit, ''tout ch'que j'ai &agrave; dithe ch'est qu'toutes les fais qu'un homme se met &agrave; p&acirc;sl&eacute; d'ses principes, j'couors toute-d'suite mettre mes titheux &agrave; la cli&eacute; et muchi ma bourse souos l'mat'nas. J'n'ai autchune doute que chu Hitleur et ch't'Italien taient d's'hommes de grand principe. Mais chen que j'veur sav&eacute; ch'est pourtchi qu'un homme emplyi&eacute; par l's'Etats &eacute;thait drouait &agrave; une pension p&ucirc;s qu'un autre.''  <br/>
<br/>
 &quot;L&eacute; Ph'lip Le Feuvre voudrait sav&eacute; chonna &eacute;tout,&quot; j'l'y dit, &quot;mais y n'eut pas assez d'support dans l's'Etats. La piupart des membres taient en faveur d'la pension pour la seule raison qu'l'homme p&acirc;sse quatre-vingts et tch'y n'a pas assez pour vivre.&quot; <br/>
<br/>
 &quot;Mais n'y'en avait-y pon yun &agrave; la Trin't&eacute; une bord&eacute;e tch'y tait ocquo &agrave; boul&eacute; sa chivi&egrave;the sus les routes &agrave; l'&acirc;ge de nonante&nbsp;  ? Y m'semblye j'avais oui chonna.'' <br/>
<br/>
 ''Ch'tait vrai,'' j'l'y dit, ''J'fut l'vais un jour et y m'asse&ucirc;thit tch'y n'avait jamais fum&eacute;, tch'y n'avait jamais bu d'litcheu et tch'y n'avait jamais aim&eacute; les femmes.'' <br/>
<br/>
 ''Mais nou m'avait dit tch'il avait mathi&eacute; trais fais.'' <br/>
<br/>
 ''Et ch'tait vrai.'' <br/>
<br/>
 ''Oh grand doux,'' se fait Merrienne, ''tchi dr&ocirc;le d'homme. Mais au sujet d'chais pensions. As-tu jamais cru qu'un homme empliy&eacute; par l's'Etats, en faisait p&ucirc;s qu'un autre dans san jour?'' <br/>
<br/>
 ''Ah damme, n&acirc;nin,'' j'raiponit, ''Te r'souviens-tu d'la bord&eacute;e d'vant la dj&egrave;rre, que l'Ro&ucirc;leux d's'Etats vint pour r'path&eacute; yunne de nos grandes routes&nbsp;  ?'' <br/>
<br/>
 ''Ben se&ucirc;x que j'm'en r'souveins. Chutte dj&acirc;ingue-la arrivaient d'la ville dans les neuf heuthes. Une d&eacute;m'ieuthe apr&egrave;s les v'la &agrave; faithe la mine de s'mettre en travas. A djais heuthes y tait temps pour la bouochie. A douze heuthes y tait temps pour din&eacute;. Et dans les quatre heuthes et d'mie ch'tait 'N'en v'la pas mal pour agniet, gar&ccedil;ons.' Quant &agrave; m&eacute;, le sang m'en bouoillait.'' <br/>
<br/>
 J'tais ben d'm&ecirc;me &eacute;tout,''   j'l'y dit, ''mais quand nous en p&acirc;slait ch'tait tr&eacute;jous la m&ecirc;me raiponse, que n'y'avait rain &agrave; faithe. Et don nou n's'en g&ecirc;nait pon. Mais j'dis m&eacute; que si yun m&eacute;thite une pension apr&egrave;s tant d'ann&eacute;es, l'autre dev'thait av&eacute; l'm&ecirc;me drouait.'' <br/>
<br/>
 ''Epis les fammes,'' s'fit la Merrienne. ''M&eacute; par exemplye&nbsp;  ?'' <br/>
<br/>
 ''T&eacute;,'' j'l'y dit. ''Eh ben, n'en v'la une belle&nbsp;  ! Tu n'sais pas, don, que par la louai je s'y t'nu de t'maint'in, et que si je n'le fais pas tu pou&ocirc;rras d'pliandre au Conn&eacute;tablye, et qu' j'en attrap'thai pour un mais dans la bouaite&nbsp;  ?'' <br/>
<br/>
 ''Fiche-m&eacute; la paix,'' ou dit ''Tout chonna ch'est du gniolin. J'veur une pension, et si notre D&eacute;put&eacute; n'en p&acirc;sle pas dans l's'Etats au p&ucirc;s vite, j'vot'tai contre l'y dans trais ans d'temps.'' <br/>
<br/>
<i> <a href="lebrocq.html">PH'LIP</a></i> <br/>
<i>  Morning News 12/2/1949&nbsp;  </i>  <br/>
      <br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="sousvoc.html">L&eacute; vocabulaithe des sou en J&egrave;rriais</a><p>
<li><a href="painwages.html">Higher Wages All Round - and the Result!</a><p>
<li><a href="gdftasdsou.html">Les d'vis du Bouan'homme George</a><p>
<li><a href="gdfsou.html">Les d'vis du Bouan'homme George</a><p>
<li><a href="cahouain_millionnaithe.html">Le Chef me dit l'aut'e jour</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmpensions.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

