<HTML>

<!-- Mirrored from members.societe-jersiaise.org/geraint/jerriais/picagn.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
<HEAD>
<TITLE>La Picagneresse</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>La Picagneresse</h2></font></CENTER><P>
<CENTER><TABLE><TR><TD>

<P>Hon! hon! t&eacute; v'la! - D&eacute; o&ugrave;-est qu'tu vains<BR>
A l'heure qu'i l'est? j&eacute; veux l'sav&eacute;.<BR>
N&eacute; m'oblige pon &agrave; faire l&eacute; trains,<BR>
N'sais pon t&eacute;touogne, mais dis, dis-le m&eacute;.<BR>
R&eacute;ponds don, Phlipe; mais qu'est qu' tu as?<BR>
Viyons, comme un bouon homme dis-m&eacute;<BR>
Pour qu'est qu&eacute; j&eacute; n'l&eacute; sairais pas?....<BR>
I faut qu'tu aies unne t&ecirc;te d&eacute; f&eacute;!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>L&agrave;, Phlipe? n&eacute; va pon r'commanchi;<BR>
J't'lai d&eacute;j&agrave; r&eacute;p&eacute;t&eacute; chent fais,<BR>
Si ch'est qu'tu veux m'mettre en p&eacute;chi,<BR>
Ch'est d&eacute; t'y prendr' comme tu l'fais.<BR>
N'v a rain au monde, qui m'faiche pi&egrave;re,<BR>
Que d'vais les gens s'mettre &agrave; chanter<BR>
Quand nou leux p&agrave;le; j'aim'rais meu, v&egrave;re,<BR>
Qu'nou mu'baille deux paffes, - oui dia, - ma f&eacute;!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Porte r'pos don! Mais j&eacute; suppose<BR>
Qu&eacute; ch'est pour m&eacute; faire enragi!<BR>
Si nou t&eacute; d'mande la moindre chose,<BR>
Tu dis tout d'suite, ch'est t'picagni.<BR>
I faudrait, pour t&eacute; contenter,<BR>
N&eacute; souffler mot et tr&eacute;jous rire:<BR>
C'hest bain pour d'au'tres, - mais quant &agrave; m&eacute;,<BR>
J'nen sis pon d'm&ecirc;me, - je peux t&eacute; l'dire,</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Ch'nest pas d'anni&eacute; qu&eacute; tu l'sais bain!<BR>
J'n'aime pas &agrave; &ecirc;tre &egrave;stiboquie!<BR>
Et o&ugrave; est la chenne qui n'dirait rain,<BR>
Si oull' 'tait trait&eacute;e comme j&eacute; l'sis?<BR>
Ov' un tel homme devant ses yeux,<BR>
J'&eacute; l'd&eacute;fie bain &agrave; qui qu'ch&eacute; sait.<BR>
Quand nou s'rait oui des anges des cieux!<BR>
Nou perdrait p&acirc;tienche avec tai.</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Tu voudrais bain qu&eacute; j'l&eacute; serais<BR>
Un ange du ciel; - Ah, j't&eacute; comprens!<BR>
Tu m'voudrais morte, monstre qu'tu &egrave;s!<BR>
J&eacute; m'en doutais i y a longtemps.<BR>
Ch'est seu qu'tu en prends bain l&eacute; qu'min!<BR>
Faibl' comm' j&eacute; l'sis i'im faut la paix,<BR>
Au yeu d&eacute; chla, j'nai qu' du chagrin;<BR>
Ch' s'rait miracle si j'y r&egrave;sistais!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Qu'est qui t'fait rire? N'as-tu pon honte?<BR>
Oh, qu'est qui l'airait jamais creu!<BR>
Qu&eacute; j'meure ou vive, i n'en t'chient compte;<BR>
Et faut-i qu'i lait mauvais choeu!<BR>
I l'y tarde bain qu&eacute; j&eacute; n'sais morte!<BR>
Et Seigneur, qu'est don qu&eacute; j'l'y ai fait?<BR>
Penser d'&ecirc;te trait&eacute;e d&eacute; la sorte,<BR>
Apr&egrave;s la femme qu&eacute; j&eacute; l'y ai t&eacute;!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>V'la chen qu' nou gagne d'&ecirc;tre trop aisie.<BR>
D&eacute;pis l&eacute; matin jusqu'au s&eacute;.<BR>
J&eacute; n' fais qu&eacute; tracachi ma vie,<BR>
Pis v'la tout l'gr&eacute; qu&eacute; nou m'en sait!<BR>
Mais v'la ch'que ch'est - quand nou-z-est bouans,<BR>
Nou n'fait qu' d&eacute;v'nin l'escliaves d&eacute; tous;<BR>
Nou vos laise faire bain tranquillement,<BR>
Et pis opr&egrave;s nou s'moque d&eacute; vous! -</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Mais quand j'y pense, faut-i qu&eacute; j'sais<BR>
Unne ignorante, - unn' imb&eacute;cile!<BR>
Jamais j&eacute; n'm&eacute; pronm&egrave;ne, - jamais!<BR>
V'la bain tr&egrave;s mais qu' j'nai 't&eacute; en ville.<BR>
Je m' tiens ichin comme dans unn' casse,<BR>
Tr&eacute;jous cliou&eacute;e dans chutt' maison!<BR>
J&eacute; n'sais pas pu d&eacute; chain qui s'passe<BR>
Dans l'monde, qu&eacute; si j&eacute; n'y &eacute;tais pon</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>A si j&eacute; n'peux m'en prendre qu'&agrave; m&eacute;'<BR>
J'sis trop facile; - i faut qu' chla change!<BR>
L&eacute; vier proverbe dit bain vrai,<BR>
"Qui s'fait br&eacute;bis, le loup l&eacute; mange."<BR>
Ch'est bain! mais enfin nou s'ennyie<BR>
D&eacute; s'sacrifier tr&eacute;jous comme chla;<BR>
Quand nous s'laisse piler sus les pis,<BR>
Tout ch' qu'en r'vain, - che n'est qu' du ma!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Bon, v'la un creux &agrave; man d'vant&eacute;!<BR>
Mais apr&egrave;s tout, est-che &egrave;tonnant?<BR>
Les choses daivent fini par s'user!<BR>
J&eacute; l'porte v'la d&eacute;j&agrave; si longtemps!<BR>
Ah! si ch'&eacute;tait bain d'autres qu&eacute; m&eacute;,<BR>
l n'penseraient pas &agrave; l'rhabilli,<BR>
I fraient leux hommes en acater,<BR>
Et I fraient bain! Chest tout cotti!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Au reste ch&eacute; qu'jai est tout d'une pi&egrave;ce;<BR>
J'n'ai veu d&eacute; rob' v'l&agrave; bain trais ans<BR>
Si n'y en a quatre, il en appr&egrave;che,<BR>
Et man bonnette a d'viers ribans.<BR>
Quand j'v&egrave; comme est qu'les autr' sont grais.<BR>
J'ai presqu&eacute; honte d'&ecirc;tre &agrave; l'&eacute;glise,<BR>
Sinon qu'l&eacute; monde en d&eacute;viserait,<BR>
J'crai bain que j'resterais assise.</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Quand j'vai quiqu'fais autour de m&eacute;<BR>
Ch&egrave;s femm' atout leux biaux habits.<BR>
J'pense en m&eacute;-m&ecirc;me est-che bain vrai<BR>
Que j'sis arrangie comm' je l'sis!....<BR>
V'la seul'ment Jan'ton nott vaisine,<BR>
L' aut' Dimanch' oull' 'tait estall&egrave;,<BR>
Qu'oull' avait ri&eacute;lment la mine<BR>
D'unn' Damm'...qu&eacute; nou s'y srait tromp&eacute;!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Oull' avait unn' shall chu jour-l&agrave;<BR>
L&eacute; pus b&eacute; qu'j'aie veu d&eacute; ma vie;<BR>
La bordeur' enn' tait haut' comm' chla!<BR>
I d'vait cou&ocirc;ter au moins daeux louis.<BR>
On s&eacute; r'dr&eacute;chait, faut vais comment,<BR>
D&eacute; s&eacute; senti chenna sus l'dos;<BR>
Ch'est s'n'homme qui ly en a fait pr&eacute;sent<BR>
Nan v'la un homm' comme il en faut!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Sans menti j&eacute; n'srais pon marrie<BR>
Si j'en avais un t&eacute; aitout.<BR>
H&eacute; bain..... pour unn' fais dans ta vie,<BR>
Sais g&eacute;n&eacute;reux, donn' m&eacute; des sous.<BR>
M'entends-tu, Phlip, - si chtait unn' dramme<BR>
Qu&eacute; j'ly offrirais &agrave; cht'heu, j'parie<BR>
Qu'i m'comprendrais sans peine; ah damme!<BR>
Comme i r'trouv'rait bain v&icirc;t' san ouie!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Bon v'la qu'i suffle &agrave; chteu, - de vrai,<BR>
J'crai bain qu't'as &eacute;t&eacute; fait expr&egrave;s<BR>
Pour m&eacute; m&eacute; pliaigui et m'irritai<BR>
Tais-t&eacute;, j't'en prie ou bain j'm'en vais.<BR>
Tu veur, &agrave; forche, don, qu&eacute; j'm'emporte?<BR>
Les hommes, je pense ne songe' qu'&agrave; m&agrave;!<BR>
Mais l'mein dait &ecirc;tr' l&eacute; seul d'sa sorte,<BR>
Pr&eacute;serve qu'y en ait fort comm' chla!</P>
<P>Picagn', picagne, picagn', ma femme!<BR>
Picagn', picagn', picagn', tr&eacute;jous.<BR>
De toutes les femmes qui nous picagnent<BR>
J&eacute; dis, l&eacute; ciel d&eacute;livre nous!...</P>
<P>Ah! ches pou&ocirc;r' fill', quand i s'marient,<BR>
I n'se dout' pas qu'i prenn' un ma&icirc;tre!<BR>
S'i'z en etai' d'ou est-ce que j'en sis,<BR>
I n'auraient pas si h&acirc;te de l'&ecirc;tre.<BR>
Suffle occo don! quand tu sais bain<BR>
Qu'chutt suffierie m&eacute; fait bisqui;<BR>
J'nen p&acirc;lrai pu car ch' est en vain,<BR>
D&eacute;pis qu'ch'est d'm&ecirc;me' j'm'en vais m'couchi...</P>
<P>- Picagn', picagne, picagn', ma femme!<BR>
Picagn', picagne, picagn' tr&eacute;jous!<BR>
D&eacute; tout' les femm' qui nous picagnent<BR>
J&eacute; dis: Ah! Ciel! d&eacute;livre-nous!<P>
&nbsp;<p>
<I><P><a href="marett.html">LAELIUS</a>.</P>
</I>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="painentertains.html">How Lonore Entertains her Mother</a><p>
<li><a href="caqt.html">La Caq't&eacute;resse</a><p>
<li><A href="gdffem2.html">La femme</A><p>
<li><a href="femavnin.html">La femme du temps &agrave; v'nin</a><p>
<li><a href="grounn.html">L&eacute; Grounneux</a><p>
<li><A HREF="grouneux.html">L'Grouneux</A><p>
<li><a href="renfrouangniy.html">Le Renfrouangniy</a><p>
<li><A HREF="mauvlang.html">Les Mauvaises Langues</A><p>
<li><a HREF="gdfaspi.html">Eune langue d'aspi!</a><p>
<li><A HREF="giernie.html">La Boutique Bein Giernie</A><P>
<li><a href="satirepl.html">Satire</a><p>

<li><a href="caudle.html">Misses Caudle's Curtain Lectures</a><p>
<li><a href="caudle5l.html">Les Chinq Louis</a><p>
<li><a href="caudlecottage.html">Le Cottage &agrave; la Campagne</a><p>

<li><a href="femme.html">La femme</a><p>
<li><a href="suffragettes.html">Lonore's Little Ways with Suffragettes</a><p>
<li><a href="cahouain1916.html">La s&eacute;ance de la Cour pour les menues dettes</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/picagn.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
</HTML>
