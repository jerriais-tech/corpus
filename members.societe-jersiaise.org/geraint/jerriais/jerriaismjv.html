<HTML>

<!-- Mirrored from members.societe-jersiaise.org/geraint/jerriais/jerriaismjv.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<HEAD>
<TITLE>L&eacute; J&egrave;rriais. Ma Langue.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; J&egrave;rriais. Ma Langue.</h2></font></center><p>

<CENTER><TABLE><TR><TD>


V'l&agrave; tchi m'donne tr&eacute;jous pli&acirc;isi<br>
D'entendre les preunmi&eacute; mots d'un p'tit.<br>
Mais v'l&agrave; tchi m'donn'nait tellement d'jouaie<br>
Si ches p'tits mots 'taient en J&egrave;rriais.<br>
<br>
Chutte langue, l&eacute; parler d'mes pathents,<br>
Langue des g&eacute;n&eacute;th&acirc;tions d&eacute; d'vant;<br>
Dans l'temps, la langue d&eacute; touos J&egrave;rriais.<br>
H&eacute;las, la v'l&agrave; presqu' oubli&eacute;e.<br>
<br>
Pour m&eacute;, ma preunmi&eacute; langue acouo,<br>
La langue qu&eacute; j'appr&icirc;ns quand j'tais p'tchiot.<br>
La langue d&eacute; mes r&ecirc;ves et pens&eacute;es,<br>
Par m&eacute;, n&eacute; s'sa janmais oubli&eacute;e.<br>
<br>
A l'&acirc;ge d&eacute; siex ans, j'fe&ucirc;nmes env'y&eacute;s<br>
O&ugrave;'est qu'nou p&acirc;lait qu&eacute; l'Angliais.<br>
Et l'J&egrave;rriais? Pas eune pathole!<br>
Pour m&eacute;, oh mais tchi dr&ocirc;le d'&ecirc;cole.<br>
<br>
L&agrave;, j'&eacute;tions &egrave;rprimand&eacute;s<br>
Si nou d'visait en J&egrave;rriais.<br>
L'Angliais, v&eacute;the fallait l'apprendre<br>
Mais ch'tait tr&eacute;jous l'J&egrave;rriais ma langue.<br>
<br>
Les pliantes et flieurs dans les f&ocirc;ss&eacute;s,<br>
J'les connais par lus noms J&egrave;rriais.<br>
Comme les r&eacute;coltes et s&egrave;rcl'yes d&eacute; clios.<br>
Les annimaux et les oua&icirc;thieaux.<br>
<br>
S'n&icirc;le, v&egrave;rjus au dgi&acirc;bl'ye et meurdron,<br>
La pie, m&ecirc;le, rouoge-gorge, et pigeon<br>
Caboche, patates, c&acirc;rottes, p&acirc;nnais.<br>
Et l'orme et l'tch&ecirc;ne, l&eacute; rouai des bouais.<br>
<br>
L'app&eacute;tit veint en mangeant nou dit;<br>
J'I'ai tr&eacute;jous ou&iuml; d&egrave;s tout p&eacute;tit.<br>
Des bourd&eacute;lots, d'la soupe d&eacute; pais,<br>
Des m&egrave;rvelles et d'la g&acirc;che &agrave; fou&eacute;e.<br>
<br>
Les pais au fou, galette &agrave; vrai,<br>
Du p&acirc;t&eacute; d'pommes, du lard sal&eacute;<br>
&Ecirc;tant g&acirc;t&eacute;s d' patheil fricot<br>
Y'a grand dangi d'en mangi d'trop.<br>
<br>
Pour rithe et aver un bouan temps,<br>
Pour &ecirc;tre he&ucirc;theux et bein contents,<br>
Pour &ecirc;tre touchis et bein &ecirc;mus<br>
Ch'est en J&egrave;rriais qu&eacute; nou l'fait mus.<br>
<br>
Tout tchi y'a d'bouon &agrave; l'entou d'm&eacute;<br>
Sus t&egrave;rre, dans l'ciel et m&ecirc;me en m&eacute;,<br>
Chutte bouant&eacute;, tchi nos est env'y&eacute;e<br>
J'l'appr&ecirc;cyie bein mus en J&egrave;rriais.<br>

&nbsp;<p>

<i>MJV</i><br>


</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="malangue1.html">L&eacute; J&egrave;rriais... Ma Langue</a><p>
<li><a href="malangue2.html"> L&eacute; J&egrave;rriais, ma langue</a><p>
<li><a href="malangue3.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">J&egrave;rriais, ma langue</a><p>
<li><a href="malangue7.html">L&eacute; J&egrave;rriais, ma langue</a><p>
<li><a href="malangue8.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais - ma langue</a><p>

<li><a href="vivejer.html">Vive l&eacute; J&egrave;rriais</a><p>
<li><P><A HREF="dialect.html">L&eacute; J&egrave;rriais</A></P>
<li><a href="900e.html">En J&egrave;rriais</a><p>
<li><a href="dujerr.html">Du J&egrave;rriais</a><p>
<li><a href="fable.html">Fable</a><p>
<li><a href="nousetljerriais.html">Nous et l'J&egrave;rriais</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><P><A HREF="rimeurs.html">Rimeurs J&egrave;rriais</A></P>
<li><A HREF="lingo.html">Notre Vier Lingo</A><p>
<li><a href="lamentation2.html">Autre Lamentation</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="belle.html">La Belle de la campagne versus la Belle de la Ville</a><p>
<li><a href="couedlezarde.html">La Coue d'L&ecirc;zarde</a><p>
<li><a href="rate.html">I' n'avait pon roubli&eacute; san r&acirc;t&eacute;!</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jerriaismjv.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</HTML>
