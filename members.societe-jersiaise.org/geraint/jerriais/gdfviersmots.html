<HTML>

<!-- Mirrored from members.societe-jersiaise.org/geraint/jerriais/gdfviersmots.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
<HEAD>
<TITLE>Tchiques vi&egrave;rs mots</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchiques vi&egrave;rs mots</h2></font></center><p>

<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<br/>
<i>Le 30 d&eacute; septembre, 1978.</i><br/></font>
<br/>

Moussieu l'R&eacute;dacteu,<br/>
<br/>
&#8220;J'en ai-t-i' ou&iuml;, des dr&ocirc;les d&eacute; mots, dans la forge &agrave; mat&icirc;n,&#8221; j'disais &agrave; Papa eune s&eacute;th&eacute;e quand j'tions au pid du feu aupr&egrave;s l'th&eacute;e.<br/>
<br/>
&#8220;Bon!&#8221;, i' m'd&icirc;t, &#8220;j&eacute; n'm&eacute; r'souveins pon d'aver ou&iuml; rein d'extraordinnaithe, m&eacute;.&#8221;<br/>
<br/>
&#8220;Eh bein,&#8221; j'l&icirc; dis, &#8220;tu'&eacute;tais &agrave; faithe des fi&egrave;rs &agrave; j'va sus l'enclieunme quand Mess Le Cornu, Fran&ccedil;ot, et Mess Hubert, Fra&icirc;nque, 'taient &agrave; p&acirc;ler ensembl'ye dans eune carre, et j'pense bein qu' tu n'les ou&iuml;yais pon. Il' ont p&acirc;l&eacute; d'la sa&icirc;son d'patates. Et pis Mess Hubert a dit &agrave; Mess Le Cornu qu&eacute; telle et telle (je n'm&eacute; r'souveins pon d'san nom) n'est qu' eune pou&ocirc;rre patache, et qu&eacute; san va&icirc;s&icirc;n 'tait un gros pata&ucirc;d tchi n'fait qu' s&eacute; l&ocirc;vier dans san gard&icirc;n &agrave; londgieu d'jours. Et pis Mess Le Cornu y'a dit qu' un mousse avait d'pichi ieune des f'n&ecirc;tres d&eacute; s'n &ecirc;tabl'ye &egrave;s vaques, et tch'il avait ieu a l&icirc; donner eune patouothe. Et Mess Hubert a d&icirc;t qu' san n'veu n'fait qu' patoua&ucirc;gi quand i' l'enm&egrave;ne jouer sus la gr&egrave;ve au D&icirc;nmanche l'arl&eacute;v&eacute;e. J'voudrais qu' nou-s-apprendrait l'J&egrave;rriais &agrave; l'&ecirc;cole, car j&eacute; n'sai pon tch'est qu' touos ches mots-l&agrave; veulent dithe.  I' s'&egrave;rsembl'yent hardi, comme, par exempl'ye, patate et patache mais i' n'veulent p't-&ecirc;t' pon dithe la m&ecirc;me chose.&#8221;<br/>
<br/>
&#8220;Eh bein&#8221;, m'd&icirc;t Papa, &#8220;j'sis bein d&eacute; t'n avis qu&eacute; l's &ecirc;coles d&eacute;v'thaient faithe les &ecirc;fants apprendre l'J&egrave;rriais. En m&ecirc;me temps i' faut prendre avantage du fait tch'i' vouos donnent des le&ccedil;ons en langue Fran&ccedil;aise aussi bein comme en Angliais. Saver l'Fran&ccedil;ais t'aigu&ecirc;tha &agrave; &ecirc;crithe l&eacute; J&egrave;rriais, et tu pou&ocirc;rras dithe qu&eacute; tu connais trais langues.<br/>
<br/>
&#8220;Mais r'v&eacute;nant &agrave; tes probl&egrave;mes d'&agrave; mat&icirc;n. A c'menchi, tu sai bein tch'est qu' ch'est qu' des patates.&#8221;<br/>
<br/>
&#8220;V&eacute;the,&#8221; j'l&icirc; dis, &#8220;mais pourtchi qu' ch'est des pommes d&eacute; t&egrave;rre en Fran&ccedil;ais? La patate n&eacute; r'sembl'ye pon &agrave; eune pomme. La pomme n'a qu' un pid et un 'yi, et la patate a un tas dg'i&egrave;rs.&#8221;<br/>
<br/>
&#8220;Eh bein,&#8221; i' m'd&icirc;t, &#8220;n'en v'la ieune qu&eacute; j&eacute; n'peux pon t'explyitchi. N'&eacute;tant pon professeu d'la langue Fran&ccedil;aise j&eacute; n'sai pon pourtchi qu'la patate fut appel&eacute;e eune pomme d&eacute; terre par les Fran&ccedil;ais. Ch'tait en l'ann&eacute;e mil ch&icirc;n chent trente-quatre qu' ou f&icirc;t s'n appathence en Europe (ou v&icirc;nt d'l'Am&eacute;thique du Sud). Y'en a eune vari&ecirc;t&eacute; tch'est ronde comme eune pomme. V'la tchi lus donnit p't-&ecirc;t' l'id&eacute;e d'l'appeler d'm&ecirc;me.<br/>
<br/>
&#8220;Quant &agrave; la patache,&#8221; Papa continnuit, &#8220;ou n'a rein &agrave; faithe auve la patate. Eune patache est eune femme tch'est sale et tchi n&eacute;glyige san travas. J'pense bein qu' Mess Hubert a veu la femme d&eacute; tchi tch'i' p&acirc;lait &agrave; mat&icirc;n patachi dans san bel &agrave; la pliaiche d&eacute; l'appr&ecirc;ter et l'netti, et qu' ch'est ch'l&agrave; tchi y'a donn&eacute; l'id&eacute;e qu'oulle est eune patache.<br/>
<br/>
&#8220;Un pata&ucirc;d est un homme tch'est gros et gras. D'habitude, un homme d&eacute; m&ecirc;me n'a pon grand amibition d'travailli, et ch'est probabli&eacute;ment pour ch'la qu&eacute; l'va&icirc;s&icirc;n &agrave; Mess Hubert 'tait &agrave; s'l&ocirc;vier dans san gard&icirc;n.<br/>
<br/>
&#8220;A ch't heu, nouos v'la mot patouothe. V'la tchi veurt dithe eune bouanne forte cliamuse, et ch'n'est pon ravissant qu&eacute; Mess Le Cornu en donnit ieune au mousse tchi d'pichit la f'n&ecirc;tre d&eacute; s'n &ecirc;tabl'ye. Ergarde bein &agrave; t&eacute;, man gar&ccedil;on, d'n'en faithe pon autant quand tu'es par les c'm&icirc;ns atout t'n &ecirc;l&icirc;ngue. Dans des temps nou-s-appelle eune patouothe eune pata&ouml;uarre. V'la tchi veurt dithe la m&ecirc;me chose.&#8221;<br/>
<br/>
&#8220;Mais, Papa&#8221; j'l&icirc; dis, &#8220;donner eune patouothe veurt-i' dithe patoua&ucirc;gi?&#8221;<br/>
<br/>
&#8220;Nann&icirc;n,&#8221; i' m'd&icirc;t, &#8220;ch'est vrai qu' nou l'dithait qu&acirc;si viyant qu' les deux mots s'&egrave;rsembl'yent, mais patoua&ucirc;gi veurt dithe pilv&acirc;tchi dans l'pit&eacute;, ou dans la vase sus la gr&egrave;ve, ou dans la ca&ucirc;chie en ville &agrave; m&eacute; basse. Pativouother veurt dithe &agrave; bein pr&egrave;s la m&ecirc;me chose &eacute;tout. Nouot' langue J&egrave;rriaise est hardi expressive tu vai et i' n'y'a pon d'manque d&eacute; mots pour s'exprinmer comme i' faut.&#8221;<br/>
<br/>
&#8220;Comment qu&eacute; j'pou&ocirc;rrai &egrave;rt&eacute;nin tout chenna quand nou n'peut pon l'apprendre &agrave; l'&ecirc;cole?&#8221;, j'dis &agrave; Papa. &#8220;Ch'est t&eacute; tchi d&eacute;v'thait &ecirc;t' nouot' ma&icirc;tre d'&ecirc;cole!&#8221;<br/>
<br/>
&#8220;N&eacute; t'en g&ecirc;ne pon, man gar&ccedil;on,&#8221; i' m'd&icirc;t. &#8220;Tu'as qu'&agrave; l'ouie bouanne. Tu n'as qu'&agrave; ouvri l's ou&iuml;es, pas seulement dans la forge mais &agrave; l'&ecirc;cole et quand tu ouai les grand' p&egrave;rsonnes p&acirc;ler, et tu pou&ocirc;rras p&acirc;ler et &ecirc;crithe dans trais langues quand tu s'as grand!&#8221;<br/>
<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdflangue.html">Nouot' vielle langue</a><p>
<li><a href="gdfraresmots.html">Des rares mots</a><p>
<li><a href="gdfrares.html">Des rares mots</a><p>
<li><a href="gdfraresmots2.html">Acouo des rares mots</a><p>
<li><a href="gdfvieilleche.html">Vieill&egrave;che s'atchitte!</a><p>
<li><a href="gdfouie.html">J'avais l'ou&iuml;e finne!</a><p>
<li><a href="gdforth.html">Orthographique</a><p>
<li><a href="gdfcherchi.html">&Agrave; forche d'ch&egrave;rchi nou trouve!</a><p>
<li><a href="gdfrichesse.html">La richesse d&eacute; nouot' langue</a><p>
<li><a href="gdfpataflias.html">Tchi pataflias!</a><p>
<li><a href="gdfiliets.html">Iliets, iliettes et ili&eacute;thes</a><p>
<li><a href="gdftresor.html">Un Tr&eacute;sor</a><p>
<li><a href="dictionnaithe2.html">L&eacute; Dictionnaithe J&egrave;rriais-Fran&ccedil;ais</a></font><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfviersmots.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
</HTML>

