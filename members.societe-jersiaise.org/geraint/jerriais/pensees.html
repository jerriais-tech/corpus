<HTML>
<HEAD>
<TITLE>Pens&eacute;es d'&agrave; ch't heu</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Pens&eacute;es d'&agrave; ch't heu</h2></font></center><p><br>
<CENTER><TABLE><TR><TD>
Coumment qu'tout a changi, h&eacute;las!<br>
D&eacute;pis les jours d&eacute; ma jann&egrave;che, <br>
La vie paisibl'ye d&eacute; ches temps-l&agrave; <br>
N'est qu'eune m&eacute;mouaithe, pour ma vieill&egrave;che. <br>
Tch'est qu'&eacute;thait janmais pens&eacute; d'vaie, <br>
Dans not' J&egrave;rri changements patheils? <br>
Dites-m&eacute;, est-i' p&ocirc;ssibl'ye qu'il faut <br>
L' &quot;Conmit&eacute; d'Bieaut&eacute;s Naturelles&quot;, <br>
Pour pr&ecirc;s&egrave;rver not' h&eacute;thitage? <br>
Est-che qu'les J&egrave;rriais n'sont pus d'aut' sages?<br>
<br>
Ah! Tchi bonheu qu&eacute; les anciens, <br>
He&ucirc;theurs au Paradis d's &Ecirc;lus <br>
N&eacute; connaissent pon la vie d'&agrave; ch't heu, <br>
Et n'peuvent pon vaie tch'est qu'j'sommes d&eacute;v'nus! <br>
Tout l'monde remplyis d&eacute; jalousie, <br>
Envieurs et auv' qu'eune ambition -<br>
D&eacute; patha&icirc;tre mus qu&eacute; lus va&icirc;s&icirc;ns! <br>
Pouv'-ous m'dithe don qu'il' ont raison? <br>
N's'raient-t-il pon pus he&ucirc;theurs, pou&ocirc;rres corps, <br>
S'i' s'contentaient p&ucirc;t&ocirc;t d'lus sort?<br>
<br>
Tch'est qu'y'a d'pus plia&icirc;sant, pouv'-ous m'dithe,<br>
Qu&eacute; d's&eacute; prom'ner dans eune boua&icirc;s'ie, <br>
Ou trantchillement ava&ucirc; eune ruette <br>
O&ugrave;'est qu'nou-s-est en se&ucirc;set&eacute; d'sa vie? <br>
Nou n'ose pas marchi les grand's routes <br>
Au mains qu'nou n'&acirc;ge ch&egrave;rchi sa mort! <br>
Car sans l'moindre &ecirc;gard &egrave;s pi&ecirc;tons <br>
Tout l'monde y cachent &agrave; tigue d&eacute; corps. <br>
Du temps qu'i' sauvent, j'm&eacute; d'mande tr&eacute;jous, <br>
Tch'est don qu'touos ches &ecirc;rat&eacute;s font!<br>
<br>
Les jannes gens n'tcheinnent pus d'aut' &agrave; rein! <br>
Ch'est &ecirc;vident coumme l&eacute; temps va -<br>
&quot;Tant duthe l&eacute; temps tant duthe la f&ecirc;te&quot;! <br>
Tchille attitude, mon Doue, qu'est ch'la? <br>
J'soummes en veue d'p&egrave;rdre, i' m'est avis <br>
L'restant des choses &agrave; tchi qu'j&eacute; t'nons; <br>
Nos vielles cou&ocirc;tunmes, nos traditions! <br>
Est-che assez, dites-m&eacute;, d'eune raison, <br>
D&eacute; fichi d'tchi qu'est bouan d'c&ocirc;t&eacute;,<br>
Car ses raichinnes sont dans l'p&acirc;ss&eacute;?<br>
<br>
Pourtchi qu'i' n'y'a pus d'&ecirc;lections?<br>
Pourtchi qu'les hoummes n&eacute; sont pas pr&ecirc;ts <br>
&Agrave; prendre eune poste dans la p&acirc;raisse -<br>
S&egrave;rvi l'&Icirc;le, coumme les siens d'aut'fais? <br>
Viy'-ous not' syst&egrave;me tchaie d&eacute; d'ssous,<br>
Et ses traditions mangnifiques;<br>
Auv' tant d'malfaiteurs tch'est qu'j&eacute; f'tha&icirc;mes<br>
Sans la Police Honorifique?<br>
&Egrave;s siens d'nos jours qu'il dounnent lus temps,<br>
J&eacute; d'vons nos touos bouans r'merci&ecirc;ments!<br>
<br>
Not' bou&acirc;n J&egrave;rriais! Ah, pou&ocirc;rre vielle langue! <br>
Ou s'meurt.' Et ch'la m'fait mal au tchoeu. <br>
Non n'fait qu&eacute; d'ou&iuml; d'l'anglia&icirc;chonn'nie, <br>
N'&icirc;mporte o&ugrave;'est qu'nou va &agrave; ch't heu.<br>
&quot;Ch'est l&eacute; progr&egrave;s&quot;, les uns vos disent, <br>
&quot;L'J&egrave;rriais n'a pon d'utilit&eacute;&quot;.<br>
Si j'l&eacute; p&egrave;rdons ch' s'ra &agrave; janmais!<br>
Est-che qu'ou n'en n'&eacute;th&ecirc;tes pas &egrave;rgret?<br>
N'vos d&ecirc;range'-ous pas d'choses tchiquefais, <br>
Bein mains utiles qu&eacute; not' J&egrave;rriais?<br>
<br>
Il faut bein marchi auv' l&eacute; temps -&#173;<br>
J'n'en disconveins pas d' ch'la du tout;<br>
Mais pourtchi qu' y'a si p'tit d'entrain<br>
Pour choses J&egrave;rriaises? Dites-m&eacute;, allons?<br>
La faute est-alle par chance la n&ocirc;tre,<br>
Manque d'eune exempl'ye &agrave; nos &ecirc;fants?<br>
Tch'est qu' y'a aniet pour rempliaichi<br>
Not' h&eacute;thitage des bouans vi&egrave;rs temps? <br>
Et j'ma&icirc;ntcheins contre touos ardguments -<br>
J' d'vons l' pr&ecirc;s&egrave;rver pour nos d'scendants:<br>
<br>
<I><a href="perchard.html">A.L.P.</a></I> <br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="change100.html">Les changements q'ya yieu en Jerri</a><p>
<li><a href="changements.html">Des changements</a><p>
<li><a href="gdfchange.html">Tchi changements!</a><p>
<li><a href="jourdaniet.html">J&egrave;rri au jour d'aniet</a><p>
<li><a href="progres.html">Le Progr&egrave;s</a><p>
<li><a HREF="gdfprogres.html">L&eacute; progr&eacute;s</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
