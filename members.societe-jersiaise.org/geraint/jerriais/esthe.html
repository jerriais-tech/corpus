<HTML>
<HEAD>
<TITLE>MA TANTE ESTH&Eacute;.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Ma Tante Esth&eacute;.</h2></font></CENTER>
<CENTER><TABLE><TR><TD>
<p>Ah ma pouor' tante Esth&eacute;! &eacute;tait-all' manigate :<br>
Ou' savait tout vos gr&ecirc;er, ferrer, couotre, et paquir;<br>
Faire rouollo, <a href="chaude.html">chaud&eacute;</a>, r&ocirc;tie d'cidre, et hall'patte;<br>
<a href="pithots.html">Pirot, poule, et picot</a>, et pllumer, et couquir;<br>
<a href="podindflieu.html">Podin</a>, g&acirc;che, et <a href="simnel.html">simn&eacute;</a>, - et nouorolle et <a href="mervelles.html">merveille</a>,<br>
<a href="fliottes.html">Fllotte</a>, et <a href="crepes_jerriaises.html">cr&ecirc;pe</a>, et bign&egrave;t, n'importe, ou' les faisait;<br>
Jamais dit&egrave; n'a t&egrave;, coum' le <a href="beurre3.html">boeurr</a>' de sa seille.<br>
Ah! j'aimais les fricots de ma bouonn' tante Esth&eacute;.<br>

<p>Et si propre oulle &eacute;tait, et si bouonn' m&egrave;nagiere,<br>
Qu'ous &eacute;riez bein mangi, devrai, sus sen pllanch&eacute;s;<br>
Auv' d'la chendre souvent ou' n&egrave;ttissait sen aire;<br>
Es assiettes d'&ecirc;tain, mat&egrave;s contre l'ch&acirc;ch&eacute;s,<br>
Nou-s-&eacute;rait peu s'mirer, de tant qu'ils &eacute;taient cllaires.<br>
Les trancheurs, les han&acirc;ps, en rangies sus l'dr&eacute;cheux,<br>
S'ils avaient 't&egrave; muchis pour des ann&egrave;es enti&egrave;res,<br>
Dans baheur ou tireux, n'eraient sembll&egrave; pus neux.<br>

<p>Et ou' n'tait pon gog'lue, et nintout orgilleuse;<br>
De li&eacute;-m&egrave;me ou' faisait le pus de sen travas;<br>
Et ch'est qu'ou s'trimoussait, car ou' n'tait pon piercheuse;<br>
Trejous &agrave; tig' de corps, trouss&egrave;e au d'sus du bras.<br>
I m'semblle que j'la veit, j'&eacute;tais pourtant bein p'tite.<br>
Eh bein! avec tout ch'la, ou' prenait bein sa part<br>
De gi et de pllaisi, ou' n'tait pon hypocrite.<br>
Si du fane il y-avait, oulle en faisait le quart.<br>

<p>Ou' n'avait pon besoin de se negrer la vie,<br>
Ni le long de ses jours de s'escllaver le corps;<br>
Mais ch'&eacute;tait tout sen gout d'aimer la tracach'chie,<br>
Et ou' n'en c&ecirc;ssit pon qu'au pas-d'us de la mort;<br>
Car &agrave; la fin de fins, i' faut que tout abute,<br>
Et nou s'enniie du train et des travaux d'antan.<br>
La vie pour presque tous n'est que peine et que lutte,<br>
Et parmi le p'tit d'jou&eacute;e il y-a pus d'un ahan.<br>
&nbsp;<p>
<i><p><a href="legros.html">A. A. L. G.</a><br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="mervelle.html">Coumment faithe des m&egrave;rvelles</a><p>
<li><a href="crepes.html">Comment faithe des cr&ecirc;pes</a><p>
<li><a href="fliottes.html">Des Fliottes</a><p>
<li><a href="simnel.html">Du S&icirc;nm'n&eacute;</a><p>
<li><a href="chaude.html">Du Cha&ucirc;d&eacute;</a><p>
<li><A HREF="crepes_jerriaises.html">Les Cr&ecirc;pes J&egrave;rriaises</A><p>
<li><a href="tchuisinne.html">La tchu&icirc;sinne en J&egrave;rriais</a><p>
<li><a href="nettvoc.html">La nettithie en J&egrave;rriais</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
