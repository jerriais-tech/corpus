<HTML>
<HEAD>
<TITLE>L&eacute; J&egrave;rriais - ma langue</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; J&egrave;rriais - ma langue</h2></font></center><p>
&nbsp;<p>

Coumme la m&acirc;jorit&eacute; d&eacute; J&egrave;rriais d&eacute; m'n &acirc;ge, j'eus bein d'la chance d'aver 't&eacute; &ecirc;l'v&eacute;e &agrave; ou&iuml; rein d'autre qu&eacute; du J&egrave;rriais. Un grand avantage &eacute;tout pouor m&eacute; 'tait qu&eacute; j'e&ucirc;nmes Papa d'La Mathe, et pus tard Manman et Papa Pallot, &agrave; d'meuther auvec nous, et i' p&acirc;laient rein qu&eacute; l'J&egrave;rriais. <p>

 A l'&ecirc;cole de Springside &agrave; Faldou, Missis Ahyi 'tait hardi pouor l&eacute; J&egrave;rriais et touos l's ans i' fallait prendre part &egrave;s S&eacute;th&eacute;es J&egrave;rriaises &agrave; l'<a href="eisteddfod.html">Eisteddfod</a>. Quand j'tais un mio pus vielle, Amelia P&egrave;rchard m&eacute; d'mandit si j'pou&ocirc;rrais prendre la part d&eacute; Cli&eacute;m Va&ucirc;tchi dans la farce qu' oulle avait &ecirc;crit pouor la p&acirc;raisse d&eacute; St Martin pouor l'Eisteddfod. J'ai des bein bouannes m&eacute;mouaithes des s&eacute;th&eacute;es &agrave; pratitchi auvec mes pathents et Amelia et Garnet P&egrave;rchard, Jack Richard, George L&eacute; Masuthi, Rodney de Gruchy et John d&eacute; St Paer. Chu groupe restit ensembl'ye pouor bein d's ann&eacute;es. <p>

 Acouore pus tard quand j'me mathyis, j'allis d'meuther &agrave; St Ou&euml;n et ch'tait p&ucirc;t&ocirc;t l&eacute; J&egrave;rriais que l'monde p&acirc;laient. J'sis bein &egrave;rcounnaissant &agrave; man preunmi&eacute; houmme, tchi mouothit en 1988, du fait tch'i' p&acirc;lit tout l'temps en J&egrave;rriais &agrave; nos &ecirc;fants. Malheutheusement, aupr&egrave;s qu'ils avaient c'menchi &agrave; l'&egrave;cole, j'p&acirc;la&icirc;mes pus en pus en Angliais.   <p>

A ch't heu, si j'voulons sauver nouot' belle vielle langue, ch'est &agrave; nous d&eacute; s'entr&eacute;-paler en J&egrave;rriais, qu&eacute; ch&eacute; s'sait en Ville, dans les boutiques ou n'importe iou, et sustout &agrave; nos p'tits &ecirc;fants, car J&egrave;rri a p&egrave;rdu assez d'san h&eacute;thitage et d'ses vielles traditions. <p>
&nbsp;<p>

<i>Ursula Taylor</i><p>

&nbsp;<p>


<FONT SIZE=2>
<i>Viyiz &eacute;tout:</i>
<ul>
<li><a href="malangue1.html">L&eacute; J&egrave;rriais... Ma Langue</a><p>
<li><a href="malangue2.html"> L&eacute; J&egrave;rriais, ma langue</a><p>
<li><a href="malangue3.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">J&egrave;rriais, ma langue</a><p>
<li><a href="malangue7.html">L&eacute; J&egrave;rriais, ma langue</a><p>
<li><a href="malangue8.html">L&eacute; J&egrave;rriais, ma langue</a><p>
<li><a href="malangue10.html">Ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malanguegj.html">L&eacute; J&egrave;rriais, ma langue</a><p>
<li><a href="malangue11.html">L'J&egrave;rriais - ma langue</a><p>
<li><a href="malangue2013.html">Ma langue</a><p>
<li><a href="poetry_day15.html">Ma langue &ecirc;cliaithe man tchoeu</a><p>
<li><a href="fable.html">Fable</a><p>
<li><a href="nousetljerriais.html">Nous et l'J&egrave;rriais</a><p>
<li><a href="lettre1943.html">Eune lettre d&eacute; 1943</a><p>
<li><a href="gdflettres.html">Les lettres sont les beinv'nues!</a><p>
<li><a href="gdflangue.html">Nouot' vielle langue</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="jul2015.html">La Journ&eacute;e &Ucirc;rop&eacute;enne des Langues 2015</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
