<HTML>
<HEAD>
<TITLE>Merrienne et les Recteurs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne et les Recteurs</h2>
Ph'lip et les jeunes fermiers<br/></font></center><p>


<font size="-1"><i>&Agrave; Portinf&eacute;,<br/>
Saint Ou.</i><br/>
<i>Jeudi au s&eacute;.</i><br/></font>
<br/>
Moussieu l'Editeu,<br/>
<br/>
Sus un sens ch'est d'mauvaises nouvelles que notre Baillyi r&eacute;signe d&eacute;finitivement dans tchiques jours. Il a bein m&eacute;thit&eacute; san r'pos, et chein que toute l'Ile li souhaite &agrave; ch'teu ch'est la bouonne sant&eacute;, tchi l'permettra de joui d'ses honneurs pour la p&eacute;riode qu'la Providence li accord&eacute;tha de vivre ocquo s&ucirc;s la t&eacute;rre. Apr&egrave;s tout, i' n'est pas chein qu'nou-s-app&egrave;le un viellard, pas d'un bieau but.<br/>
<br/>
Je n'm'en vais pas dithe tch'i' n'a pas yeu ses d'fauts, car i' n'y a pas un homme vivant tch'est parfait. Dans l's <a href="etats.html">Etats</a>, par exemplye, j'ai souvent cru tch'i'n'tait pas ferme assez, et que certains membres 'taient accord&eacute;s bein trop d'libert&eacute;. S&ucirc;s chu point-l&agrave;, l&eacute; Baillyi V&egrave;rnon faisait un miyeu Pr&eacute;sident, et dans san temps les membres 'taient comme souos un maitre d'&ecirc;cole tchi 'tait juste mais assez s&eacute;v&egrave;the. L'homme que j'allons perdre &agrave; ch'teu a r&eacute;ussi en t'nant tout drait &agrave; sa course, sans jamais tou&ocirc;ner &agrave; drouaite ou &agrave; gauche. La chose tch'est certaine ch'est que J&ecirc;rri ne r'v&ecirc;rra pas s'n &ecirc;gal. La Merrienne m&eacute; joint en li souhaitant tout ch'que y'a d'miyeu pour l'restant d'sa vie.<br/>
<br/>
Ch'est hardi pliaisant, Moussieu d&eacute; vaie qu'la p&acirc;raisse d'<a href="st_pierre.html">Saint Pi&ecirc;rre</a> a d&eacute;cid&eacute; d'&ecirc;tre repr&eacute;sent&eacute;e &agrave; la <a href="batale2007.html">Batalle d&eacute; Flieurs</a>, et l'avis que j'voudrais donner au Clifford Egr&eacute; ch'est d'ram&acirc;sser toutes les belles hardelles tch'i' pou&ocirc;rra trouv&eacute;, et d'les exhiber parmi les flieurs sans trop s&ucirc;s l'co. J'ai ou&iuml; p&acirc;sl&eacute; de deus-trais dans la Grand' Vingtaine et l'Coin Vathin tchi n'dithaient pas nennin.<br/>
<br/>
J'avais ou&iuml; dans la s'maine que y'avait des fermiers tchi taient &agrave; faithe d&ecirc;sconer l&ucirc;s vaques et g'niches et j'n'aimais pas chonna de tout. J'ai prins d's inform&acirc;tions, et ch'est vrai que chonna s'fait dans deux ou trais fermes du bord de l'Est, mais que l'nombre des b&ecirc;tes n'est pas consid&eacute;thablye, et que n'y a autchun dangi que chonna d'veindra g&eacute;n&eacute;ral. Les fermiers concern&eacute;s sont des gens tchi n'montrent pas &egrave;s &quot;shows&quot;, car i' n'y a pas un seul fermyi tch'aime ses b&ecirc;tes tchi voudrait les d&eacute;fidjuth&eacute; d'la sorte.<br/>
<br/>
La Merrienne fut bein int&eacute;r&ecirc;ssie d'li&egrave;the dans la g&acirc;zette tch'ils avaient trouv&eacute; un nouvieau Recteu &agrave; St. Martin. Ou s'mint &agrave; en p&acirc;sler hier au s&eacute;.<br/>
<br/>
&quot;Ch'est un Angliais,&quot; ou qu'menchit. &quot;Tchi dommage que nou n'peut pas trouver d'bouons J&ecirc;rriais, comme nou-s-avait aut'fais. Apr&egrave;s tout, avec les salaithes que nou l&ucirc;s paie &agrave; ch'teu ch'n'est pas une mauvaise djobbe. Ich&icirc;n &agrave; Saint Ou j'sommes bein chanceux d'aver Moussieu Richardson un vrai J&ecirc;rriais et un homme que tout l'monde respectent. Tch&egrave;squ'y reste dans l's autres p&acirc;raisses de Campagne? Pas grand'chose et y'a p&ucirc;s d'bancs vi&egrave;des dans nos lieux d'tchulte que jamais. Quand j'v&ecirc;rrai l&eacute; Bram, j'li donn'nais en avis d'donner tchique sorte d'&ecirc;ducation &agrave; san deuxi&egrave;me et d'en faithe un Recteu. S&ucirc;s chu point-l&agrave; Ph'lip j'entends que Moussieu Helleur a d&eacute;finitivement d&eacute;cid&eacute; de tchitter <a href="st_louothains.html">Saint Louothains</a>, et de s'mettre maitre d'&ecirc;cole en Ville.&quot;<br/>
<br/>
&quot;Chonna n'm'&ecirc;tonne pas,&quot; j'li dis. &quot;Saint Louothains n'accorde pas avec ses Recteurs et, franchement, Merrienne, je n'sais pas pourtchi tch'ils en ont du tout.&quot;<br/>
<br/>
&quot;I' sont forchis d'aver un Recteur par la louai,&quot; ou dit &quot;et &eacute;tout de garder l'probytaithe en ordre. Pas &ecirc;tonnant que Moussieu Helleur ne s'trouvait pas &agrave; s'n aise dans chutte grande baraque tch'est l&agrave; &agrave; ch'teu.&quot;<br/>
<br/>
<IMG SRC="eglyise_st_sauveux.jpg" WIDTH=191 HEIGHT=161 align="right" ALT="L'&eacute;glyise p&acirc;roua&icirc;ssiale d&eacute; St. Sa&ucirc;veux">
&quot;Quand ou fut b&acirc;tie,&quot; j'li dis, &quot;un Recteu criyait que ch'tait san d'v&eacute; de s'mathier et d'aver un fliantchet d'mousses, mais les Recteurs d'agniet en ont perdu l'habitude, ou n'savent pas comment s'prendre. A Saint Pi&ecirc;rre ils ont vendu l&eacute; vier probytaithe et, avec les sous, en ont b&acirc;ti un nouv&eacute;, bein p&ucirc;s p'tit mais, &eacute;tout, p&ucirc;s conv'nablye. La m&ecirc;me chose &agrave; <a href="st_sauveux.html">Saint Sauveux</a> ou&egrave;sque l&eacute; Canon Norman est &agrave; louogi &agrave; la Crouaix d'Bouais en attendant que l'nouvieau probytaithe s'sait pr&ecirc;t. Mais &agrave; <a href="ste_mathie.html">Sainte Mathie</a>, ou&egrave;sque y'a un nouvieau Recteur, ils &eacute;thont &agrave; d&ecirc;penser un tas d'sous d'vant tch'i' s'saient satisfaits avec l&ucirc;s probytaithe. Nou m'dis que y'a hardi p&ucirc;s d'monde &agrave; la chapelle B&eacute;thlehem qu'&agrave; l'&eacute;glyise.&quot;<br/>
<br/>
&quot;Y'a tr&eacute;jous yeu p&ucirc;s d'M&eacute;thodistes que d'Anglyicans dans chutte p&acirc;raisse-l&agrave;,&quot; ou dit. &quot;Pour bein d's ann&eacute;es l'&eacute;glyise n'a pas yeu d'congr&eacute;gation pour dithe.&quot;<br/>
<br/>
&quot;Laissons les Recteurs pour &agrave; ch'teu, Merrienne,&quot; j'li dis, &quot;et consid&eacute;thons tchiquechose bein p&ucirc;s important. As-tu liut dans la g&acirc;zette &agrave; ces s&eacute; chein qu'chu Conseillyi <a href="dgernesy.html">Dj&egrave;rn&eacute;siais</a> a dit &egrave;s jeunes fermiers?&quot;<br/>
<br/>
&quot;Oui,&quot; ou raiponnit, &quot;mais d'vant aller p&ucirc;s lyien, Ph'lip, tch&egrave;sque ch'est qu'un Conseillyi?&quot;<br/>
<br/>
&quot;Ch'est comme un Senateur en J&ecirc;rri,&quot; j'li dis, &quot;et ch't'ichin est un homme d'la p&ucirc;s grande importance en Dj&egrave;rn&eacute;zi. Si nos jeunes fermiers prennent attention &agrave; chein tch'i' l&ucirc;s a dit et suivent ses consells nou v&ecirc;rra de grands changements. A qu'menchi la preunmi&eacute;e chose &agrave; faithe ch'est d'abandonner la vielle id&eacute;e d&eacute; chatchun pour s&eacute; et de s'uni ensemblye et d'rester d'm&ecirc;me.&quot;<br/>
<br/>
La Merrienne qu'menchit par ch&acirc;tchi la t&ecirc;te, mais apr&egrave;s tchiques instants de reflection ou dit qu'nos jeunes fermiers 'taient bein p&ucirc;s int&eacute;lligents qu'la m&acirc;jorit&eacute; d'l&ucirc;s p&egrave;thes et qu'l&ucirc;s id&eacute;es 'taient p&ucirc;s progressives. &quot;J'avons veu p&ucirc;s d'un mithaclye dans l'couothant d'notre longue vie, Ph'lip,&quot; ou s'fit, &quot;et pourtchi pas un autre &agrave; ch'teu. Ch'est certain que l'syst&egrave;me d'&agrave; ch'teu n'peut pas faithe et i' faut nos fier s&ucirc;s les jeunes fermiers d'faithe des changements accord&acirc;mment.&quot;<br/>
<br/>
&quot;V&egrave;the ma vielle,&quot; j'li dis, &quot;et pour les encouothagi, j'crais que j'pou&ocirc;rraimes b&egrave;the deux-d'gouts &agrave; l&ucirc;s sant&eacute;.&quot;<br/>
<br/>
Mais, h&eacute;las, Moussieu, la boutelle &eacute;tait vi&egrave;de.<br/>
<br/>
<i><a href="lebrocq.html">Ph'lip</a><br/>
1962</i><br/>

<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>

<li><a href="pmrecteurs2.html">Nos Recteurs</a><p>
<li><a href="pmdepute.html">L'&Eacute;lection pour D&eacute;put&eacute;</a><p>

<li><a href="gdfsenateurs.html">Les D'vis du Bouan'homme George</a><p>

<li><a href="viquaire.html">Le Viquaire</a><p>
<li><a href="saintcharlot.html">L'&Eacute;pitre de Saint Charlot &egrave;s Saint Luorenchais</a><p>
</UL>
</FONT>
<br>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
