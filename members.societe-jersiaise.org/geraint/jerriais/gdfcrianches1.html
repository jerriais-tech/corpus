<HTML>

<!-- Mirrored from members.societe-jersiaise.org/geraint/jerriais/gdfcrianches1.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
<HEAD>
<TITLE>Vielles crianches</TITLE>
<META  name="keywords" content="JÃ¨rriais, folklore, superstition">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Vielles crianches</h2></font></center><p>

<i> <font size="-1">San Antonio, Texas, USA.<br>
 L&eacute; 18 d&eacute; ju&icirc;n, 1983.</font></i><p>

Moussieu l'R&eacute;dacteu,<p>

 Quand j'tais en Califournie y'a eune tch&icirc;nzaine, eune charmante danme, n&eacute;e en J&egrave;rri, m'd&icirc;t qu' oulle 'tait sup&egrave;rstitieuse d&eacute; sa sorte et qu' oulle aimait li&eacute;the mes lettres dans la g&acirc;zette entou&ocirc;rre les vielles crianches d&eacute; nouos anciens. Ch'est en tchi j'm&eacute; sis d&eacute;cid&eacute; d'en ravigoter tchiqu'eunes.<p>

 Comme y'a tout pliein d'<a href="ouaise.html">oua&icirc;sieaux</a> en Califournie, j'm'en vais c'menchi par vouos en dithe ieune entou&ocirc;rre l&eacute; fanmeux coucou, ouaithe qu&eacute; j&eacute; n'sai pon si y'en a dans chu bieau pays d'Califournie. Quand j'tais mousse en J&egrave;rri, nou-s-attendait f&ecirc;te d&eacute; l'ou&iuml; quand v'nait l&eacute; r'nouv&eacute;, et ch'tait consid&eacute;th&eacute; bouanne chance d&eacute; sonner les <a href="sousvoc.html">sou</a> dans sa pouchette la preunmi&eacute; fais nou l'ouiyait. Et l's anciens criyaient qu&eacute; si nou l'fa&icirc;sait, nou n'manqu'thait pon d'sou l'restant d'l'ann&eacute;e.<p>

 L&eacute; temps p&acirc;ss&eacute;, les femmes ornaient lus <a href="gdfchape.html">chapieaux</a> atout toutes sortes d'choses, pr&icirc;ncipalement des flieurs et tchiquefais des plieunmes. Mais ch'tait consid&eacute;th&eacute; mauvaise chance d&eacute; faithe s&egrave;rvi un ail'ton d'pigeon ou d'teurt&eacute;relle comme orn&eacute;ment sus l'chap&eacute;. Et quand un ouothilyi 'tait remplyi d'plieunmes, ch'tait mauvaise chance d'y mett' des plieunmes d&eacute; pigeon et d'teurt&eacute;relle.<p>

 Y'a d'belles rouoge-gorges ich&icirc;n et en Califournie &eacute;tout, comme en J&egrave;rri. Les vi&egrave;rs J&egrave;rriais criyaient qu&eacute; quand ieune v'nait en d'vant d'eune ma&icirc;son ou vouos apportait d'bouannes nouvelles, mais ieune tchi v'nait en dri&eacute;the vouos en apportait d'mauvaises. Eune aut' crianche &eacute;tait qu&acirc;si la m&ecirc;me. Ch'tait qu&eacute; quand eune rouoge-gorge tapait &agrave; ieune des f'n&ecirc;tres en d'vant, ch'tait bouanne chance, mais mauvaise chance s' ou tapait &agrave; eune f&eacute;n&ecirc;tre en dri&eacute;the.<p>

 Quand un p&ecirc;tcheux est au bat&eacute;, s'i' vait un cormouothan d'vant eune mauve, y'a eune vielle crianche tch'i' n'prendra pon d'pa&icirc;sson. Mais s'i' vait eune mauve &agrave; c'menchi, ch'est bouanne chance.<p>

<img src="co.jpg" width="144" height="195" alt="un co" title="" border="0" align="right" /> L&eacute; temps p&acirc;ss&eacute; y'avait m&ecirc;me des crianches entou&ocirc;rre les poules. Quand eune poule chantait en co ch'tait s&icirc;ngne d&eacute; mort, nouos disaient l's anciens, et i' fallait l&icirc; teurtre l'co pour &ecirc;viter l'malheu! Mais quand eune poule bait, ou l&egrave;ve la t&ecirc;te ch&acirc;que fais et ch'est pour &egrave;rm&egrave;cier l'Bou&acirc;n Dgieu. Et quand nou met eune poule &agrave; couer, ch'est suppos&eacute; &ecirc;t' sus douze oeus, mais i' faut li'en mett' treize pour bouanne chance.<p>

<img src="pie.gif" width="175" height="217" alt="eune pie" title="" border="0" align="left" /> La pie n'tait pon oubli&eacute;e, affaithe d&eacute; crianches. L's anciens disaient: "Vaie pie volante, bouanne chance. Mais vaie eune pie, mauvaise chance ou du chagr&icirc;n; deux pies, bouanne chance ou jouaie; trais pies, s&icirc;ngne d&eacute; neuches &agrave; v'n&icirc;n; quat' pies, s&icirc;ngne d&eacute; na&icirc;ssance." Et quand nou ouait eune pie caqu'ter, ch'est s&icirc;ngne d&eacute; brit auve tchitch'un.<p>

 Eune aut' vielle crianche 'tait qu&eacute; quand les c&ocirc;nelles font du combat en d'ssus d'eune ma&icirc;son, ch'est s&icirc;ngne d&eacute; mort dans la fanmil'ye.<p>

 Et i' n'faut pon oublier les belles papillotes tch'embellissent l'air atout lus ailes d&eacute; toutes les couleurs en &ecirc;t&eacute;. L's anciens nouos disaient tch'i' n'fallait pon faithe d&eacute; ma &egrave;s blianches, car i' sont l's esprits d'nouos anch&ecirc;tres tchi veinnent nouos r'vaie!<p>
<a href="bourde.jpg"><img src="bourde.jpg" width="184" height="175" border="0" alt="eune bourde" title="" align="right" /></a>
 Les crianches des anciens au sujet des <a href="gdfbourd.html">mo&ucirc;ques &agrave; myi</a> sont hardi &icirc;nt&eacute;r&ecirc;ssantes. Quand la mort p&acirc;ssait dans la fanmil'ye, i' fallait aller &agrave; la rue&ucirc;que (ou &egrave;s rue&ucirc;ques) l&eacute; faithe &agrave; saver &egrave;s mo&ucirc;ques &agrave; myi, p&acirc;lant en bas et en tapant douochement sus la rue&ucirc;que. L's uns l'fa&icirc;saient atout la cli&eacute; d'la ma&icirc;son &agrave; la main. Et pis i' fallait pendre un p'tit morc&eacute; d'cr&ecirc;pe sus chatcheune des rue&ucirc;ques pour porter l'deu. Si nou mantchait &agrave; faithe tout ch'l&agrave;, les mo&ucirc;ques &agrave; myi mouothaient ou abandonnaient lus rue&ucirc;ques. &Agrave; m'n id&eacute;e, n&eacute; v'l&agrave; eune cou&ocirc;teunme plieine d&eacute; sentiment et d'natuth&eacute; pour les mo&ucirc;ques tchi trav&acirc;llent si d&ucirc; pour nouos donner du myi. L's anciens criyaient, &eacute;tout, qu&eacute; s'i' y'avait du train entre l's h&eacute;thitchi&egrave;rs d&eacute;vant l'ent&egrave;rrement du d&eacute;funt, toute la rue&ucirc;tchie mouothait. Appathemment, chutte crianche 'tait eune bouanne id&eacute;e pour encouothagi l's h&eacute;thitchi&egrave;rs &agrave; pr&ecirc;s&egrave;rver l'resp&eacute; pour l&eacute; d&eacute;funt quandi qu'san corps 'tait au suaithe.<p>

 Eune belle cou&ocirc;teunme, &eacute;tout, au sujet des mo&ucirc;ques &agrave; myi 'tait qu&eacute; quand i' y'avait des neuches dans la fanmil'ye, i' fallait lus l'faithe &agrave; saver en pendant un mio d'blianc riban &egrave;s rue&ucirc;ques. Et c&egrave;rtaines gens n'&eacute;thaient pon vendu un &ecirc;ssaim. I' fallait l'&ecirc;changi pour aut' chose d&eacute; la m&ecirc;me valeu, of&ucirc;che eune vaque &agrave; lait. V'l&agrave; tchi montre qu' un &ecirc;ssaim avait d'la valeu aut' fais! D'aut's disaient qu' nou pouvait vendre un &ecirc;ssaim, mais seulement pour d&eacute; l'or!<p>

&nbsp;<p>
 <i><a href="lefeuvre.html">George d'La Forge</a></i><p>

 Bibliographie: Les Bullet&icirc;ns d'Quart d'An d'L'Assembli&eacute;e  d'J&egrave;rriais.<p>

&nbsp;<p>

<FONT SIZE=2>

<I>Viyiz &eacute;tout</I>:

<ul>

<li><a href="astrologie.html">L'astrologie et les crianches</a><p>
<li><a href="gdfblianche.html">La Blianche Femme</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfcrianches6.html">Crianches et cou&ocirc;teunmes</a><p>
<li><a href="gdfcrianches7.html">Crianches du temps jadis</a><p>
<li><a href="gdfmitheux.html">Crianches entouor un mitheux</a><p>
<li><a href="gdfsuperstitions.html">Sup&egrave;rstitions du temps jadis</a><p>
<li><a href="gdfcouoteunmes.html">Tchiques vielles cou&ocirc;teunmes</a><p>
<li><a href="gdfcouoteunmes1979.html">Cou&ocirc;teunmes du temps jadis</a><p>
<li><a href="gdfchance2.html">La Chance</a><p>
<li><a href="gdfchance3.html">&Agrave; la chance!</a><p>
<li><a href="mauvaisechance.html">La Mauvaise Chance</a><p>
<li><a href="gdfertou.html">D'&egrave;rtou en J&egrave;rri</a><p>
<li><a href="gdfchorchelllie.html">La chorchell'lie</a><p>
<li><a href="12boulandgi.html">La Douzaine au Boulandgi</a><p>
<li><a href="mortchor.html">La Mort D'la Vielle Chorchi&eacute;the</a><p>
<li><a href="jerseyfolklore1943.html">La D'senchorchell'lie s'lon Jersey Folk Lore</a><p>
<li><a href="rigodon.html">Rigodon d'Chorchel'lie</a><p>
<li><a href="halloween.html">Halloween</a><p>
<li><A HREF="halloween4.html">La Tche&ucirc;t'tie d&eacute; Halloween</A><P>
<li><a href="mefioushalloween.html">M&ecirc;fi'-ous!</a><p>
<li><a href="halloween5.html">La Tche&ucirc;t'tie d'la S&eacute;th&eacute;e &egrave;s Chorchi&egrave;rs</a><p>
<li><a href="sale.html">L&eacute; s&eacute;</a><p>
<li><a href="vielledavout.html">La Vielle d'Avo&ucirc;t</a><p>
<li><a href="dithiedchance.html">La Dithie d'chance dans eune t&acirc;ss&eacute;e d'th&eacute;e</a></li><p>
<li><a href="assembliee/folklore.html">L&eacute; folklore d&eacute; J&egrave;rri</a><p>
</ul>

</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfcrianches1.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
</HTML>
