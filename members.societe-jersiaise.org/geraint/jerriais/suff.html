<HTML>

<!-- Mirrored from members.societe-jersiaise.org/geraint/jerriais/suff.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Les "Suffragettes."</TITLE>
<META  name="keywords" content="JÃ¨rriais, langue normande, poetry, feminism, women's suffrage, votes for women,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<font color="#215e21"><center><h2>Les "Suffragettes."</font></h2></center><br>
<CENTER><TABLE><TR><TD>

T'chest donc qu'est ch'la, des <I>Suffragettes</I>? est-che des nouvelles patates,<br>
Que tchique marchand voudrait nouos introduithe?<br>
Ou bain peut-&ecirc;tre une vari&ecirc;tai de belles et bouannes tomates,<br>
Tchique sort&eacute; - d'p&eacute;thes, ou bain des pommes &agrave; tchuithe?<br>
<p>

Nennin, bouannes gens! Mais ch'est des femmes, des femmes qui sont <I>up-to-date</I>,<br>
Qui sont nomm&eacute;es par un si dr&ocirc;le de mot;<br>
Enfin, y sont de ch't esp&egrave;ce-l&agrave;, que <a href="lock.html">Lock</a>, le grand po&egrave;te<br>
Appelle "<a href="pllumes.html">des poules sans pliumes qui chantent en co</a>,"<br>
<p>

Y sont en Angli&eacute;terre acheteu, mais y s'en veinnent en J&ecirc;rri,<br>
J'ai veu lus noms sus plusieurs des papi&egrave;rrs.<br>
Y'a une Miss Billington, Miss Gawthorpe, et une Miss Kenny,<br>
Toutes des hardelles qui n'ont pas d'fred &egrave;s yierrs.<br>
<p>

T'chest que ch'est qui veulent? Pour bain en dithe, y n'd&eacute;mandent pas grand'chose,<br>
Tout simpi&eacute;ment que chaque femme ait une vouaix!<br>
Y r'cliament lus <I>Women's Rights</I>, et voudraient sav&eacute; la cause<br>
Qui n'y ait qu&eacute; l's hommes qui piaissent porter les braies!<br>
<p>

Ou verrez tchest qui s'arrivetha quand y veindront ichin,<br>
Avec lus flags et tout lus tintamarre,<br>
Nos femmes sont seuthes d'aller les joindre, je n'pouorrons pus les t'nin,<br>
Illes enr&ocirc;lethont des r'crues &agrave; toutes les carres.<br>
<p>

Y s'attroupetha des chents personnes sus les dalles du <a href="royal_square.html">Vier Marchi</a><br>
Pour les ouir cri&acirc;der lus politique,<br>
Et malgr&eacute; l's ordres de "Trouve &agrave; r'dire" illes &icirc;thont lus pertchi<br>
Jusque sus l'haut des <I>steps</I> d'la "Vieille Chronique."<br>
<p>

Se trouvant bain d'la position, illes adress'ont la foule;<br>
<I>"Sisters and comrades! If you would all be free,<br>
Be up and fight for Women's Rights! Let not your ardour cool<br>
Until you've won a well-earned victory!!"<br>
</I><p>

Imaginous si par hasard y gagnent le but d'lus cause!<br>
Tchi r&eacute;volution v'la qui f'thait dans l'&icirc;le!<br>
J'vos garantis que d'vant longtemps nou verrait d'dr&ocirc;les de choses<br>
Se passer en campagne et dans la v&icirc;lle.<br>
<p>

Tchi caquetethie dans l's assembli&eacute;es, et les jours d'&ecirc;lection!<br>
Les viyoux &agrave; s'entre airaichi les qu'veux?<br>
Combain d'affaithes de pr&eacute;sent&eacute;es d&eacute;vant l'Juge d'Instruction,<br>
Qui lus ditha qu'fallait lus t'nin siez yeux.<br>
<p>

Y n'lus content'tont pas d'voter, y lus faudra des postes.<br>
Tchiqu'unes lus pr&eacute;sent'tont comme candidats;,<br>
Freddy Helleur s'ra opposai par la vieille Marie Joste,<br>
Chein qui caus'sa un vrai galimatchas!<br>
<p>

Et pis &agrave; <a href="st_brelade.html">St. Br&eacute;lade</a>, quand y faudrait un d&eacute;put&eacute;,<br>
Nou vot'rait tous pour Jack Le Boutillyi,<br>
Mais je n'srais pas bain &ecirc;tonnai d'vais Charlotte se r'butter,<br>
Et v'nin en avant pour prendre contre li!<br>
<p>

Si, par chance, &agrave; St. Aubin, yeux qui sont pour le progr&egrave;s,<br>
Et qu'attendent une belle enlouoge d&eacute;pis longtemps,<br>
S'ils allaient dithe &agrave; Cap'tainne Joe "Allez cherchi des vouaix,<br>
Car j'avons mins Souky Dean sus les rangs"!!<br>
<p>

You qui y'&eacute;thait dea <I>Suffragettes</I> che s'sait dans l'fond d'<a href="grouville.html">Grouville</a>,<br>
Y capsizeraient Herbert Bertram, bain seux,<br>
Et pis notre anmin Jack Labey, qu'est pourtant bain habile,<br>
Perdrait bain vite, sa pliaiche comme enregistreux.<br>
<p>

<I>Good-bye</I>, la <a href="roselouothi.html">Rose</a>! adieu, l'<a href="roselouothi.html">Louothi</a>! Ah! pauvres <a href="st_ouen.html">St.Ouennais</a>!<br>
Quand toutes vos femmes &eacute;thont tai minses au R&acirc;t,<br>
Ou s'rez forchis d'gard&eacute; vos viaux, et d'les vendre &egrave;s Danouais.<br>
Jamais ne r'mettrez "la couronne au tas."<br>
<p>

Dans l'Vau d'la Mathe, dans l'fond d'l'Etacq, m&ecirc;me dans la Ville au Neveu,<br>
Les femmes touan'nont vos pus grands partisans;<br>
Si Frainque vote pas pour Missis Chose, faudra qui couoche tout seu,<br>
Car Mary Jane s'en r&icirc;tha siez ses gens.<br>
<p>

Et pis en Ville, you qui y'a douze mille femmes, ergardez bain &agrave; vous!<br>
Car si peuvent v&eacute;nin en autoritai,<br>
Y d&eacute;pliant'tont E. B. Renouf et y nettront "Ginger Loo,"<br>
Par deux chents chinquante vouaix d'majoritai.<br>
<p>

Touos les pouores baloques d'hommes mathi&egrave;s, n'&eacute;thont pus rain &agrave; dithe,<br>
Chest yeux qui rest&eacute;thont &agrave; la maison,<br>
A r'grais les cauches &egrave;s mousses et &agrave; mettre la soupe &agrave; tchuithe!<br>
<I>Je sommes des imb&eacute;ciles si je l'faisons.<br>
</I><p>
&nbsp;<p>
<i>"MONTE CRISTO."<br>
1906<br></i>
<p>
</TD></TR></TABLE></CENTER>


&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="femme.html">La femme</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="2suffragettes.html">Doeux Suffragettes</a><p>
<li><a href="suffragettes.html">Lonore's Little Ways with Suffragettes</a><p>
<li><a href="collibets1.html">Collibets</a><p>
<li><a href="quistait.html">Qui s'tait, s'accorde</a><p>
<li><a href="gdfemancipation.html">Emancip&acirc;tion?</a><p>
<li><a href="2mots2.html">Deux mots</a><p>
<li><a href="femvot.html">Quand les femmes voteront....</a><p>
<li><a href="pmwomen.html">A Women's Political Party</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="femavnin.html">La femme du temps &agrave; v'nin</a><p>
<li><a href="leapyear.html">A Leap Year Proposal</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="fillfaut.html">La Fille qui Nos Faut</a><p>
<li><a href="progresfmh.html">L&eacute; Progr&egrave;s</a><p>
<li><a href="pllumes.html">Une Poule sans Pllumes.</a><p>
<li><a href="avantuze.html">L'Av&acirc;ntuze du Cou&ocirc;sin Richar'</a><p>
<li><a href="lapusdifficile.html">La pus difficile!</a><p>
<li><a href="landarmy.html">&quot;Land Army&quot;</a><p>
<li><a href="gdffemmes.html">Les Femmes</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdfelections1975.html">&Ecirc;lections et appointements</a><p>
<li><a href="pm1947.html">Ph'lip and Merrienne</a><p>
<li><a href="chefs.html">Les Chefs et les Gr&ocirc;sses T&ecirc;tes</a><p>
<li><a href="painfirsttower.html">Strange News from First Tower</a><p>
</ul>
</FONT>

&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/suff.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
