<HTML>

<!-- Mirrored from members.societe-jersiaise.org/geraint/jerriais/pouothegj.html by HTTrack Website Copier/3.x [XR&CO'2014], Tue, 15 Jul 2025 13:59:33 GMT -->
<HEAD>
<TITLE>L&eacute; Pouoth&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Pouoth&eacute;</h2></font></center><p>
<img src="pouothe2.jpg" width="150" height="91" alt="du pouoth&eacute;" title="" border="0" align="right" />
&quot;Partitchuli&eacute;thement dans l'hiv&eacute; quand i' fait eune n&eacute;the fraid,&quot; qu'un vi&egrave;r po&egrave;te nos dit, &quot;tch'est qu'i' y'a tchi r&ecirc;ca&ucirc;ffe comme d'la soupe d&eacute; pouoth&eacute;?&quot; L'pouoth&eacute; est eune fanmeuse l&eacute;dgeunme, dgia, un pr&egrave;s pathent d'l'ouognon et d'l'ail. Drait comme un pitchet en v&egrave;rt et blianc, l'pouoth&eacute; est pus belle qu'ses cou&ocirc;s&icirc;ns et g&acirc;ngn'gnait eune comp&eacute;tition d'bieaut&eacute; contre la patate, la suidiche et sustout la p&acirc;nnais, eune r&eacute;chinne tch'est laie comme l&eacute; p&eacute;ch&eacute; du D&icirc;nmanche. Mais tout comme les reines d&eacute; bieaut&eacute; tchi dithent qu'i' veulent souongni les gens, l'pouoth&eacute; est qu&acirc;siment un docteu du rouoyaume d'la v&egrave;rduthe.<br/>
&nbsp;<br/>
Ch'est en tchi not' po&egrave;te nos explyitchit qu&eacute; &quot;pouor les fil'yes, dans touos &acirc;ges et touos temps, et pr&icirc;ncipalement quand il' ont l'mal &egrave;s dents, pouor les dg&eacute;thi bein vite j'n'en fais pas d&eacute; s&eacute;gret, ch'est d'la soupe tchi lus faut auvec raide d&eacute; pouoth&eacute;&quot;. Chu r&icirc;nmeux-l&agrave; mentionnit &eacute;tout la v&eacute;theule, les r'fraide&ucirc;thes et d'aut's maux, mais au jour d'aniet nos docteurs n'sembl'yent pon pr&eacute;scrithe d'la soupe d&eacute; pouoth&eacute;.<br/>
&nbsp;<br/>
L's anciens conna&icirc;ssaient la valeu des pliantes dans les r'mi&egrave;des du temps p&acirc;ss&eacute; tchi n'sont pon les m&eacute;d'cinnes qu'nou-s'acate siez l'apotitchi. L'ail a du pouv&eacute; antiseptique et nou dait s&eacute; d'mander si san cou&ocirc;s&icirc;n l'pouoth&eacute; a un pouv&eacute; d'm&ecirc;me. Sans doute, v'l&agrave; pouortchi qu'nou n'vait pon d'vampithes Gallouais. Les vampithes, v&eacute;the, n'peuvent pon stanner l'ail, mais les Gallouais, ieux, aiment bein l'pouoth&eacute;, lus l&eacute;dgeunme n&acirc;tionnale. <br/>
&nbsp;<br/>
&Agrave; la Saint D&acirc;vi, les Gallouais portent des pouothieaux ou des g'zettes. J'm&eacute; d'mande si nou pou&ocirc;rrait s&egrave;rvi d'la soupe d&eacute; pouoth&eacute; auve eune flieur d&eacute; g'zette &agrave; fliotter d'ssus, tout comme les p&eacute;tales d&eacute; soucique sus not' soupe d'andgulle. M&ecirc;me si ch'n'est pon un fricot pouor les vampithes, les docteurs d&eacute;v'thaient la pr&eacute;scrithe pouor les dragons &agrave; la Saint D&acirc;vi. Eune bouonne Saint D&acirc;vi &agrave; touos nos anm&icirc;ns Gallouais! <i>Dydd Gwyl Dewi hapus</i>!<br/>
&nbsp;<br/>
<i><a href="jerpoem.html">Geraint Jennings</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="saintdavi.html">La Saint D&acirc;vi</a><p>
<li><a href="saintdavi3.html">La Saint D&acirc;vi</a><p>
<li><a href="saintdavi2.html">Du Pouoth&eacute;, des Pipots et un Dragon</a></li><p>
<li><a href="henwladfynhadau.html">Vi&egrave;r siez-ieux d'mes grand-p&eacute;thes</a><p>

<li><a href="caerdydd1.html">L&eacute; Ch&acirc;t&eacute; d'Caerdydd</a><p>
<li><a href="caerdydd3.html">L&eacute; vouaile tch'&ecirc;t&icirc;nch&egrave;le</a><p>
<li><a href="caerffili.html">L&eacute; Ch&acirc;t&eacute; d'Caerffili</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pouothegj.html by HTTrack Website Copier/3.x [XR&CO'2014], Tue, 15 Jul 2025 13:59:33 GMT -->
</HTML>

