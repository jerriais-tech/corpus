<HTML>
<HEAD>
<TITLE>L'histouaithe d&eacute; la vaque nettisseuse</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'histouaithe d&eacute; la vaque nettisseuse</h2></font></center><p>


Eune vaque s&eacute; r&ecirc;vilyit et r'gardit l'tou d&eacute; s'n &ecirc;tabl'ye. &quot;Tchi cotte &agrave; couochons!&quot; qu'ou s'fit. <br/>
<br/>
&quot;J'&eacute;thai &agrave; m'en d'menter d'la nettithie aniet!&quot; qu'la vaque bue&ucirc;lit. <br/>
<br/>
&quot;O&ugrave;'est qu'est ma br&icirc;nge?&quot; qu'ou d'mandit, la vaque. &quot;Ou d&eacute;vthait &ecirc;t' dans l'armouaithe.&quot; <br/>
<br/>
Ou s'en fut &agrave; l'armouaithe et ouvrit l'vitchet. Mais o&ugrave;'est qu'ou 'tait la br&icirc;nge? <br/>
<br/>
La br&icirc;nge 'tait d'semmanchie! Ou pus &agrave; co l'manche 'tait l&agrave;, mais nu coumme un potithon! <br/>
<br/>
&quot;Ma br&icirc;nge a 't&eacute; avr&ocirc;n&eacute;e!&quot; qu'la vaque nettisseuse &ecirc;cliatchit. &quot;Tchitch'un a mangi ma br&icirc;nge!&quot;  <br/>
<br/>
D'un co ou ou&iuml;t la b&ecirc;l'lie d'un bichot dans l'bel. <br/>
<br/>
&quot;Chu bichot a bitch&eacute;ment b&acirc;fr&eacute; ma br&icirc;nge!&quot; qu'ou briyit. <br/>
<br/>
Et ou couothit hors &agrave; seule f&icirc;n d'l&icirc; bailli eune ouappe atout l'manche d&eacute; la br&icirc;nge. <br/>
<br/>
L&eacute; bichot happit la pathe, en la&icirc;ssant la vaque dans l'bel. <br/>
<br/>
&quot;Coumme tchi qu&eacute; j'm'en vais pouver br&icirc;ngi achteu?&quot; qu'la vaque s&eacute; d'mandit. <br/>
<br/>
&quot;Il est d'm&ecirc;tchi d'acater eune neu br&icirc;nge,&quot; qu'ou reunminnit. <br/>
<br/>
&quot;Un neu g'n&ecirc;t nettit bein net,&quot; qu'ou s'fit, la vaque. Et ou s'en fut boutitchi en Ville. <br/>
<br/>
O&ugrave;'est qu'nou peut acater eune br&icirc;nge en Ville au jour d'aniet? <br/>
<br/>
Y'avait d's &ecirc;pouss'teurs et des scrobinne-broches et des vatons. <br/>
<br/>
Mais la pou&ocirc;rre vaque n&eacute; pouvait pon trouver eune br&icirc;nge d&eacute; la vielle faichon. <br/>
<br/>
&quot;Assa, Madanme,&quot; qu&eacute; nou l&icirc; dit dans eune boutique, &quot;v'l&agrave; tch'est d&ecirc;mod&eacute;e qu'eune br&icirc;nge!&quot; <br/>
<br/>
Nou proposit &agrave; la vaque d'acater eune machinne tchi chuch'chait l'ponsi. <br/>
<br/>
&quot;Eune machinne pouor chuchi l'ponsi? Et combein qu'chenna m'cou&ocirc;t'ta, don?&quot; <br/>
<br/>
Quand nou l&icirc; dit combein qu'ch'tait, la vaque fut qu&acirc;siment &agrave; l'&ecirc;vanni. <br/>
<br/>
&quot;Qu&eacute; tchi!&quot; qu'ou bue&ucirc;lit. &quot;J'sis-t-i' pouor payi la coue et l's ouothelles pouor eune machinne d&eacute; m&ecirc;me?&quot; <br/>
<br/>
La vaque 'tait bein m&acirc;rrie. &quot;J&eacute; chuch'chais l'ponsi m&eacute;-m&ecirc;me pouor mains qu'un liard!&quot; <br/>
<br/>
La vaque, viy'-ous, 'tait raide pouor couoyer. M&ecirc;me, st&eacute;grinne. <br/>
<br/>
&quot;Les sou n'veinnent pon d'en haut!&quot; qu'ou s'fit la vaque et ou s'en r'fut siez lyi, toute huf&eacute;e. <br/>
<br/>
Un co d'&egrave;rtou dans l'&ecirc;tabl'ye, ou r'gardit tout l'tou d'lyi et soupithit. <br/>
<br/>
Chu soupi sou&ocirc;l'vit eune p&eacute;tite touoth&acirc;le d&eacute; ponsi dans l'aithe. <br/>
<br/>
V'l&agrave; tchi v&icirc;nt eune id&eacute;e &agrave; l'esprit d'la vaque. Ou s'ba&icirc;ssit la huthe. <br/>
<br/>
Et ou s'&ecirc;cantit &agrave; heunmer l'ponsi. B&eacute;t&ocirc;t l'&ecirc;tabl'ye 'tait nette coumme un sou. <br/>
<br/>
La vaque racontit ch't' histouaithe d&eacute; heunm'thie d'ponsi dans tout l'va&icirc;thinn&eacute;. &quot;Tchi bouonne id&eacute;e!&quot;  <br/>
<br/>
Et d'pis chu temps-l&agrave; les f&egrave;rmi&eacute;thes J&egrave;rriaises ont tr&eacute;jous vaque-heunm&eacute; siez ieux. <br/>
<br/>
<i><a href="jerpoem.html">Geraint Jennings</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmstrike.html">Une 'Strike' &agrave; Portinf&eacute;</a><p>
<li><a href="painspringclean.html">Spring clean interferes with letters</a><p>
<li><a href="lundilavage.html">Lundi l'lavage</a><p>


<li><a href="2cats.html">Deux cats lus en f&ucirc;tent boutitchi</a><p>
<li><a href="jul2017a.html">L'Histouaithe du Ch&egrave;r, d'la Ch&egrave;rvette, et du Chef Minnistre</a><p>
<li><a href="mathouaith.html">L&eacute; Mathinnyi et l'Oua&icirc;th'l&icirc;n</a><p>
<li><a href="pourprepaisson.html">L&eacute; pou&ocirc;rre p&ecirc;tcheux et l&eacute; p'tit pourpre pa&icirc;sson</a><p>


<li><a href="jerseycow.html">Les vaques d&eacute; J&egrave;rri</a><p>
<li><a href="vaque.html">La Compliainte d'une Vaque</a><p>
<li><a href="vaquevoc.html">Les parties d'eune vaque</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="gniche.html">La g'niche &agrave; m'n oncle</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="boeux1914.html">Une nouvelle sorte d'Boeux</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="painherdbook.html">Mister Pain Betrays Herd Book Secrets</a><p>
<li><a href="painnoble.html">All about Golden Fern's Noble</a><p>
<li><a href="breunejaune.html">Breune, jaune, breune, jaune: ma vaque a des c&ocirc;nes</a><p>
<li><a href="pmvaque.html">Tchesqu'est la miyeu vaque</a><p>
<li><a href="painexpert.html">Rapport d'Expert?</a><p>
<li><a href="vaquesmucres.html">Les vaques sont mucres</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

