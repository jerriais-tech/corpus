<HTML>

<!-- Mirrored from members.societe-jersiaise.org/geraint/jerriais/painslowly.html by HTTrack Website Copier/3.x [XR&CO'2014], Tue, 15 Jul 2025 13:53:25 GMT -->
<HEAD>
<TITLE>How Lon&ocirc;re seems to improve slowly</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Lon&ocirc;re seems to improve slowly</h2></font></center><p>

&quot;Faut continu&eacute; a la proum'n&eacute; touos les jours&quot; que m'dit l'docteu. &quot;Faites la prendre de l'exercise, s&eacute; r&egrave;smou&eacute;, faites la couorre, saut&eacute; en haut; proum'nez la hardi au grand air, et emnez la &egrave;scout&eacute; d'la musique.&quot;<br/>
<br/>
Justement! en p&acirc;slant d'musique, ch't'ait l'Show des Tchans, et j'nos en't d&icirc;mes, sans p&eacute;the et m&eacute;, que d'ou&eacute; ouass&eacute; des tchans y'&egrave;sm&ocirc;qu'thait offuche l's'esprits. Ch'es-tan'tchi, Piteur en [p&acirc;s]li a san Maitre, qui lis dounni eunne carte:-<br/>
<br/>
</div><div align="center"><i>Pass Miss Lonore and mother to the Dog Show.</i><br/>
<i>&quot;Morning News.&quot;</i><br/>
</div><div align="left"><br/>
Ch'n'est pas que je n'pou&ocirc;raimes payi nos plieches tout aussi bin qu'chutte Merienne Bigth&eacute; qui fait tant d'teurs viyant qu'ou s'assiet &egrave;s premi&eacute; plieches, ov sa grande &egrave;slindgie d'fille, &egrave;s &quot;pictures&quot; a Moussieu West; mais j'ai r'm&eacute;rtchi qu'nous est tchiq'un quand nou peut entr&eacute; tchiq'bord ov eunne carte, sans payi. Pus d'eunne fais j'me sis trouv&eacute;e a entr&eacute; dans un Bazaar, a un T&eacute;e, ou d'm&ecirc;me, en montrant simpli&eacute;ment la carte du &quot;Morning News&quot;; et ch'tait chose a vaie que de r'mertchi coumme v'la tchi faisait anglyi les siennes qui v'naient souontre nous.<br/>
<br/>
&quot;Faudra ti mettre man bouan fro, memm&eacute;e?&quot; qu'dit Lon&ocirc;re quand j'lis dit ou-&egrave;s que j'nos n'allions. &quot;Et tchi coulleu d'cauches qu'nou met pour all&eacute; a un show d'Tchans?&quot;<br/>
<br/>
Chutte pou&ocirc;re &egrave;sfant, tout d'm&ecirc;me, j'ai r'gr&eacute;t d'av&eacute; a l'dithe, mais oul est oquo pus ou mains attachi &egrave;s vanit&eacute;es d'la terre. Ou pense oquo trop &egrave;s choses qui n'sont qu'pour un temps, et pas assez &egrave;s siennes tchi duthent &egrave;st&eacute;rnel'ment.<br/>
<br/>
&quot;Met t&eacute;s blieus,&quot; que j'lis dit en poussant un soupir de m'z&eacute;sp&eacute; en passant a l'embarras qu'j'ethait a la d&egrave;sgou&ocirc;t&eacute; des vanit&eacute;es d'un monde p&eacute;rv&egrave;rs et corrompu.<br/>
<br/>
Par malheu l'docteu a dit qui fallait la faithe rithe! Rithe! J'vos d'mande? Rithe! quand l'beurre est a quarante sous la live; rithe! quand nou n'ou&eacute; p&acirc;sl&eacute; que d'gerre et d'naufrages; quand y'a des millions d'Chinouais a gr&eacute;nott&eacute; d'fred dans les tenebres du dehors - ch'est un Missiounnaithe qui nos l'dit, l'aut s&eacute; - Rithe! Quand, pas pus tard qu'a matin j'ai brul&eacute; l'fond d'man miyeu ticlye, et qu'nou m'dit qu'la fille a Jane Jeandron &eacute;tait Dimanche au s&eacute; a la Chapelle avec san tr&egrave;sieme gallant tandi qu'ma Lon&ocirc;re n'a pon oquo veu sinne de san preumi! Et nou pasle de rithe!<br/>
<br/>
Ch'est-tant-tchi, pour rithe, j'f&ucirc;mes vaie les tchans. J'entr&icirc;mes sans payi, coumme a bon d'la noblieche qu'etait l&agrave;, et j'nos proum'nimes 'up-an-down' coumme tout l'monde. Y'en avait, d'la tchen't&eacute;thie! et d'la ouas'sie! Miss Lon&ocirc;re n&eacute; riait pon coumme nous ethait voulu. <br/>
<br/>
&quot;J'voudrais les vaie s'entr' mordre, memm&eacute;e,&quot; qu'ou dit en en digottant yun ov le but d'sen paraplie; &quot;j'voudrais les vaie s'entr' trillyi en minchons!&quot;<br/>
<br/>
Betot, n&eacute; v'la ti pon qu'ou s'met dans l'id&eacute;e qu'ou voudrait acat&eacute; un tchan!<br/>
<br/>
&quot;Un tchan qui m'si&eacute;thait partout, m&eacute;mm&eacute;e; qui mang'ait dans ma main; qui couoch'ait &egrave;s pids d'man liet, qu'&eacute;thait eunne petite casaque en rouoge fliannet, et que j'proumen'ais par la ville au but d'eunne cha&icirc;ne, coumme si j'tais eunne grand'-dame!&quot;<br/>
<br/>
Et la v'la qui s'pique endret un enorme tchan, l'pus grand tchan du show! Bont&eacute; d'la vie! Ma pou&ocirc;re &egrave;sfant, que j'dis; ou-&egrave;s qu'je l'm&eacute;ttra&icirc;mes? Et tch&egrave;s qu'nou lis doun'ait a manji? Ch'n'est pas un tchan, cheunna; ch'est un vieau!<br/>
<br/>
J'avais bieau la raisonn&eacute;; ch'tait ch'tis la ou rin! et pour la trantchill&icirc;s&eacute;, je d'mandi l'prix.<br/>
<br/>
&quot;Ch'est Vingt Louis, Madame Pain, que m'dit l'propri&eacute;taithe, et la cha&icirc;ne par sus l'marchi. Touos les jours chu tchan l&agrave; mange quatr' livres de pain d'gros, deux livres de couoth&eacute;e, et un ca. Ch'est un bieau tchan qu'a gagnyi hardi d'prix.&quot;<br/>
<br/>
Man p&eacute;the benin! J'n'eut qu'd'en tchaie! Not fer Joe! que j'dis. Et j'emni Lon&ocirc;re bin vite hors de l&agrave;, hors du Show, dans eunne boutique a jouettes, you qu'j'accati un bieau p'tit nier tchan en pluche, ov eunne p'tite clioche au co et quand nou pinche eune balle de rubber y halle la langue et s'met a saut&eacute; d'l'avant. Lon&ocirc;re s'teurtait d'rithe! Et, ch'qui y'a d'bon, ou n'cesse de rithe d&eacute;pis. Ou passe des arlev&eacute;es a pinchi la balle de rubber, l'tchan halle la langue et saute, et ma fille rit, ou rit! Not' docteu s'en va etre content.<br/>
<br/>
<i><a href="brambilo.html">Madame La&iuml;z&eacute; Pain</a></i><br/>
<i>Morning News 20/9/1912 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="crufts1909.html">Crufts 1909</a><p>
<li><a href="tchians.html">Les Tchians</a><p>
<li><a href="gdftchians.html">Les Tchians</a><p>
<li><a href="gdftchians2.html">Les d'vis du Bouan'homme George</a><p>
<li><a href="gdftchians3.html">Les d'vis du Bouan'homme George</a><p>
<li><A HREF="ptittchan.html">Man p'tit tchan</A><p>
<li><a href="2tchans1.html">Les Deux Tchans</a><p>
<li><a href="2tchans2.html">Les Deux M&ecirc;mes Tchans</a><p>
<li><a href="pmchampionne.html">Ph'lip avait chouaisi la championne</a><p>
<li><a href="chan.html">Homme et Chan</a><p>
<li><a href="aleptchian.html">Ch'n'est pon un tchian - ch'est un ph&eacute;nom&egrave;ne</a><p>
<li><a href="ponto.html">"Ponto" fait des r'merques</a><p>
<li><a href="conversation1884.html">Une Conversation</a><p>
<li><a href="baouin.html">P'p&egrave;e n'veurt pon m'acater un ba-ou&icirc;n</a><p>
<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="tchian_bouolay2.html">L&eacute; Tchian du Bou&ocirc;lay</a><p>
<li><a href="busterbond.html">L&eacute; bouann'houmme et s&eacute; n'ammin</a><p>

<li><a href="painshow.html">How Lonore and Mamma went to the Show</a><p>
<li><a href="painexhibition.html">The Pains visit the Exhibition</a><p>

<li><a href="painprescription.html">Doctor's prescription faithfully followed</a><p>
<li><a href="painhealth.html">The Old Lady's Health Improves too Rapidly</a><p>
<li><a href="paindoctor.html">First Doctor Being an Ass - Another is Called in</a><p>
<li><a href="gdfhopita.html">L'H&ocirc;pita</a><p>
<li><a href="hopita_adlm.html">&Agrave; l'h&ocirc;pita</a><p>
<li><A HREF="gdfrmiedes.html">Des r'mi&egrave;des du temps p&acirc;ss&eacute;</A><P>
<li><a href="assembliee/rmiedes.html">Les r'mi&egrave;des</a><p>
<li><a href="pmnurses.html">Merrienne on Nurses and Operations</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painslowly.html by HTTrack Website Copier/3.x [XR&CO'2014], Tue, 15 Jul 2025 13:53:25 GMT -->
</HTML>

