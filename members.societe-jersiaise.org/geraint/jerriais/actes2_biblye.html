<HTML>

<!-- Mirrored from members.societe-jersiaise.org/geraint/jerriais/actes2_biblye.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>Actes des Ap&ocirc;tres: 2</TITLE>
<META  name="keywords" content="Jerriais, jersiais, language, langue, Bible, religion">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Actes des Ap&ocirc;tres: 2</h2></font></center>
<P>&nbsp;</P>

<center><font color="#215e21"><h3>V&egrave;rsets 1-14</h3></font></center>
<ul>
<li><a href="actes2b.html">Actes, Chapitre 2, v&egrave;rsets 1-14</a><p>
</ul>
<P>&nbsp;</P>

<center><font color="#215e21"><h3>Chapitre 2, v&egrave;rsets 22-36</h3></font></center>

Hoummes d'Isra&euml;l, &ecirc;coutez chennech&icirc;n: J&eacute;s&ucirc; l'Nazar&eacute;tchien, un houmme choua&icirc;si par l'Bou&ocirc;n Dgieu - ch'est en tchi ses faits et s&icirc;ngnes et mithacl'yes qu'l&eacute; Bou&ocirc;n Dgieu fit par li parmi vous, et ou l'savez bein, en sont la preuve - ous en f&ucirc;tes ench&egrave;rgis d&eacute; ch't&icirc;-l&agrave;, s'lon l'vouler et l'saver du Bou&ocirc;n Dgieu, et ou l'cliou&icirc;tes &agrave; la crouaix, et ch'fut atout les mains d'malfaiteurs qu'i' fut tu&eacute;. Mais l'Bou&ocirc;n Dgieu l'sou&ocirc;l'vit et l'lib&eacute;thit d'la mort viyant qu'i' n'tait pon p&ocirc;ssibl'ye qu'il en f&ucirc;sse contch&eacute;thi. Viy'-ous, D&acirc;vi en pr&ecirc;chit: &quot;<a href="ps16.html">J'viyais l'Seigneu tr&eacute;jous l'avant &agrave; m&eacute;, car il est &agrave; ma d&ecirc;tre pouor qu&eacute; j&eacute; n'sai janmais ch&ocirc;l&eacute;. Et n&eacute; v'l&agrave; pouortchi qu&eacute; j'm'en r&ecirc;jouissais et j'fa&icirc;thais des brais d'jouaie et ma chai viv'tha en esp&eacute; viyant qu'tu n'd&ecirc;dg&egrave;rpithas m'n &acirc;me en enf&eacute; ni allou&ecirc;thas qu'tan saint choua&icirc;si sait p&eacute;th&icirc;nm&eacute;. Tu m'as fait assaver les c'm&icirc;ns d'la vie, et j's'sai r&ecirc;joui quand j'v&egrave;rrai ta fache.</a>&quot;<br/>
<br/>
Mes fr&eacute;thes, j'vos dithai fiabli&eacute;ment qu'D&acirc;vi not' anch&ecirc;tre mouothit et fut ent&egrave;rr&eacute; et sa tombe est siez nous aniet. Viyant qu'i' 'tait un proph&egrave;te, i' savait qu&eacute; l'Bou&ocirc;n Dgieu li'avait juth&eacute; qu'un d'ses d'cendants l&eacute; si&eacute;tha coumme rouai. Il avait pr&eacute;veu chennech&icirc;n quand i' pr&ecirc;chit d'la r&eacute;surrection du Christ: qu'i' n'fut ni d&ecirc;dg&egrave;rpi en enf&eacute; ni p&eacute;th&icirc;nm&eacute;. L'Bou&ocirc;n Dgieu sou&ocirc;l'vit chu J&eacute;s&ucirc; et j'en soummes touos des t&ecirc;mouains. Et sou&ocirc;l'v&eacute; d'm&ecirc;me &agrave; la d&ecirc;tre du Bou&ocirc;n Dgieu et ayant r'chu la prom&ecirc;sse du P&eacute;the qu'l&eacute; Saint Esprit veindra, il a v&egrave;rs&eacute; tout chennech&icirc;n qu'ou viyiz et conna&icirc;ssez achteu. Car D&acirc;vi n'a pon mont&eacute; &egrave;s cieux mais i' dit l&icirc;-m&ecirc;me: &quot;<a href="ps110.html">L&eacute; Seigneu dit &agrave; man Seigneu: assied-t&eacute; &agrave; ma d&ecirc;tre entr&eacute;ch&icirc;n qu&eacute; j'faiche tes enn'm&icirc;ns tan sict&icirc;n</a>&quot;. Et n&eacute; v'l&agrave; pouortchi tout Isra&euml;l dait saver pouor l&eacute; seux qu&eacute; l'Bou&ocirc;n Dgieu a fait chu J&eacute;s&ucirc;, qu'ou cliou&icirc;tes &agrave; la crouaix, l&eacute; Seigneu et l'Christ.<br/>
<br/>

<P>&nbsp;</P>
<center><font color="#215e21"><h3>V&egrave;rsets 36-42</h3></font></center>
<ul>
<li><a href="actes2a.html">Actes, Chapitre 2, v&egrave;rsets 36-42</a><p>
</ul>

<P>&nbsp;</P>

<center><font color="#215e21"><h3>Chapitre 2, v&egrave;rsets 46-47</h3></font></center>
Ch&acirc;que jour i' continnuaient d'lus r&ecirc;unni dans les bels du templ'ye. I' ch&acirc;raient du pain siez ieux et mangeaient ensembl'ye auve des tchoeurs r&ecirc;jouis et s&icirc;nc&eacute;thes, en louangeant l'Bou&ocirc;n Dgie et ayant l'bouon avis d'tout l'monde. Et l'Seigneu ajou&ocirc;tait touos les jours &agrave; lus nombre les chein tchi 'taient &agrave; &ecirc;t' sa&ucirc;v&eacute;s.<br/>
<br/>


<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="actes2b.html">Actes, Chapitre 2, v&egrave;rsets 1-14</a><p>
<li><a href="actes2a.html">Actes, Chapitre 2, v&egrave;rsets 36-42</a><p>

<li><a href="actesi.html">L's Actes: chapitre 1</a><p>

<li><a href="actesiii.html">Actes 3</a><p>
<li><a href="actesiv.html">L's Actes des Ap&ocirc;tres, Chap&icirc;tre 4</a><p>
<li><a href="actes5_biblye.html">L's Actes des Ap&ocirc;tres: 5</a><p>
<li><a href="actes9.html">L's Actes des Ap&ocirc;tres, chapitre 9, v&egrave;rsets 1-20</a><p>
<li><a href="actesix.html">L's Actes des Ap&ocirc;tres, chapitre neuf, v&egrave;rsets v&icirc;ngt-six &agrave; trente</a><p>
<li><a href="actesixa.html">L's Actes des Ap&ocirc;tres, Chapitre neuf, v&egrave;rsets v&icirc;ngt-six &agrave; trente'tch'ieune</a><p>
<li><a href="actesixb.html">L's Actes des Ap&ocirc;t's, Chapitre 9, v&egrave;rsets 36 &agrave; 43</a><p>
<li><a href="actes10_biblye.html">L's Actes des Ap&ocirc;tres: 10</a><p>
<li><a href="actes15_biblye.html">L's Actes des Ap&ocirc;tres: Chapitre 15</a><p>
<li><a href="actes16_biblye.html">L's Actes des Ap&ocirc;tres: 16</a><p>
<li><a href="actes20_biblye.html">L's Actes des Ap&ocirc;tres: 20</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/actes2_biblye.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>
