<HTML>

<!-- Mirrored from members.societe-jersiaise.org/geraint/jerriais/jeanne.html by HTTrack Website Copier/3.x [XR&CO'2014], Tue, 15 Jul 2025 13:45:09 GMT -->
<HEAD>
<TITLE>Dans man jeanne temps</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dans man jeanne temps</h2></font></center><p>

Dans man jeanne temps nou n'payait qu&eacute; deux sous la s'manne pour aller &agrave; l'&ecirc;cole. Nou n'payait rein pour les feu, en hiv&eacute;; car ch&acirc;que &ecirc;fant apportait touos les lundi matins sa p'tite chouque &agrave; l'&ecirc;cole. Au Vendredi B'n&ecirc;t (Saint) les &ecirc;fants apportaient lus p'tit lot d'flieu et un oeu &agrave; la maitresse, et pis ou lus faisait des fliottes. L'Assise d&eacute; la Veille, ou la prumi&ecirc;re fais qu&eacute; la veille s&eacute; t'nait, &eacute;tait l&eacute; prumi lundi opr&eacute;s l&eacute; 1 mi d&eacute; S'tembre (ou chu jour ichin si s'adonnait l&eacute; lundi) et nou continuait &agrave; villyi jusqu'au Vendredi B'n&ecirc;t (Saint), autch&eacute; temps il 'tait jugi qu&eacute; les jours &eacute;taient assez longs pour qu&eacute; ch&acirc;tchun v&icirc;sse sans alumer d'voeue (sei ou matin) - coume chu diton ichin l'dit: &quot;Au Vendredi B'n&ecirc;t, i' faut enfoui ses cr&acirc;ssets&quot;. Nou fleurissait les veilles, ch'est &agrave; dire les pathais et les rouaies du run ou&ecirc;que nou villiait, atou du blianc-bouais, des v&egrave;rges d'or et d'argent, d'l'h&egrave;rbe d&eacute; St. Jean, des coues d'ernard, des tourne-soleil, de la satin&egrave;te, et des asp&egrave;rges en graine. Des rouaies i' pendait des c&egrave;rclles flieuris atou des flieurs artifici&egrave;les faites d&eacute; drap ou d&eacute; papi d'couleu, qu'nou-s ap'lait des mainnagi&egrave;res, et sus l'aire nou-s &ecirc;tendait du p'sais, d&eacute; l'&ecirc;train, d'la fe&ucirc;gi&ecirc;re, ou du g'n&ecirc;t, sus tchi nou s'assi&eacute;vait pour s&eacute; garder cauds, car nou n'avait pas d'feu. Nou faisait servi dans chu temps-l&agrave; d&eacute; manni&ecirc;res d&eacute; lampes qu'nou-s ap'lait des cr&acirc;ssets, et qu'nou croch'tait &agrave; un vilain (oeune p'tite b&eacute;t&ecirc;ne d&eacute; bouais qu'&eacute;tait dent'l&eacute;e) qu'nou pendait &agrave; ieune des rouaies.<br/>
<br/>
Aut'fais l&eacute; jour d&eacute; Nou&eacute; les &ecirc;fants du pou&ocirc;re monde allaient d&eacute; maison en maison crier lus Nou&eacute;. Il' allaient ofuche oeune demi-douzaine ensemblle et s'mettaient &agrave; chanter &agrave; la porte des maisons: &quot;Man Nou&eacute;, man Nou&eacute;, s'i' vos plia&icirc;t!&quot;, lestchels mots i' chantaient jusqu'&agrave; qu'nou v&icirc;nsse lus apporter ch&acirc;tchun lus bouan gobbin d'g&acirc;che. L&eacute; prumi jour d&eacute; l'An, i' rchantaient oeune aut'e chanson sus l'm&ecirc;me ton; les uns croyaient: &quot;Mes &eacute;rivi&ecirc;res, mes &eacute;rivi&ecirc;res, s'i' vos plia&icirc;t!&quot; et l's autre: &quot;Ma hodgignole, ma hodgignole, hol&agrave;!: Du pain d&eacute; Nou&eacute; s'i' y'en a!&quot;. &Agrave; P&acirc;que il' allaient crier: &quot;Ma mouosole, ma mouosole, s'i' vos plia&icirc;t!.....<br/>
<br/>
<br/>
<i><font size="-1"> [L&eacute; restant du fieillet est d&ecirc;chith&eacute;.]</font></i> <br/>
<br/>
<i><a href="jdr.html">J.D.</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>

<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="memouaithes.html">M&eacute;mouaithes d'Aut'fais</a><p>
<li><a href="vierstemps.html">Les bouans viers temps</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><A HREF="100ans.html">Y'a chent ans</A><p>
<li><a href="pmgoodold.html">The Good Old Days</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="gdfcouoteunmes.html">Tchiques vielles cou&ocirc;teunmes</a><p>

<li><a href="craset.html">Notre Vieir Cr&acirc;set</a><p>
<li><a href="craset2.html">Le Cr&acirc;set</a><p>
<li><a href="crassait.html">Le Crassa&iuml;t</a><p>
<li><a href="gdfcrasset.html">Les d'vis du Bouan'homme George</a><p>
<li><a href="gdfcrasset2.html">Av'-ous connu l'cr&acirc;sset?</a><p>
<li><a href="gdfatre3.html">&Agrave; l'entou d'l'&acirc;tre...</a><p>

<li><a href="gdfcriernoue.html">All'-ous crier Nou&eacute;?</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jeanne.html by HTTrack Website Copier/3.x [XR&CO'2014], Tue, 15 Jul 2025 13:45:09 GMT -->
</HTML>

