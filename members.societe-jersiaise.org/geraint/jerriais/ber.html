<html>

<!-- Mirrored from members.societe-jersiaise.org/geraint/jerriais/ber.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<head>
<title>L&eacute; B&egrave;r &agrave; la Vendue</title>
<META  name="keywords" content="Jèrriais, Jersey language, langue normande, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie, poetry, ">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>L&eacute; B&egrave;r &agrave; la Vendue par-d&eacute;vant l'Ofici</h2></font></CENTER><br>
<CENTER><TABLE><TR><TD>
<font size="1"><i>&quot;Ah! the greedy Vultures!&quot;<br>
W. L.</i><br></font>
<p>
Pour l&eacute; chain qu'a l'&acirc;m' d'un po&egrave;t'<br>
Les sujets n&eacute; manqu'nt pas;<br>
Chain qu'&agrave; d'aut's n&eacute; badr' pon la t&ecirc;t',<br>
L'inspir' souvent un tas.<br>
<p>
Si les &ecirc;cliers, l'&ocirc;rage, ou bain<br>
L&eacute; vent y-&ecirc;meuv'nt l'esprit,<br>
Les chos's qui 'rsembl'nt qu'd'afair' d&eacute; rain<br>
L'afect'nt h&egrave;-tou pas p'tit.<br>
<p>
I s'agit chut' f&egrave;s d'eun' pou&ocirc;r' veuv'<br>
Qui perdit, ya tchiqu' temps,<br>
San seul sou&ocirc;tchain - eun' dure &ecirc;preuv'<br>
Pour yis &egrave;t ses &egrave;sfants....<br>
<p>
Personn' n&eacute; vint les soulagi;<br>
I landghir'nt dans l'b&eacute;soin....<br>
Ou tracachait san corps fayi<br>
Pour avai un miot d'pain....<br>
<p>
H&eacute;las! san gans, tch&ecirc;qu' ch'est qu&eacute; ch'tait ?....<br>
San louage ou n'p&ucirc;t payi;<br>
Car, las! man doux! tout ch'qu'ou gagnait<br>
S'en alait en mangi....<br>
<p>
Y-en a occuo qu'esp&egrave;r'nt combatr'<br>
D&eacute; la ru&egrave;n' touots les r'v&egrave;rs;<br>
Mais yis, bieau fair', bieau s&eacute; d&eacute;batr', -<br>
San sort l'enfach', bras ou&egrave;rts....<br>
<p>
San ma&icirc;tr' d'maison - un laitdur' - vain,<br>
Didghi par l'avaric' -<br>
I d'mand' des sous, - la veuv' n'a rain, -<br>
I la soum' d'vant &quot;justic'&quot;....<br>
<p>
La &quot;justic'&quot; v&eacute; qu'ou n'peut payi,<br>
Ch'est pourtchi n'trouv' rain d'mux -<br>
Qu'san p'tit b&egrave;rnag' sait empoygni<br>
Et yis fiantchie &agrave; l'hus!....<br>
<p>
L'pou&ocirc;r' miot d'meubl' fut, tchiqu's jours opr&egrave;s,<br>
Siez l'vendeux aport&egrave;,<br>
Et pour la vent' fut b&eacute;t&ocirc;t pr&ecirc;t -<br>
Bain rangi sus l'pav&eacute;....<br>
<p>
P'tit &agrave; p'tit l'mond' vint s'afiotchi<br>
Pour fair' d&eacute; bieaux bardghins; -<br>
Les lots s'vendaient &agrave; bouan marchi -<br>
R&egrave;qu' pour deux-trais herpins!....<br>
<p>
Parmi l'z-articl's s'trouv'ait eun' chos',<br>
Qu'un p&acirc;sant erm&egrave;rtchi;<br>
Ch'tait l'B&Egrave;R.... dans tchi la m&egrave;re - eun' paus' -<br>
Avait l' z-&egrave;sfants berchi!....<br>
<p>
La vent' s&eacute; f&icirc;t as&egrave;z rond'ment<br>
Jusqu'&agrave; chain qu'vinse chu lot -<br>
Quand ou s'ar&ecirc;tit un moment:<br>
D'l'articl' nou n'voulait miot....<br>
<p>
Mais tch&ecirc;qu'i fait qu'p&egrave;rsonn' n'voulait<br>
Rain d'chu lot? Ch'tait, j'pens' bain,<br>
La Mins&eacute;ricord' qui criyait:<br>
&quot;J&eacute; crai qu&eacute; l'B&egrave;r m&eacute; vain!&quot;....<br>
<p>
Ch'n'est pas d'z-&quot;ou&ecirc;siaux&quot; d'Vicomt' qu'alaient<br>
A chut' vouaix ob&eacute;i;<br>
Tch&ecirc;qu' les ergots d'la Justic' f'raient ?...<br>
I n'pou&ocirc;raient s'enrichi!....<br>
<p>
Coum' d&eacute; tout' la p&ecirc;que i falait<br>
En v&egrave;s les fonds vol&eacute;,<br>
L'B&egrave;r, don, dans tchi qu'l&eacute; p'tit couochait,<br>
Ove aut' chos' s'v&icirc;t saut&eacute;!<br>
<p>
L'p&acirc;sant qui v&icirc;t chut' sc&egrave;ne am&egrave;r'<br>
F&acirc;yit d'paine en cr&eacute;v&eacute;;<br>
I pensit v&egrave;s les lerm's d'la m&egrave;r',<br>
Et ouis san p'tchio plieur&eacute;....<br>
<p>
Et ach't-heu v'l&agrave; eun' femm' sans vie',<br>
Ov' sa fenmil', envi&egrave;'<br>
A la ru&egrave;n', gr&acirc;ce &agrave; la Justic'<br>
Qui ya pr&eacute;cipit&egrave;' !....<br>
<p>
Dghieu veil' qu'les chains &agrave; tchi I-l-a<br>
Confi&egrave;t un mouoch&eacute; d'bain<br>
Aport'nt du s'cours &agrave; cheux qu&eacute; v'l&agrave;<br>
Dans un &acirc;freux b&eacute;soin....<br>
<p>
&nbsp;<p>
<i><a href="jdr.html">J. D.</a><br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ptchiots.html">Les P'tchiots</a><p>
<li><a href="petitemousse.html">Les r&eacute;flexions d'eune p&eacute;tite mousse</a><p>
<li><a href="mechet.html">Le m&ecirc;ch&ecirc;t fait par l'av&egrave;</a><p>
<li><a href="aviers.html">Les Aviers</a><p>

<li><a href="chtave.html">Ch't Av&eacute;</a><p>
<li><A HREF="dorsdors.html">Dors, dors, m'n &eacute;fant</A><p>
<li><A HREF="efant.html">L'&eacute;fant d'sa M&egrave;re</A><p>
<li><a href="garcons.html">Les Gar&ccedil;ons</a><p>
<li><a href="muori.html">Leignes &agrave; m'n &ecirc;fant qui vein d'muori</a><p>
<li><a href="manptitfrethe2.html">Man P'tit Fr&eacute;the</a><p>
<li><a href="manptitfrethe.html">Man p'tit fr&eacute;the</a><p>
<li><a href="frethe.html">Man p'tit fr&eacute;the</a><p>
<li><a href="ptchiot.html">L&eacute; P'tchiot d'siez nous</a><p>
<li><A HREF="jessai.html">Quand je s'sai grand</A><p>
<li><a href="petchiot.html">Not' Chi&egrave;r P&eacute;tchiot</a><p>
<li><a href="poupo.html">Le Poupo Nouvieau-N&eacute;</a><p>
<li><a href="shugarc.html">Shu Nouviau Gar&ccedil;on</a><p>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><a href="jourg.html">L&eacute; grand jour</a><p>
<li><a href="1jour.html">L&eacute; preunmi&eacute; jour d'l'&ecirc;cole</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</body>

<!-- Mirrored from members.societe-jersiaise.org/geraint/jerriais/ber.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</html>
