<HTML>

<!-- Mirrored from members.societe-jersiaise.org/geraint/jerriais/quejsis.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>L'Homme qu&eacute; j'sis.</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<font color="#215e21"><center><h2>L'Homme qu&eacute; j'sis.</font></h2></center><br>
<p>

<I>"That's the sort of man I am."<br>
</I><p>
<CENTER><TABLE><TR><TD>
Comme j'ai l'honneur d'&ecirc;tre un J&egrave;rrhiais<br>
Eth qu'j'baille d'ma goule t'chique f&euml;is en patoi&euml;s,<br>
D'vos amus&eacute; j'vais &ecirc;prouv&eacute;<br>
J'vais faithe d'men mus, j'peux pas faithe pus,<br>
Bein content j'sis d'vos v&euml;is m's'amis,<br>
V'l&agrave; la sor-t&eacute; d'homme qu&eacute; j'sis.<br>
<p>

J'sis yieun des p'tits: comme ou viyis<br>
J'peux pas qu'is faithe - j'sis fi's d'men p&egrave;ithe,<br>
J'sis pas bein haut: ni m&ecirc;me bein gros<br>
Mais cou&ocirc;te qui cou&ocirc;te ch'est pas ma faute,<br>
J'sis yieun des p'tits: comme ou viyis<br>
V'l&agrave; la sor-t&eacute; d'homme qu&eacute; j'sis.<br>
<p>

Quand j'sis marrhi : j'sis pas content,<br>
Mais v'l&agrave; t'chi n'arrive pas souvent,<br>
Eth quand j'sis calme j'sis pas &ecirc;mu,<br>
Ni sus men dos, quand j'sis sus but<br>
Eth quand j'sis d'but, j'sis pas assis<br>
V'l&agrave; la sor-t&eacute; d'homme qu&eacute; j'sis.<br>
<p>

Quand j'ai la goutte j'ai'n'b&eacute; pas d'bi&egrave;the,<br>
Car entre nous v'l&agrave; t'chi m'faith pi&egrave;the,<br>
Mais quand j'ai s&eacute; j'vais beithe une f&euml;is<br>
Eth t'chique f&euml;is; une f&euml;is - deus tr&euml;is f&euml;is<br>
Mais: j'sis tr&eacute;jous sobre, janmais j'sis "gris,"<br>
V'l&agrave; la sor-t&eacute; d'homme qu&eacute; j'sis.<br>
<p>

M&ecirc;me en &ecirc;t&egrave;h : j'sis jamais "caud,"<br>
Ah ! pas pus caud q'un vi&egrave;rrh crapaud,<br>
Pis si par malheur en Hiv&eacute;<br>
J'ai t'chique f&euml;is l'ou&euml;iz&eacute; &agrave; rouoge b&eacute;,<br>
J'lus dit qu&eacute; men n&egrave;zh a l'ong'hlie<br>
V'l&agrave; la sor-t&eacute; d'homme qu&eacute; j'sis.<br>
<p>

J'ain'n'n'raque pas quand j'sis &eacute;villi,<br>
Eth j'ain'n pie&ucirc;the pas quand j'ai du gi,<br>
J'sis pas &agrave; t&egrave;rrh, quand j'sis en m&eacute;,<br>
Ni en <I>Motor Car</I>, quand j'vais &agrave; pied,<br>
Eth j'aime mus l's'h'&icirc;tres qu&eacute; les beinnis<br>
V'l&agrave; la sor-t&eacute; d'homme qu&eacute; j'sis.<br>
<p>

J'sis pa' bein caud, quand j'sis m'yi&eacute; g'l&egrave;h,<br>
Ni g'l&egrave;h quand y faith caud sol&eacute;h,<br>
J'vais pas &egrave;s orm&egrave;rrhs la m&eacute; haute,<br>
Ni au cresson l&eacute; long d'la c&ocirc;te<br>
J'sis pas si b&ecirc;te, j'ai pus d'avis<br>
V'l&agrave; la sor-t&eacute; d'homme qu&eacute; j'sis.<br>
<p>

Y'a pus d'vingt ans qu&eacute; j'ain'n'm'r&acirc;ze pas<br>
Car j'trouvais qu'tchait trop d'embarras,<br>
Pis quand j'm'r&acirc;zais j'm'copais l'moton,<br>
Mais j'n'm'cope pus, car j'n'm'r&acirc;ze pon<br>
Eth des barbi&eacute;rrhs j'm'fiche ou viyis<br>
V'l&agrave; la sor-t&eacute; d'homme qu&eacute; j'sis.<br>
<p>

Quand j'tais gar&ccedil;on j'allais m'prom'n&eacute;<br>
A vais "Nancy" t'chique f&euml;is au s&eacute;,<br>
Car j'tais pas vi&eacute;, quand j'&eacute;tais jeune,<br>
Dans chu temps l&agrave; j'avais du "<I>fun</I>"<br>
Ach'teu qu'j'sis vi&eacute; j'sis pus rassis<br>
V'l&agrave; la sor-t&eacute; d'homme qu&eacute; j'sis.<br>
<p>

D'pis quarante ans j'ain'n'p&acirc;le qu'Angliais,<br>
Mais j'aime tout d'm&ecirc;me &agrave; ou&iuml; l'J&egrave;rrhiais,<br>
Eth j'espeithe bein d'ain'n'jamais vais<br>
La mort d&eacute; notre bouan vi&egrave;rrh patoi&euml;s<br>
Car J&ecirc;rrhiais j'sis d'la t&ecirc;te &eacute;s pids<br>
V'l&agrave; la sor-t&eacute; d'homme qu&eacute; j'sis.<br>
<p>

Bouan Nou&eacute;, &ecirc;th qu'la Nouvelle Ann&ecirc;h<br>
Sait bein miyieuthe qu&eacute; les pass&ecirc;hs,<br>
Eth comme d'gniolin, n'en v'l&agrave; ass&ecirc;zh<br>
J'vos souohaith &agrave; tous mes vi&ecirc;rrhs amis<br>
Sant&eacute;h; tout bonheur: &egrave;th longue vie<br>
V'l&agrave; la sor-t&eacute; d'homme qu&eacute; j'sis.<br>
<p>
<p>
<I>1900.<p>
<a href="lock.html">Ch'la S'Peut</a><br>
</I><p>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><P><A HREF="jaime.html">J'Aime</A></P>
<li><A HREF="jnaimepon.html">J' n'aime pon</A><p>
<li><a href="stlouorenchais.html">Je sis un St. Louorenchais</a><p>
<li><P><A HREF="moture.html">Je n'sis pon un Ouais&eacute; d'Moture</A></P>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/quejsis.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
