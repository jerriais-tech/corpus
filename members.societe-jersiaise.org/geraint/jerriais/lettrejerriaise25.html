<HTML>

<!-- Mirrored from members.societe-jersiaise.org/geraint/jerriais/lettrejerriaise25.html by HTTrack Website Copier/3.x [XR&CO'2014], Tue, 15 Jul 2025 13:57:59 GMT -->
<HEAD>
<TITLE>Lettre Jerriaise Samedi l'20 d'D&eacute;zembre 2003</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise </h2>Samedi l'20 d'D&eacute;zembre 2003</font></center><p>


Le 20 d'D&eacute;zembre 2003, et chais un pliaisi comme trejous, pour m&eacute;, Clifford Laisney d'vos presenter un p'tit discours dans ma langue natif de Jerri.<br/>
<br/>
Chais surprannant comme tchi qu'l'ann&eacute;e s'est pass&eacute;e si vite. I r's'emblye que ch'tait qu'tchiques mais d'pis que j'taimes a c&eacute;lebrer les <a href="nouevoc.html">f&ecirc;tes de Nou&eacute;</a> pass&eacute;, et nos v'la arriv&eacute;e au Nou&eacute; de 2003. I'a des gens tchi disent que chais l'age tchi c'mmenche a d&eacute;passer, J'em demande!<br/>
<br/>
Sans doute, i'a deja tchiques s'm'naines que l'excitement d'Nou&eacute; est auve nous. Dans la majorit&eacute; d'cas, les cartes sont post&eacute;es, les cadeaux acat&eacute;es, le picot et l'morceau d'lard sonts dans l'refrigerateu, le p&ocirc;din et la gache de Nou&eacute; sonts faits et d&eacute;cor&eacute;es, l'arbe d'Nou&eacute; et d&eacute;corations sonts en pliaiche et pathaisses pus belles que janmais, et j'sis seux qu'ou n'avez pas oublier une chose hardi importantes. Nou&eacute; s'ethait pas Nou&eacute; sans aver eune bouteille ou deux d'rouoge et blianc vin pour la tablye. Ch'est une chose n&eacute;cessaithe pour aidgi la digestion suivant un r'pas tchi nos met trejous mal comfortablye pour le restant du jour.<br/>
<br/>
Oui, j'passons des s'm'naines en pr&eacute;pathation des f&ecirc;tes, et a la fin du compte, pas seulement la lassitude de nos efforts, mais la bourse et la carte d'plastic authons prins un telle choc, tchi faudra tchiques mais en orde de balanchi les comptes et d'&egrave;rtoun'n&eacute; dans une position de nive.<br/>
<br/>
Mais est-ce que j'n'avons pas oublier tchiquechose bein importante dans toute not tintamath'thie d'pr&egrave;pathathions. Bouone Gens, la vraie raison d'celebrer Nou&eacute; dans l'calendrier chr&ecirc;tien est la celebration de la naissance de J&eacute;s&ucirc; Christ not Sauveur. Ecouteuz, que j'vos raconte l'histouaithe de la naissance du Rouai des Rouais, not Seigneur J&eacute;s&ucirc; Christ, comme racont&eacute; dans l'evangile selon Saint Luc.<br/>
<br/>
<img src="verrinnesonativite.jpg" width="135" height="400" alt="" title="" align="right" /><CENTER><TABLE width=80%><TR><TD>


Dans l'temps du regne de C&eacute;sar Auguste, i fut necessaithe de faithe un r&eacute;censement de tuous l's'habitants du pays, et comme ch'la, tous allaient pour etre eng'ristr&eacute;es. Et d'm&ecirc;me Joseph, etant d'la ville de Nazareth fit son c'min a la ville de B&eacute;thlehem auve Marie sa femme tchi portait efant. Tandis tch'ils 'taits la, le temps arrivi pour Marie a donner maissance, et d'm&ecirc;me le p'tit fut n&eacute;, et etant tch'in y'avait pas d'pliaiche dans l'hotellerie, ou pliaichi le p'tit &eacute;fant dans une cr&ecirc;che dans une etablye.<br/>
<br/>
Et y'avait dans chutte comtr&eacute;e, des bergers tchi gardaient lus troupieaux dans les veilles de la niet, et tout d'un coup une ange du Seigneur se presenti, et la glouaithe du seigneur se resplendit autou d'ieux, et i futes saisis d'une grande peux. Et l'ange lus dit: N&eacute;yiz pas d'peux, car j'vos announce une grande jouaie tchi setha pour tout l'monde. Aniet, dans la ville de David, le Sauveur tch'est l'Christ le Seigneur, vos est n&eacute;. Allez donc rencontrai chu p'tit efant tch'ou trouv'thez emmaillot&eacute; et couochi dans une cr&ecirc;che. Et au m&ecirc;me instant une multitude de l'arm&eacute;e celeste s'appathi, louant Dgieu et disant:<br/>
<br/>
&quot;Glouaithe a Dgieu, au pus haut des ciels, paix sus la terre, bouonne volont&eacute; vers les hommes.&quot; Et un coup que les anges futent &egrave;rtoun'n&eacute;s au ciel, les bergers lus ontes ditent: V'nez donc jusqu's B&eacute;thlehem, et viyons chein tchi s'est arriv&eacute;, que le Seigneur nos a dit. Et d'm&ecirc;me I futent directement, et trouvites Marie et Joseph, et le p't'chiot tchi 'tait couochi dans sa cr&ecirc;che. et l'ayant veu, I publiites tout chein tch'ils avaits veu concernent l'p'tit efant. Et tuous les siens tch'ils s'entendites 'taits remplyis d'admiration a chein que les bergers lus disaits. Et Marie erfletchi sustoutes ch&eacute;s choses si pr&eacute;s d'son tchoeu. Et les bergers ertouon'nites a lus siez ieux, glorifiant et louant Dgieu pour tout tch'ils avaits veu, tchi conform&eacute; exactement comme les anges avaits predit.<br/>

</TD></TR></TABLE></CENTER>
<br/>
Ch'&eacute;st la, la vraie raison que j'celebrons les f&ecirc;tes de Nou&eacute;, et j'esp&eacute;the que parmi tout le d'bat des pr&eacute;pathathions qu'ou trouv'thez l'temps de joindre les masses de gens tchi pay'thons homage a lus Seigneur duthant chutte semaine de f&egrave;stivit&eacute;. V'nez joindre en chantons les <a href="cantiques.html">cantiques de Nou&eacute;</a> auve l'histouaithe de la naissance de not Sauveur tchi setha celebr&eacute; dans nos chapelles et eglyises. La bein'vnue nos attend. Ch'est a nous d'l'accepter gracieusement.<br/>
<br/>
Veronica m'joins en vos souhaittons tous un Nou&eacute; remplyi d'jouaie, bouonne sant&eacute; et les complyi&eacute;ments d'la saison. Mercie d'm'aver &eacute;cout&eacute;, et A La Prechaine.<br/>
<br/>
<i>Clifford Laisney</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lettrejerriaise24.html">La Lettre J&egrave;rriaise</a><p>

<li><a href="gdfnoue.html">Nou&eacute;</a><p>
<li><a href="noue/gdfnoue2.html">&Agrave; Nou&eacute; l'temps p&acirc;ss&eacute;</a><p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcriernoue.html">All'-ous crier Nou&eacute;?</a><p>
<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue4.html">Nou&eacute;</a><p>


<li><a href="pmbouonnoue.html">Un Bouon Nou&eacute; &agrave; Portinf&eacute;</a><p>
<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>
<li><a href="pmnoue.html">Nou&euml; et la Merrienne</a><p>
<li><a href="pmproblemes.html">Des probl&egrave;mes au Port&icirc;nf&eacute;</a><p>
<li><a href="pmtempsspasse.html">Comme le temps s'p&acirc;sse - aut'fais et agniet</a><p>


<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="papanoe.html">Quand Papa No&euml; veindra</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouain_modestie.html">La modestie m'emp&ecirc;che...</a><p>

<li><a href="painfestivities.html">Moralisings on the Seasons Festivities</a><p>
<li><a href="painchristmas.html">Christmas Eve Adventures</a><p>
<li><a href="painnoue1913.html">Greeting from our Happy Family</a><p>
<li><a href="samuelaffaithe.html">Mauvaise Affaithe</a><p>
<li><a href="samuelnoue1913.html">La g&acirc;zette vos souhait' un bouan Nou&eacute;</a><p>


<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
  <li><a href="noueeurope.html">Notr' Nou&eacute; &agrave; l'Europe</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p>

<li><a href="dinednoue.html">San Din&eacute; d'Nou&eacute;</a><p>

<li><A HREF="noue/vraimessage.html">L&eacute; vrai message de Nou&eacute;</A><p>
<li><a href="noue/vraimessage2.html">Nou&eacute; tch'appraiche</a><p>
<li><a href="cartes_noue.html">Les Cartes d&eacute; Nou&eacute;</a><p>
<li><a href="noue.html">Un Bouan Nou&eacute;</a><p>
<li><a href="noue/noue_muchis.html">Bouan Nou&eacute;! - des mots muchis</a><p>

<li><a href="noue/service2000.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute;</a><p>
<li><a href="noue/service2003.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute; 2003</a><p>
<li><a href="noue/service2004.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute; 2004</a><p>
<li><a href="noue/service2005.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute; 2005</a><p>

<li><a href="assembliee/noue1961.html">S&eacute;th&eacute;e d'Nou&eacute;</a><p>
<li><a href="noue/partya2k.html">Nou&eacute; 2000 - L'Assembli&eacute;e d'J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaise25.html by HTTrack Website Copier/3.x [XR&CO'2014], Tue, 15 Jul 2025 13:57:59 GMT -->
</HTML>

