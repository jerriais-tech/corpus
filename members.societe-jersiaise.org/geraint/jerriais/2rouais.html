<HTML>

<!-- Mirrored from members.societe-jersiaise.org/geraint/jerriais/2rouais.html by HTTrack Website Copier/3.x [XR&CO'2014], Tue, 15 Jul 2025 14:01:35 GMT -->
<HEAD>
<TITLE>Les Deux Rouais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les Deux Rouais</h2></font></center><p>

<table  width="90%" border="0" cellspacing="0" cellpadding="3">
	<tr>
		<td >
			<b>
				<i>(Y'a eune dga&icirc;ngue d&eacute; paysans &agrave; marmotter.)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(Un conn&ecirc;tabl'ye entre &agrave; drouaite)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1:
			</b>
		</td>
		<td >
			Ou&iuml;yez, ou&iuml;yez, ou&iuml;yez! &Agrave; touos les cheins qu'ches pr&eacute;sentes lettres v&egrave;rront ou ouithont: Sa Majest&eacute; l'Rouai Jean, Rouai d'Angli&eacute;t&egrave;rre et Duc d'Nourmandie s'en va arriver ich&icirc;n en l'an 1204 pouor d&eacute;cider l'av'n&icirc;n d&eacute; l'&Icirc;le d&eacute; J&egrave;rri!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(Un aut' conn&ecirc;tabl'ye entre &agrave; gauche)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			Ou&iuml;yez, ou&iuml;yez, ou&iuml;yez! &Agrave; touos les cheins qu'ches pr&eacute;sentes lettres v&egrave;rront ou ouithont: Sa majest&eacute; l'Rouai Ph'lippe Audguste, Rouai d'France et Duc d'Nourmandie s'en va arriver ich&icirc;n en l'an 1204 pouor d&eacute;cider l'av'n&icirc;n d&eacute; l'&Icirc;le d&eacute; J&egrave;rri!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye  1:
			</b>
		</td>
		<td >
			Nou-fait, ch'est l'Rouai Jean tch'est l'Duc!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			Ah ma f&icirc;ngre, n&acirc;nn&icirc;n ma garce/man gar&ccedil;on! Ch'est l'Rouai Ph'lippe Audguste tch'est l'Duc!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1:
			</b>
		</td>
		<td >
			L&eacute; Rouai Jean!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			L&eacute; Rouai Ph'lippe Audguste!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1:
			</b>
		</td>
		<td >
			L&eacute; Rouai Jean!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			L&eacute; Rouai Ph'lippe Audguste!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(chenna continnue pouor un br&icirc;n, d&eacute; pus en pus vite. Les paysans au mitan d'la strade sont &agrave; r'garder par ch&icirc;n et par l&agrave; coumme des spectateurs d'eune gamme d&eacute; tennis)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1: 
			</b>
		</td>
		<td >
			L&eacute; Rouai Ph'lippe!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			L&eacute; Rouai Jean....... Ah m'luque!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(Rithie)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(SFX: fanfare)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1:
			</b>
		</td>
		<td >
			Seigneurs, Danmes, Barons, C'vali&egrave;rs, M&ecirc;ssieurs, paysans... et... (<i>&ecirc;copit</i>)... Nouormands, faites la beinv'nue &agrave; Sa Majest&eacute;, l'Rouai Jean d'Angli&eacute;t&egrave;rre et Duc d&eacute; Nouormandie!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				(<i>L&eacute; rouai Jean entre majestueusement &#150; ch&acirc;tchun dit</i> "B&ocirc;nsouair, vot' Majest&eacute;"<i> et fait eune r&eacute;v&eacute;thence pus extravagante qu'la cheinne d&eacute; d'vant</i>)
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Conn&ecirc;tabl'ye!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1:
			</b>
		</td>
		<td >
			Oui, votre Majest&eacute;! <i>(auve eune r&eacute;v&eacute;thence ultra-extravagante et allouongnie)</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			J'vai eune racachie d'paysans d&ecirc;p&eacute;dgilyis et &ecirc;v&acirc;tchis ich&icirc;n (<i>en &icirc;nditchant l'audienche</i>) tchi n'font pon d'r&eacute;v&eacute;thences!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1:
			</b>
		</td>
		<td >
			Manni&eacute;thes d'affront&eacute;s! N&eacute; sav'-ous pon qu' ch'est l'Rouai' vot' Duc? Faites des r&eacute;v&eacute;thences et rendez honmage!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			Nou-fait! Chu pe&ucirc;le-ch&icirc;n n'est pon vot' Duc! Restez assis!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1:
			</b>
		</td>
		<td >
			Rendez honmage!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			Restez assis!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(acouo eune fais chenna continnue coumme eune gamme d&eacute; tennis)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(SFX: fanfare)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			Seigneurs, Danmes, Barons, C'vali&egrave;rs, M&ecirc;ssieurs, paysans... et... (<i>&ecirc;copit</i>)... J&egrave;rriais, faites la beinv'nue &agrave; Sa Majest&eacute;, l'Rouai Ph'lippe Audguste d&eacute; France et Duc d&eacute; Nouormandie!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				(<i>L&eacute; rouai PA entre majestueusement &#150; ch&acirc;tchun dit </i>"B&ocirc;nsouair, vot' Majest&eacute;" <i>et fait eune r&eacute;v&eacute;thence m&ecirc;me acouo pus extravagante qu'la cheinne d&eacute; d'vant &#150; except&eacute; Jean</i>)
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Conn&ecirc;tabl'ye!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			Oui, votre Majest&eacute;? <i>(auve eune r&eacute;v&eacute;thence estraordinnaithement teurtilyie et tou&icirc;ndgie)</i>
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			J'vai eune peltas d'paysans m&icirc;s&eacute;thabl'yes et d&ecirc;bre&ucirc;l&eacute;s ich&icirc;n<i> (en &icirc;nditchant l'audienche) </i>tchi n'font pon d'r&eacute;v&eacute;thences!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2:
			</b>
		</td>
		<td >
			Ch'est....
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(Mais la dga&icirc;ngue d&eacute; paysans c'menchent &agrave; r'garder par ch&icirc;n et par l&agrave; sans attendre les r&ecirc;ponses)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Mais tch'est qu'i' font, ches b&ucirc;sards, sont-i' &agrave; croua&icirc;si la rue?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Ha! I' sont &agrave; dithe n&acirc;nn&icirc;n, ou n'&ecirc;tes pon l'Duc d&eacute; Nouormandie.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(les paysans lus arr&ecirc;tent)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Mais ch'est m&eacute; l'Duc, j'ai contch&eacute;thi dans la bat&acirc;le. J'ai pr&icirc;ns l'Canmemb&egrave;rt, j'ai pr&icirc;ns l'Calvados....
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Mouon doue d'la vie, j&eacute; n'veurs pon saver chein qu'ous avez ieu pouor vot' souper!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Mais ch'est des t&egrave;rritouaithes d'la Grand'-T&egrave;rre! I' n'y'a qu'ches' &icirc;les tchi sont acouo souos vot' pouv&eacute;. I' faut m'les donner!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean: 
			</b>
		</td>
		<td >
			Pouortchi?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Assa, j'ai des plians et des projets. J'ai empliy&eacute; les miyeurs consultants et i' m'ont consilyi d'aver un conmit&eacute; pouor dirigi l's affaithes des J&egrave;rriais.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Un conmit&eacute;? Bah! J'm'en vais offri deux conmit&eacute;s, m&eacute;!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Trais conmit&eacute;s!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Quat' conmit&eacute;s!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(&eacute;tc. &eacute;tc.)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Et i' lus en vont d&ecirc;penser un liard par mais.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Quat' sou par mais!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Un &ecirc;tchu!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Un louis!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Dgi&ecirc;x louis!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Ch&icirc;n chents louis!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Dgi&ecirc;x mille louis!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Un million d'louis!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Un million d'louis par s'maine!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Un million d'louis par jour!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Un million d'louis par heuthe!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Un million d'louis par minnute!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 2:
			</b>
		</td>
		<td >
			Y'a-t-i' d'l'avanche sus un million d'louis par minnute? N&acirc;nn&icirc;n? N&acirc;nn&icirc;n? Et n'vos v'l&agrave; un bardg&icirc;n!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Mais m&eacute;, j'ai empliy&eacute; les miyeu consultants d'l'Angli&eacute;t&egrave;rre, car ieux, i' savent tr&eacute;jous exact&eacute;ment chein qu'i' faut faithe en J&egrave;rri.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(Brit des paysans)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1:
			</b>
		</td>
		<td >
			Tais'-ous!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				paysan 1:
			</b>
		</td>
		<td >
			Mais j'n'avons pon 't&eacute; consult&eacute;s!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				paysan 2:
			</b>
		</td>
		<td >
			J'voulons des b&acirc;tisses &agrave; st&acirc;tionner pouor nos tch&eacute;thettes!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			N&eacute; v'l&agrave; exact&eacute;ment chein qu&eacute; j'allons faithe. Ou pou&ocirc;rr&ecirc;tes partchi vos tch&eacute;thettes et vos h&egrave;rnais autchun bord qu'ou voulez. Mais i' faut gratter.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				paysan 3:
			</b>
		</td>
		<td >
			Gratter, vot' Majest&eacute;?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Oui, gratter! Gratter!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(les paysans c'menchent &agrave; lus gratter futhieusement)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Pouor d&eacute; m&eacute;, j'm'en vais taxer les pou&egrave;rs. Y'&eacute;tha un tas d'sou d&eacute; chenna.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(Les conn&ecirc;tabl'yes &egrave;rcalment les paysans)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Nou-fait, manni&eacute;thes d&eacute; marmo&ucirc;sets! Ch&acirc;que fais qu'ou voulez partchi, i' faudra acater un p'tit rou&ocirc;lot d'parchem&icirc;n &egrave;s mouaines et gratter la date.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				paysan 4:
			</b>
		</td>
		<td >
			Pouortchi?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Bein seux qu'ch'est pouor payi pouor la freunm'thie des c'm&icirc;ns.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				paysan 2:
			</b>
		</td>
		<td >
			La freunm'thie des c'm&icirc;ns?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			J'allons freunmer la ma&icirc;ntchi des c'm&icirc;ns et changi la directions des c'm&icirc;ns tchi restent.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(les paysans grattent lus t&ecirc;tes, et pis la gratt'tie g&eacute;n&eacute;rale &egrave;rqu&eacute;menchent)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(les conn&ecirc;tabl'yes &egrave;rmettent les paysans en ordre)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA: 
			</b>
		</td>
		<td >
			Tchi niol&icirc;n! Et j&eacute; s'pose qu'ous &eacute;thez des jaunes l&icirc;ngnes et des mouaines en euniforme &agrave; lus prom'ner par les c'm&icirc;ns &agrave; v&eacute;rifier les p'tits parchem&icirc;ns &agrave; gratter et &agrave; mettre &agrave; l'amende touos les cheins tchi n'ont pon partchi lus tch&eacute;thette coumme i' faut?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean <i>(chuchotant au conn&ecirc;tabl'ye 1)</i>:
			</b>
		</td>
		<td >
			N&eacute; v'l&agrave; eune raide bouonne id&eacute;e! Fai eune note d&eacute; chenna.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Pouor d&eacute; m&eacute;, j'm'en vais faithe touos les J&egrave;rriais riches.....
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysans:
			</b>
		</td>
		<td >
			Houzza!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			.... en les taxant.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysans:
			</b>
		</td>
		<td >
			Oh!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Mais j'm'en vais aver d's arrangements sp&eacute;ciaux pouor les pou&ocirc;rres gens....
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysans:
			</b>
		</td>
		<td >
			Houzza!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			...en les taxant pus qu'les riches gens.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysans:
			</b>
		</td>
		<td >
			Oh!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Car ch'est bein &icirc;mportant qu'les riches gens paient bein mains qu'les pou&ocirc;rres gens. 
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean <i>(chuchotant au conn&ecirc;tabl'ye 1)</i>:
			</b>
		</td>
		<td >
			N&eacute; v'l&agrave; acouo eune raide bouonne id&eacute;e! Fai eune note d&eacute; chenna &eacute;tout.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			&Eacute;pis i' faut hauchi l'prix d'faithe v'n&icirc;n la vaque &agrave; lait. 
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 4:
			</b>
		</td>
		<td >
			Pouortchi?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 2:
			</b>
		</td>
		<td >
			Pouor encouothagi la baithie d'lait!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA: 
			</b>
		</td>
		<td >
			Et j'm'en vais emp&ecirc;chi les vielles gens d'aller sus les tch&eacute;thettes publyiques.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 3:
			</b>
		</td>
		<td >
			Pouortchi?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 2:
			</b>
		</td>
		<td >
			Pouor encouothagi l'usage d&eacute; transport publyi!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Et j'm'en vais ch&egrave;rgi pus pouor p&acirc;ler &agrave; vot' va&icirc;s&icirc;n!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 1  &agrave;  paysan 2:
			</b>
		</td>
		<td >
			P&acirc;ler &agrave; man va&icirc;s&icirc;n?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 2  &agrave; paysan 3:
			</b>
		</td>
		<td >
			P&acirc;ler &agrave; man va&icirc;s&icirc;n?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 3 &agrave; paysan 4:
			</b>
		</td>
		<td >
			P&acirc;ler &agrave; man va&icirc;s&icirc;n?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 4 &agrave; conn&ecirc;tabl'ye 2:
			</b>
		</td>
		<td >
			P&acirc;ler &agrave; man va&icirc;s&icirc;n?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Y'a-t-i' un &eacute;cho?
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 1:
			</b>
		</td>
		<td >
			N&acirc;nn&icirc;n!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 2:
			</b>
		</td>
		<td >
			N&acirc;nn&icirc;n!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 3:
			</b>
		</td>
		<td >
			N&acirc;nn&icirc;n!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Paysan 4:
			</b>
		</td>
		<td >
			N&acirc;nn&icirc;n!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 1:
			</b>
		</td>
		<td >
			N&acirc;nn&icirc;n!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 2:
			</b>
		</td>
		<td >
			N&acirc;nn&icirc;n!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			N&acirc;nn&icirc;n! Ch'est en tchi, quand ou voulez p&acirc;ler &agrave; vot' va&icirc;s&icirc;n, i' n'faut pus p&acirc;ler &agrave; la vielle manni&eacute;the.... <i>(&agrave; chuchoter au Conn&ecirc;tabl'ye 2).</i>. pa'ce qu&eacute; j&eacute; n'peux pon taxer chenna! <i> (&egrave;s paysans) </i>Nan, i'faut faithe s&egrave;rvi la dreine technologie. Conn&ecirc;tabl'ye!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(Conn&ecirc;tabl'ye 2 pr&eacute;sente 2 tinnes connect&eacute;es atout du fi patcheux)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA: 
			</b>
		</td>
		<td >
			D&ecirc;monstr&acirc;tion!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(les deux conn&ecirc;tabl'yes lus mettent des deux bords d'la strade et c'menchent eune conv&egrave;rs&acirc;tion par mouoyen des tinnes)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 2 <i>(&agrave; crier)</i>:
			</b>
		</td>
		<td >
			Bou&ocirc;njour! Bou&ocirc;njour! Ous avez g&acirc;ngni un prix! J'veurs vos vendre eune nouvelle tchu&icirc;sinne et d'la doubl'ye vitr&eacute;thie! J'ai du viagra &agrave; bouon marchi! J'ai des mannuscrits illeunminn&eacute;s &eacute;rotiques......!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				conn&ecirc;tabl'ye 1:
			</b>
		</td>
		<td >
			J'ai r'gret, i'n'y'a p&egrave;rsonne siez s&eacute; &agrave; ces s&eacute;, mais la&icirc;ssiz un m'sage. Beep!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Et viyant qu'les vielles gens sont tr&eacute;jous &agrave; caqu'ter, j'm'en vais hauchi l'prix &egrave;s vielles gens.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(brit des paysans)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(SFX: fanfare) (Jean hale eune tinne d'sa pouchette)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Jean:
			</b>
		</td>
		<td >
			Bou&ocirc;njour.... Oui...... N&acirc;nn&icirc;n..... N&eacute; m'appelle d'aut'..... J'sis dans eune r&ecirc;unnion...... Oui, &agrave; bi. &Agrave; bi! <i>(donne la tinne au conn&ecirc;tabl'ye 1) </i>Mes extchuses, j&eacute; n'l'avais pon d&ecirc;tou&ocirc;nner. Mais... m&eacute; j'sis l'Duc ich&icirc;n en J&egrave;rri et tout l'monde &eacute;thont eune canne d&eacute; pouchette.
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(brit des paysans) (les conn&ecirc;tabl'yes cli&egrave;rgissent les tinnes)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				PA:
			</b>
		</td>
		<td >
			Ch'est tout bein mais......
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 1:
			</b>
		</td>
		<td >
			L&eacute; seul mouoyen d&eacute; d&eacute;cider l'affaithe...
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 2:
			</b>
		</td>
		<td >
			......... ch'est d'aver eune bat&acirc;le. Paysans! Attention!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(les paysans lus rangent coumme des soudards)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 1:
			</b>
		</td>
		<td >
			Pr&eacute;sentez vos armes!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(l'preunmi&eacute; paysan hale un bein p'tit s&acirc;bre, &eacute;pis l'deuxi&egrave;me en prend un pus grand, l'tra&icirc;si&egrave;me en hale un pus grand acouo, et ainch&icirc;n d'siette...... l&eacute; drein en a un &ecirc;norme!)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 2:
			</b>
		</td>
		<td >
			&Agrave; vos Ducs, pr&eacute;path'-ous, allez!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				(<i>la ma&icirc;ntchi des paysans sont du bord d&eacute; Jean, l'aut' ma&icirc;ntchi du bord d&eacute; PA. La bat&acirc;le c'menche. Les conn&ecirc;tabl'yes mouontrent des &ecirc;critcheaux auve les mots:</i> Ouappe! Clyippe! Oualipe! Paffe! Cliamuse! Sl&icirc;ndgeuse! &eacute;tc.)
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 1:
			</b>
		</td>
		<td >
			Et n&eacute; v'l&agrave;, bouonnes gens, achteu ou pouvez vaie exact&eacute;ment coumme tchi qu'i' c'menchit, l&eacute; preunmi&eacute; d'bat d's &Ecirc;tats d'J&egrave;rri!
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				<i>(la bat&acirc;le tchitte la strade, acouo en allant)</i>
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				&nbsp;
			</b>
		</td>
		<td >
			&nbsp;
		</td>
	</tr>
	<tr>
		<td >
			<b>
				Conn&ecirc;tabl'ye 2:
			</b>
		</td>
		<td >
			Les &Ecirc;tats sont constitu&eacute;s. Vive l&eacute; Duc!
		</td>
	</tr>
</table><p>
&nbsp;<p>

<center><i>(Ridgeau)</i></center><p>

&nbsp;<p>
<i>Eisteddfod 2004</i><p>
&nbsp;<p>

<font size="2">

<I>Viyiz &eacute;tout:</I><p>

<ul>
	<li> <a href="rchardii.html">Chu tr&ocirc;ne royal de Rou&eacute;s</a><p>
<li><a href="piegardedorey.html">Une Cause Civile d'La Garde contre Dorey</a><p>

<li><a href="eisteddfod.html">L&eacute; J&egrave;rriais &agrave; l'Eisteddfod</a><p>
<li><a href="eisteddfod2008.html">Eisteddfod 2008</a><p>
<li><a href="eisteddfod2000.html">L'Eisteddfod 2000</a><p>
<li><a href="eisteddfod1998.html">L'Eisteddfod 1998</a><p>
<li><a href="eisteddfod1926.html">Eisteddfod 1926</a><p>
<li><a href="eisteddfod1912.html">Eisteddfod 1912</a><p>
<li><a href="eistann.html">L'Eisteddfod: d's annonces</a><p>
<li><a href="djonnie.html">Not'e Djonnie chante &agrave; l'Eisteddfod</a><p>
<li><a href="pmchild.html">How the Dear Child Never Did It!</a><p>
<li><a href="galimatias.html">J'avons en Jerri un tas de gens pourtchi notre vi&egrave;rr patois est un galimatias</a><p>
<li><a href="peule.html">Pe&ucirc;le et &Ecirc;man&ucirc;e</a><p>
<li><a href="dgerrecaouain.html">L&eacute; Caouain, la dg&egrave;rre et l'Eisteddfod</a><p>
<li><a href="jerriaiscaouain.html">L&eacute; Caouain n'est pon gr&ocirc;ssi</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><a href="eisteddfodgj.html">Eisteddfod</a><p>

<li><a href="paineisteddfod.html">Why the Ladies Kept Away from the Eisteddfod</a><p>
</ul>
</font>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/2rouais.html by HTTrack Website Copier/3.x [XR&CO'2014], Tue, 15 Jul 2025 14:01:35 GMT -->
</HTML>
