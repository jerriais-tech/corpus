<HTML>

<!-- Mirrored from members.societe-jersiaise.org/geraint/jerriais/quoue.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
<HEAD>
<TITLE>Par la Quoue, Maf&eacute;</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Par la Quoue, Maf&eacute;.</h2></font><br></CENTER>
<CENTER><TABLE><TR><TD>
<I>De m'sell&eacute; ma juman, je vains donn&eacute; m&eacute; n'ordre,<br>
Et j'&eacute;cri d'la Trin't&eacute; le seizi&egrave;me jour d'Octobre.<br>
</I><p>
Quand j'&eacute;tion &agrave; Pontac l'aut' jour &agrave; d&eacute;jun&eacute;,<br>
Je vis ben quou vouliez oquo vuos moqui d'm&eacute;,<br>
Car quand nou m'apporti chu pr&eacute;tendu billet,<br>
Je savais ma f&eacute; ben qui v'nait d'siez <a href="legeyt.html">Matthieu l'G<i>[eyt]</i></a><br>
Et au lieu d'nouos p&acirc;l&eacute; de guichons et d'torchons,<br>
Il &eacute;rait deu nouos dire quique chose de ses <I>M&acirc;rons</I> ;<br>
Car quand il <a href="adraisse.html">&eacute;crivit au <I>Mont'au-Pr&ecirc;tri&egrave;res</I></a>,<br>
I' dati san billet, <I>Maison des M&acirc;rongniers</I>.<br>
Mais i' faut quou sachiez que l'chein qu'y r&eacute;pondit,<br>
L'i bailly si bieau jeu, que Matthieu s'en choquit.<br>
P't'&ecirc;tre avait i' sujet ; mais gar&ccedil;ons ni hardelles<br>
N'vont pergu&eacute; pas au bois quant il ont peux des fielles.<br>
Enfin, je vouos dirai, mes confr&egrave;res Inspecteurs,<br>
Que touos vouos badinages me font grand mal au coeur,<br>
Car i gnian a pas yun qui m'laisse un brin tranquille,<br>
Et si ch'la continue je n'rierai pue au drille...<br>
Mais siffrai j'y risrai ; et dite chein quou voudraits,<br>
Ou n'avais ma f&eacute; pas affaire &agrave; b&ecirc;te lassaits.<br>
Et sumn&acirc;me je vouos dit, j'en jure et pon nen mans,<br>
Que j'vais vouos arrangi comme Bretons font Normans.<br>
- Mais i' faut quou sachiez, man Coronel T<i>[ouz&eacute;]</i>,<br>
Que ch'est continuel'ment qu'il en ont entouors m&eacute;.<br>
Vrainment, dens ma col&egrave;re, j'avais presque juret<br>
De n'pardonn&eacute; jammais &agrave; chu Diable de G<i>[eyt]</i>,<br>
J'n'entends pas l'ammin G....., car ch'est un bouan gar&ccedil;on<br>
Qu'aime ben &agrave; badin&eacute;, mais ch'est avec raison.<br>
Il'ya H<i>[amon]</i>, G<i>[odfray]</i>, et chu grand long Phlip J<i>[ean]</i>,<br>
Ch'tie l&agrave;, quand i' sie met, oh! ch'est un vrai Satan.<br>
V'l&agrave; ti pas, i' m'appelle Souos-S&eacute;graitaire-d'Etat,<br>
Mais, pardingue, j'lie die qu'i n'est qu'un Corpora.<br>
...Une matin&ecirc;e, ch'&ecirc;tet, opr&egrave;s nout' drill finin,<br>
Qu'je p&acirc;lais d'chu grand <I>cor</I> ove chu p'ti fo d'J<i>[anvr&icirc;n]</i>,<br>
Qui mdit, "I lya long-tems que jen nouos p&acirc;lon pon,"<br>
Et ben j'mapr&eacute;chi d'li et lie die, "Man gar&ccedil;on,<br>
" Je peux ben t'asseurai que je d&eacute;sir'rais ben,<br>
" De n'p&acirc;lai pu nitout &agrave; chu grant <I>abba-ben</I>;<br>
" Mais, maugrait tout l'd&ecirc;piet que j'&eacute;prouve &agrave; ly faire<br>
" I ma t&ecirc;t impossible d'pouv&eacute; l'faire se taire."<br>
Les cheux qui veine opr&egrave;s, ch'est P<i>[ipon]</i> et R<i>[emon]</i>, .<br>
Qui faut mette dans un plat ove le Cap'taine B<i>[outon]</i>,<br>
Car quand i' sagis d'm&eacute;, i' baille tr&eacute;jous d'lus goule<br>
Si manque un mo &egrave;s autres, ch&egrave;s-chin ben v&icirc;te l&icirc; coule.<br>
Vrainment, ch'nan est pas d'm&ecirc;me de N<i>[ou&eacute;]</i> ni de M<i>[athet]</i><br>
I' n'ont pas, par ma f&eacute;, le quart tant de caquet.<br>
- Encouore, le cr&eacute;rioux ben, chu diantre de J<i>[anvr&icirc;n]</i>,<br>
Quia fait tr&eacute;jous sembliant d'&ecirc;tre man milieur emmin,<br>
I' s'joignit &agrave; touos l's'autres, qui m'jouirent un vilain <I>tuo<br>
</I>Qu'je n'roubl&eacute;r&eacute; jamais, <I>ou man nom est grand sot<br>
</I>Ne vlache pas, quand l'aut jour j'&eacute;tion au Mont-Mado,<br>
Pour p&ecirc;qui du paisson, je m&icirc;me nouos l&eacute;gnes &agrave; lieau,<br>
Et dans la grand qu&acirc;ri&egrave;re, quand la m&egrave;ne yeut &eacute;tait,<br>
J<i>[anvr&icirc;n]</i> me dit, "P<i>[ellier]</i>, &eacute;coute ove Matt. L'G<i>[eyt]</i>"<br>
Je m'en fut tout d'un coup, comme de bouanne raison,<br>
Et tandi qu'je fus hors, G<i>[odfray]</i> prins un paisson.<br>
I' prindre chu paisson et il l'minrent sus ma l&eacute;gne,<br>
Et pis pour m'en r'venin G<i>[odfray]</i> me fit le signe.<br>
Un vier diable d'carrieux, qu'&eacute;tait dans lus segret,<br>
Me dit, "Mousieu P<i>[ellier]</i>, vout fliotton est coulet."<br>
Je couors et prends ma l&eacute;gne, et je vouos l'avouor&eacute;,<br>
Que quand j'vis chu paisson j'dis, <I>par la quoue maf&eacute;</I>,<br>
Car tandis q'je men'tais allet ump'ti lien,<br>
Il' avaient par la quoue mins chu paisson sus m'nain.<br>
Je n'en &eacute;rais jammais prins aucune connaissance,<br>
Si vla quiavait restet ouil avait prins naissance ;<br>
Mais nannin, pas contens de mav&eacute; jouet chu tou,<br>
I' s'en furent en TROMPETTES le publi&eacute; partout;<br>
Et quique jour opr&egrave;s chla, quant &agrave; la ville j'&eacute;tais,<br>
Le monde, pour ne pon rire, se mordait l'but des d&eacute;s,<br>
Et m&ecirc;me j'entendis un gar&ccedil;on dans la rue,<br>
Qui disait, "<I>il a prins un paisson par la quoue.</I> "<br>
Eh ben, maugr&eacute; tout ch'la, j'veux ben vuos pardonn&eacute;.<br>
F&ucirc;tes-vouos touos satisfaits l'aut jour de man d&icirc;nai ?<br>
J'esp&egrave;re don qu'opr&egrave;s que j'esson touos d'accord,<br>
Et que chessa tout comme au R&eacute;giment du Nord ;<br>
Car i' faut quou sachiez qu'Monsieu nout Coronel,<br>
Quand j'somme touos ensemble, fait pass&eacute; la bout&egrave;le,<br>
Et quant il a dr&icirc;lli touos ses braves soudards,<br>
Siez Me. Charles Nicolle j'y mangeon des homards.<br>
Et pis, par-dessus chla, je bevon du porteur,<br>
Du cidre ou de la bi&egrave;re, ou un verre de liqueur;<br>
Enfin, nout Coronel nouos garde en si bouan ordre,<br>
Que jammais parmi&eacute; nous i nia aucune discorde.<br>
Je prie donc le bouan Dieu, de coeur et d'affection,<br>
Qu'entre les Inspecteurs il iait une telle union ;<br>
Et au lieu d'un d&icirc;n&eacute;, je vouos en don'nai deux,<br>
Si ou voulaits enfoui chu paisson dans un creux.<br>
Oh ! si jammais ch&eacute;tait l'plaisi du tout pi&eacute;ssant<br>
Que ma chi&egrave;re femme &eacute;rait un bieau petit &ecirc;fant;<br>
Pardingue je vouos don'nais ocuore un aut' d&icirc;n&eacute;,<br>
Et vouos don'nais du vin d'la milieure qualit&eacute; ;<br>
Car &agrave; mains, quoiq'je d'meure un bu dans la campagne,<br>
Je vouos y frais ben baire deux str&egrave;s sorte t'Champagne.<br>
Enfin, oublions tout, me faut pus y r'pans&eacute;,<br>
Et criyaits m&eacute; tr&eacute;jous voutre amin, D<i>[an]</i> P<i>[ellier]</i><br>
Il est vrai, j'navon pus l'Coronel Le C<i>[outeur]</i>,<br>
Mais i' nouos a quitt&eacute; pour un pus grand honneur ;<br>
Que l'bouan Dieu le b&eacute;nisse et partout le prosp&egrave;re,<br>
Car i' nous a, &agrave; touos, &eacute;tet bouan comme un p&egrave;re.<br>
Mais vrainment j'avon ben sujet d'nouos consol&eacute;,<br>
Quand j'avon &agrave; sa pliaiche le Coronel T<i>[ouz&eacute;]</i>,<br>
Qui est aussi bouan homme quiait jamais mins saul&eacute;.<br>
Prions don, mes confr&egrave;res, pour li et sa famille,<br>
Et piesse ti ben longtemps v'nin nouos qu'mand&eacute; au drille.<p>
<p>
<i>Dan Pellier</i><p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="carriere.html">Aventure Carri&egrave;retique</a><p>
<li><a href="paissons.html">Les pa&icirc;ssons en J&egrave;rriais</a><p>
<li><a href="fein.html">La Fein Couronne l'Oeuvre</a><p>
<li><a href="peque.html">La Loi sus la P&ecirc;que</a><p>
<li><a href="cahouain_peque1910.html">La p&ecirc;que</a><p>

<li><a href="peque2.html">Sus la P&ecirc;que</a><p>
<li><a href="molly.html">Vos plia&icirc;t-i' du pa&icirc;sson?</a><p>
<li><a href="paisson.html">Le Paisson!</a><p>
<li><a href="amlan.html">La P&ecirc;que, ou l'Amour et pis l'Lanchon</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
<li><a href="bainis.html">La P&ecirc;que pour les ba&icirc;nis et vlicots</a><p>
<li><a href="bassemathee.html">B&acirc;sse math&eacute;e, haute math&eacute;e</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="vra.html">Le Vra d'La Rocco</a><p>
<li><a href="vra2.html">Qui n'ouait qu'une clioche n'ouait qu'un son!</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/quoue.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
</HTML>
