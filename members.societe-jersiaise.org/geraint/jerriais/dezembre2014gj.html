<HTML>

<!-- Mirrored from members.societe-jersiaise.org/geraint/jerriais/dezembre2014gj.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
<HEAD>
<TITLE>Eune S&eacute;th&eacute;e d'D&eacute;zembre</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune S&eacute;th&eacute;e d'D&eacute;zembre</h2></font></center><p>

<CENTER><TABLE><TR><TD>

Les boulants scodent dans la Pathade;<br/>
lus rouoges veues tou&ocirc;nnent en dgi&acirc;bliot&icirc;ns<br/>
ches embonn't&eacute;s tchi halent en rade,<br/>
ma&icirc;ntchi t&icirc;thon, ma&icirc;ntchi br&ucirc;l&icirc;n.<br/>
<br/>
Les ni&egrave;rs trous d'bouais m&acirc;t&eacute;s tout l'tou<br/>
atotent un liet &egrave;s fielles pi&egrave;rcheuses;<br/>
lus entr&eacute;-si&eacute;vant paque-&agrave;-coue,<br/>
les vaituthes vressent en carp&eacute;leuse.<br/>
<br/>
I' valsent et vressent et v&egrave;rsent du rouoge<br/>
tch'envitoue les fraides faches d&eacute; tchuivre.<br/>
Ch'n'est pon eune hyie du vent tchi clioge;<br/>
ch'est l'ni&egrave;r &ecirc;tibotchant tch'enivre.<br/>
<br/>
Ava&ucirc; la Pathade, il' aboulent<br/>
des blios gliaichis att&icirc;nf&eacute;s d'feurs.<br/>
Les cos d'vent dansent et droquent et dro&ucirc;lent...<br/>
et l'monde &agrave; tchaquenarder et tche&ucirc;rre.<br/>
<br/>
<i><a href="jerpoem.html">Geraint Jennings</a></i><br/>
<i>D&eacute;zembre 2014</i><br/>
<br/>


</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="nethesaison.html">La n&eacute;the sa&icirc;son</a><p>
<li><a href="dezembre_mais.html">D&eacute;zembre</a><p>
<li><a href="nevembregj2.html">N&eacute;vembre, Novembre</a><p>
<li><a href="nevembregj.html">N&eacute; v'ch&icirc;n l'vi&egrave;r mais d'N&eacute;vembre</a><p>
<li><a href="octobre2010.html">L'&Ocirc;que d'Octobre</a><p>
<li><a href="hive_saison.html">L'Hiv&eacute;</a><p>
<li><a href="artscentre2006.html">L'Hiv&eacute; d'rouoge v&icirc;n r'est hors</a></li><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/dezembre2014gj.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
</HTML>

