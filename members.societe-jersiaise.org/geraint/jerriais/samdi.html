<HTML>

<!-- Mirrored from members.societe-jersiaise.org/geraint/jerriais/samdi.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
<HEAD>
<TITLE>L'Samdi d'Nou&eacute;.</TITLE>
<META  name="keywords" content="Jèrriais, language, langue normande, minority languages, langues régionales, langues minoritaires, langues d'oïl, folklore, Christmas, Yule, folklore, dialect, linguistics, linguistique, Normandy, Normandie, Channel Islands, îles anglo-normandes, Noël">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><h2><font color="#215e21"><P>L'Samdi d'Nou&eacute;.</P></font></h2></CENTER><p>

&nbsp;<p>
<center><img src="noue/gachedenoue.jpg" width="226" height="200" alt="Bouan Nou&eacute;!"></center><p>
<CENTER><TABLE><TR><TD>

<P>Faut que j'vos dize que not maison<BR>
Est tout au pi d'la Croix au Lion,<BR>
J'l&eacute; faite b&acirc;ti dans l'ptit b&eacute;quet<BR>
Driethe la boutique Miss Mouquet.</P>

<P>Mais c'h'est d's'elv&eacute;, il est grand temps,<BR>
Et s'mettre a abilyi l'z&eacute;efants,<BR>
Emouque t&eacute; vite ma po&ucirc;rre Nenn&eacute;.<BR>
J'en avons douze a prepath&eacute;.</P>

<P>Y'a, Nicolas, Flip et Francis,<BR>
Mathieu, Nicod&egrave;me et Amice,<BR>
Nancy, Caroline et Mannon,<BR>
Betsy, Mary Ann et Jeanneton.</P>

<P>D&eacute;shale lus cauches et lus souliers,<BR>
Lus g&eacute;llesse, lus cravattes et lus brais,<BR>
Les Palantines pour les hardelles,<BR>
Toutes les goffeches pour les met belle.</P>

<P>Bi&eacute;quinne lus bottes, bringe lus casquettes,<BR>
Deshalle, calobres, mittainnes, bavezette,<BR>
Et pis qui d&eacute;sniches lus herpins,<BR>
Faut pus qu'il oublie lue pattins.</P>

<P>D&eacute;valle pour m&eacute; man haut chapp&eacute;,<BR>
Ma bounne c&acirc;zaque (j'men vais m'r&acirc;z&eacute;),<BR>
M'an boun chapp&eacute; &agrave; une histo&iuml;eze,<BR>
Cha tait l'beaveur &agrave; man grand paize.</P>

<P>Et ma k&acirc;zaque de fin bleu dra<BR>
Etait est neuches de man papa,<BR>
Y la raptichidre pour m&eacute;<BR>
Le jour memes que j'em fis mathi&eacute;.</P>

<P>Ma quitretine, man veste de soie,<BR>
Man bian mouch&eacute;t et mes jaunes br&eacute;es,<BR>
Ma perruque, et ma <a href="snohorte.html">boite a sno</a>,<BR>
Ma gorgerette pour l'tou d'man co.</P>

<P>Hallo! <a href="mantoppeur.html">man topper</a> est tro ptit,<BR>
Jen peux pas l'mettre sans un cauchepi,<BR>
J'e sait oblegi d'lamath&eacute;<BR>
Ove du paddon pour l'gard&eacute; dr&eacute;.</P>

<P>Avains tres pains de d'sus l'r&acirc;cli,<BR>
Et arrange les dans l'grand pangni,<BR>
Deus-tr&egrave;s andoilles de oues bouillie,<BR>
Ov le restant d'not <a href="podindriz.html">poddin drie</a>.</P>

<P>Et pis &eacute;tout achet&eacute;u j'is pense,<BR>
Sus l'&eacute;e du but dans la d&eacute;spense,<BR>
(Nou ny ve pon) passe m&eacute; l'<a href="craset.html">cr&acirc;sset</a>,<BR>
Du lard bouillie, pas trop sall&eacute;t.</P>

<P>Que Nicolas nos lie l'tr&acirc;inn&eacute;,<BR>
Qui mette les hauches sus l'grand bann&eacute;,<BR>
I nos en faut de toute les maithe,<BR>
Va cherchi l'fouet dans la cauni&egrave;the.</P>

<P>Et un bissa pour met le bran,<BR>
Ove deux brins d'fain pour la jumen,<BR>
I faut lie met sans neu sello,<BR>
Ques envlopet saous l'but du tro.</P>

<P>Ben attabi&eacute;es &agrave; d&eacute;sjeunn&eacute;,<BR>
Je sommes tous si pr&eacute;ssis d'mont&eacute;,<BR>
Que l'appetit n'os a manqui,<BR>
Et j'fillons tous sans rain mangi.</P>

<P>Nos vln tous grimp&eacute;es d'ans l'gu&eacute;ziot,<BR>
Chaqun d'zaviers ov san ballot,<BR>
Fait nous tous main ma chiethe Nenn&eacute;,<BR>
Chest &agrave; b&eacute;t&ocirc;t n'os vla all&eacute;.</P>

<P>Je rencontrons Monsieu l'Cornu<BR>
Qui nos fait un beau long salu,<BR>
J'men vais vos dize qu&eacute;que y pens&eacute;,<BR>
De la mangnieze qui n'os r'gard&eacute;.</P>

<P>Vla une famille de <a href="st_pierre.html">Saint Pierr&eacute;es</a>,<BR>
Que f'thaies honneur a not muss&eacute;e,<BR>
J'les mettr&eacute;zions dans not caumine,<BR>
ben arrang&eacute;s soues une vittrinne.</P>

<P><a href="annipale.html">Wog, bid&eacute;way</a>, s'est fait Betsi,<BR>
Nou yth&eacute; pus vite a marchi,<BR>
Cache don papa ch'est l'Samdi d'Nou&eacute;,<BR>
La vielle B&eacute;risse peu ben trott&eacute;.</P>

<P>Le pr&eacute;chain q'javons rencontret,<BR>
Et&eacute; ma fingre Monsieu <a href="gdfdecarteret.html">d' Carteret</a>,<BR>
Je yeu l'honneur de ch&acirc;qui d'main<BR>
Avec le Seigneur de <a href="st_ouen.html">St. Ouain</a>.</P>

<P>Ou en dithaiz chen quo voudrais,<BR>
Me jdi q'yen a trop ptit ditais,<BR>
Si jamais je sommes en dangi,<BR>
J'pouvons tr&eacute;jous nos fi&eacute; sus li.</P>

<P>Un p'tit pus y'ain ju c&acirc;ssi peux,<BR>
Queque j'avise si s'hnest l'proquleux,<BR>
Le vla q'uim dit, tout gracieusemen,<BR>
Maite Dan comme est quest vot Manmen.</P>

<P>Ji&eacute; dit douchement, mercie Monsieu,<BR>
J'viens d'la tott&eacute; opr&eacute;s du feu,<BR>
Je yi&eacute; promins de v'nin ove m&eacute;<BR>
Quiquns d'chest jours dans vot chmin d'f&eacute;.</P>

<P>Bieaumont, ma fingre est tout couvert<BR>
De Paithe et Maithe et l'us aviers,<BR>
Nou peut les cont&eacute; par chentainne,<BR>
Y yen &agrave; la d'toute les vingtainnes.</P>

<P>Dla tour du Sud, du Val au b&eacute;<BR>
Qui racachie qui deshall&eacute;<BR>
Des Monts d'la Mathe jusque Autg&eacute;es,<BR>
Du Coin Vathin et des Quenvais.</P>

<P>Du pont du Brai, d'Saint Nicolas,<BR>
Jamais nj'navais oui tan d'cammas,<BR>
Ch'est chante et crie et fait de br&ecirc;es,<BR>
Que gaingue de goulle d'esmachon&eacute;es.</P>

<P>Achteu nos vla opr&egrave;s l'neu qu'min<BR>
Craque qu&eacute;que yme touaise l'Docteu Obin,<BR>
Jamais j'ne veu un homme pus fi,<BR>
J'criait qu'il allait nos mangi.</P>

<P>Y vien saccoutait sus l'bann&eacute;<BR>
Et nos invite tous, a dinn&eacute;,<BR>
Mangi de soupe de merquerolles<BR>
Du mullet, des piezs et des solles,</P>

<P>Des riennottes et d'escargots<BR>
Et un tas dant bouns fricots,<BR>
En m'ertounant javise Betsi<BR>
Faithe un effort l'coeu yia craqui.</P>

<P>Tout en criant nous sies l'docteu,<BR>
Papa stui vais vazi tout seu,<BR>
Ch'est pletre que j'eune mis r'connais pon,<BR>
J'naime pas lidd&eacute;e d'colimachon.</P>

<P>J'ne pon jamais goutait d'crapauds<BR>
Et l'queu m'levezait sus d&eacute;esquerbots,<BR>
Veur tu bein t'taize maufaite Betsi<BR>
Quest qui dizait si tavait oui.</P>

<P>Docteu j'ai grand rgrait d'vos r'fus&eacute;,<BR>
Agnait y faut pas y pens&eacute;,<BR>
Javon apportait not mangi,<BR>
Car je diennons sus l'<a href="viermarchi.html">vier Marchi</a>.</P>

<P>Un ptit a gauche de la <a href="pouorre.html">statue</a><BR>
Sue la piateforme d'van la <a href="gdfhist.html">Cohue</a>,<BR>
Ch&eacute; sa puetots pour une aute fais,<BR>
Madame s&eacute;e ben aise de nos vais.</P>

<P>J'cachons es estables tout dr&eacute;<BR>
Met not jument et not traisn&eacute;,<BR>
Les gar&ccedil;ons hap le grand pangni,<BR>
Les riz bourdelots et l'bazi.</P>

<P>J'n&eacute; pon voulu chergi les filles,<BR>
Car il sons v'nues pour vais la ville<BR>
Et galvaud&eacute; dans les boutiques<BR>
Depis Gruchy jusqua Landique.</P>

<P>Chest dont ac&acirc;te vlicots, <a href="simnel.html">simn&eacute;</a>,<BR>
Des cauches de tr&ecirc;mmes faites en gris d'f&eacute;,<BR>
Du pain d'jeangivre, et un violon,<BR>
Dla m'lasse et un acord&eacute;on.</P>

<P>J'vions un negre en dans d'la faithe,<BR>
Quavait la mainqui d'la fache naithe,<BR>
Mais quand il ont gobbait nos sou.<BR>
Laute mainqui &eacute;tait naithe etou.</P>

<P>J'm&eacute; teurtais d'rage d'etre si vol&eacute;t.<BR>
Et tuos l'zaisfans qu'avait l'fl&acirc;qu&eacute;t,<BR>
J'lus dis fill&eacute;e sus l'vier Marchi,<BR>
Despaquis vite le grand pangni.</P>

<P>Betsy etend l'grands dra-ven-teux,<BR>
Et j'nos apathions deux &agrave; deux,<BR>
Ben arrangis en rouelle de c'hean,<BR>
Et me, j'massie dret dans l'mitean.</P>

<P>Les juges en roses ont tous d'valey,<BR>
Car je r'connu Mousieu Dorey,<BR>
Nicolle, Gallichan, Messervy,<BR>
Briard, Le Gros et Gruchy.</P>

<P>Quiqun a fait un clin est filles,<BR>
Je cr&eacute; que chte Mousieu d'Belville,<BR>
Mais ma pazolle j'de m'est trompait,<BR>
Car y voudrait pas faize ditait.<BR>
<BR>

Mousieu L'Bailli m'a r'gardai bain,<BR>
Mais n'a pas fait la mine de rain,<BR>
Chest l'a l'gallliard dans nos procais,<BR>
Qua bain slingi l'zergots anglais.</P>

<P>Jusquau Juge Falle qui nos a veus,<BR>
Et li qu'est trejous si serieus,<BR>
Quant il est v'nu a sertounn&eacute;,<BR>
Je cr&eacute; qui s'est mins a bouff&eacute;.</P>

<P>Eh pis opres Mousieu l'Greffi,<BR>
Q'uest vnu nos vais comme tout m&acirc;rri,<BR>
Mais s'fait Mannon la p'tite pouivette,<BR>
Bon! il a d'pichi ses lunnette.</P>

<P>Si n'a pas besoin des restant,<BR>
Qui les mette siez nous en passant,<BR>
J'pourait p'tete ben les rabilli,<BR>
Pour not cousin qui n'a qun yie.</P>

<P>Q'ue qu&eacute; ch't'inna l'a bas que j've,<BR>
Chest ben vot premier deput&eacute;,<BR>
Si ou n'l'aviez pas ecout&eacute;,<BR>
Vos Cauchies s'cest oquo a s&eacute;.</P>

<P>Et pis le Ministre de Grubville,<BR>
Ven embrachi toute ma famille,<BR>
Ch'est la un risible poupot,<BR>
Y m'a d'mandait un bourdelot.</P>

<P>Souvent y donne de l'embaras,<BR>
Y s'pies a faize angli l'&ecirc;stas,<BR>
Les gourmannd&eacute; l'z&eacute;etiboqui,<BR>
Les digott&eacute;, les piquangni.</P>

<P>Mais le Conneetable d'la ville,<BR>
Q'uest si affable et si tranquille,<BR>
M'a dit bounnes gens etous finnis,<BR>
Depechous vite j'avon d'la plies.</P>

<P>La ou&eacute; chtila est l'pus ma&acirc;ri,<BR>
C'hest quand nou dechize san Jerri,<BR>
J'amais n'a mis sa loyaut&eacute;<BR>
Drieze sa popularit&eacute;.</P>

<P>Y'en a un autre ratatinet;<BR>
Qui pazais trejous ave fret,<BR>
Il est a souffliet sus ses dais,<BR>
"Pourriez-thous lie donne vot voai" .</P>

<P>Y-en avait yuun a nos blinqui<BR>
Qui contait hardi &agrave; wiski<BR>
De la mangniethe qui nos gorn&eacute;<BR>
Jl&eacute; rconnu pour un d&eacute;put&eacute;.</P>

<P>Un haut Moussieu v&egrave;tu en nait,<BR>
Qui met d'grands bordes a san chappait,<BR>
Et passe san temps a faithe du ben.<BR>
Nou m'a dit q'chest Mousieu l'doyen.</P>

<P>J'en vait v'nin yieu tout hors d'allenne,<BR>
C'hest vot l'ecteu Mousieu Amen,<BR>
N'en vl'a un gas q'uest d&eacute;sgourdi,<BR>
L'evla a saut&eacute; a quioche pi.</P>

<P>Qu&eacute; que j'avise la c'hest l'inspecteu,<BR>
Q'uest dans une c'&acirc;re m'&acirc;ta&iuml; tout seu,<BR>
Je ben comprins par qui-que pazolle,<BR>
Qui chassait tout l'monde a lescolle.</P>

<P>Y vain m'p&acirc;llait (mais en anglais),<BR>
Mais j'y&eacute; montrai que jel savais,<BR>
"All dese my childs dey go to school,<BR>
Perhaps you tink i aint a fool."</P>

<P>Y vain la deux marchands d'sonnettes,<BR>
Qui vont niffi&eacute; pour lus Gazettes,<BR>
Que nou est b&ecirc;te assais d'peyi,<BR>
Pour gazoili du boun papi.</P>

<P>Yia la une langue de vitupaithe,<BR>
Port&eacute;e par yun que 'peu pon spaithe<BR>
Il est bourru et mal poli<BR>
Et par tout l'monde il est hayi.</P>

<P>Un jour il eut une diantre d'peux<BR>
Y n'en rpathi quove un d&eacute;'zangoueux<BR>
Sa charit&eacute; fis &ecirc;mouchette<BR>
Et lie resti dans la garguette.</P>

<P>Y'en a un autre tout &ecirc;cringni<BR>
Frais (comme un piegne a mi&eacute; netti)<BR>
Y scrainche y s'frippe y leve les bras<BR>
Chest not tout s'm&ecirc;le chest du peltas.</P>

<P>Il en est vnu la deux ou trais<BR>
Les ju&eacute;thets a travers lue brais<BR>
Lus hardres desloquis et en pieches<BR>
Ovo des dents en madelles de haiches.</P>

<P>Non s'aperchait quchest des villais<BR>
Avec de faches comme de casse bois<BR>
Y sont tous maigre comme de haitheque<BR>
Mais affrontaies comme des b&eacute;llette.</P>

<P>Un policeman vain nos r'gard&eacute;<BR>
J'criais quil allait maval&eacute;<BR>
L'&ecirc;sfants s'cont mins a faithe des braies<BR>
Et s'codait comme d'e&eacute;sratais.</P>

<P>Je fillons vite pour not quiziot<BR>
Avec les reste de not fricot<BR>
Fallait nos vais tous desquerpi<BR>
Tout chla s'est fait dans un clin dyi.</P>

<P>Quand 's'commes venues au haut du ru&eacute;<BR>
Jetions tout tremp&eacute;es a la p&eacute;<BR>
Il en versait du bord du sut<BR>
Une achie d'plie a baize de d'but.</P>

<P>La jument happe le mor es dents<BR>
Me v la sus l'dos parmi l'esfants.<BR>
A jethot&eacute; les fours en hauts<BR>
Parmi d'la m'lasse et des vlicots.</P>

<P>Tout not baggage est culbutait,<BR>
Saquagi, b&ucirc;chi et trempait<BR>
Jamais n'pouv&eacute;e emoginait<BR>
Le Margalot que ch la faisait.</P>

<P>Quand j'arrivimes n'ou viyait d'gou<BR>
Les pouchettes vides, pas un seul sou<BR>
Ma femme qu'avait une bordais d'ners<BR>
S'mins a cri&eacute; mes poures z'aviers.</P>

<P>Ou d&eacute;shalli pour membrachi<BR>
Craque! Nos vla tous aupilauzi<BR>
Car qui que pendloque de peutuoz elle<BR>
Et&eacute; v'nu deshouqui nos melles.</P>

<P>Y faut une p&ecirc;lle et un rabo<BR>
Une traie et la cueillie a po<BR>
Pour nos puchi de d'ans l'pit&eacute;<BR>
J'ai l'nez bouchi j'ne d'estouff&eacute;.</P>

<P>Personne n'ont pensait a soupp&eacute;<BR>
Cht&eacute; d'nos gratt&eacute; tous au cout&eacute;<BR>
Et met nos hardes au fou a s'qui<BR>
Bonsouer! j'no allons n'os quochi.<P>

&nbsp;<p>
<i><P>Daniel Selous,<BR>
Surveillant de St. Pierre,<P></i>

</TD></TR></TABLE></CENTER>

&nbsp;<p>
<FONT SIZE=2>
<i>Viyiz &eacute;tout:</i><p>

<ul>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="cantiques.html">Cantiques d&eacute; Nou&eacute;</a> - Christmas Carols in J&egrave;rriais<p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="nativite.html">Eune pi&egrave;che d&eacute; Nativit&eacute;</a><p>
<li><a href="noue/index.html">La nativit&eacute; clyiquabl'ye</a><p>
<li><a href="noue/vraimessage.html">L&eacute; vrai message de Nou&eacute;</A><p>
<li><a href="noue/podin2.html">L&eacute; Pod&icirc;n d'Nou&eacute;</a><p>
<li><a href="noue/menpodin.html">Men podin d'Nou&eacute;</a><p>
<li><a href="cartes_noue.html">Les Cartes d&eacute; Nou&eacute;</a><p>
<li><a href="noue.html">Un Bouan Nou&eacute;</a><p>
<li><a href="raidenoe.html">Un raide bouon No&euml;</a><p>
<li><a href="papanoe.html">Quand Papa No&euml; veindra</a><p>
<li><a href="painchristmas.html">Christmas Eve Adventures</a><p>
<li><a href="noue1938.html">&Agrave; touos nos Membres et nos Anm&icirc;ns</a><p>
<LI><A HREF="noue_portraits.html">Des portraits pouor Nou&eacute;</A><p>
<li><a href="noue/cauche.html">Tch'est qu'i' y'a dans les cauches d&eacute; Nou&eacute;?</a><p>
<li><a href="dgi.html">J't'embraich'chai souos l'dgi</a><p>
<li><a href="noue/noue_en_jerri.html">Nou&eacute; en J&egrave;rri</a><p>
<li><a href="noue/noue_muchis.html">Bouan Nou&eacute;! - des mots muchis</a><p>


<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>

<li><a href="gdfcomplyiments.html">Comply&icirc;ments d'la saison!</a><p>
<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>

<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>
  <li><a href="pmnoue.html">Nou&euml; et la Merrienne</a><p>

<li><a href="samuelnoue1913.html">La g&acirc;zette vos souhait' un bouan Nou&eacute;</a><p>
  <li><a href="noueeurope.html">Notr' Nou&eacute; &agrave; l'Europe</a><p>

<li><a href="painnoue1913.html">Greeting from our Happy Family</a><p>
<li><a href="painfestivities.html">Moralisings on the Seasons Festivities</a><p>

<li><a href="painchristmas.html">Christmas Eve Adventures</a><p>

<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p>
</ul>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/samdi.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
</HTML>
