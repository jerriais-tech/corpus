<HTML>

<!-- Mirrored from members.societe-jersiaise.org/geraint/jerriais/nouvan3.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>La Nouvelle Ann&eacute;e</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Nouvelle Ann&eacute;e</h2></font></center><br>
<CENTER><TABLE><TR><TD>
Une autre ann&egrave;e est horte,<br>
Une autre ann&egrave;e j'salue!<br>
Mil-neu'-chents-d'ghix est morte;<br>
Mil-neu'-chents-onze est v'nue!<br>
<p>
Le bouan houmme Temps, avec sa faux,<br>
A pass&egrave; par ichin.<br>
I' riait, le vi, dans sa barbiche,<br>
Et sembliait s'dithe: "Pour m&eacute;, j'men fiche;<br>
Va-t-en, mil neu' chents' d'ghix; i' faut<br>
Que tu suives tan destin."<br>
<p>
Tch'est qu'tu'as pour nous, nouvelle ann&eacute;e,<br>
D'la peine ou du pliaisi?<br>
Si je l'savions, s&eacute;thion-je contents?<br>
Eche mus d'n'en saver rein d'vant l'temps?<br>
Fortune est-alle, chutte fais, touann&egrave;e<br>
Du c&ocirc;t&egrave; d'notr' foyi?<br>
<p>
Je crai que j'voudrais pouver li&egrave;the<br>
Un mio dans les fliyets<br>
De tan livre d'pus d'trais chents pages.<br>
J'voudrais vais tchic-z'uns des pr&eacute;sages<br>
Au sujet d'm&eacute;, et d'mes affaithes.<br>
- Oh! je n'sait tch'est qui y'est!<br>
<p>
P't're du hal&icirc;tre et des r'fr&eacute;deuses?<br>
Et, sus les jouaintes, des &ecirc;corcheuses?<br>
P't'&ecirc;tre des su&egrave;es d'fraid et des maux d't&ecirc;te?<br>
(I' disent que ch'est l'pus haut d'la b&ecirc;te!)<br>
P't'&ecirc;tre &egrave;tou, quand veindra l'&ecirc;t&egrave;,<br>
D's'indigestions, - car y'a d'it&egrave;t,<br>
Quand nou-z'a trouv&egrave; l'fruit si bon<br>
Qu'nou-z'en a yeu pus que d'raison?<br>
Tchic mauvais cor' et des poulettes?<br>
(Les bottes d'nos jours sont si mal faites!)<br>
Un fichu <I>stud</I> de temps en temps<br>
Qui nos f'tha faithe de laids serments?<br>
Des taques de graisse sus braies et qu'minses<br>
D&egrave;s la prumi&eacute; fais qu'nou l's'a minses?<br>
Tout plien d'travas quand j's'sai lass&egrave;<br>
Et que j'voudrais bein &ecirc;tre au li&egrave;t?<br>
Pour ch'la: ch'est seux, - coumme dans l'pass&egrave;:<br>
Il est une heuthe opr&egrave;s minni&egrave;t!!<br>
<p>
<i><a href="ejluce.html">Elie</a><br>
2 Janvi 1911<br></i>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="auld.html">Le Vier Temps</a> - Auld Lang Syne<p>
<li><a href="auld2.html">Not' Bouon Vieir Temps</a> - Auld Lang Syne <i>(acouo)</i><p>
<li><a href="auld3.html">L'amour du vi&egrave;r temps</a><p>
<li><a href="auld4.html">Le Bouan Vier Temps</a><p>
<li><a href="nouvan.html">Un' Buonn' Nouvelle Ann&eacute;e</a><p>
<li><a href="nouvan2.html">Le Nouvel An</a><p>
<li><a href="findannee.html">Fin d'ann&egrave;e</a><p>
<li><a href="nouvan4.html">La Nouvelle Ann&eacute;e</a><p>
<li><a href="pourlenouvelan.html">Pour le Nouvel An</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="resol.html">R&ecirc;solutions</a><p>
<li><a href="1900.html">1900</a><p>
<li><a href="1901.html">1901</a><p>
<li><a href="predictions1911.html">Pr&eacute;dictions pour dziexs-neu' chents onze</a><p>
<li><a href="1918.html">Mil-Neu'-Chent-Djiex-Huit</a><p>
<li><a href="nouvelan.html">L&eacute; Caouain au Nouvel An</a><p>
<li><a href="gazetteannee.html">Eune Bouanne Ann&eacute;e dans la G&acirc;zette du S&eacute;</a><p>
<li><a href="pmannee1955.html">Une Bouonne Ann&eacute;e</a><p>
<li><a href="nouvelleanneejp.html">En enviant unn' carte d&eacute; souhaits pour la Nouvelle Ann&eacute;e</a><p>
<li><a href="gdfnouvelleannee1972.html">La nouvelle ann&eacute;e</a><p>
<li><a href="pmnewyear.html">New Year Resolutions at Portinfer</a><p>
<li><a href="perfectyear.html">Eune Bouonne Ann&eacute;e</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="jftu.html">J.F.(T.)U. Ltd.</a><p>
<li><a href="tchudlan.html">L&eacute; Tchu d&eacute; l'An</a><p>
<li><a href="islamique.html">La Nouvelle Ann&eacute;e Islamique</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/nouvan3.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
