<HTML>

<!-- Mirrored from members.societe-jersiaise.org/geraint/jerriais/cantique_de_cantiques.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>L&eacute; Cantique d&eacute; Cantiques</TITLE>
<META  name="keywords" content="JÃ¨rriais, language, langue, bible, Song of Songs, Canticles, Song of Solomon, Old Testament, scripture, poetry, Christianity, religion">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Cantique d&eacute; Cantiques<br></h2>
<b>tch'est d'Solomon</b></font></center>

&nbsp;<P>

<CENTER><TABLE><TR><TD>
Qu'i' m'baise auve les baisers d'sa bouoche,<br>
Car t'n amour vaut mus qu&eacute; l'v&icirc;n,<br>
Car l'odeu d'tes parfums est bouanne.<br>
Tan nom est du parfum v&egrave;rs&eacute;,<br>
Ainch&icirc;n les jannes fily'es t'ont aim&eacute;!<br>
Condis-m&eacute;: j'cou&ocirc;rrai souotre t&eacute;.<br>
L&eacute; rouai m'a condite si&eacute;z-s&eacute;;<br>
J'sommes he&ucirc;theuses et jouaiyeuses auve t&eacute;,<br>
J'p&acirc;lons d't&eacute;n amour pus qu&eacute; du v&icirc;n<br>
I' t'ont just&eacute;ment aim&eacute;!<br>
J'sis ni&eacute;the et belle, fil'yes d&eacute; J&eacute;rusalem<br>
Pa'ce qu&eacute; l'sol&eacute; m'a r'gard&eacute;e.<br>
Les fis d'ma m&eacute;the s'm&acirc;rr&icirc;tent &agrave; m&eacute;;<br>
I' m'ont faite gardgienne des v&icirc;ngnes.<br>
Mes v&icirc;ngnes &agrave; m&eacute;, j&eacute; n'les ai pon gard&eacute;es.<br>
Dis-m&eacute;, t&eacute; qu'm&eacute;n &acirc;me aime:<br>
O&ugrave;'est qu'tu pa&icirc;s?<br>
O&ugrave;'est qu'tu t'couoches &agrave; m&eacute;jeu?<br>
Car pouortchi qu&eacute; j'sis &agrave; s'tra&ucirc;ler<br>
Aupr&egrave;s des troupieaux d'tes compagnons?<br>
S'tu n'sais pon, oh la pus belle des femmes,<br>
Va-t-en si&eacute;the les pas du troup&eacute;,<br>
Et donne &agrave; mangi &egrave;s jannes ch&egrave;rs<br>
Parmi les d'meuthes des b&egrave;rgers!<br>
Au jouaiyeux des tch&eacute;thiots d'Pharaon,<br>
J't'ai compath&eacute;e, ma douoche:<br>
Tes joues sont belles auve tes corles,<br>
Tan co auve des cha&icirc;nes.<br>
J'fa&icirc;thons des cha&icirc;nes d'or pouor t&eacute;<br>
Auve des boutons d'argent!<br>
Tandis qu'l&eacute; rouai est siez s&eacute;,<br>
Man nard donne san parfum<br>
M'n anm&icirc;n est l'cou&ocirc;ssi d'myrrhe entre mes seins,<br>
M'n anm&icirc;n est eune branque d&eacute; cypr&egrave;s<br>
Parmi les v&icirc;ngnes d'En-Gu&eacute;di.<br>
Es-tu belle, m&eacute;n amour, es-tu belle!<br>
T's i&egrave;rs sont des colombes.<br>
Es-tu b&eacute;, m'n anm&icirc;n, es-tu b&eacute;!<br>
Not' liet s'sa la v&egrave;rduthe;<br>
Les colonnes d&eacute; not' ma&icirc;son sont des c&egrave;dres;<br>
Nos hanques sont des sap&icirc;ns.<br>
J'sis eune g&ecirc;notte des pliaines, un lis d'la vall&eacute;e.<br>
Coumme un lis entre l's &ecirc;p&icirc;ngnes,<br>
Ainch&icirc;n est m&eacute;n amour au mitan des fil'yes.<br>
Coumme un pommyi entre les bouais d'la for&ecirc;t,<br>
Ainch&icirc;n est m'n anm&icirc;n au mitan des fis.<br>
J&eacute; m'couochis dans s'n ombre auve grande jouaie<br>
Et san frit est doux dans ma bouoche.<br>
I' m'a condite siez l'v&icirc;n<br>
Et en d'ssus d'm&eacute; sa couleu 'tait l'amour.<br>
Souongniz-m&eacute; auve des g&acirc;ches &agrave; v&egrave;rjus,<br>
Nou&ocirc;rriz-m&eacute; auve des pommes,<br>
Car j'sis malade d'amour!<br>
Sa main gauche est souos ma t&ecirc;te,<br>
Et auve sa drouaite i' m'embra&icirc;che.<br>
J'vos ai dit, fil'yes d&eacute; J&eacute;rusalem,<br>
Par les ch&egrave;rs des clios,<br>
N'r&ecirc;vilyiz pon l'amouotheux avant qu'i' sait pr&eacute;path&eacute;.<br>
La vouaix d&eacute; m'n anm&icirc;n!<br>
N'l'&egrave;rv'ch&icirc;n, sautant sus les montangnes,<br>
Sauticottant par sus les monts.<br>
M'n amour est coumme un ch&egrave;r,<br>
N'l&eacute; v'ch&icirc;n dri&eacute;the not' muth&acirc;le,<br>
&Egrave;rgardant par la f'n&ecirc;t',<br>
S'mouontrant par l'ili&eacute;the.<br>
M'n amour m'r&ecirc;ponnit et m'dit:<br>
"L&egrave;ve-t&eacute;, ma douoche, ma belle et veins!"<br>
Car, &ecirc;v'ch&icirc;n, l'hiv&eacute; est p&acirc;ss&eacute;,<br>
La plyie est p&acirc;ss&eacute;e - oulle est horte.<br>
Les flieurs appath&ucirc;tent sus la t&egrave;rre,<br>
L'heuthe d&eacute; la chant'tie est v'nue,<br>
Et nou-s'a ou&iuml; la vouaix d'la coucouroux<br>
Les v&egrave;rtes figues me&ucirc;th&icirc;tent au fidgi <br>
Et les v&icirc;ngnes en flieu donn&icirc;tent lus odeu,<br>
L&egrave;ve-t&eacute;, veins, m'n amour, ma belle, v&eacute;the, veins!<br>
Ma colombe, dans les creux des rotchi&egrave;rs,<br>
Dans eune pliaiche s&eacute;gr&egrave;te du mont,<br>
Mouontre-m&eacute; ta fache, p&acirc;le-m&eacute; auve ta vouaix,<br>
Car ta vouaix est douoche et ta fache est belle.<br>
Happez les r'nards,<br>
Les p'tits r'nards tchi trily&icirc;tent les v&icirc;ngnes,<br>
Nos v&icirc;ngnes auve la belle odeu.<br>
M'n amour est &agrave; m&eacute;, et j'sis &agrave; li,<br>
I' mange parmi les flieurs.<br>
L'avant &agrave; sinne d&eacute; jeu, l'avant au d&eacute;part d's ombres,<br>
&Egrave;rveins, m'n amour, coumme un ch&egrave;r<br>
&Egrave;s montangnes tchi nos s&eacute;pathent!<br>
D&eacute; niet au liet j&eacute; cachais l'chein qu'j'aime,<br>
J&eacute; l'cachais et j&eacute; n'l&eacute; trouvais pon!<br>
Ach'teu j&eacute; m'l&eacute;v'thai et j'ithai par la ville,<br>
Par les c'm&icirc;ns et par les mielles.<br>
J&eacute; cach'chai l&eacute; chein qu&eacute; j'aime,<br>
J&eacute; l'cachais et j&eacute; n'l&eacute; trouvais pon.<br>
Les gardes d&eacute; niet d'la ville m'ont trouv&eacute;e:<br>
"Av'ous veu l'chein qu'j'aime?"<br>
Un mio pus tard j'les tchittis<br>
Et j'allis &agrave; la r'ch&egrave;rche du chein qu'm&eacute;n &acirc;me aime.<br>
J'l&eacute; saisis et j&eacute; n'l&eacute; la&icirc;ssis pon,<br>
Et j&eacute; l'condis siez ma m&eacute;the,<br>
Dans la chambre d'la cheinne tchi m'donnit l'jour.<br>
J'vos ai dit, fil'yes d&eacute; J&eacute;rusalem,<br>
Par les ch&egrave;rs des clios,<br>
N'r&ecirc;vil'yiz pon l'amour, n'l&eacute; disteurbez pon<br>
Avant qu'i'l'vielle.<br>
Tch'est qu'i' veint du d's&egrave;rt,<br>
Coumme des colonnes enfuntchies,<br>
Parfunm&eacute;es auve d'la myrrhe et d'l'enchens,<br>
Auve toutes les &ecirc;pices du marchand?<br>
&Ecirc;v'ch&icirc;n, la longue tcha&icirc;se &agrave; Solomon,<br>
Entou&ocirc;r&eacute;e d'souaixante dg&egrave;rri&egrave;rs<br>
D'la milice d'Israel.<br>
I' tcheinnent touos des s&acirc;bres,<br>
Il' ont pratitchi dans la dg&egrave;rre,<br>
Ch&acirc;tchun auve san s&acirc;bre &agrave; sa tchi&ecirc;sse,<br>
Pa'ce qu&eacute; nou-s'a peux la niet.<br>
L'rouai Solomon fit pouor li-m&ecirc;me un liet<br>
Du bouais d'Liban.<br>
I' fit les colonnes en argent,<br>
L&eacute; bas en or, l&eacute; mat'nas en pourpre,<br>
Et i' 'tait d&ecirc;cor&eacute; auve l'amour<br>
Des fil'yes d&eacute; J&eacute;rusalem.<br>
Allez vaie, fil'yes d&eacute; J&eacute;rusalem, l&eacute; rouai Solomon<br>
Couronn&eacute; auve la couronne donn&eacute;e &agrave; li<br>
Par sa m&eacute;the l&eacute; jour quand i' s'mathyit,<br>
Quand san tchoeu fut remplyi d'jouaie!<br>
&Ecirc;v'ch&icirc;n, tu'es belle, ma douoche, &ecirc;v'ch&icirc;n, tu'es belle.<br>
T's i&egrave;rs sont des colombes dri&eacute;the tan vouaile,<br>
Tes g'veux coumme un troup&eacute; d'biches, appathu au mont Galaad.<br>
Tes dents coumme un troup&eacute; d'br&eacute;bis tondues<br>
V'nues d'la mathe,<br>
Portant des jeunmieaux,<br>
Autcheune n'est en deu.<br>
Tes l&egrave;vres sont coumme du fi &ecirc;carlate,<br>
Ta vouaix est belle,<br>
Tes templ'yes sont coumme eune pomme-gr&eacute;nade<br>
Dri&eacute;the tan vouaile.<br>
Tan co est coumme la tou d'D&acirc;vi,<br>
B&acirc;tie coumme eune ars&eacute;nal,<br>
D&ecirc;cor&eacute;e auve mille &ecirc;tchussons,<br>
Touos l's &ecirc;tchussons des forts.<br>
Tes deux seins sont coumme deux jannes ch&egrave;rs,<br>
Jeunmieaux dg'ieune gazelle<br>
Tchi p&acirc;issent au mitan des lis.<br>
&Agrave; sinne d&eacute; jeu, quand les ombres sont p&acirc;ss&eacute;s,<br>
J'm'en vais &agrave; la montangne d&eacute; myrrhe<br>
Et au mont d'enchens.<br>
Tu'es toute belle, ma douoche,<br>
Et i' n'y'a pon d'd&eacute;faut en t&eacute;.<br>
Veins du Liban, ma bouannefemme.<br>
Veins du Liban,<br>
&Egrave;rgarde en bas du cop&eacute; d'Amana,<br>
Du cop&eacute; d'S&eacute;nier et d'H&egrave;rmon,<br>
Des d'meuthes des lions,<br>
Des montangnes des l&eacute;opards<br>
Tu'as saisi man tchoeu, ma soeu, ma bouannefemme,<br>
Tu l'as pr&icirc;ns auve un r'gard,<br>
Auve un colyi d'tan co.<br>
T'n amour a 't&eacute; mangnifique, ma soeu, ma bouannefemme,<br>
T'n amour vaut mus qu&eacute; l'v&icirc;n,<br>
Et l'odeu d'tes parfums mus qu'toutes les &ecirc;pices.<br>
Tes l&egrave;vres sont ch&egrave;rgies d'myi, ma bouannefemme,<br>
Y'a du myi et du lait souos ta langue,<br>
Et l'odeu d'tes habilements est coumme l'odeu du Liban.<br>
Un gard&icirc;n freunm&eacute; est ma soeu, ma bouannefemme,<br>
Eune &egrave;rsource freunm&eacute;e - un pits sc&ecirc;ll&eacute;.<br>
Tes j'tais sont un paradis d'pommes-gr&eacute;nades,<br>
Auve des frits pr&eacute;cieurs:<br>
Des cypr&egrave;s auve du nard,<br>
Du nard et du safran,<br>
L'ros et la cannelle,<br>
Auve toutes sortes d&eacute; bouais d'enchens,<br>
D'myrrhe et d'sept-ans,<br>
Auve toutes les &ecirc;pices p&ocirc;ssibl'yes,<br>
Eune fontaine d&eacute; gard&icirc;n,<br>
Un pits dg'ieau vivante,<br>
Et des russieaux du Liban.<br>
R&ecirc;vil'y'ous, vents d'amont,<br>
Et v'nez, vents d'ava,<br>
So&ucirc;ffliez sus l'gard&icirc;n,<br>
La&icirc;ssiz couler ses &ecirc;pices,<br>
Qu'm&eacute;n amour veinge &agrave; san gard&icirc;n<br>
Et qu'i' mange ses frits au go&ucirc;t d'&egrave;rva-s-y!<br>
J'sis v'nu &agrave; man gard&icirc;n, ma soeu, ma bouannefemme,<br>
J'ai tchilyi ma myrrhe auve mes &ecirc;pices,<br>
J'ai mangi man pa&ucirc;m&eacute; auve man myi,<br>
J'ai bu man v&icirc;n auve man lait,<br>
Mangiz, m's anm&icirc;ns, buvez!<br>
V&eacute;the, enivr'ous d'amour.<br>
J'dors, mais man tchoeu est &ecirc;vil'yi.<br>
Ch'est m'n amour tchi tape;<br>
Ouvre &agrave; m&eacute;, ma soeu, ma douoche, ma colombe, ma parfaite,<br>
Car ma t&ecirc;te est remplyi d'r&ocirc;s&eacute;e,<br>
Mes g'veux auve les d'gouts d'la niet.<br>
J'ai r'&ocirc;t&eacute; ma c&acirc;saque, comment qu&eacute; j'peurs l'&egrave;rmett'?<br>
J&eacute; m'sis lav&eacute; les pids, comment qu&eacute; j'peurs les sali?<br>
M'n anm&icirc;n m'est donn&eacute; la main par la f'n&ecirc;t'<br>
Et ma ventre s'est r&ecirc;joui.<br>
J&eacute; m'sis l'v&eacute; pouor ouvri &agrave; m'n anm&icirc;n,<br>
Et la myrrhe m&eacute; d'gouttait des mains.<br>
V&eacute;the, la myrrhe coulait d'mes mains<br>
Sus la p&egrave;ne d'la s&eacute;the&ucirc;the.<br>
J'ouvris &agrave; m'n anm&icirc;n<br>
Mais m'n anm&icirc;n s'n allit - i' p&acirc;ssit,<br>
M'n &acirc;me allit hors d&eacute; m&eacute;,<br>
J&eacute; l'cachais mais j&eacute; n'l&eacute; trouvis pon.<br>
J'l'app'lais mais i' n&eacute; m'&egrave;rponnit pon.<br>
Les gardes tchi vont par la ville m'trouv&icirc;tent,<br>
M'batt&icirc;tent, m'bli&ecirc;ss&icirc;tent.<br>
Les gardgiens des muth&acirc;les m&eacute; d&ecirc;vouail&icirc;tent.<br>
J'vos ai dit, fil'yes d&eacute; J&eacute;rusalem, s'ous trouvez m'n amour<br>
Tch'est qu'ou vos en allez li dithe?<br>
Qu&eacute; j'sis malade d'amour.<br>
Tch'est qu'il a pus qu'un aut', t&eacute;n amour?<br>
Oh la pus belle des femmes,<br>
Tch'est qu'il a pus qu'un aut', t&eacute;n amour,<br>
Qu'tu nos dis chenna?<br>
M'n amour est blianc et rouoge,<br>
Pus b&eacute; qu&eacute; mille aut's.<br>
Sa t&ecirc;te est d'l'or pur,<br>
Ses g'veux sont &ecirc;pais, et ni&egrave;rs coumme un corb&icirc;n,<br>
Ses i&egrave;rs coumme des colombes,<br>
Lav&eacute;es auve du lait, jutchies auve plia&icirc;si au bord des russieaux.<br>
Ses joues coumme des part&egrave;rres d'&ecirc;pices, des bo&ucirc;tchets d'herbes.<br>
Ses l&egrave;vres sonts des lis, d'gouttant d'la myrrhe,<br>
Ses mains coumme des bagues d'or dg&egrave;rnies d'chrysolithes,<br>
San corps coumme d'l'ivi&eacute;the polie, cou&egrave;rte d'sapphires.<br>
Ses gambes coumme des colonnes d&eacute; marbe, pliaichies sus d'l'or pur.<br>
San r'gard coumme l&eacute; Liban, bieau coumme l&eacute; c&egrave;dre.<br>
Sa bouoche est douoche, il est vra&icirc;ment b&eacute;.<br>
Ch'est li, m'n amour, ch'est li, m'n anm&icirc;n, fil'yes d&eacute; J&eacute;rusalem.<br>
O&ugrave;'est qu'il est all&eacute;, t'n amour,<br>
Oh la pus belle des femmes?<br>
O&ugrave;'est qu'il est parti, t'n amour?<br>
Et pouortchi qu&eacute; j'd&eacute;vons l'cachi auve t&eacute;?<br>
M'n amour est all&eacute; &agrave; san gard&icirc;n, &egrave;s part&egrave;rres d'&ecirc;pices,<br>
S'r&ecirc;joui dans les gard&icirc;ns et tchilyi des lis.<br>
J'sis &agrave; m'n amour et m'n amour est &agrave; m&eacute;,<br>
Tchi s'r&ecirc;jouit parmi les lis.<br>
Tu'es belle coumme Thirtsa,<br>
Plia&icirc;sante coumme J&eacute;rusalem,<br>
Mangnifique coumme les soudards et lus couleurs.<br>
N&eacute; m'&egrave;rgarde pon,<br>
T's i&egrave;rs m'g&ecirc;nent.<br>
Tes g'veux sont coumme un troup&eacute; d'br&eacute;bis<br>
D'scendu d'Galaad.<br>
Tes dents coumme un troup&eacute; d'br&eacute;bis tondues<br>
V'nues d'la mathe,<br>
Portant des jeunmieaux,<br>
Autcheune n'est en deu.<br>
Tes templ'yes sont coumme eune pomme-gr&eacute;nade<br>
Dri&eacute;the tan vouaile.<br>
Y'a souaixante reines, et quatre-v&icirc;ngt contchubinnes<br>
Et des fil'yes sans nombre.<br>
Ma colombe est &agrave; san tout seu<br>
Oulle est parfaite, seule fil'ye d'sa m&eacute;the,<br>
Oulle est la favorite d'la cheinne tchi li donnit na&icirc;ssance.<br>
Les fil'yes la v&icirc;tent et d&icirc;tent qu'ou' tait he&ucirc;theuse,<br>
V&eacute;the, les reines et les contchubinnes la louang&icirc;tent.<br>
Tch'est qu'ch'est tchi r'garde l&eacute; mat&icirc;n,<br>
Belle coumme la leune<br>
Cliaithe coumme l&eacute; sol&eacute;,<br>
Mangnifique coumme les soudards et lus couleurs?<br>
J'm'en allis au gard&icirc;n d'nouaix<br>
Pouor vaie les pliantes d'la vall&eacute;e<br>
Vaie les flieurs des v&icirc;ngnes,<br>
Vaie si les pommi&egrave;rs-gr&eacute;nadgi&egrave;rs 'taient en flieur<br>
J'n'&egrave;rconna&icirc;ssais pon m&eacute;n &acirc;me.<br>
J'tais coumme les tch&eacute;thiots &agrave; man peupl'ye nobl'ye.<br>
&Egrave;rveins, &egrave;rveins, Sulamite,<br>
&Egrave;rveins, &egrave;rveins, j'voulons t'&egrave;rgarder.<br>
Tch'est qu'ou pouvez vaie dans la Sulamite<br>
Coumme eune danse d&eacute; deux tchoeurs?<br>
Tes pids sont bieaux et ca&ucirc;chis, fil'ye du rouai,<br>
Les courbes d&eacute; tes hanques sont belles coumme des jou&eacute;yaux<br>
Faichonn&eacute;s par un bijoutchi.<br>
Tan nombr&icirc;n est eune v&egrave;rr&eacute;e d'v&icirc;n<br>
Tchi n'est pon vi&egrave;de,<br>
Tan corps un tas d'fain<br>
Entou&ocirc;rr&eacute; d'lis,<br>
Tes deux seins sont coumme<br>
Les jeunmieaux d'eune gazelle,<br>
Tan co est coumme eune tou d'ivi&eacute;the,<br>
T's i&egrave;rs coumme des mathes &agrave; Hebron<br>
Pr&egrave;s d'la porte d'Bath-Rabbin,<br>
Ta fache coumme eune tou au Liban<br>
Tchi r'garde Damas.<br>
Ta t&ecirc;te est coumme Carmel,<br>
Tes corles coumme du pourpre<br>
Ont happ&eacute; l&eacute; rouai.<br>
Es-tu belle, es-tu mangnifique, ma douoche,<br>
Entou&ocirc;r&eacute;e d'jouaie!<br>
Tu es grande coumme un palme,<br>
Et tes seins coumme des grappes d&eacute; v&egrave;rjus.<br>
J'dis: J'm'en vais monter au palme,<br>
Prendre ses branques.<br>
V&eacute;the, tes seins s'sont coumme des grappes d&eacute; v&egrave;rjus,<br>
Et ta so&ucirc;ffli&eacute;thie est doux coumme des pommes,<br>
Et ta bouoche coumme du bouan v&icirc;n<br>
Tchi coule a&icirc;siment pouor m'n amour<br>
Et tchi embra&icirc;che mes l&egrave;vres et dents.<br>
J'sis &agrave; m'n amour et i' m'd&eacute;sire.<br>
Veins, m'n amour, allons dans les clios:<br>
J&eacute; d'meuth'thons &egrave;s villages,<br>
J'ithons d'bouanne heuthe &egrave;s gard&icirc;ns des v&icirc;ngnes,<br>
J'v&egrave;rrons si les v&icirc;ngnes ont des flieurs.<br>
Les flieurs ont &ecirc;panni;<br>
Les pommes-gr&eacute;nades ont flieuthi.<br>
L&agrave;, j&eacute; t'donn'nai m'n amour<br>
Les mandragores donnent du parfum,<br>
Et touos les bouans frits sont &agrave; nos portes:<br>
Les nouvieaux et les vi&egrave;rs, m'n amour, j't&eacute; les donne.<br>
Tu m'es donn&eacute; coumme un fr&eacute;the<br>
Nou&ocirc;rri &egrave;s seins d'ma m&eacute;the.<br>
J't'ai trouv&eacute; hors, j't'embra&icirc;che, nou n'm&eacute; sgorn&eacute;thait pon.<br>
J't&eacute; condis, j't'am&egrave;ne siez ma m&eacute;the.<br>
Ou m'apprend,<br>
J't&eacute; donne du v&icirc;n d'&ecirc;pices &agrave; baithe<br>
Et du jus d'pomme-gr&eacute;nade.<br>
Sa main gauche est souos ma t&ecirc;te,<br>
Et i' m'embra&icirc;che auve sa main drouaite.<br>
J'vos ai dit, fil'yes d&eacute; J&eacute;rusalem,<br>
N'r&ecirc;vilyiz pon l'amour avant qu'i' sait pr&ecirc;t.<br>
Tch'est qu'ch'est tchi veint du d's&egrave;rt,<br>
Port&eacute; par s'n amour?<br>
J't'&ecirc;vilyis souos l'pommyi<br>
L&agrave; o&ugrave;'est qu'ta m&eacute;the t&eacute; donnit na&icirc;ssance,<br>
L&agrave; o&ugrave;'est qu'ou 'tait accouochie.<br>
Mets-m&eacute; sus tan tchoeu coumme un s&icirc;ngne,<br>
Sus tan bras coumme un s&icirc;ngne<br>
Car l'amour est fort coumme la mort,<br>
La jalousie est ami&egrave;rtie coumme l'enf&eacute;,<br>
Sa br&ucirc;l'lie est la br&ucirc;l'lie du feu,<br>
Eune fliambe d'l'&Ecirc;t&egrave;rnel.<br>
Touos l's ieaux n&eacute; s'sont pon capabl'yes d'&ecirc;teindre l'amour,<br>
Les math&eacute;es n'peuvent pon l'laver.<br>
S'nou donn'nait tout san bein pouor l'amour, <br>
Chenna n&eacute; s'sait qu'ris&icirc;bl'ye.<br>
J'avons eune p'tite soeu<br>
Tchi n'a pon d'seins.<br>
Tch'est qu&eacute; j'f&eacute;thons pouor not' soeu,<br>
L&eacute; jour d'ses fianchailles?<br>
S'ou 'tait eune muth&acirc;le,<br>
J'b&acirc;tithions des touothelles.<br>
Et s'ou 'tait eune porte,<br>
J&eacute; la freunm'thons auve eune plianche d&eacute; c&egrave;dre.<br>
J'sis eune muth&acirc;le, et mes seins sont des tours,<br>
J'ai 't&eacute; pouor li la cheinne tch'a trouv&eacute; la paix.<br>
Solomon a un gard&icirc;n d'v&icirc;ngnes &agrave; Baal-Hamon,<br>
Il a donn&eacute; san gard&icirc;n &egrave;s gard&icirc;ngni&egrave;rs.<br>
Ch&acirc;tchun payit mille sou en argent pouor ses frits.<br>
Man gard&icirc;n d'v&icirc;ngnes &agrave; m&eacute; est l'avant &agrave; m&eacute;,<br>
Solomon, tu &eacute;thas les mille sou, et deux chents pouor les cheins tchi gardent les frits.<br>
Oh t&eacute; tchi d'meuthe dans les gard&icirc;ns,<br>
L's anm&icirc;ns &ecirc;coutent ta vouaix!<br>
P&acirc;le-m&eacute;!<br>
Veins, m'n amour,<br>
Et sais un janne ch&egrave;r,<br>
Un p'tchiot des gazelles,<br>
&Egrave;s montangnes d'&ecirc;pices!<br>
</TD></TR></TABLE></CENTER>
<p>&nbsp;</p>
<p>&nbsp;</p>


<center><font color="#215e21"><h3>Cantique d&eacute; Salomon viii: 7.</h3></font></center><p>
Les ieaux n&eacute; peuvent d&ecirc;teindre l'Amour, ni les d'luges la n'yer.<br>
<br>


<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</ul>
</FONT>

&nbsp;<br>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cantique_de_cantiques.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>
