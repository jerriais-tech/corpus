<HTML>
<HEAD>
<TITLE>A Mousieu l'Editeu du Concionnel</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Mousieu l'Editeu du Concionnel</h2></font></center><p><br>
<br>
Mousieu,<br>
<br>
Hier au s&eacute;, opr&egrave;s av&eacute; avalai man souper, je me mins sus un sictin, au coin de l'&acirc;tre, et comme i faisait une indag fraid, ma femme fouoti une piessante brachie de plize dri&egrave;re le ticle et ayant happai sen oeuvre, ou s'assit sus la jonqui&egrave;re ov nos deux petits gar&ccedil;ons. Le vent bue&ucirc;lait dans le pertus de la cli&eacute;, et faisait &eacute;tout une diverse bourdonnerie dans le po que j'avons sus not chem'naie. Mais i iavait oquo pus de tinn&eacute; sus not jonqui&egrave;re que dehors. Nos ma&ocirc;udits avers ne voulaient pas se tenin en r'pos ; j'avais biaux les tanchi, oua, i n'en faisaient note. J'avais biaux lus dire que s'il allaient se fraz&eacute; trop pr&ecirc;t du crasset qui finiraient par l'&ecirc;true&ucirc;l&eacute;, et qui ruinnenaient lus bouans blanchets ; au liy de m'&eacute;couter, i continuirent a jouer et a faire une t&eacute; boucan, que ma f&eacute;, la t&ecirc;te en touonait. I iavet deja un p'tit brin que je les r'gardais faire, quand v'la-t-i pas que ma femme s'appr&eacute;che de la veue pour r'lev&eacute; un point quoul avait laissi qui&egrave;s, et justement comme ou r'trouvait san damazai, craque, not gar&ccedil;on Pierre, qui&egrave;s un veritable rava&ocirc;ud; fouote un co d'ailelon au <a href="craset.html">crasset</a>, et &eacute;true&ucirc;le hi&egrave;le et toute la p&ecirc;que sus un bouan cotillon de droguet quoul avait sus la corpe, et m&eacute; quiavais tait &agrave; une pare de neuches, et quiavais oquo mes br&eacute;s du Dimanche, j'en amendis de deux ou tr&egrave;s bouans clappets, de mani&egrave;re qui sont vilannais. Mais che n'est pas tout, ches ma&ocirc;udits avers qui'avaient des blianchets que je lus avions fait faire d'pi&egrave;s nagu&egrave;res, et qu'etaient oquo tout fin fliambant neufs; il en furent si ben sa&ocirc;u&ccedil;ais que nous les &eacute;rait sentis de d'dans la Grand Rade ! sou z'aviez veu dans qui marrisson es que j'tais ; je lus en dis pus qu'&agrave; pendre ; tant et si ben qu'enfin i se minrent &agrave; braire comme si le fortune les eussent diguis. Ou pouvais ben pleurer, se lus fis-je, ach'teu que le ma est fait. I fallait m'&eacute;couter quand je vos lichonnais, mais ou z'&ecirc;tes si oinn&acirc;tres qu'ou ne voulais jamais si&egrave;re les avis des cheins qui savent mus que vous. Enfin, ou z'avais fait le dro, et ou patirez pour. T&eacute;sous, ou n'&ecirc;te pas su rav&eacute; de bouans blianchets a g&acirc;t&eacute; :- opr&egrave;s lus av&eacute; bailli mille vitup&egrave;res, lus m&egrave;re s'en alli les couochi, et m&eacute;, je halli mes br&eacute;s, et les fouoti dans not grand p&ecirc;le, et quand ma femme fut r'devalaie, ou li claquit blianchets et cotillon ov eu, et comme j'avions fouoniai hier matin, nou s'en fut tr&eacute;chi un si&egrave;stonnii de bouanne chendre dans la founoaise, pour tachi de hall&eacute; chutte puasine ; mais que nou faiche che que nous voudra, je pense ben, qui nessont jamais comme ils taient.<br>
<br>
Je v'nais justement de couler une vieille pare de br&eacute;s de cord&eacute;r&eacute;, ou&eacute; seulement ma femme venait d'y mettre un cliut, quand not couosin Thomas Roui entre, et d&egrave;s qui se fut claqui dans une qui&egrave;re que nou l'ioffrit, je nos minmes &agrave; p&acirc;l&eacute; d'affaires et d'a&ocirc;utres. Opr&egrave;s une volaie, i me dit, sem fit i : avous veu le Concionnel des drains Samedis? I parait donc que la Police s'en va &ecirc;tre enviaie to de rait about? J'ai oui dire &eacute;tout, mais je ne sais pas s'il est vrai, que le Gouvernement s'en va changi not Cour, et que Mousieu Picot s'en va &ecirc;tre nommai Bailli. Si font d'itait, qu&egrave;s que Mousieu Le Sueux dira li, car chest &agrave; li que la pli&egrave;che vein. I dient &eacute;tout que le Gouvernement s'en va nos envi&eacute; une fliotte ilo, et que chest le Chent'nii Ch'valii qui d&eacute; en avait le qu'mandement mais j'ai de la peine &agrave; cr&egrave;re chonna m&eacute;. Mais pour la Police, je me si&egrave;s laissi dire qui s'en va iav&eacute; quique changemens. Et &agrave; quest la fa&ocirc;ute? Et quement, chest &agrave; ches interdits aigrefins, ches ennemins de Jerri. Sans ieux tout 'ssait ben. Avaient-i affaire de se pliaindre ? Chest lus ma&ocirc;udite goule quia ruinai tout .... Quand je vi qui s'&eacute;caouff&eacute;, et que sa varvette qu'mench&eacute; a l'iall&eacute; quasi ossi vite comme un moulin &agrave; c&ocirc;neille, je me mins &agrave; p&acirc;l&eacute; d'a&ocirc;utres choses et ma femme qui n'a pas l'esprit en &eacute;charpe, li d'mandi pour ses gens ; si sans grand fils &eacute;tait 'rvenu de la Baie d'Hendor&eacute;s, et l'a&ocirc;utre de Livrepool, tant et si ben que je fininmes par pass&eacute; oquo une moyenne bouanne seraie ; mais s'il av&eacute; continuai dans une tait gu&eacute;don, je m'en 'ssais &eacute;tout b&eacute;t&ocirc;t m&ecirc;lai, car m&eacute; qui'aime tant ches saints ap&ocirc;tres de <a href="roselouothi.html">Rosiers</a>, je n'erais peu m'emp&ecirc;chi de l'iouvri man fieillet. An, je l'i&eacute;rais tenu un discours qui&eacute;r&eacute; valu autant pour le p'tit mains comme les sermons du P&egrave;re Nardin.<br>
<br>
Eh ben, Mousieu l'Editeur, je n'ai fait que rumin&eacute; toute la niet sus l'accident de chu maoudit crasset et de l'affront des Rosiers, et je me disais, sem faisais-je : i fa&ocirc;ut que ches Rosiers l&agrave; 'ssaient une dr&ocirc;le de race. I sont aussi pi&eacute;res que les avers. Nou za biaux lus bailli des avis, i n'en veulent m&egrave;che. Iav&eacute; de ches vieilles t&ecirc;tes qui ne manquent pas de chervelle ni de boudins, qui ne cessaient de lus dire : ou z'&ecirc;tes &agrave; faire des b&ecirc;tises, ou vos en allais justement vos rompre le co ; bah, ch'tait justement comme qui&eacute;r&eacute; chantai au vent. I s'en allaient touos le b&eacute; levai, comme un flioquet de coquantins, se dr&eacute;chant et se pr&eacute;lassant, comme s'il avaient tai maitres et a&ocirc;uniers de Jerri et quand les gens comme i fa&ocirc;ut les viaient, i ne pouvaient s'empechi de dire : &quot;allais, allais tr&eacute;jous, mes mignons, quand ou z&eacute;rais fait le tou de vot lian, ou n'irais pas pus loin.&quot; Et pis ach'teu quil ont peu lus terraie, et qui vaient qui sont souos le fou, v'la ti pon qui m&egrave;nent pus de vie qu'un couochon quia la rouogne &egrave;s deux ouoreilles. Le milleur avis que j'&eacute;rais a lus donn&eacute; ess&eacute; de se tenin en r'pos, car quand nou za ma au coeu, si nou baille rtrop de sa varvette, nou z'est sujet &agrave; renvers&eacute;. Vos priant de faire ben nos r'quemandations a not couosine vot femme.<br>
<br>
Je si&egrave;s, etc.,<br>
<i>PIERRE MAILLARD.<br>
<br>
St.-Jean, Mouori, D&eacute;c. 28, 1846.<br></i>
<br>
<br>
<br>
<i>Le Constitutionnel 2.1.1847<br></i>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="lettres.html">Les lettres dans les g&acirc;zettes</a><p>

<li><a href="aigrefins.html">Les Petits aigrefins</a><p>
<li><a href="gdfcrasset2.html">Av'-ous connu l'cr&acirc;sset?</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
