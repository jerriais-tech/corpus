<HTML>
<HEAD>
<TITLE>Y'a des taques sus l'sol&eacute;, la leune est mart&eacute;l&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Y'a des taques sus l'sol&eacute;, la leune est mart&eacute;l&eacute;e</h2></font></center><p>

<CENTER><TABLE><TR><TD>

Y'a des taques sus l'sol&eacute;, la leune est mart&eacute;l&eacute;e,<br/>
et tout chein tch'est d'chu monde a tr&eacute;jous s&eacute;n ohi;<br/>
nou n'y vait rein d'parfait dans sa preunmi&eacute; bieaut&eacute;<br/>
sans y r'm&egrave;rtchi tchique dro. L'&ecirc;pliutcheux est dans l'yi.<br/>
<br/>
Mais quand j'&egrave;rgarde tout l'tou, j&eacute; n'sis pon ch&egrave;rche-picangne;<br/>
j&eacute; dgette chein tchi m'plia&icirc;t bein, j'&ecirc;pyie ra&icirc;que du plia&icirc;si:<br/>
des couleurs et des formes et des visions tch'en g&acirc;ngnent,<br/>
des v&egrave;rques bein ravissantes, des carres &ecirc;coquevilyies.<br/>
<br/>
Ch'est un r&ecirc;ve &ecirc;vilyi et j'y vai des m&egrave;rvelles<br/>
et tout f&icirc;n fliambant neu coumme &Acirc;dam l'avait veu.<br/>
Quand ch't&icirc;-ch&icirc;n &ecirc;pyit s'n &Ecirc;ve d'un co, i' dit &quot;Ma vielle,<br/>
vai-tu ches fielles et flieurs? Nommons don ch&acirc;que couleu!&quot;<br/>
<br/>
Et un co qu'ou l&eacute; vit, s&eacute;n houmme, ou dit, &quot;Man vyi,<br/>
j'aime chu <i>rouoge</i> dans ta jaue, et chu <i>brun</i> tch'est ta p&eacute;,<br/>
tes dents - <i>blianches</i> coumme la leune, et tes i&egrave;rs <i>couleu d'myi</i>,<br/>
et tan corps r'lit sans taque: tout chein qu'j'vai est &agrave; m&eacute;.&quot;<br/>
<br/>
Tout tchait et veint &agrave; f&icirc;n, d'm&ecirc;me pouor &Ecirc;ve et &Acirc;dam.<br/>
L'mart&eacute; avr&ocirc;ne la leune et l'sol&eacute; est tatchi;<br/>
nou vait des p&ecirc;ques dans l'lait et du pit&eacute; sus l'blianc.<br/>
Nou r'm&egrave;rque tr&eacute;jous tchique dro - l'&ecirc;pliutcheux est dans l'yi.<br/>
<br/>
<i><a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="cielvoc.html">Dans l&eacute; ciel</a><p>
<li><a href="solaithegj.html">Sonnet solaithe</a><p>
<li><a href="sanctum.html">Sanctuaire du Po&egrave;te</a><p>
<li><a href="verteleune.html">La v&egrave;rte leune</a><p>
<li><a href="leuneantique.html">La leune antique</a><p>


<li><P><A HREF="jaime.html">J'Aime</A></P>
<li><a href="bouaissie.html">Ma p'tite boua&icirc;s'sie</a><p>
<li><a href="natuthe.html">Les Bieaut&eacute;s de la Natuthe</a><p>
<li><a href="bella.html">Bella Natura</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

