<HTML>
<HEAD>
<TITLE>Le Service Militaire</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Service Militaire</h2>
Ch'est tant d'fichu!</font></center><p>

Moussieu l'Editeu,<br/>
<br/>
La Merrienne se r&ecirc;jouait hier quand ou liut que l'Comit&eacute; d'la D'fense avait abandonn&eacute; l'id&eacute;e d'envi&eacute; nos gar&ccedil;ons en Angli&eacute;t&ecirc;rre pour faithe l&ucirc;s <a href="servicenational.html">s&eacute;rvice</a>.<br/>
<br/>
&quot;Hourrah!&quot; ou s'fit. &quot;Ch'est une victouaithe pour notre D&eacute;put&eacute; et pour notre Jack Le M&eacute;rquand. Bein seux tch'y m&eacute;tt'ront les couleurs &agrave; haut agniet.&quot;<br/>
<br/>
&quot;Eh bein, Merrienne,&quot; j'l'y dit, &quot;quand au M&acirc;jeur de Gruchy, je n's'y pas trop seux, car il a tait soudard l'y-m&ecirc;me pour des ann&eacute;es, et y n'a jamais opp&ocirc;s&eacute; les deux ans d's&eacute;rvice, mais il a insist&eacute;, du tout qu'mench'ment que nos gar&ccedil;ons pouvaient faithe l&ucirc;s s&eacute;rvice &agrave; <a href="gdfle.html">La Gr&egrave;ve</a>. Et, entre nous je n'crais pas tch'il approuvtha d'abandonn&eacute; l'id&eacute;e compli&eacute;tement. Y n'a pas tait soudard pour rain, notre M&acirc;jeur. Mais quand a notre Jack, l'y il est trop jeune pour av&eacute; s&eacute;rvie dans la <a href="militia.html">Milice</a>, et la soudardethie n'l'y va pas. Y faut dithe, Merrienne, que y'a p&ucirc;s d'une chose &agrave; consid&eacute;th&eacute;, car y m'semblye qu'un gar&ccedil;on de djais-huit &agrave; vingt ans d&eacute;v'thait sav&eacute; comment mani&eacute; une arme et faithe des form-fours et des by the right quick march, comme dans notre temps. Y faut avou&eacute; &eacute;tout qu'un mio de discipline ne l&ucirc;s f'thait pas d'ma. Et, apr&egrave;s tout, nou n'enhannait pas dans la vieille Milice. J'ai p&acirc;ss&eacute; d'bouons temps quand j'tais Corpotha, et qu'nous allait tith&eacute; &egrave;s Bianches Banques et &agrave; Crabb&eacute; avec un patchet d'cartes et un bathi d'bi&egrave;the.&quot;<br/>
<br/>
&quot;P't'&ecirc;tre-bein,&quot; ou dit, &quot;mais y'en avait p&ucirc;s d'yun tch'y s'n'allait tout drait au liet en r'venant d'chais bord&eacute;es-l&agrave;. Enfin, ch'est tout p&acirc;ss&eacute; et j'ne r'v&ecirc;rrons pas chais jours-l&agrave;. Ach'teu, Ph'lip, est-che vrai que l's'<a href="etats.html">Etats</a> s'en vont sauv&eacute; un tas d'sous en abandonnant l'id&eacute;e du service militaire? Nou m'a dit chonna.&quot;<br/>
<br/>
&quot;Eh bein, oui, par chein qu'nous en comprend,&quot; j'l'y dit, &quot;mais n'te g&egrave;ne pas. Nos Etats s&eacute;thont comment les gaspillyi en d'autres dir&eacute;ctions. Chutte somme-l&agrave; ch'n'est qu'une goutte d'liau dans la <a href="pmbaie.html">baie d'Saint-Ou</a>. Ch'est comme si j'te donnais trais liards pour un tchinzejours &agrave; Paris.&quot;<br/>
<br/>
&quot;J'n&icirc;thais pas lien avec chutte somme-l&agrave;, bein seux,&quot; ou dit, &quot;mais ach'teu Ph'lip, y'a yeu une grande et longue distchussion dans l's'&Ecirc;tats au sujet des maisons tchi sont ocquo &agrave; b&acirc;ti. J'ai liut chonna, mais j'n'en ai pas comprint la maintchi. Tch&egrave;squ'y y'a don tchi n'va pas bein?&quot;<br/>
<br/>
&quot;Plusieurs chose,&quot; j'l'y dit, &quot;mais au fond ch'est une tch&eacute;stchon d'sous. Pour tchique temps l's'Etats ont pr&ecirc;t&eacute; des sous &egrave;s couples tch'y voulaient b&acirc;ti l&ucirc;s maisons &agrave; p'tit int&eacute;thet, mais ils ont d&ecirc;couvert que l'ann&eacute;e pass&eacute;e y 'tait a r'tou de tchinze mille louis et ont d&eacute;cid&eacute; que chonna n'peut pas continu&eacute;, et don, &agrave; l'av'n&icirc;n, y faudra qu'les gens paient un mio p&ucirc;s d'int&eacute;thet.&quot;<br/>
<br/>
&quot;A ma veue ch'n'est qu'raisonnablye,&quot; ou dit, &quot;mais pourtchi chais longs discours, quand l'affaithe est si simplye. Notre Jack Le M&eacute;rquand, par exemplye, n'en finie pas, et y n'est pas l'seul. J'ai r'm&eacute;rtchi &eacute;tout qu'ch'est tr&eacute;jous les m&ecirc;mes tch'adressent la Chambre. Les trais-quarts ne disent jamais une pathole.&quot;<br/>
<br/>
&quot;V&eacute;the,&quot; j'l'y dit, &quot;tu vais Merrienne, y'a d's'hommes tch'ont la langue bein pendus; mais y'en a &eacute;tout tch'y n'sont pas d'm&ecirc;me. Ch'n'est pas comme les femmes, tch'y peuvent toutes baillyi d'l&ucirc;s b&eacute;cques en tout temps et en toute occ&acirc;sion. Quant au Jack Le Merquand, ch'est un pr&eacute;dicateur local mantchi. Si par chance y s'y'&eacute;tait mint il &eacute;thait conv&eacute;rti la p&acirc;raisse de <a href="st_ouen.html">Saint-Ou</a> dans trais mais.&quot;<br/>
<br/>
&quot;Eh,&quot; s'fit la Merrienne, s&eacute;quement,&quot; ch'est une chose de tchi qu'la p&acirc;raisse de Saint-Ou a grand besoin!&quot;<br/>
<br/>
<i><a href="lebrocq.html">Ph'lip</a></i><br/>
<i>25/2/1956</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lepour.html">L&eacute; Pour</a><p>
<li><a href="servicenational.html">Le S&eacute;rvice National</a><p>
<li><a href="pmville2.html">Merrienne va en Ville</a><p>
<li><a href="pmservicemilitaire2.html">Le Service Militaire</a><p>
<li><a href="pmjourfatal.html">L&eacute; jour fatal appr&egrave;che</a><p>
<li><a href="pmreve3.html">Merrienne r&ecirc;ve</a><p>
<li><a href="pmservicenational.html">L&eacute; S&egrave;rvice N&acirc;tional</a><p>

<li><a href="painbill.html">Piteur's opinion on the Bill</a>
<p><li><a href="painfellows.html">What some fellows have to say</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

