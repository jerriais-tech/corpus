<HTML>

<!-- Mirrored from members.societe-jersiaise.org/geraint/jerriais/anejp2.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
<HEAD>
<TITLE>La pou&ocirc;re Tulipe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La pou&ocirc;re Tulipe<br/>
In Memoriam</h2></font></center><p>

<CENTER><TABLE><TR><TD>

Quand-y qu&eacute; j'&egrave;scris, t&acirc;che, man tchoeur, d&eacute; rester ferme.<br/>
- Mais nennin - tu'&egrave;s b&ucirc;chi en mios, coumme ov' unn' hache,<br/>
Et sus ch&acirc;que jo'e y'm coule unn' bein grosse lerme,<br/>
Tchi s'm&ecirc;le, coumme ro&ucirc;s&egrave;e, ov' ma barbe et moustache. -<br/>
J'en plieurs, pou&ocirc;re Tulipe, quand j&eacute; pense &agrave; tan sort,<br/>
- Et ou&egrave;qu'y'iavait b&ecirc;te pus p&acirc;schiente qu&eacute; t&eacute;? -<br/>
Par accident, pourtant, tu'as trouv&egrave; la mort<br/>
Toute seule, dans unn' falaise, bein pr&egrave;s d&eacute; la m&eacute;...<br/>
<br/>
Tu'y cherchais, entre les rocq', un mio d&eacute; nou&ocirc;riture,<br/>
J&eacute; sis se&ucirc;re qu&eacute; tu'y trouvais pus d'ortchies qu&eacute; d'avaine,<br/>
Mais unn' &acirc;ne est modeste - un p'tit brin d&eacute; verdure<br/>
L'y va&ucirc;t m&ucirc;s qu'un parapluie tapp&egrave; sus sa cou&euml;nne!..<br/>
Enfin &quot;Pax Vobiscum!&quot; - texte bein &agrave; propos -<br/>
Pr&ecirc;chi par yieun d&eacute; ta sorte tchi p&acirc;slait du Latin,<br/>
Unn' fais qu'y s'trouvit abannon dans un clios<br/>
A mangi les caboches pliant&eacute;es par un va&icirc;sin!...<br/>
<br/>
Eh bein, quand dans tout malheur y'i&agrave; tchiq'chose d&eacute; bon,<br/>
J&eacute; prends don man mou&ocirc;chet, et ma fache j&eacute; rsique;<br/>
Pourtchi don s'affligi? - J&eacute; vos dirai ma ra&icirc;son,<br/>
Et j'esp&egrave;re qu'ou s'r&egrave;z contents d&eacute; ma r'plique: -<br/>
Si pour &acirc;nes ou d'aut' b&ecirc;tes y y'i&agrave; un Paradis,<br/>
(N'ou s'moqu'ra d&eacute; m'id&egrave;e, j'en crains,)<br/>
Pour la Tulipe, pou&ocirc;re b&ecirc;te, oull' y est, j&eacute; vos l'dis,<br/>
- Est-alle pon morte dans l'abbaye des Saints?...<br/>
<br/>
<div align="center">L'Envoi</div>
<br/>
Si j&eacute; vos envions s'enn image dans unn' p&eacute;tite bou&euml;te,<br/>
Che n'est pas pour vos faire un mio d&eacute; d&egrave;spiet.<br/>
Mais ch'est par respec' pour la pou&ocirc;re vielle b&ecirc;te<br/>
Qu'avait nom Tulipe - qu'ou z'avez tant latt&egrave;!&quot;<br/>
<br/>
<i><a href="picot.html">JP</a></i><br/>
1905<br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="anejp.html">&quot;Saint&quot; &Acirc;ne</a><p>
<li><a href="manon3.html">Manon et s'n &Acirc;ne</a><p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="dgernjer.html">Dg&egrave;rn&eacute;siais et J&egrave;rriais</a><p>
<li><a href="donkeygkc.html">L'&Acirc;ne</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/anejp2.html by HTTrack Website Copier/3.x [XR&CO'2014], Tue, 15 Jul 2025 14:04:15 GMT -->
</HTML>

