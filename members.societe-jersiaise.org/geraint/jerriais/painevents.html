<HTML>

<!-- Mirrored from members.societe-jersiaise.org/geraint/jerriais/painevents.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
<HEAD>
<TITLE>Piteur's Opinion on Current Events</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur's Opinion on Current Events</h2></font></center><p>

Au prix qu'est l'chucre et bin d'aut' choses, l'affaithe pinche du c&ocirc;t&eacute; d'la pouchette. Tout a pour dithe enchi&eacute;thie sinon mes gages; souos pr&eacute;texte que l'papi est a un prix fo, l'Editeu p&acirc;sli l'aut' jour de les molli. &quot;Molli mes gages!&quot; que j'me fis; &quot;qui s'ait putot sus l'aut' pid qui faudrait p&acirc;sl&eacute; de dans&eacute;! L'<a href="chucre1918.html">chucre</a> a enchi&eacute;thi - Laiz&eacute; n'en met qu'tr&egrave;s tchull&eacute;es dans ma t&eacute;e; et n'veurt pon m'en fourni entou sus mes domplinnes. L'pain a hauchi - ch'est pour cheunna que j'me sis mins a manji d'la gache - et pour ch'qu'en est d'un beefsteak, n'y'a qu'm&eacute; qui peux afford&eacute; a en manji siez nous - les femmes se contentent de supp&eacute; l'jus qui reste sus m'n assiette quand j'ai fini de m'stoff&eacute;. Ou comprennez bin que, souos ch&egrave;s circonstances la, je n'peux pon m'accmod&eacute; a mains d'gages! Et pis, que j'ajou&ocirc;ti, pensez a ch'qui m'en cou&ocirc;te en souscriptions pour touos les &quot;Fund&quot; qui y'a par les c'mins! Et j'vos f'thait a sav&eacute; que j'dounne a tous! Pas contre man nom, car j'sis d'avis qui n'faut pon qu'l'yi droutte sache ch'que fait la main gauche. M&eacute;, quand j'souscris, j'mets tr&eacute;jous &quot;A Friend&quot;; ou n'&ecirc;tes pas sans av&eacute; r'mertchi &quot;a friend&quot; sus toutes les listes contre tchi nou choppe partout. Et bin, dites que j'vos l'dit: toutes es fais qu'ou verrez &quot;a friend,&quot; pensez a m&eacute;!&quot;<br/>
<br/>
&quot;Ch'est all right! qui r&egrave;spounni. Mais, coumme j'vos dit; l'papi a renchi&eacute;thi, j'nos n'allons en l'heu &ecirc;tre a-court d'encre, i' nos en cou&ocirc;te la ran&ccedil;on d'un Prince pour av&eacute; les nouvelles fraiches de la djerre! Et pis j'avais pens&eacute;, qui continui, que viyant qu'nou sait qu'ous avez tchiq' quartchers de rente, sans p&acirc;sl&eacute; d'vos shares dans les ponniers a toumates, j'avais pens&eacute; qu'ou consentithaites a travaillyi a mi&eacute;-prix ch'en attendant qu'j'aiyons dounn&eacute; eunne rosteuse &egrave;s Allemands. Apr&egrave;s, quand la paix s'a d&egrave;scliath&eacute;e, et qu'nou pou&ocirc;ra r'av&eacute; du papi au vier prix, nou vos r'paietha coumme a ch't'heu.&quot;<br/>
<br/>
N'y'a pas moyen, que j'me fit. Au prix qu'est l'chucre et ch'qui m'en cou&ocirc;te en souscriptions... et pis, avous cartchull&eacute; ch'qui m'en cou&ocirc;te pour &egrave;slv&eacute; ma fille? l'habillyi, la nou&ocirc;ri, ses le&ccedil;ons d'violon, l'&ccedil;imn&eacute; pour ses canariennes, et je n'sai tchi oquo? San p&acirc;sl&eacute; d'Laiz&eacute; (ch'est d'ma femme que j'p&acirc;sle, que j'dit, en viyant l'Editeu s'd&egrave;stouonn&eacute; sus sa tchaise coumme si n'comprennait pon) qui s'est minse a accat&eacute; du jaune savon par le tchinta!&quot;<br/>
<br/>
&quot;Et pourtchi faithe tant d'savon?&quot; qui dit d'un air &egrave;stounn&eacute;.<br/>
<br/>
&quot;Ch'est pour eunne Oeuvre, moussieu,&quot; que j'dit. &quot;Quand mes femmes s'd&eacute;cidites de n'pon continu&eacute; a &ecirc;tre 'neusses,' i' s'd&eacute;cidites de fond&eacute; eunne Oeuvre pour fourni du Savon &egrave;s veuves de Soudards morts pour la Patrie. Jusqu'ichin i' n'ont pas oquo c'menchi a livr&eacute; lus savons; mais y'a eunne Anonce dans l'portico d'la Chapelle, pour dithe qui livr&eacute;thont un quartron d'savon la s'maine &egrave;s veuves de soudards morts a la djerre pourvu qu'i' piesse prouv&eacute; qu'lus houmme a tu&eacute; au mains un Allemand d'vant qu&eacute; d'mouothi.&quot;<br/>
<br/>
La d'sus, l'Editeu chatchi d'main avec m&eacute;. &quot;Souos ch&egrave;s circonstances la,&quot; qui dit, &quot;je n'p&acirc;sl'lons pas d'autre de molli vos gages. Et, qui dit, s'ou allez a haut, dans l'cabinet ou-&egrave;s qu'les clerques lavent lus mains, ous y trou&egrave;rez un mio d'savon - dounnez l&eacute; d'ma part a Madame Pain&quot;<br/>
<br/>
<i><a href="brambilo.html">Piteur Pain</a></i><br/>
<i>Morning News 2/9/1914</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="peterhome.html">Peter is coming home</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="ladies1914.html">Both Ladies Offer their Services</a><p>
<li><a href="soudardes1916.html">Our Patois Letter</a><p>
<li><a href="pains_bill.html">The Pains discuss the Bill</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainmargarine.html">L&eacute; Caouain et la margarine</a><p>
<li><a href="petrole1916.html">Caouain et la p&eacute;trole</a><p>
<li><a href="paincoal2.html">The coal crisis affects Mrs. Pain</a><p>
<li><a href="paincoal1.html">How Lon&ocirc;re went coal hunting</a><p>
<li><a href="sympathie.html">Sympathie</a><p>
<li><a href="incidents1914.html">Tchique petits incidents</a><p>
<li><a href="elieslamente.html">Elie s'lamente et fait des suggestions</a><p>
<li><a href="prussien.html">Le Proc&egrave;s du Prussien</a><p>
<li><a href="painforecast.html">A Forecast as to the future</a><p>
<li><a href="landarmy.html">&quot;Land Army&quot;</a><p>
<li><a href="recruiting.html">&quot;Recruiting Rally&quot;</a><p>
<li><a href="tchuthiosites.html">L'exhibition de tchuthiosit&eacute;s</a><p>
<li><a href="chucre1918.html">Du chucre pour faithe de la g'lee</a><p>

<li><a href="cahouainpows.html">Caouain et les prisonni&egrave;rs Allemands</a><p>
<li><a href="cahouain1avri1916.html">Samedi pass&eacute;, comme je prenais un p'tit somme oppr&egrave;s d&icirc;ner</a><p>
<li><a href="painprojet.html">Some opinions on the Projet de Loi</a><p>
<li><a href="gdffloride.html">En Floride</a><p>

<li><a href="cahouain1914espions.html">Espions Allemands</a><p>
<li><a href="cahouain1914armes.html">Aux armes, citoyens!</a><p>
<li><a href="cahouain1914volontaithes.html">Ertroussez vos manches de qu'minse gar&ccedil;ons</a><p>
<li><a href="cahouain1914bailli.html">L'&egrave;rtou du Bailli et la dg&egrave;rre</a><p>
<li><a href="1914gj.html">L&eacute; r&ecirc;sultat d&eacute; chutte dg&egrave;rre-ch&icirc;n</a><p>
<li><a href="tomavry.html">L'Engagement &agrave; Tom Avry</a> <p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painevents.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
</HTML>

