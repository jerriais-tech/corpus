<HTML>

<!-- Mirrored from members.societe-jersiaise.org/geraint/jerriais/pmlait.html by HTTrack Website Copier/3.x [XR&CO'2014], Tue, 15 Jul 2025 13:50:18 GMT -->
<HEAD>
<TITLE>Les fermi&egrave;rs et lus lait</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les fermi&egrave;rs et lus lait </h2><p/>
Merrienne est incredule</font></center><p>


Moussieu l'Editeu, <p/>
<p/>
La Merrienne, ayant liut ch't' articlye-l&agrave; au sujet du lait, dans la Post, me d'mandit si j'pouvais y'&eacute;xplitchi tch&egrave;sque le moussieu tch'y l'avait &ecirc;crit voulait dithe. &quot;Quant &agrave; m&eacute;,&quot; ou s'fit, &quot;ch'est du gallimatchas, et j'n'en comprends pas un mot. Es-tu p&ucirc;s savant, t&eacute;, Ph'lip?&quot;<p/>
<p/>
&quot;Eh bein, ma vieille,&quot; j'l'y dit, &quot;p't'&ecirc;tre pas hardi, mais par chein qu'j'en vais, le Comit&eacute; d'Agritchultuthe ont d&eacute;cid&eacute; qu'&agrave; l'av'nin, y n'&eacute;thont rain &agrave; faithe avec la tch&eacute;stchon du lait. Alors ch'est &egrave;s f&eacute;rmiers de d&eacute;cid&eacute; comment disp&ocirc;s&eacute; d'l&ucirc;s produits, et entre tchitchuns d'yeux et les marchands d'lait, il a tait sugg&eacute;th&eacute; qu'un comit&eacute; comp&ocirc;s&eacute; de p&eacute;rsonnes int&eacute;r&ecirc;ssies prenne l'affaithe en main, sujet &agrave; l'approb&acirc;tion des Etats. Mais, jusqu'ichin n'y'a pas yeu grand' chose de fait, et y faudra arr&ecirc;t&eacute; ocquo une p&ocirc;se pour sav&eacute; tch'il id&eacute;e tch'ils ont dans la t&ecirc;te.&quot; <p/>
<p/>
&quot;Je s'y p&ucirc;s dans la bli&acirc;se que jamais,&quot; ou dit. &quot;Chu comit&eacute;, y'&eacute;tha des f&eacute;rmiers d&eacute;ssus, sans doute, mais y'&eacute;tha-t'y &eacute;tout des marchands d'lait?&quot; <p/>
<p/>
&quot;Mais bein seux,&quot; j'l'y dit, &quot;qu'y'en &eacute;tha.&quot; <p/>
<p/>
&quot;Et tu crais qu'chonna peut r&eacute;ussi,&quot; ou dit. &quot;Jamais d'la vie! Che s'sa comme un tug-of-war, avec les f&eacute;rmiers hallant d'l&ucirc;s but d'la corde et les marchands d'l'autre. Nous a veu chonna bein des fais d'vant agniet, et les d'biteurs ont tr&eacute;jous g&acirc;gni sans l&ucirc;s d&ecirc;rangi.&quot; <p/>
<p/>
&quot;V&egrave;the,&quot; j'l'y dit, &quot;ch'est vrai assez; mais si les f&eacute;rmiers sont unis et ----------&quot; <p/>
<p/>
La Merrienne int&eacute;rrompit: &quot;Tch&egrave;sque tu dis-l&agrave;?&quot; ou s'fit. &quot;Les f&eacute;rmiers de J&ecirc;rri unis! Va dithe chonna &agrave; ta grand'm&egrave;the. Les marchands d'lait, oui, sans autchune doute, mais nos f&eacute;rmiers jamais d'ta vie. Ch'est ch&acirc;tchun pour s&eacute; entre yeux, et tu d&eacute;v'thais l'sav&eacute;. Tu v&ecirc;rras quand l'temps veindra que che s'sa la vieille histouaithe. Et pourtant, s'ils avaient une onche d'avis y v&ecirc;rraient qu'les d'biteurs ne pou&ocirc;rraient pas vivre sans yeux. Si n'y'avait pas une pinte de lait envi&eacute;e en ville pour une semaine, la victouaithe s'sait g&acirc;gnie.&quot; <p/>
<p/>
&quot;P't'&ecirc;tre bein, Merrienne,&quot; j'l'y dit. &quot;Ch'n'est pas la preumi&eacute; fais qu'chonna a tait sugg&eacute;th&eacute;, mais &agrave; qu'menchi y faut du lait pour les p'tits mousses et les vieilles gens, &eacute;pis jamais nou n'pou&ocirc;rrait p&eacute;rsuad&eacute; les vaques de s'mettre toutes &agrave; s&eacute;c au m&ecirc;me temps.&quot; <p/>
<p/>
&quot;Nan,&quot; ou dit. &quot;Chais qu&eacute;dolles-l&agrave; qu'tu'as dans l'&ecirc;tablye, tch'ont d'la peine &agrave; donn&eacute; un pot par jour, empli&eacute;thaient la canne par mauvaitchi. Mais j'pou&ocirc;rr'ais me r'm&eacute;ttre &agrave; faithe du beurre, comme je faisais aut'fais.&quot; <p/>
<p/>
&quot;J'n'en crais pas grand'chose de ch't'id&eacute;e-l&agrave;, ma vieille,&quot; j'l'y dit. &quot;A qu'menchi y faudrait au mains quatre pots d'lait pour faithe une livre d'beurre, &eacute;pis si tu trouvais un ach'teur tu n'en attrap'thais pas ass&eacute;z pour p&eacute;yi l'cou&ocirc;tage. Y n'faut pas y pens&eacute;.&quot; <p/>
<p/>
&quot;Ch'est tout bein bon d'p&acirc;sl&eacute; d'm&ecirc;me,&quot; ou dit, &quot;mais si notre lait n'paie pas y faudra vendre nos b&ecirc;tes, et y pathait que n'y'a pas grand p&acirc;sse tout chu temps. J'entendis l'autre jour d'une vaque tch'avait tait vendue pour tchinze louis, avec une neuve tch&eacute;taithe.&quot; <p/>
<p/>
&quot;J'tais &agrave; chutte vendue-l&agrave;,&quot; j'l'y dit, &quot;et ch'tait p&ucirc;s qu'ou n'valait. Oulle avait au mains djais-huit ans, ch'tait une vraie squ&eacute;l&eacute;tte, et san pi&eacute;chot &eacute;tait si d&ecirc;pendu qu'les trans de dri&egrave;the touchaient pr&egrave;sque &agrave; t&ecirc;rrre. Nouffait Merrienne une bouonne vaque peut ocquo s'vendre &agrave; un prix raisonnablye. Mais je n'veur pas m'd&ecirc;faithe de chein qu'j'ai dans l'&ecirc;tablye. Une f&eacute;rme sans b&ecirc;tes n'est pas une f&eacute;rme du-tout, man p&egrave;the d&icirc;sait, et il avait raison. <p/>
<p/>
&quot;S&ucirc;s chu point-l&agrave;,&quot; j'continuit, &quot;je s'y bein seux qu'y'a p&ucirc;s d'un homme dans l'&icirc;le tch'abandonnait les b&ecirc;tes pour les tomates tch'en a r'gret au jour d'agniet. Ch'est une ruine, ma fille, les tomates, ch't'ann&eacute;e.&quot; <p/>
<p/>
&quot;Et pourtant,&quot; ou dit, &quot;si je n'm'&eacute;tais pas opp&ocirc;s&eacute;e, tu'en &eacute;thais pliant&eacute; chinq vr&eacute;gies au mais d'Mai. Tu'as bein d'la chance, Ph'lip d'av&eacute; une femme avec un mio d'avis.&quot; <p/>
<p/>
Et, Moussieu, ch'est vrai ass&eacute;z!<p/>
<br/>
<i><a href="lebrocq.html">Ph'lip</a></i><br/>
<i>11/9/1954  </i><p/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="jerseycow.html">Les vaques d&eacute; J&egrave;rri</a><p>
<li><a href="laitdjerri.html">L&eacute; Lait d'J&egrave;rri</a><p>

<li><a href="milk.html">L&eacute; c'menchement d'la Jersey Milk Marketing Board</a><p>

<li><a href="laittie.html">La lait'tie</a><p>
<li><a href="esditeu1884.html">A l'Esditeu d'la Chronique de Jerri</a><p>
<li><a href="beurre.html">Du Beurre</a><p>
<li><a href="beurre3.html">L&eacute; Beurre</a><p>
<li><a href="beurre2.html">Comme tchi faithe l&eacute; beurre</a><p>
<li><a href="fronmage.html">Di fronmage!</a><p>
<li><a href="mithaclye.html">Un Mithacl'ye</a><p>
<li><a href="achocre.html">L'Achocre</a><p>
<li><a href="pmfermyi2.html">Le fermyi et l'marchand</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmlait.html by HTTrack Website Copier/3.x [XR&CO'2014], Tue, 15 Jul 2025 13:50:18 GMT -->
</HTML>

