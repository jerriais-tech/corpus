<HTML>

<!-- Mirrored from members.societe-jersiaise.org/geraint/jerriais/pourlenouvelan.html by HTTrack Website Copier/3.x [XR&CO'2014], Tue, 15 Jul 2025 13:59:38 GMT -->
<HEAD>
<TITLE>Pour le Nouvel An</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pour le Nouvel An</h2></font></center><br><p>

I' n'est jamais trop tard pour bain faithe et si chonnechin n'pathait pon dans la prumi&eacute; gazette de 1908, il a ocou chance de patha&icirc;tre le prumi&eacute; Samedi d'l'ann&eacute;e, ch'est pourtchi il est ocouo temps de souhaiter jou&eacute;e et prosp&eacute;thit&egrave; &egrave;s siens qui l'm&eacute;thitent.<br>
<p>

J'voudrais sou'aiter<br>

<p>

<b>A Moussieu l'Bailli:<br></b>

<p>

Que les membres des <a href="etats.html">&Ecirc;tats</a> sachent se condithe conv'nabli&eacute;ment dans toutes les circonstances et que les Avocats dans la <a href="assembliee/cour1965.html">Cour</a> ne s'ent&ecirc;tent pon &agrave; distchutter contre l'Pr&eacute;sident, et qui n'trouvent jamais qu'les decisions d'la Cour ne sont pas s'lon Lou&eacute; et Couotume. Que touos les discours du Bailli &agrave; touos les d&icirc;ni&egrave;rs et &agrave; toutes les distributions d'prix essaient &ecirc;cout&eacute;s attentivement jusqu'au but et qu'tout l'monde les approuve, m&ecirc;me les gens qu'&ecirc;crivent sus les gazettes. Que toutes ses b&ecirc;tes essaient "highly," qu'ils aient les prix d'paraisse et l'rouoge riban au grand show.<br>

<p>

<b>A Messieux d'z'Etats.<br></b>

<p>

Que tchiqu'un trouve un syst&egrave;me de mettre en pratique chein qu'nou nos dit si souvent sus l's'affiches d'<a href="votevoc.html">&ecirc;lection</a>: Tout plein d'r&ecirc;formes, du progr&egrave;s, des am&eacute;liorations raisonnabl'yes et en m&ecirc;me temps une diminution dans les taxes et l's'imp&ocirc;ts; que chu syst&egrave;me-l&agrave; piesse &ecirc;tre appl'yitchi en Jerri en l'ann&eacute;e 1908 et &agrave; l'avenin.<br>

<p>

Que les membres des &Ecirc;tats qui sont en d'faut ne s'saient pon forchis &agrave; payi lus amende...<br>

<p>

Que le r'v&eacute;nu monte et qu'la d&ecirc;pense ertchule.<br>

<p>

Qui y'ait ocouo du run pour tous dans la salle malgr&eacute; les quatre nouviaux D&eacute;put&eacute;s d'la Ville. Il est vrai que dans une balanche, i' pouorraient &ecirc;tre tous souol'v&eacute;s par yun ou deux d'lus coll&egrave;gues...<br>

<p>

<b>A MM. l'z'Avocats.<br></b>

<p>

Que les clients n'lus manquent pon; que les siens qui veulent s&eacute; chaquenarder, s&eacute; chaquenardent; et que les bouannes causes ne manquent pon, ni les bouans clients in'tou.<br>

<p>

<b>A MM. les Fermi&egrave;rs.<br></b>

<p>

Que Mess Cooper ait besoin de bouannes b&ecirc;tes - &agrave; autchun prix et qu'Larsen en ait tout aussi grand besoin, de toutes les sortes, au m&ecirc;me compte. - Que j'n'ayons pon d'aubegel&egrave;e, ni d'maladie, mais huit cabots la
p&egrave;rque &agrave; two-an' nine. - Que nou ouaie p&acirc;ler d'lament&acirc;tions &agrave; <a href="saintmalo.html">St.-Malo</a> et &agrave; T&eacute;n&eacute;riffe. Que pas une seule b&ecirc;te &agrave; corne ne touanne touoth&acirc;tre. Qui n'y'ait pon d'pico dans une seule cotte et qu'les p'tits animaux passent &agrave; un louis, et l'lard &agrave; tchinze sous toute l'ann&egrave;e. que les poules de Granville ne piessent pon pondre et qu'les n&ocirc;tres nouos donnent, r&eacute;dguli&egrave;thement, trais oeux dans 4 jours.<br>

<p>

<b>A Mess Le Rossigno.<br></b>

<p>

Que l'Red H passe bain et s'sait payi comptant. Que hardi d'fermi&egrave;rs t&eacute;l&eacute;phonent au No. 89, pour ertenir tchic sacs d'Basic Slag, et qu'nou s'sait b&eacute;t&ocirc;t obl'yigi d'cra&icirc;tre les pus biaux stores de l'Esplanade.<br>

<p>

<b>A la <a href="st_helyi.html">paraisse de St.-H&eacute;lier</a>.<br></b>

<p>

Qu'une &acirc;me bain dispos&egrave;e lis laisse chinq ou siex chents louis pour b&acirc;ti un p'tit ch&acirc;let (ou savez bain tchi) pus convenabl'ye dans Broad Street et yun ou deux autres &egrave;tou, d'vant la fin de 1908.<br>

<p>

<b>Es <a href="st_louothains.html">St.-Louothenchais</a>.<br></b>

<p>

Que lus route s'sait r'gr&eacute;e, ov pierre, gravi et <a href="steamroller.html">steam roller</a>. Que l'Carrefour ne mouolle pus les pis &agrave; Moussieu Davey. Que lus poteaux et lus t&eacute;l&eacute;phone essaient b&eacute;t&ocirc;t en position! Qu'ils aient b&eacute;t&ocirc;t assez d'sous &agrave; la banque pour n'aver pon besoin d'r&acirc;t.<br>

<p>

<b>Es <a href="st_jean.html">St.-Jeannais</a>.<br></b>

<p>

Que lus ch'vaux n's'effritent pon des sign-post des Trin'tais ou des St.-Louothenchais.<br>

<p>

<b>Es <a href="st_pierre.html">St.-Pierrais</a>.<br></b>

<p>

Que l'z'Etats lus paie les sous qui lus sont deus sus lus drain &agrave; Biaumont. Qu'i'n'oublient pon de profiter d'lus arl&eacute;v&egrave;e dans l'<i>Parish Hall</i>, le prumi&eacute; M&ecirc;cr&eacute;di du mais.<br>

<p>

<b>Es <a href="la_trinnete.html">Trin'tais</a>.<br></b>

<p>

Que les <a href="rouogebyiu.html">Blus</a> gagnent autant d'&ecirc;lections qu'les <a href="rouoges.html">Rouoges</a> et qu'les Rouoges n'en perdent pas pus qu'les Blus.<br>

<p>

<b>Es autres paraissiens.<br></b>

<p>

Qu'les r&acirc;ts s'saient bas, les routes bain gard&eacute;es, les experts raisonnabl'yes. Que les siens qui l'm&eacute;thitent essaient r&eacute;&ecirc;lus et les autres rempli&egrave;chis.<br>

<p>

<b>Es <a href="gazelie.html">Gazettes</a>.<br></b>

<p>

Que l'Press n'&ecirc;tiboque pon la Post de trop pr&egrave;s et qu'la Post ne faiche pon trop d'envie au Press. Que la "<a href="chronique1908.html">Vieille</a>" ne trouve pon &agrave; r'dithe et qu'la "<a href="bureau.html">Nouvelle</a>" ne renvie pon tr&eacute;jous mes p'tits bus au pr&eacute;chain num&eacute;tho.<br>

<p>
&nbsp;<p>
<i><a href="ejluce.html">Elie</a></i><p>


<i>Nouvelle Chronique de Jersey 4/1/1908</i><br>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="gdfresolutions.html">R&ecirc;solutions d'Nouvel An</a><p>
<li><a href="resol.html">R&ecirc;solutions</a><p>
<li><a href="resolutions2003.html">Les R&ecirc;solutions</a><p>
<li><a href="resolutionsgj.html">Mes r&ecirc;solutions</a><p>
<li><a href="biloannee1915.html">Un brin en patois</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="pmnouvelleannee1956.html">La Nouvelle Ann&eacute;e</a><p>
<li><a href="nouvan.html">Un' Buonn' Nouvelle Ann&eacute;e</a><p>
<li><a href="nouvan2.html">Le Nouvel An</a><p>
<li><a href="nouvan3.html">La Nouvelle Ann&eacute;e</a><p>
<li><a href="nouvan4.html">La Nouvelle Ann&eacute;e</a><p>
<li><a href="findannee.html">Fin d'ann&egrave;e</a><p>
<li><a href="1901.html">1901</a><p>
<li><a href="1900.html">1900</a><p>
<li><a href="1918.html">Mil-Neu'-Chent-Djiex-Huit</a><p>
<li><a href="gazetteannee.html">Eune Bouanne Ann&eacute;e dans la G&acirc;zette du S&eacute;</a><p>
<li><a href="perfectyear.html">Eune Bouonne Ann&eacute;e</a><p>

<li><a href="nouvelan.html">L&eacute; Caouain au Nouvel An</a><p>
<li><a href="nouvelleanneejp.html">En enviant unn' carte d&eacute; souhaits pour la Nouvelle Ann&eacute;e</a><p>

<li><a href="gdfnouvelleannee1972.html">La nouvelle ann&eacute;e</a><p>
<li><a href="pmnewyear.html">New Year Resolutions at Portinfer</a><p>
<li><a href="gdfnouvelleannee2.html">La Nouvelle Ann&eacute;e</a><p>
<li><a href="predictions1911.html">Pr&eacute;dictions pour dziexs-neu' chents onze</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="sterling.html">Sterling Advice for the Coming Year</a><p>
<li><a href="pmresolutions.html">Bouonnes r&eacute;solutions</a><p>
<li><a href="auld4.html">Le Bouan Vier Temps</a><p>
<li><a href="auld.html">Le Vier Temps</a> - Auld Lang Syne<p>
<li><a href="auld2.html">Not' Bouon Vieir Temps</a> - Auld Lang Syne<p>
<li><a href="auld3.html">L'amour du vi&egrave;r temps</a> - Auld Lang Syne<p>
<li><a href="jftu.html">J.F.(T.)U. Ltd.</a><p>
<li><a href="tchudlan.html">L&eacute; Tchu d&eacute; l'An</a><p>
<li><a href="nouvelan2023gj.html">&Agrave; chu Nouvel An qu&eacute; j'n'&eacute;thais pon veu</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pourlenouvelan.html by HTTrack Website Copier/3.x [XR&CO'2014], Tue, 15 Jul 2025 13:59:38 GMT -->
</HTML>
