<HTML>
<HEAD>
<TITLE>Ph'lip et les grands batiaux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip et les grands batiaux</h2>
Merrienne et les Hidrangers</font></center><p>

Moussieu l'Editeu,<br/>
<br/>
J'ai grand r'gr&eacute;t de n'vos av&eacute; pas &ecirc;crit la s'maine pass&eacute;e, mais comme disait l'bouonhomme Isaac Le Cornu, du Haut du Mathais, aut'fais, quand tchiquchose est impossiblye, nou n'g&acirc;gne rain d'faithe des grimaches et bliaum&eacute; la Providence. Pourtant, Moussieu, j'&eacute;thais voulu vos racont&eacute; tch&egrave;squ'y s'arrivit siez man fils, le Joe, et sa femme, la niet du grand bal en honneur de la Princ&eacute;sse, mais ach'teu il est trop tard, et tout ch'que j'vos dithai ch'est tch'y r'vintes dans les trais heuthes et d'mie du matin et que l'Joe fut au liet pour un couplye d'jours sans dithe un seul mot &agrave; sa missis, tch'y p&acirc;sle ach'teu, accordant &agrave; la Merrienne, d'une divorce. Ou dit que dans la v&eacute;tuthe le Joe l'y fliantchit un co-d'pid, assez pour l'y rompre la gambe drouaite, et ou r'f&ucirc;se de couochi pas seulement dans l'm&ecirc;me [liet], mais dans la m&ecirc;me chambre. Enfin, Moussieu, comme je dis, tch'y s'ramassent!<br/>
<br/>
Quant &agrave; la v&icirc;site, chein que j'trouvons r'm&eacute;rquablye, ch'est que l'temps s'comportit si bein les trais jours. Partout ailleurs y versait d'plyie et en <a href="dgernesy.html">Dj&eacute;rnezi</a> y'eut un &ocirc;rage, mais en J&ecirc;rri du temps trantchille et doux. La Merrienne maintcheint que ch'est un signe que la Providence r'conna&icirc;t que j'm&eacute;thitions ses faveurs p&ucirc;s d'Djern&eacute;zi, et Moussieu, je s'y d'la m&ecirc;me opinion et j'y'ai tr&eacute;jous 'tait.<br/>
<br/>
Accordant &agrave; la g&acirc;z&eacute;tte y nos est v'nu, d&eacute;j&agrave; ch't'ann&eacute;e, dans les sept milles p&ucirc;s d'<a href="pmvisitors.html">v&icirc;siteurs</a> que l'ann&eacute;e p&acirc;ss&eacute;e, mais mains qu'jamais par bat&eacute;, et j'me d'mande, pas pour la preumi&eacute; fais, pourtchi chais grands batiaux tchi s'en vont nos cou&ocirc;t&eacute; une fortune. Quand l'proj&eacute;t vint d'vant l's'<a href="etats.html">Etats</a> nous &eacute;thait creu qu'la m&acirc;jorit&eacute; &eacute;thaient 'tait contre, mais nouff&eacute;. Y s'laiss&icirc;tes emb&ecirc;t&eacute; par c&eacute;rtains et partitchuli&egrave;thement par un grand Moussieu tch'y fit usage de toute s'n'&ecirc;loquence pour les p&eacute;rsuad&eacute; que les grands batiaux f'thaient hardi d'bein &agrave; Jerri. A ma veue, la seule chose tch'est c&eacute;rtaine, ch'est que j'allons d&ecirc;pens&eacute; une m&acirc;sse de sous inutilement.<br/>
<br/>
Ach'teu, chein que touos les f&eacute;rmiers de l'&icirc;le voudraient sav&eacute;, ch'est pourtchi qu'une cartchaison d'<a href="pmpatates2.html">patates</a>, ayant arriv&eacute; &agrave; Hamptonne, r&eacute;stites l&agrave; quand y y'avait une raide d'mande dans touos les march&eacute;s. Hier, par accident, j'rencontrit yun d'nos marchands tch'y s'n'allait &agrave; Pi&eacute;mont pour prendre une hard&eacute;lle tch'il avait veu en Ville pour une tou&ocirc;n&eacute;e dans san moteur. J'l'y ram'nit &agrave; la m&eacute;mouaithe le fait tch'il 'tait mathi&eacute;, mais y dit tch'il avait tr&eacute;jous ou&iuml; que changement d'h&eacute;rbage faisait des veaux gras. Quant &egrave;s patates &agrave; Hamptonne, ne v'chin chein tch'y m'dit:<br/>
<br/>
&quot;Les dockers,&quot; y qu'menchit, &quot;sont des gens tch'y n'ont pas id&eacute; d'cr&eacute;v&eacute; par av&eacute; tr&acirc;vaillyi trop du, et quand y s'd&eacute;cident de prendre une p'tite vacance, y n'y'a rain &agrave; faithe. Au lieu d'nos pliandre de chein tchi s'est arriv&eacute; chutte fais, je d&eacute;v'thaimes &ecirc;tre bein r'connaissants que la saison &eacute;tait pr&egrave;sque finie quand nos M&ecirc;ssieux d&eacute;cidites tch'y 'taient trop l&acirc;ss&eacute;s pour continu&eacute;. Chein qu'nos f&eacute;rmiers ne r&eacute;alisent pas, ch'est tch'y sont en tout temps en dangi d'vais l&ucirc;s produits arr&ecirc;t&eacute;s &agrave; maintchi-qu'min par chais fripons-l&agrave;. Et,&quot; il ajouotit, &quot;y n'faut pas craithe que j'n'avons pas les m&ecirc;mes types ichin s&ucirc;s la cauchie, car y sont l&agrave; sans autchune doute.&quot;<br/>
<br/>
&quot;Et, sans autchune doute, Moussieu, ch'est vrai. J'avons yeu la chance jusqu'&acirc;ch'teu, mais ch'n'est pas pour dithe que j'l'&eacute;thons tr&eacute;jous. Mais enfin, comme disait la Merrienne y'a tchiques ann&eacute;es, quand l'nier-beurre ne voulait pas &ecirc;paissi: &quot;Continuez gar&ccedil;ons, y faut vivre en &eacute;sp&eacute;thance.&quot; &quot;V&egrave;the,&quot; se fit le pou&ocirc;re balloque tch'avait 'tait s&ucirc;s l'rabot pour p&ucirc;s d'une heuthe, &quot;mais v'l&agrave; tchi n'vos f'thait pas grand ma, &agrave; vous missis, s'ou vouliez prendre le fichu rabot pour une p&ocirc;se, tandis que j'tais assis dans vote grand' tchaise.&quot;<br/>
<br/>
Le grand jour de la <a href="batfli.html">Bataille de Flieurs</a> appr&eacute;che, et nous entend que l'comit&eacute; responsablye sont g&ecirc;n&eacute;s parsque les flieurs ch't'ann&eacute;e ont &ecirc;pani trop vite et n'vaudront rain quand l'temps veindra. Ach'teu, Moussie, je n'sais pas s'ous avez r'm&eacute;rtchi les biaux hidrangers que nou vait partout. La Merrienne a ou&iuml; dithe que les p&ucirc;s biaux sont &agrave; <a href="st_louothains.html">Saint-Louothain</a>, en d'vant d'la maison d'san cou&ocirc;sin, le D&eacute;put&eacute; Le Cornu. Y patha&icirc;t tchi sont sup&eacute;rbes. Et ou s'en va &ecirc;crithe au Sieur Le Cornu, l'y d&icirc;sant que s'y n'prend pas des pr&eacute;cautions, y veindra des bandits dans la niet et quand y s'l&eacute;v'tha le matin d'la Bataille des Flieurs ses hidrangers s'sont en ruine. Ou l'y donn'na un avis de ch&eacute;rgi s'n'armer et d'r&eacute;st&eacute; d'but toute la niet, si veur les pr&ecirc;serv&eacute;. S'y par chance y veur de l'aide, ou ditha que Ph'lip du Portinf&eacute; s'sa tout pr&egrave;s &agrave; s'trouv&eacute; l&agrave; d'bouonne heuthe avec la vieille patraque que san p&egrave;the prenait quand il allait &agrave; la chasse s&ucirc;s Les Landes comme jeune homme.<br/>
<br/>
Mais, Moussieu, j'esp&egrave;the que l'D&eacute;put&eacute; pou&ocirc;rra s'graie sans mes services, car j'aime man liet, &eacute;pis je n's'y pas seux que j'pou&ocirc;rrais tith&eacute; drait assez pour mettre une ch&eacute;rge de pliomb dans la carcase de yun d'chais r&ocirc;deurs.<br/>
<br/>
<i><a href="lebrocq.html">Ph'lip</a></i><br/>
<i>4/7/1959</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="steamers.html">Les Steamers</a><p>
<li><a href="passagiers.html">Pour les Passagi&egrave;rs</a><p>

<li><a href="nezbliaze.html">L&eacute; nez dans la bliaze</a><p>

<li><a href="pmbataille1958.html">Ph'lip et la Bataille</a><p>
<li><a href="pmbataille1953.html">La Bataille de Flieurs</a><p>
<li><a href="pmbataille.html">Ph'lip va &agrave; la Bataille</a><p>
<li><a href="pmbataille1951a.html">La Bataille</a><p>
<li><a href="pmbataille1951b.html">La Bataille</a><p>
<li><a href="bataille.html">La Bataille des Fleurs</a><p>
<li><a href="bataille_elie.html">&Eacute;lie &agrave; la Bataille</a><p>
<li><a href="bataledeflieurs.html">La Bat&acirc;le d&eacute; Flieurs</a><p>
<li><a href="bravo.html">Bravo! bravo pour la p&acirc;raisse de la Trinit&egrave;t</a><p>
<li><a href="suggest.html">Suggestions</a><p>
<li><a href="succes.html">L&eacute; Succ&egrave;s</a><p>
<li><a href="bataledesflieurs1907.html">Tulipes ou tourn&eacute;-oualipes?</a><p>
<li><a href="batale2007.html">Bat&acirc;le d&eacute; Flieurs 2007</a></p>
<li><a href="painbattle.html">How Mister Pain saw the Battle</a><p>
<li><a href="peste.html">Peste! yeux et lus bataille!!</a><p>
<li><a href="batailleadlm.html">La Bataille d&eacute; Flieurs</a><p>

<li><a href="pmbatalle.html">Merrienne &agrave; la Batalle</a><p>
<li><a href="gdftaupes.html">Taupes et crapauds</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

