<HTML>
<HEAD>
<TITLE>Perin et Pirette</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Perin et Pirette</h2></font></center><p>
<CENTER><TABLE><TR><TD>
Pouore Perin, je le pliains bein,<br>
Jamais i n'a la bourse en main,<br>
Car oulle est fine la Pirette;<br>
Oulle a les cli&eacute;s de la tirette:<br>
Ch'&eacute;tait de li&eacute; que v'nait le bein,<br>
Pour li, h&eacute;las, i' n'avait rein.<br>
<br>
Ah! bein des feis le long de l'ann&eacute;e<br>
Perin de r'pent de sa journ&eacute;e,<br>
Car i la mariit pour ses sous,<br>
Et criait faire un fameux coup;<br>
I n'&eacute;rait vraiment pon 't&eacute; pi&egrave;re<br>
D'&ecirc;tre rest&eacute; dans sa mis&egrave;re.<br>
<br>
Quant au matin i veint d'se l'ver,<br>
Ch'est vite et vite &agrave; D&ecirc;jeuner;<br>
A peine i prend d'la nouoriture<br>
Que li&eacute;, la triste criature,<br>
Ou l'cache vite &agrave; sen travas:<br>
Pouore Perin, je l'pliains, h&eacute;las!<br>
<br>
Et quand i r'veint dans la seir&eacute;e,<br>
Q'la t&acirc;che du jour est par&eacute;e,<br>
Si par malheur &eacute;tant lass&eacute;<br>
I prend sa tchaire et qu'i s'assied<br>
Pour se r'poser, oulle est m&acirc;rrie,<br>
Et s'met tout d'un coup en furie.<br>
<br>
Au mitan quique feis d'la niet,<br>
Ne faut i pon que de sen liet,<br>
Et pour li&eacute; pliaire, Perin s'l&egrave;ve,<br>
Et qu'i s'en aille sus la gr&egrave;ve<br>
Le restant de sa niet passer<br>
Pour de la plize ramasser.<br>
<br>
Ou li m&egrave;ne une triste vie,<br>
Tr&eacute;jous tracache et tr&eacute;jous crie,<br>
Tr&eacute;jous tapage et tr&eacute;jous brit;<br>
I faut qu'oulle ait l'malin esprit<br>
Qui la pousse ainchin, et l'enhorte<br>
A l'vengir tr&eacute;jous de la sorte.<br>
<br>
Il en est d&eacute;j&agrave; tout courb&eacute;,<br>
Li qu'&eacute;tait autrefeis si dreit;<br>
Il est cou&ocirc;ssu de rhoumatisse:<br>
I n'peut sinon qu'il en patisse.<br>
Ou fait, h&eacute;las, tant et si bein,<br>
Qu'i s'ra b&eacute;t&ocirc;t capablle d'rein.<br>
<br>
L'amour de l'argent, ch'est la ruine.<br>
Sera-t-alle si ach&eacute;rine<br>
Quand sen Perin ne pourra pus<br>
Mettre sen pid en d'hors de l'us;<br>
Et quand veindra le drein d'sa vie,<br>
Et que sa course s'ra finie?<br>
<br>
Le corps et l'&acirc;me pour ches sous<br>
Nou sacrifie, pis nou perd tout.<br>
H&eacute;las! il y-a bein des Pirettes<br>
Qui n'en sortent pon les mains nettes;<br>
Et pourtant i les faut quitter,<br>
Et avec sei rein emporter.<br>
<br>
<i><a href="legros.html">A.A.L.G.</a></i><br>
</TD></TR></TABLE></CENTER>
&nbsp; <br>

<FONT SIZE=2>
Viyiz &eacute;tout:<p>
<ul>
<li><a href="faitlamour.html">Chaque jour &agrave; son tour, Tout l'monde fait l'amour</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="deception.html">La Deception d'un Amouotheux</a><p>
<li><a href="colin.html">Colin et Colette</a><p>
<li><a href="nicolasnenne.html">Nicolas et Nenn&eacute;</a><p>
<li><A HREF="sornette.html">Sorn&egrave;tte</A><p>
<li><a href="pressi.html">Occouo trop pressi</a><p>
<li><a href="obey.html">The Promise To Obey</a><p>
<li><a href="divorce2.html">Ph'lip and Merrienne Discuss Divorce</a><p>
<li><a href="mathiage_art.html">L'Art du Mathiage</a><p>
<li><A HREF="mathiet.html">Les Promesses d'Homme Mathiet</A><p>
<li><a href="mariage.html">Un Mariage</a><p>
<li><a href="heutheuxmathiage.html">Les segrets d&#8217;un heutheux mathiage</a><p>
<li><A HREF="vaten.html">Va-t-en, Pierrot</A><p>
</ul></FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
