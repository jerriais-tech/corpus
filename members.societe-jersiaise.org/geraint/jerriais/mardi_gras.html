<HTML>

<!-- Mirrored from members.societe-jersiaise.org/geraint/jerriais/mardi_gras.html by HTTrack Website Copier/3.x [XR&CO'2014], Tue, 15 Jul 2025 13:58:39 GMT -->
<HEAD>
<TITLE>Mardi Gras</TITLE>
<META  name="keywords" content="JÃ¨rriais, language, langue, Lent, Shrove Tuesday, pancakes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Mardi Gras</h2></font>

<A HREF="mardigras.wav"><IMG SRC="ecoute.jpg" WIDTH=25 HEIGHT=23 ALIGN=absmiddle border=0 alt="clyiquez pouor ou&iuml; les mots"></A>
</center><p>

<P>&nbsp;</P>
<P>Nou fa&icirc;thait, et nou l'fait acouo d'nouos jours, des cr&ecirc;pes l&eacute; Mardi Gras. I' faut dithe, tout d'm&ecirc;me, qu&eacute; pouor bein des gens au jour d'aniet chu jour-l&agrave; s'p&acirc;sse comme un autre et, don, sans cr&ecirc;pes. La fa&icirc;th'thie d'cr&ecirc;pes est pouortant eune bein vielle tradition.</P>

&nbsp;<p>
<CENTER><a href="crepes_jerriaises.html"><IMG SRC="crepes2.jpg" WIDTH=456 HEIGHT=312 border=0 alt="Les cr&ecirc;pes J&egrave;rriaises"></a><p>
<FONT SIZE=2><i>Les cr&ecirc;pes J&egrave;rriaises</i></FONT></CENTER><p>
&nbsp;<p>


<P>Mais y'avait eune cou&ocirc;teunme en J&egrave;rri aut'fais tch'&eacute;tait bein cruelle - <I>la Jou&ocirc;te</I>. L&eacute; publyi s'attroupait &agrave; jou&ocirc;ter des pi&egrave;rres, &agrave; taper &agrave; coups d'b&acirc;ton ou &agrave; t&icirc;ther, &agrave; tant par coup, sus des cotchets, des cannards, des lap&icirc;ns, poules, et c&eacute;t&eacute;ra. Les cheins tchi l's abattaient en prannaient possession. Nou d&icirc;thait <I>la jou&ocirc;te des cos</I>, <I>la jou&ocirc;te des lap&icirc;ns</I>, et c&eacute;t&eacute;ra, et nou gardait m&ecirc;me la volaille maigre &agrave; l'expr&egrave;s pouor ches bord&eacute;es. V'l&agrave; tchi s'faitha&icirc;t &eacute;tout l&eacute; Lundi d'P&acirc;ques, et aut' jours d&eacute; f&ecirc;te. Ch'la avait lieu l'pus souvent tout pr&egrave;s l'&Ecirc;glyise d&eacute; p&acirc;raisse, car ch'tait l&agrave; &eacute;tout o&ugrave;'est tch'&eacute;tait l&eacute; cabathet (ou aub&egrave;rge) l&eacute; temps p&acirc;ss&eacute; et, don, l&eacute; centre d'affaithes sociales d&eacute; p&acirc;raisse. Ches jeux f&ucirc;drent finnalement &icirc;nt&egrave;rdits dans la deuxi&egrave;me ma&icirc;ntchi du drein si&egrave;cl'ye, mais il' avaient lieu en cache acouo pouor tch&icirc;que temps aupr&egrave;s. Pis, jusqu'au c'menchement d'chu si&egrave;cl'ye, nou continnuit la jou&ocirc;te ma&icirc;s souos eune aut' forme. Nou t&icirc;thait sus des boutelles, ou &agrave; l'ieau sus eune bouie, l&eacute; Lundi d'P&acirc;ques, pouor des <a href="pithots.html">pithots</a> - pouor les g&acirc;ngnants. Ch'ta&icirc;t probabli&eacute;ment &agrave; La Gr&egrave;ve d&eacute; L&eacute; (La Gr&egrave;ve de Lecq) qu&eacute; ch'la eut l&icirc;eu pouor la dreine fais, dans les 1900.</P>


<center><b><P>L&eacute; Tchith&ecirc;me</P></b></center>
<P>L&eacute; tout temps p&acirc;ss&eacute; nou mangeait du s&icirc;nm'n&eacute; dans l'Tchith&ecirc;me seulement. Et, l&eacute; preunmi&eacute; d&icirc;nmanche du Tchith&ecirc;me, aut'fais appel&eacute; l&eacute; D&icirc;nmanche des Brandons, les jannes gens (fil'yes et gar&ccedil;ons) avaient amors d&eacute; mettre l&eacute; feu &agrave; eune grand' fou&eacute;e pouor danser &agrave; l'entou. Ch'la s'fa&icirc;thait tchique bord dans ch&acirc;que p&acirc;raisse et, en finnissant, il' alleunmaient des b&ucirc;tchets d'&ecirc;train ou des brandons (un brandon &eacute;tait eune torche d&eacute; glyi et d'r&ocirc;sinne) pouor jouarder atout et fliantchi ch'la en l'air en lus en allant siez ieux, en couothant a trav&egrave;rs pais (&agrave; trav&egrave;rs les clios) et chantant : </P>
<i>"Taupes et mulots,<br>
sortez d'nouos clios,<br>
ou j'vouos br&ucirc;le les os!"<P></i>
<P>
<P>D'autres v&egrave;rsions &eacute;taient:</P>
<P>
<i><P>" ...j'vouos fou l'feu sus l'dos!"</P></i>

<P>ou </P>

<i><P>"...j'vouos br&ucirc;le la barbe et l's os!"</P></i>
<P>
<P>Ch'tait eune ancienne cou&ocirc;teunme Nouormande tch'&eacute;tait obs&egrave;rv&eacute;e &eacute;tout dans l's &Icirc;les. </P>

<i><P><a href="lemaistre.html">FLM</a></P></i>

<p>&nbsp;</p>
<FONT SIZE=2>
<ul>
<li><a href="mardi.html">La Chanson du Mardi Gras</a><p>
<li><a href="mardigras1926.html">Mardi Gras 1926</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><a href="mardigrasgj.html">Au Mardi Gras</a><p>
<li><a href="pmfiottes.html">Les cr&ecirc;pes et les fiottes</a><p>
<li><a href="pmormers.html">D's orm&egrave;rs - Car&ecirc;me ou non</a><p>
<li><A HREF="crepes_jerriaises.html">Les Cr&ecirc;pes J&egrave;rriaises</A><p>
<li><a href="crepes.html">Comment faithe des cr&ecirc;pes</a><p>
<li><a href="crepes2005.html">Chutte femme-l&agrave; est pus b&ecirc;te qu&eacute; poule!</a><p>
<li><a href="invit.html">Oeune Invitation</a><p>
<li><a href="paques.html">P&acirc;ques</a><p>

<li><a href="pmsmainesainte.html">La S'maine Sainte</a><p>
<li><a href="pmcrepes.html">Ph'lip a des cr&ecirc;pes</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
</ul>
</FONT>
<p>&nbsp;</p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mardi_gras.html by HTTrack Website Copier/3.x [XR&CO'2014], Tue, 15 Jul 2025 13:58:39 GMT -->
</HTML>
