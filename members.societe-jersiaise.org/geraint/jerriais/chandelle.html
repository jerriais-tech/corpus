<HTML>

<!-- Mirrored from members.societe-jersiaise.org/geraint/jerriais/chandelle.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<HEAD>
<TITLE>Une Vieille Chandelle</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Une Vieille Chandelle</h2></font></center><p><br>
<CENTER><TABLE><TR><TD>
<I>&#147;The light of other days.&#148;<br>
</I><br>
A qu'menchi, j'sis un m'yio n&egrave;rrhveux,<br>
Car jamais po&egrave;te &#150; entr'&eacute; nous deux,<br>
N'a chant&ecirc;h, j'sis presqu'-&eacute; seux,<br>
La graisse d'chandelle.<br>
<br>
J'ain'n'p&acirc;le pas de l'&#148;Ozok&eacute;rit,&#148;<br>
D'la &#147;Stearine,&#148; ni d'la &#147;Composit',&#148;<br>
Ni m&ecirc;me des chinnes qui lus <I>self-fit</I><br>
Lus neuves chandelles.<br>
<br>
Ni d'jaunes, ni d'rouoges, ni d'b'i'y'eues, ni d'v&egrave;rrhtes,<br>
Qui n'ont pas b&eacute;soin d'&ecirc;moucheittes;<br>
Les f'n&ecirc;tres des boutiques en sont faittes<br>
L&eacute; Sam'di d'Nou&eacute;.<br>
<br>
Nen j'ain' n'm&ecirc;le pas d'la &#147;Stearaffine,&#148;<br>
D'la &#147;Palmitine,&#148; ni d'&#148;Paraffine,&#148;<br>
Mais j'chante bouannes gens en deus tr&ecirc;is lignes<br>
La vieille chandelle.<br>
<br>
La vieille chandelle des bouans vi&egrave;rrhs temps,<br>
La chandelle d&eacute; nos bouannes vieilles gens,<br>
Qui l'z'&ecirc;qui&eacute;thait y'a chinquante ans<br>
La VIEILLE chandelle.<br>
<br>
Vaithe la bouanne vieille chandelle d&eacute; jonc,<br>
qu'avait &agrave; p&eacute; pr&egrave;s deux pids d'long,<br>
J'ain' n'sait si ach'teu il'en font<br>
D'chutte sor-t&eacute; l&agrave;?<br>
<br>
Pis y'a la cheinne &agrave; la ba'g'h&egrave;tte,<br>
Et quo&icirc;qu'faut tr&eacute;jous d'z'&ecirc;mouch&egrave;ittes,<br>
Miyieuthe sorte jamais n'a 'ta&icirc;th fa&icirc;tte<br>
Ch'est ma chandelle.<br>
<br>
Ah! ou'&eacute;st qu'n'ou s'ait dans une maison<br>
Sans une chandelle d'la vieille fa&icirc;thshon,<br>
Faithe sans y'm' semlle qu'j'ain'n' pou&ocirc;rrais pon<br>
Un but d'chandelle.<br>
<br>
D&egrave;s qu&eacute; j'm&eacute; mais &agrave; t'ch&egrave;rrpent&eacute;,<br>
A sci&eacute; ou bein &agrave; rabot&eacute;,<br>
J'cris &agrave; Nancy vite d'm'apport&eacute;<br>
Un m'yio d'chandelle.<br>
<br>
Car, si j'mais un v&iuml;s, sait &agrave; une porte,<br>
Une t'cha&icirc;the, une bou&euml;te, ou bein n'importe,<br>
Jamais j'ain' n'manque &#150; tr&eacute;jous j'y frotte<br>
Un m'yio d'chandelle.<br>
<br>
Quand ma chuvi&egrave;the, au but du manche<br>
Ou'est qu'est la re&ucirc;e &agrave; o&ucirc;&iuml;mbr&eacute; qu'menche,<br>
J'y tappe tout d'unco une p'tite tranche<br>
D'graisse d&eacute; chandelle.<br>
<br>
Si mes s&eacute;the&ucirc;ses ou fiches d&eacute; portes,<br>
Cadnas, k'lliant'-ch&ecirc;hs, k'lli&ecirc;hs d&eacute; toutes sortes,<br>
Sont un m'yio rou&iuml;es, bein vite j'lus frotte<br>
Un m'yio d'chandelle.<br>
<br>
Et souvent quand j'ai ta&icirc;th &agrave; llieau,<br>
Et qu'mes bottes sont duthes comme d&eacute; s'os,<br>
J'les r'fa&icirc;s molles avec deus tr&euml;is miyios<br>
D'graisse d&eacute; chandelle.<br>
<br>
Pis quand la n'yi&egrave;h au lanchon j'vais,<br>
Qu&eacute; n'ou' n'vait l&egrave;rrhme; b'yieau p&egrave;rrhot j'sais,<br>
Si dans ma vieille lant&egrave;rrhne j'n' avais<br>
Un but d'chandelle.<br>
<br>
Quand Nancy est 'enchiffr&eacute;n&ecirc;h,<br>
D&eacute;vans s'couochi, sus l'haut du n&ecirc;zh<br>
Ou s'pique tr&eacute;jous une bouanne tapp&ecirc;h<br>
D'graisse d&eacute; chandelle.<br>
<br>
Et si ses mains sont alitr&ecirc;hs;<br>
Un simp'yierr'm'yi&egrave;de: - p't'&ecirc;tre qu'oul sav&ecirc;zh:<br>
Ou frotte d'sus d&egrave;s qu'ou l's'a lav&ecirc;hs<br>
Un m'yio d'chandelle.<br>
<br>
Et pis si les mousses ont la toux<br>
I'l n'y'a rein miyieu; &egrave;t ch'est si doux,<br>
Un miyio d'gris pap'yi&eacute;, &ecirc;t en d'sous<br>
D'la graisse d'chandelle.<br>
<br>
Vaithe un emplli&acirc;tre sus l'p&eacute;trinah<br>
Nancy lus cllutte &egrave;t dis la! lah!!<br>
Son' n'faith pon d'bein, ou' n'f'tha pon d'ma<br>
Ma graisse d'chandelle.<br>
<br>
Quand les r'fr&eacute;deuses les font dans&eacute;,<br>
Qui sont m'yi&eacute; fots t'chiqu' fais au s&eacute;,<br>
Ou lus rafra&icirc;chis l'zorrtais tu sait<br>
'vec d'la chandelle.<br>
<br>
Ou' m'dit &egrave;tout qu'on' n&eacute; pou&ocirc;rrait<br>
Faithe mes miyie&ucirc;thes d'g&ecirc;nes &egrave;rrl&iuml;sait,<br>
Si dans son enp&eacute;e ou' n'mettait<br>
Un but d'chandelle.<br>
<br>
Enfin j'ain 'n 'sait pon t'ch&ecirc;qu'j&eacute; f'thais,<br>
Et&egrave;h, Hiv&eacute;, d&eacute; mais en mais,<br>
Si dans la maison j'ain' n'gardis<br>
<I>A farthing dip<br>
</I>Une Vieille Chandelle.<br>

<p>
<i><a href="lock.html">Ch'l&agrave; S'peut</a></i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><A HREF="lumiere.html">Vive la lumi&egrave;re!</A><P>
<li><a href="galantinne.html">Vive la Galantinne!</a><p>
<li><a href="crassait.html">Le Crassa&iuml;t</a><p>
<li><a href="craset.html">Notre Vieir Cr&acirc;set</a><p>
<li><a href="gdfcrasset2.html">Av'-ous connu l'cr&acirc;sset?</a><p>
<li><a href="jeanne.html">Dans man jeanne temps</a><p>
<li><a href="gdfatre3.html">&Agrave; l'entou d'l'&acirc;tre...</a><p>
<li><a href="sente.html">La Veue d'la Sente!</a><p>
<li><a href="beluets.html">Les B&eacute;luets</a><p>
<li><a href="saintelucie.html">&Agrave; la Sainte Lucie</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/chandelle.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</HTML>
