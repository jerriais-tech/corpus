<HTML>
<HEAD>
<TITLE>La chifournie: l'&icirc;nstrument d'nos a&iuml;eux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La chifournie: l'&icirc;nstrument d'nos a&iuml;eux</h2></font></center><p>.<br>
<br>
<I>Les cheins tchi viyaient la dga&icirc;ngue &#147;La Sagesse Nouormande&#148; &agrave; jouer lus chifournies en Ville duthant La F&ecirc;te Nouormande l'ann&eacute;e p&acirc;ss&eacute;e, &eacute;thaient ieu l'plia&icirc;si d'ou&iuml; chu vi&egrave;r &icirc;nstrument ravigot&eacute;. N&eacute; v'ch&icirc;n l'Sieur Roland Scales d&eacute; chutte dga&icirc;ngue-l&agrave; tchi nos explyique l'histouaithe d'la chifournie:</I><br>
<br>

<CENTER>
<TABLE width=150 cellpadding=10 align="right">
<TR>
<TD>
<center><FONT SIZE=2><a href="chifourn.html"><img src="chifournie.jpg" width="137" height="200" border=0 alt="La Chifournie"></a></center><p>


L&eacute; Sieur Scales peut tr&eacute;jous attriotchi les belles femmes auve sa chifournie!<p>
<i>La F&ecirc;te Nouormande 2002 &agrave; St. H&eacute;lyi</i><p>
&nbsp;<p>


</FONT></TD>
</TR>
</TABLE>
</CENTER><p>

Aut'fais les J&egrave;rriais et les Dg&egrave;rn&eacute;siais s'abusaient &agrave; chanter et &agrave; danser au son d' la chifournie. Mais tch'est qu'est ch't &icirc;nstrument? Feu l' Docteu L' Maistre la d&ecirc;crivit comme eune esp&egrave;ce d&eacute; violon. Oulle a eune mannivelle &agrave; tou&ocirc;nner et un cliav&eacute;. Ou bouordonne comme eune pouque &agrave; vent. Ou stridule comme un critchet.<br>
<br>
D&eacute;vrai oulle est hardi vielle. I' y'a eune stchulptuthe du douzi&egrave;me si&egrave;cl'ye d'un &icirc;nstrument semblabl'ye - l'organistrum - &agrave; la cath&eacute;drale d' St. Jacques d' Compostelle. Au Mouoyen &Acirc;ge la chifournie s'&ecirc;tendait sus presque toute l'&Ucirc;rope, d&eacute; l'Espangne jusqu'&agrave; la Russie. L'&icirc;nstrument s'ou&iuml;yait &egrave;s cours des rouais comme dans les rues.<br>
<br>
Au seizi&egrave;me si&egrave;cl'ye ou tchit hors d'usage dans la bouonne soci&ecirc;t&eacute;. Ou d'v&icirc;nt un &icirc;nstrument d'b&eacute;dgeux, mais ou r'g&acirc;ngnit sa vidgeu au dgi&ecirc;x-huiti&egrave;me si&egrave;cl'ye. Des belles chifournies pouor l's aristocrates &egrave;rf&ucirc;tent faites, et Vivaldi, Corrette et Ch&eacute;deville f&icirc;tent des compositions. La fa&icirc;chon p&acirc;ssit au temps d'la R&eacute;volution Fran&ccedil;aise, mais ou s&ucirc;rv&ecirc;tchut jusqu'au v&icirc;ngtchi&egrave;me si&egrave;cl'ye comme &icirc;nstrument paysan. Edith Carey nos dit qu'la chifournie dispathut d'Dg&egrave;rn&eacute;sy au dgi&egrave;x-neuvi&egrave;me si&egrave;cl'ye; s'lon Fra&icirc;nque L' Maistre ou dispathut d&eacute; J&egrave;rri d'vi&egrave;rs 1914. Les dreins sounneurs traditionnels d'chifournie en Basse Nouormandie mouoth&icirc;tent avant la dreine dg&egrave;rre.<br>
<br>
Ach'teu i' y'a pus d' trente fa&icirc;seurs d' chifournie en &Ucirc;rope et l'&icirc;nstrument est acouo pus populaithe qu' janmais. Nou l' trouve m&ecirc;me dans la musique mod&egrave;rne - par exempl'ye, la dga&icirc;ngue d' Robert Plant et Jimmy Page.<br>
<br>
L'histouaithe d' la chifournie &egrave;s &Icirc;les d' la Manche est myst&eacute;thieuse. I' y'a tr&eacute;jous plusieurs r&eacute;f&eacute;thences litt&eacute;thaithes du temps p&acirc;ss&eacute;, don j'savons bein qu' l'&icirc;nstrument s'trouvait ich&icirc;n. J&eacute; n'savons pus tchi qu' i' taient les sounneurs d'J&egrave;rri, et la musique tch'i' jouaient est un bou&ocirc;n sujet pouor la sp&eacute;tchul&acirc;tion. L' Docteu L' Maistre f&icirc;t des r'ch&egrave;rches y'a tchiques ann&eacute;es mais i' n'put pon trouver eune chifournie tchi restait en J&egrave;rri, mais p't-&ecirc;t' bein qu'i y'a un &icirc;nstrument ou m&ecirc;me un vi&egrave;r portrait muchi et oubli&eacute; dans tchique solyi ou galetas.<br>
<br>
<i>Roland Scales</i><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="chifourn.html">La Chifournie</A><p>
<li><a href="musvoc.html">La musique</a><p>
<li><a href="occie.html">Si unn' flieur s&eacute; trouve par herbage occie</a><p>
<li><a href="violons.html">L'&eacute;cho des violons</a><p>
<li><a href="lee.html">Lee</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
