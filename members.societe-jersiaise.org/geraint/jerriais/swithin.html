<HTML>

<!-- Mirrored from members.societe-jersiaise.org/geraint/jerriais/swithin.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
<HEAD>
<TITLE>St. Swithin</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>St. Swithin</h2></font></center><p><br>
&nbsp;<p>

<CENTER>
<TABLE>
<TR>
<TD>

Le jour de St. Swithin si ch'est qu'i' tchai d'la pl'yie<br>
Nou s'sa seux qu'quarante jours ensuivant s'sont muolli'yis<br>

</TD>
</TR>
</TABLE>
</CENTER><p>

&nbsp;<p>
<br>
<i>Nouvelle Chronique de Jersey 16/7/1902</i><p>

&nbsp;<p>
<center><IMG SRC="plyie.gif" WIDTH=255 HEIGHT=216 ALIGN=MIDDLE alt="I' tchait d'la plyie"></center><p>
&nbsp;<p>

L&eacute; tch&icirc;nze d&eacute; Juilet est m&egrave;rtchi coumme la Saint Swithin, et tout l'monde conna&icirc;t la crianche entouor l&eacute; temps, mais tchi qu'i' 'tait, Saint Swithin? Bein, i' 'tait un &ecirc;v&ecirc;que d&eacute; Winchester (dans l'dioc&egrave;se d&eacute; tchi l's &Icirc;les d'la Manche lus trouvent d'pis la R'form&acirc;tion). <p>

Duthant sa vie, i' sembl'ye qu'i' n'f&icirc;t qu'un mithacl'ye: eune vielle femme avait la&icirc;ssi tchaie eune pann'l&eacute;e d'oeufs. L'saint f&icirc;t l's&icirc;ngne d'la Crouaix au d'ssus d's oeufs crutchis et il' &egrave;rd'v&icirc;ntent entchi&egrave;rs.<p>

Mais Saint Swithin est mus connu pouor chein tch'arrivit aupr&egrave;s sa mort en l'an 862. Humbli&eacute;ment, l'saint avait c'mand&eacute; qu'san corps d&eacute;v'thait &ecirc;t' ent&egrave;rr&eacute; dans l'ch&icirc;nm'tchi&eacute;the d'la cath&eacute;drale - pas dans eune pliaiche d'hounneu en d'dans - &agrave; seule f&icirc;n qu'sa tombe p&ucirc;sse &ecirc;t' arro&ucirc;s&eacute;e par la plyie du ciel.<p>

Mais tchiques ann&eacute;es pus tard, nou d&ecirc;cidit d'transf&eacute;ther l'corps du saint dans la cath&eacute;drale pouor la v&eacute;n&eacute;th&acirc;tion des p&eacute;l&eacute;r&icirc;ns. L&eacute; corps fut r'mu&eacute; l&eacute; tch&icirc;nze d&eacute; Juilet, mais i' c'menchit &agrave; tchaie d'la plyie et la plyie continnuit pouor quarante jours.<p>

Nou pr&icirc;nt chenna pouor un s&icirc;ngne du ciel qu'l&eacute; saint n'aimit pon qu'nou-s'e&ucirc;sse &egrave;rmu&eacute; san corps, et don l'saint fut &egrave;rent&egrave;rr&eacute; dans san ch&icirc;nm'tchi&eacute;the pr&eacute;f&eacute;th&eacute;.<p>

N&eacute; v'l&agrave; coumme tchi qu'la l&eacute;gende entouor la Saint Swithin appathut - mais i' sembl'ye qu'l&eacute; saint changit d'avis pus tard, pa'ce qu&eacute; san corps fut &egrave;rmu&eacute; dans la cath&eacute;drale o&ugrave;'est i' 'tait v&eacute;n&eacute;th&eacute; jusqu'&agrave; la R'form&acirc;tion quand sa s&eacute;pultuthe fut buchie et ses r'liques fliantchis hors.<p>

J'viyons don qu'la R'form&acirc;tion tchi nos r'lyit auve Winchester r'fusait la tradition d'Saint Swithin.<p>

Mais la crianche entouor la Saint Swithin et les quarante jours d&eacute; plyie ou sol&eacute; a bein continnu&eacute;, m&ecirc;me si l's exp&egrave;rts du temps n'y trouvent autcheune fiabilit&eacute;!<p>
&nbsp;<p>
<i>2002</i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tempsphr.html">Tchi temps qu'j'avons aniet?</a><p>
<li><a href="swithin2.html">Saint Swithin</a><p>
<li><a href="swithin3.html">La Saint Swith&icirc;n</a><p>
<li><a href="change.html">Changement d'habits, changement d'opinions</a><p>
<li><a href="gdfieau.html"> L'Ieau du Ciel</a><p>
<li><a href="dgieu_plyie.html">L&eacute; Bouan Dgieu envyie d'la plyie</a><p>
<li><a href="parapuie.html">Man vieir Parapu&iuml;e</a><p>
<li><a href="juste.html">L&eacute; Juste et l'Injuste</a><p>
<li><a href="parapluie.html">L&eacute; Parapluie du Temps pass&eacute;</a><p>
<li><a href="pllie.html">Une achie d'pllie</a><p>
<li><a href="legende.html">L&eacute;gende d&eacute; Saint H&eacute;lier</a><p>
<li><a href="sainthellier.html">La fontaine dg&eacute;thisseuse d&eacute; Saint Hellier</a><p>

<li><a href="erligion.html">L'&egrave;rligion en J&egrave;rriais</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/swithin.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
</HTML>
