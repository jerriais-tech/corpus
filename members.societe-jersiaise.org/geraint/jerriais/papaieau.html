<HTML>

<!-- Mirrored from members.societe-jersiaise.org/geraint/jerriais/papaieau.html by HTTrack Website Copier/3.x [XR&CO'2014], Tue, 15 Jul 2025 13:59:10 GMT -->
<HEAD>
<TITLE>Nou n'a rein sans peine, pas m&ecirc;me ieau d'la fontaine</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Nou n'a rein sans peine, pas m&ecirc;me ieau d'la fontaine</h2></font></center><p>
&nbsp;<p>

Dans l'gard&icirc;n, Papa 'tait &agrave; arrou&ocirc;ser les flieurs - des faches-d&eacute;-cat et des fio&ucirc;cheurs - quand j'l&icirc; d'mandis, &#147;Comme tchi qu'la d&ecirc;salinn&acirc;tion marche?&#148;<br>
<br>
&#147;Bein, y'a eune grande machinne tchi pompe d&eacute; l'ieau d'la m&eacute; et pis ou chuche l&eacute; s&eacute; d&eacute; d'dans l'ieau et pis ou l'r'&ecirc;copit d'&egrave;rtou &agrave; la m&eacute;.&#148; Et il arrou&ocirc;sit les faches-d&eacute;-cat acouo eune fais. &#147;Et n&eacute; v'l&agrave; acouo eune bouonne lache dg'ieau pouor les flieurs - et chenna sans s&eacute;, Dgieu m&egrave;rcie!&#148;<br>
<br>
&#147;Et l'ieau dans les r&ecirc;s&egrave;rveurs veint d'la plyie,&#148; j'dis, &#147;mais d&eacute; io&ugrave; qu&eacute; l'ieau veint tch'est dans les pits et fontaines, Papa?&#148;<br>
<br>
&#147;Y'en a tchi dithent qu&eacute; l'ieau veint par des tonnelles souos la t&egrave;rre des montangnes dans l'Sud d'la France - des Pyr&eacute;n&eacute;es.&#148;<br>
<br>
&#147;Oh, ch'n'est pon vrai, Papa!&#148; J'criyais qu&eacute; n&eacute; v'l&agrave; acouo ieune des fichues menneties &agrave; Papa.<br>
<br>
&#147;Si-fait, n&eacute; v'l&agrave; chein tch'i' craient, ches gens-l&agrave;,&#148; dit Papa. &#147;La plyie tchait sus les montangnes au Sud et coule dans des caves d&eacute; io&ugrave; qu'oulle est filtr&eacute;e par les rotchi&egrave;rs et aupr&egrave;s tchique temps l'ieau arrive ich&icirc;n en J&egrave;rri.&#148;<br>
<br>
&#147;Mais ch't' ieau s'sait bein sal&eacute;e par la m&eacute;!&#148; j'protestis.<br>
<br>
&#147;Nou-fait, man fistaud,&#148; r&ecirc;ponnit Papa. &#147;Les cheins tch'y craient dithent qu'les tonnelles sont dans l's avanteurs d'la t&egrave;rre, et qu'not' ieau veint toute fra&icirc;che des montangnes - et n&eacute; v'l&agrave; pouortchi les reintchiv&acirc;les &egrave;s &Ecirc;tats n'ont pon l'drouait d'&icirc;mp&ocirc;ser des restrictions sus les pits &egrave;s gens. Mais sai-tu, man p'tit, qu'j'ai la preuve, m&eacute;, d&eacute; chein qu&eacute; j'dis?&#148;<br>
<br>
&#147;Tch'est qu' ch'est, Papa?&#148;<br>
<br>
&#147;Eh bein, y'a tchiques ann&eacute;es et chenna avant qu'tu f&ucirc;sse n&eacute;, ches baloques d&eacute; f&egrave;rmi&egrave;rs Fran&ccedil;ais 'taient &agrave; protester contre lus gouv&egrave;rn&eacute;ment, coumme d&eacute; cou&ocirc;teunme,  et il' avaient bliotchis les rues l&agrave;-bas dans les montangnes.&#148;<br>
<br>
&#147;Pouortchi qu'i' 'taient &agrave; protester, Papa?&#148;<br>
<br>
&#147;Bein pouor ieux, les Fran&ccedil;ais, les prot&ecirc;ts sont coumme nos bank holidays - i' freunment lus boutiques et lus offices, i' tchittent l&eacute; travas, et les v'l&agrave; &agrave; lus r'poser. Mais chein qu'i' font, ches f&egrave;rmi&egrave;rs, pouor faithe acouo du fanne, ch'est d'vi&eacute;dgi des ouadginn&eacute;es d'frits, d'l&eacute;dgeunmes ou d'b&ecirc;tes sus les c'm&icirc;ns - chenna d&eacute;pend d'l'agritchultuthe d'la contr&eacute;e. Et chutte fais, l&agrave;-bas dans les montangnes, ch'tait les tchultivateurs d&eacute; v&icirc;ngnes et les fa&icirc;theurs d'v&icirc;n tchi 'taient &agrave; gronner contre les gr&ocirc;sses-t&ecirc;tes du pays.&#148;<br>
<br>
&#147;Et tch'est qu'i' f&icirc;tent, Papa?&#148;<br>
<br>
&#147;I' pr&icirc;ntent des ouadginn&eacute;es et des ouadginn&eacute;es d'boutelles d&eacute; v&icirc;n et des grandes bathilyies d'jus d'v&egrave;rjus, et les v&egrave;rs&icirc;tent dans les rues.&#148;<br>
<br>
&#147;N&eacute; v'l&agrave; eune p&egrave;rte d&eacute; v&icirc;n!&#148; qu&eacute; j'fis.<br>
<br>
&#147;Nou-fait-dgia!&#148; excli&acirc;mit Papa. &#147;Car tch&icirc;nze jours aupr&egrave;s chenna, nou c'menchit &agrave; cruchi du v&icirc;n &egrave;s pits et fontaines ich&icirc;n en J&egrave;rri. M&eacute;, j'tais oblyigi d'br&icirc;ngi mes dents auve du v&icirc;n, et Manman griyait des t&acirc;ss&eacute;es d'th&eacute;e auve du v&icirc;n bouoilli dans l'ticl'ye!&#148;<br>
<br>
&#147;Coumme tchi qu'l&eacute; v&icirc;n v&icirc;nt siez nous, Papa?&#148;<br>
<br>
&#147;L&eacute; v&icirc;n v&egrave;rs&eacute; par les c'm&icirc;ns l&agrave;-bas avait coul&eacute; dans les rotchi&egrave;rs et avait remplyi les tonnelles souos les montangnes et pis il arrivit, coumme d&eacute; ra&icirc;son, en J&egrave;rri souos la m&eacute;. N&eacute; v'l&agrave; la preuve qu&eacute; not' ieau veint des Pyr&eacute;n&eacute;es.&#148;<br>
<br>
&#147;Mais tch'est qu'les gens f&icirc;tent auve tout chu v&icirc;n-l&agrave;?&#148;<br>
<br>
&#147;Les vaques en avaient beu des gorgies, et i' 'taient pus ou mains b&eacute;d&eacute;-ouinne pouor trais jours, et mou&ocirc;n Doue d'la vie, y'avait-i' d'la chant'tie et d'la dans'sie par les c'm&icirc;ns! Mais chenna n'fa&icirc;thait rein d'bou&ocirc;n pouor les pou&ocirc;rres pliantes et nou fut oblyigi d'cli&egrave;rgi l'ieau dans les pits et les fontaines, et don nou l'dist&icirc;llit &agrave; seule f&icirc;n d'faithe d&eacute; l'ieau d'vie dg'ieau!&#148; Et Papa vi&eacute;dgit les dreins d'gouts d&eacute; d'dans l'arrou&ocirc;seux sus ses fio&ucirc;cheurs.<br>
<br>
Il aime bein souongni san gard&icirc;n, man Papa, mais il est un fichu vi&egrave;r menteux.
&nbsp;<p>

<i><a href="jerpoem.html">Geraint Jennings</a><br>
2003</i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="papagalettes.html">Papa et ses galettes</a><p>
<li><a href="crapauddnoue.html">L&eacute; Crapaud d'Nou&eacute;</a><p>
<li><a href="bananes2.html">Oui-dgia, j'n'avons pon d'bananes</a><p>
<li><a href="papaleune.html">Papa, est-i' leun&eacute;?</a><p>
<li><a href="papapethi.html">Au p&eacute;thi d'la m&eacute;</a><p>
<li><a href="papacotte.html">L'&Acirc;ge d&eacute; Pi&egrave;rre et d'Menneties</a><p>
<li><a href="papabliase.html">Dans la bli&acirc;se siez Papa</a><p>
<li><a href="papamervelles.html">Papa et les pus grandes m&egrave;rvelles du monde</a><p>
<li><a href="papacolinmachons.html">Ch'n'est pon par les c&ocirc;nes qu'nou dit la v&eacute;thit&eacute;</a><p>
<li><a href="papaprison.html">L&eacute; cr&icirc;nme n'apliatit pon</a><p>
<li><a href="papasicreche.html">Papa et la grand' sicr&egrave;che</a><p>
<li><a href="papaouaithelin.html">L'Oua&icirc;thel&icirc;n et les Mo&ucirc;ques &agrave; Myi</a><p>
<li><a href="papafawkes.html">La S&eacute;th&eacute;e d'Papa Fawkes</a><p>
<li><a href="papa_howzat.html">Koum&eacute;k&eacute;ch'na? - Howzat?</a><p>
<li><a href="papa_halloween.html">Papa m'a explyitchi tout entouor Halloween!</a><p>
&nbsp;<p>
<li><a href="ieaudvie.html">L'ieau d'vie</a><p>
<li><a href="gdfieau.html"> L'Ieau du Ciel</a><p>
<li><A HREF="mers.html">Les mers et les rivi&eacute;thes</A><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/papaieau.html by HTTrack Website Copier/3.x [XR&CO'2014], Tue, 15 Jul 2025 13:59:10 GMT -->
</HTML>
