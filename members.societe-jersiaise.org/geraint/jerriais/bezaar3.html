<HTML>
<HEAD>
<TITLE>Le Grand B&eacute;zaar</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Grand B&eacute;zaar</h2></font></center><p>
<CENTER><TABLE><TR><TD>
J'alli dans le mais de Septembre vais eune grand B&eacute;zaar,<br/>
Pour m&eacute;, chonna est eune chose tout &agrave; fait rare.<br/>
J'aime bain les concerts de Chapelle ou d'Egyise,<br/>
Mais pour les B&eacute;zaars ch'est pas la ma devise.<br/>
Mais comme chu jour l&agrave; je n'ta&icirc;ts pas en travaillant,<br/>
J'alli llarlevais justement en me proum'nant.<br/>
<br/>
A la H&eacute;che n'ou payait douze sous pour un titchet,<br/>
Et pis n'ou pouvait all&eacute; ou&ecirc;que n'ou voulait.<br/>
La premi&egrave;the chose que n'ou viyait tchet l'vivi.<br/>
N'ou n'devait pas se ni&eacute; d'dans quand n'ou pouvait nagi,<br/>
Et pis t'chet pas d'dangi, car avec li tout est bain.<br/>
<br/>
Et pis n'ou v'nait a la tente de toute sorte de rafra&icirc;chissements.<br/>
N'ou yiantrait pour mangi et baithe sans autchun compliement.<br/>
Tchet Jane et Mary qu'en avais tout le soin.<br/>
La qui veux dithe qui n'y mantchait absolument de rein.<br/>
Il' avais un fiotchet de jeune Hardelles a lus aidgi;<br/>
Seulement &agrave; les r'gard&eacute; vos ouvrait l'app&eacute;tit.<br/>
<br/>
Et pis la prechainne tente t'chet des Habilm'ents;<br/>
Yian avait pour les p'tits, yian avait pour les grands.<br/>
Yiavait eune dame Fran&ccedil;aise quacati un d'vant&eacute; pour yi,<br/>
Mais quand ou l'eut lavait, il avait tellement raptichi,<br/>
 Que ou n'peut  en faithe qu'eune bav'thette pour son p'tit,<br/>
Et de m&ecirc;me la pouore femme n'eut pas grand profit.<br/>
<br/>
Yiavait eune &quot;stall&quot; de toute sorte d'ornements.<br/>
 Tchet la que toute les Dames, Messieu s et Esfants<br/>
Ne pouvais pas pass&eacute; sans &ecirc;tre tentais d'acat&eacute;,<br/>
Car t'chet tout du bon, du &quot;fancy&quot; et pis au b&eacute;.<br/>
Yiavait des choses bein utile et de fantaisie,<br/>
 Yiavait pour  satisfaithe les grands et pi&ecirc;zi est p'tits.<br/>
<br/>
Yiavait &eacute;tout des p'tites Hardelles qui vendais des feulles,<br/>
 I ls en vendais raide, car y 't&egrave;s de bouanne hueur.<br/>
Yiavait &eacute;tout Marthe et Marie qui vendais cigares et cigarettes;<br/>
 Y dounez la cigare pour rein, mais tchet qu at' sous pour l'allumette.<br/>
Yiavait &eacute;tout de la belle Musique d'la &quot;Band&quot; de l'Union.<br/>
Qui jouoet souvent les clioches de Corneville; t'chet coumme un cariyon.<br/>
<br/>
Yiavait &eacute;tout eune palmiste qui yi&eacute;sait les mains.<br/>
Les jeunes filles et les veuves yiallais toute boan trains.<br/>
Les jeunes filles voulais sav&eacute; s'il &eacute;thais un gallant.<br/>
 Les veuves voulais sav&eacute; si s&egrave; s veuves bein longtemps.<br/>
Yiavait eune p'tite veuve qui n'tait pas contente a yi<br/>
Quand ou l'is dit que jamais ou n'&eacute;thait un second mari.<br/>
<br/>
 Yiavait &eacute;tout un concert dans la s&eacute;thai s,<br/>
Que n'ou payait que si&egrave;s sous quand n'ou y&eacute;tait entrais;<br/>
Mais y vint eune bouone achie d'pis quand vint le s&eacute;,<br/>
Mais tchet tout pour le mus, y n'faut pas murmuth&eacute;,<br/>
 Car tout l'monde lus min dre dans les tentes &agrave; l'abri,<br/>
Et pis t'chet tous qui voulais baithe et mangi,<br/>
Car chouna augmenti le nombre de ch'lins,<br/>
Car tant pus d'pommes tant pus d'p&eacute;pins.<br/>
 Y fidre la belle somme de Chent Louis et des  ch'lins.<br/>
<br/>
Bravo les Anmins de Maufant.<br/>
<br/>
<i><a href="livonia.html">Livonia</a><br/>
</i><br/>
N.B. - Y faisait tant d'pies que les souliers vindre trop grand.<br/>
Yian eut pus d'yieunne qui les perdi en r'venant.<br/>
<br/>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="boutvoc.html">La boutiqu'sie</a><p>
<li><a href="bezaar2.html">Le Grand B&eacute;zaar de Saint Ouen</a><p>
<li><a href="bezaar.html">Le Grand B&eacute;zaar</a><p>
<li><a href="bazaar.html">Le Bazaar</a><p>
<li><a href="vendues.html">Y faut all&eacute; es vendues pour vais ses viers anmeins</a><p>
<li><a href="boutique.html">Couotheais vite &agrave; vais la Boutique!!!</a><p>
<li> <a href="helas_mygood.html">H&eacute;las! H&eacute;las!! Ah! 'My Good.'</a><p>
<li><a href="grandeboutique.html">Alleais vaies la Belle Grande Boutique</a><p>
<li><a href="giernie.html">La Boutique Bein Giernie</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
