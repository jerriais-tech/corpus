<HTML>

<!-- Mirrored from members.societe-jersiaise.org/geraint/jerriais/greve.html by HTTrack Website Copier/3.x [XR&CO'2014], Tue, 15 Jul 2025 14:04:04 GMT -->
<HEAD>
<TITLE>La gr&egrave;ve &agrave; Saint Louothains</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>La gr&egrave;ve &agrave; Saint Louothains</h2></font></CENTER><br>
<CENTER><TABLE><TR><TD>
<p>La science a fait ded'pis chent ans<br>
Des progr&egrave;s extraordinaithes.<br>
Un tas d'tchi que j'faisons tout l'temps<br>
Ethait pathu &agrave; nos grands p&egrave;thes<br>
D'la chorchellie ou des myst&egrave;thes!<br>

<p>Les Docteurs, &agrave; forche d'cherchi,<br>
Ont d&ecirc;couvert un tas d'microbes<br>
Et des chents bacilles dans l'ponsi<br>
Qui vole sus nos casaques et robes<br>
(Je n'peux pon trouver d'rimes en 'obe)!<br>

<p>L'microbe nos donne l'explication<br>
De bein des sortes d'maladies<br>
Et d'pus d'une &ecirc;trange affection<br>
Qui veint pus vite qu'ou n'est r'dg&eacute;thie<br>
Et qu'entame notre anatomie.<br>

<p>Et pour ma part j'vos dit franch'ment<br>
Qu'la pli&egrave;rcheuset&egrave; veint d'un bacille;<br>
Ch'est un mauvais malaise, qui prend,<br>
Et qu'a son origine en ville<br>
Yo&ugrave; qu'les faigneants se comptent par milles.<br>

<p>En Angleterre, surtout, d'nos jours,<br>
Le microbe de la faigneantise,<br>
S'r&ecirc;pand dans les villes et les bourgs<br>
Et fait les gens faithe des b&ecirc;tises<br>
Que nou-s'na honte, il' faut qu'je l'dise.<br>

<p>Au Pays de Galles, touos les mineurs<br>
Au lieu d'chiner &agrave; raidde-brache<br>
(Pis qu'ch'est l'temps d'gherre) font les mille teurs<br>
Se moquent de lus ma&icirc;tres &agrave; lus fache<br>
Et s'mettent en gr&egrave;ve ov' des morgaches!<br>

<p>Et bein, l'autre jour &agrave; Saint Louothains,<br>
Il arrivit une dr&ocirc;le d'affaithe<br>
J'lai oui des siens  qu'en fudrent t&eacute;moins<br>
Et vidrent yeux-m&ecirc;mes la chose se faithe -<br>
Et ch'est des gens qu'nou peu bein craithe!<br>

<p>Au tout bas d'la Rue du Gal&egrave;t,<br>
Yo&ugrave; qu'la poussi&egrave;the est si &ecirc;paisse,<br>
Triste, immobile, et isol&egrave;<br>
Tait l'bieau neu' Rou&ocirc;leux d'la paraisse,<br>
Couvert d'une telle toute tatchie d'graisse.<br>

<p>L'cacheux avait d'mand&egrave; pus d'sous,<br>
Ch'tat pas l'avis du <a href="connetable.html">Conn&eacute;tabl'ye</a>!<br>
La gr&egrave;ve fut d&eacute;cliath&egrave;e sus l'coup,<br>
Sans averti au pr&eacute;alabl'ye,<br>
Et l'&eacute;tat d'la rue 'tait pitchabl'ye!<br>

<p>Le travas resti d'en-par-o&ugrave;<br>
Le gravi aupi des muthailles,<br>
Les pierres &ecirc;trav'l&egrave;es bas partout,<br>
Comme opr&egrave;s un abat d'mitraille<br>
Au grand pliaisi d'toute la marmaille!<br>

<p>Par bonheur, un rou&ocirc;leux d's'<a href="etats.html">Etats</a><br>
S'trouvait justement en d&eacute;route;<br>
L'cacheux, pour le temps sans travas,<br>
N'd'mandait pas mus, sans autchun doute,<br>
Que d's'empliyer sus la p'tite route.<br>

<p>Et d'm&ecirc;me dans la Rue du Gal&egrave;t<br>
L'travas erva qu&eacute;daine ach'teuthe<br>
Et s'sa b&eacute;t&ocirc;t, je crai, compli&egrave;t,<br>
La rue promet m&ecirc;me d'&ecirc;tre m'illeuthe,<br>
Malgr&eacute; la gr&egrave;ve de vingt-quatre heuthes!<br>

<p>Mais n'faut pas biaumer l'pouorr' cacheux<br>
Pour une chose aussi g&eacute;n&eacute;rale,<br>
Il avait respith&egrave;, ch'est seux,<br>
Le microbe d'une gr&egrave;ve sans &egrave;gale<br>
Dans l'tch&egrave;rbon v'nu du Pays d'Galles!<p>
&nbsp;<p>
<i><p><a href="ejluce.html">Elie</a><br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL><p>
<li><A HREF="st_louothains.html">St Louothains</A><p>
<li><a href="saintlouorachaise.html">La Saint Louorachaise</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>
<li><a href="pmstrike.html">Une 'Strike' &agrave; Portinf&eacute;</a><p>
<li><a href="gaz_caouain.html">Caouain et les hommes du gaz en gr&egrave;ve</a> (1921)<p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/greve.html by HTTrack Website Copier/3.x [XR&CO'2014], Tue, 15 Jul 2025 14:04:04 GMT -->
</HTML>
