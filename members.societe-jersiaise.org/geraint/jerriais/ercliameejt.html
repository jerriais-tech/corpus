<HTML>

<!-- Mirrored from members.societe-jersiaise.org/geraint/jerriais/ercliameejt.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
<HEAD>
<TITLE>T&egrave;rre Neuve &Egrave;rcli&acirc;m&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>T&egrave;rre Neuve &Egrave;rcli&acirc;m&eacute;e</h2></font></center><p>


<b>Par <a href="joantapley.html">J. T.</a> et les etudiants.</b><br/>
<br/>
<br/>
<br/>
</div><div align="left">J'SOMMES DANS UN GRAND BEL ET DES GARDINS AVEC DES MAISONS A L'OUEST ET AU NORD.<br/>
<br/>
DEUX HOMMES ARRIVENT AVEC LUS POUQUES EN PLASTIQUE ET LUS BRINGES.<br/>
<br/>
1er Homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein, ch'est l'grand jour aniet! As-tu oui tch'est qu'il' ont arrangi? Nou n'ouait que des rumeurs!<br/>
<br/>
2eme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Me fait pas rithe! Nous, je n'valons rein d'mus que d'ramasser le papi et les tinnes que l'monde piquent par les c'mins!<br/>
<br/>
1er Homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'verrons pus tard. Mais i' faut nos d&eacute;p&ecirc;chi - i' y a du monde qu'arrivent.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;DES FEMMES ARRIVENT AVEC TOUTES SORTES DE MEUBLYES ET D'AFFAITHES.<br/>
<br/>
Eva:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis &agrave; but! J'avais pens&eacute; que Le Gallais &eacute;thaient peu v'nin avec lus vainnes pouor nos r'mouer - mais nannin! I' faut que j'gardons tout bein propre et souogni pour toutes les grosses t&ecirc;tes qui s'en vont arriver!<br/>
<br/>
Ada:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein tu es comme me, ma fille. J'ai les bras rompus et mes cors me disent que j'nos en allons aver d'la plyie!<br/>
<br/>
Anna:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Av-ous &egrave;rchu eune lettre du Conn&ecirc;tabl'ye de St. H&eacute;lyi pouor vos dg&egrave;rni que je n'sommes pas eune partie de la Paraisse?<br/>
<br/>
Eva:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est fo, don! A-t-i' l'id&eacute;e de nos faithe eune partie de l'Europe?<br/>
<br/>
Maria de Sousa:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah l'Europe! Que j'voudrais &ecirc;tre dans man chier pays - savous que la Mad&egrave;re est eune &icirc;le &eacute;tout?<br/>
<br/>
Eva:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, Oui, mais av-ous pens&eacute; de vos en aller siez vous.<br/>
<br/>
Maria:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nannin, j'ai quatre petites filles qui sont n&eacute;es ichin, ch'est des p'tites Jerriaises!<br/>
<br/>
Ada:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais, p&acirc;lent-i l'Jerriais?<br/>
<br/>
Jane:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas tout chenna! I' y a eune petite voll&eacute;e que j'trouve qui dait y aver tchiquechose! Av-ous erm&egrave;rtchi que toutes les maisons s'en vont &ecirc;tre otchup&eacute;es par des femmes?<br/>
<br/>
Maria:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est parceque les femmes ont des opportunit&eacute;s &ecirc;gales!<br/>
<br/>
Elsie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma pouorre Missis, tchi niolin! J'sais bein que les femmes vivent bein pus longtemps que l's hommes, mais &#8230;<br/>
<br/>
Anne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;EN 'RGARDANT ALENTOU D'LYI. Je n'vais pas seulement un homme par les c'mins!<br/>
<br/>
Betsy:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si, i' y en avait deux ichin i' y a &agrave; bein pr&egrave;s un quart d'heuthe.<br/>
<br/>
Soukie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;QU'ARRIVE SUS LA STRADE. J'sis toute &eacute;ssoufflyi&eacute;e!  Mais i' n'y a pas nullepart &agrave; s'assi&eacute;the! Bon, tch'est qu'est chennechin? Eune manni&eacute;the de statue?<br/>
<br/>
Anne:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ch'est eune maquette! Ne li&eacute;-tu pon la gazette?<br/>
<br/>
Elsie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Me, j'li&eacute; touos les d&eacute;c&egrave;s - et les divorces! - mais ch'est la tout! J'l'emprunte, mais comme j'm'en vais v'nin d&eacute;meuther ichin, i' y a-t-i' tchiqu'un qui veulent me pr&ecirc;ter lus gazette?<br/>
<br/>
Soukie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Missis, chenna ne m'r&eacute;pond pas ma tchestion! OU S'TOUONNE ES AUTRES. Le sav-ous?<br/>
<br/>
Anna:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est eune mani&eacute;the d'&eacute;m&acirc;nue! Les etats l'ont ercommend&eacute;e en m&eacute;mouaithe de la Lib&eacute;ration en '45. Ch'est eune petite copie mais, les gens n'aiment pas fort l'id&eacute;e! et manque de pliache, i' l'ont minse ichin.<br/>
<br/>
Eva:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Acouo des sous pitches &agrave; la route - j'en &eacute;thais fais mus, m&eacute;, &agrave; un quart du prix!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;EUNE AUTRE FEMME ARRIVE CHERGIE DE BAGGAGES.<br/>
<br/>
Rachel:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas, mais i' y a eune dr&ocirc;le d'odeu par les c'mins. Tchi qu'nou sent?<br/>
<br/>
Soukie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est l'feunmyi sus les gardins! Les gardinni&egrave;rs m'ont dit qu'ils ont tch&eacute;thi&eacute; de ch&egrave;s patates-l&agrave; de Biauport et que chenna s'en va pouorri dans mains de dgiex ans!<br/>
<br/>
Ada:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein si i' n'pouorissent pas, j'&eacute;thons des nouvelles patates! Ah, ch'est tout bein, mais quand tchi qui j'allons aver les cli&eacute;s?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;UN HOMME ARRIVE AVEC EUNE SERREUSE A SA MAIN.<br/>
<br/>
L'homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allons, Mesdames, cli&egrave;rgissez tout vot' fourbi - le Bailli et s'en entourage lus en vont arriver bein vite et ous &ecirc;tes ichin &agrave; bailli de vot' becque!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;EUNE FEMME ARRIVE SUS LA STRADE.<br/>
<br/>
La dame:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Extxhusez-me Moussieu Le Main, mais ch'n'est pas comme chenna que nou p&acirc;le &egrave;s dames!<br/>
<br/>
L'homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man nom n'est pas Le Main, j'm'appelle Jean L'Affront&eacute;!<br/>
<br/>
La dame:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein, Jean L'Affront&eacute;, j'ai les cli&eacute;s pouor toutes les propri&eacute;t&eacute;s-chin. - Carr-ous s'i' vos pliait! Mesdames - vos cli&eacute;s!! LA FEMME DISTRIBUE LES CLIES ET S'EN VA DANS LA GRANDE BLIANCHE MAISON. LES FEMMES LUS EN VONT DANS LES MAISONS.<br/>
<br/>
L'homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(&agrave; Elsie): Mais Missis, ch'est qu'est la femme-l&agrave; qu'a la grand' blianche maison? Nou dithait bein qu'oulle a deiux-trais herpins!<br/>
<br/>
Elsie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Magnifique! P't&ecirc;tre qu'ou m'pr&ecirc;t'ra sa gazette!<br/>
<br/>
L'homme:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou dithait bein que i' n'y a pas seulement un pourre gas parmi toutes ch&egrave;s fumelles ichin! I' S'EN VA ENVERS LE D'VANT D'LA STRADE ET CRIE: Mesdames! Le Bailli appr&eacute;che! LES FEMME DEHALLENT DE LUS MAISONS. LE BAILLI ET S'N ENTOURAGE ARRIVENT.<br/>
<br/>
Le Bailli:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesdames et &#8230; Mesdames! J'sommes ichin aniet pour ouvri et nommer chutte nouvelle r&eacute;clamation &agrave; l'ouest de l'Albert et j'avons d&eacute;cid&eacute; - m&eacute; et l's Etats - d'en faithe eune treizieme para&icirc;sse et j'sis bein content d'ouvri les belles grand' h&eacute;ches &#8230;&#8230;.. L'Affront&eacute;, &eacute;yo&ugrave; qui sont, les h&eacute;ches?<br/>
<br/>
L'Affront&eacute;:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais Moussieu l'Bailli, j'n avons acat&eacute; rein que la serreuse I L'A MONTRE AU BAILLI parceque le monde de Jerri n'ont pas voulu contribuer!<br/>
<br/>
Le Bailli:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les aggrav&eacute;s! Enfin, j'allons aver la c&eacute;r&eacute;monie de nommer la neuve para&icirc;sse - j'avons t-i' d's id&eacute;es?<br/>
<br/>
Un homme de l'entourage:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Messire! j'ai ieu l'id&eacute;e de la nommer St. Pierre mais malheuresement j'en avons d&eacute;j&agrave; ieune.<br/>
<br/>
Jane:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nommez la St. Pierre le Censeur - quand j'avais 't&eacute; au Art Centre pouor vaie &#8230;.<br/>
<br/>
Le Bailli:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui! Oui! Madame, j'accepte vot' suggestion!<br/>
<br/>
Elsie:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Arr&ecirc;tez! M&eacute;, j'voudrais St. Vernon!<br/>
<br/>
A la maintchi des femmes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, St. Vernon!<br/>
<br/>
L'autre maintchi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nannin, St. Pierre le Censeur!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;UN MOUSSIEU ARRIVE SUS LA STRADE.<br/>
<br/>
Le Moussieu:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou vos ouait d'un mille! M&eacute;, j'sis expert &agrave; r&eacute;soudre les ardjuments. Puisqu'ous n' pouvez pas vos accord&eacute;, j'm'en vais faithe eune suggestion! Comme d'habitude, ch'est m&eacute; qui s'en va prendre ch&egrave;rge, et j'nos en allons la nomm&eacute; la Para&icirc;sse de St. Dick!!<br/>
<br/>
Le Bailli:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et bein, ch'est fait! Mesdames et Messieux, Ch'est qu'ou criyiz de la grand' blianche maison ichin? Ch'est la maison et la Salle Paroua&icirc;ssiale et j'vos pr&eacute;sente Madame le Conn&eacute;tablye de St. Dick!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;LA DAME DEHALLE, EN COMPTANT DES SOUS.<br/>
<br/>
La dame:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beinv'nus, j'sis Mad'mouaiselle Marie du Fort!<br/>
<br/>
Le Moussieu:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh non! Ch'n'est pas vrai! Pas acouo un autre nonante-huit milles louis pouor nos en d&ecirc;faithe!!! <br/>
</div>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="thiatre.html">L&eacute; thi&acirc;tre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ercliameejt.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
</HTML>

