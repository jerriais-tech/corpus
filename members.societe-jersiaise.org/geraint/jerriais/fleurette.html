<HTML>
<HEAD>
<TITLE>Fleurette</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Fleurette</h2></font></center><p>

<CENTER><TABLE><TR><TD>
<div align="right"><i>Cont&egrave; par un Canadien &agrave; l'H&ocirc;pita'-</i><br/>
<br/>
<br/>
</div><div align="left">Ma gambe? &#8230; oull'est horte au gn'ou, et ou m&eacute; d'mand&egrave;z<br/>
Si ch'est qu&eacute; j'la manque? j&eacute; peux vos dire qu&eacute; oui,<br/>
Opr&egrave;s l'aver veue &agrave; sa pli&egrave;che ann&egrave;e opr&egrave;s ann&egrave;e,<br/>
Et j&eacute; n'oublyie pon l&eacute; cor tchi m&eacute; vengeait l'pi'd;<br/>
Mais acheteu, j&eacute; m'fiche d&eacute; chu vilain cor-l&agrave;,<br/>
Il est hors ov la gambe et n&eacute; m'fra pus d'ma' &#8230;<br/>
<br/>
Enfin sus unn' gambe j'pouorrait tr&eacute;jous marchi &#8230;<br/>
Mais chein qui m'g&ecirc;ne, ch'est ma triste fache:<br/>
Oull'est tout &egrave;smagly'ie, j'nai pus la jo'e sou&ocirc;s l'yi,<br/>
Tout est hors d&eacute; pli&egrave;che - oull'est en b&eacute;dache,<br/>
J'sis se&ucirc;re qu&eacute; j&eacute; r'semble &agrave; tchique &egrave;spe&ucirc;r&acirc;t<br/>
Car la Bonne Soeur n&eacute; veurt pon m&eacute; pr&ecirc;ter d&eacute; mireux,<br/>
Mais j&eacute; vait les passants ergarder en bas,<br/>
Coumme si l'&eacute;tat d'ma fache lus fa&icirc;sait grand'peux.<br/>
Peux, pitchi et d&ecirc;tresse, &agrave; l'id&egrave;e d'ma souffrance,<br/>
Pas b&eacute;soin d&eacute; mireux pour d'vinner chein qu'i pensent.<br/>
<br/>
Pourtant, j&eacute; sis fi &#8230; voire j'y sis, pour achet'eu,<br/>
J'tais bein l'yien d&eacute; y'i'&eacute;tre, vra&icirc;ment &agrave; matin,<br/>
Car si ou z'av&ecirc;tes pass&eacute; ou n'&eacute;r '&ecirc;tes veu<br/>
Qu'un triste embli&egrave;me peineux et chagrin<br/>
Tchi tou&ocirc;nait du bord d&eacute; la muraille, pour la muchi<br/>
Sa pou&ocirc;re figure toute meurtrie, saccagie,<br/>
Et tchi pensait dans l'temps, qu&eacute; pour l'i,<br/>
I' s'rait bein mus mort que d'rester en vie.<br/>
Tch'est qui s'est don pass&egrave; pour changi tout chounna,<br/>
D&eacute;pis qu&eacute; j&eacute; n'cliutte pus ma fache contre la parai?<br/>
Qu&ecirc; j&eacute; n'pense pus &agrave; man malheur, que j'oublyie man m&agrave;?<br/>
Eh bein, si ou m'&eacute;cout&egrave;z, j'men vais vos l'conter.<br/>
<br/>
Ergard&egrave;z l&eacute; janne Poilu-l&agrave;, cou&ocirc;chi d'autre c&ocirc;t&eacute;,<br/>
- Un' &egrave;scliat d&eacute; bombe y'i&agrave; ou&egrave;rt la t&ecirc;te -<br/>
Et bein, il a unn' soeur - oull'est v'nue anni&egrave;t,<br/>
Et ch'a 't&egrave; pour l'i unn' div&ecirc;rse f&ecirc;te:<br/>
Car toute la matin&egrave;e i' n'pensait qu'&agrave; la fillette,<br/>
Disant : &#8220;Quand done viendra-t-elle, Fleurette?&#8221;<br/>
<br/>
Pus tard, j'entendit un cri d&eacute; jouaie,<br/>
Et l&eacute; brit d&eacute; p'tits pas pressis,<br/>
Un soupir tout bas, suivi d'unn' vouaie<br/>
Cliaire et riante, tchi faisait envie :<br/>
Ch'&eacute;tait la vouaie d'unn' p&eacute;tite d&eacute;moua&icirc;selle,<br/>
Unn' vouaie dou&ocirc;che et tendre et si gr&acirc;cieuse,<br/>
Tchi disait : &#8220;C'est toi, c'est toi, Marcel,&#8221;<br/>
&#8220;Mon fr&eacute;re, coumme je suis heureuse!&#8221;<br/>
<br/>
Tou&ocirc;nant ma fache mal faite du bord d&eacute; san li&egrave;t,<br/>
En carrant ma converture tout d'un coup, j'y vit<br/>
Unn' rare vision d&eacute; toute bia&ucirc;t&egrave; -<br/>
H&eacute;las, si j'avais se&ugrave;lement t&egrave; comme l'i!<br/>
Ch'tait une fillette d&eacute; seize ans, belle comme un jour,<br/>
Pus femme qu&eacute; fille, et si bein faite,<br/>
Ov' un r'gard doux, et plien d'amour :<br/>
Unn' v&eacute;ritable ange &agrave; m'n'id&egrave;e? Fleurette.<br/>
<br/>
Ah, j&eacute; m'tou&ocirc;ni vite du bord d&eacute; ma muraille,<br/>
Les esprits tou&ocirc;s bas, et au m'sesp&eacute;<br/>
Disant &agrave; m&eacute;-m&ecirc;me : &#8220;Pou&ocirc;re rein-tchi-vaille,<br/>
D&eacute; pareilles visions n&eacute; sont pas pour t&eacute;!&#8221; -<br/>
Et l&agrave;, sans mouv'ment j&eacute; resti,<br/>
Pensant qu'i' n&eacute; m'vyaient pas, lus deux,<br/>
Quand subitement la fillette d&eacute;mandit :<br/>
&#8220;Marcel, qui est donc ce pauvre malheureux?&#8221;<br/>
Et i's' mins &agrave; l'y conter entou&ocirc;re man m&ecirc;ch&egrave;t - <br/>
- J&eacute; n'sait pon ou&egrave;qu'il avait ou&iuml; chounna -<br/>
Qu&eacute; dans la tranchie j&eacute; m'&eacute;tais ru&egrave;<br/>
Sus unn' bombe qui y'i'avait tchais, qu&eacute; j'avais yieu l'ma,<br/>
Mais qu&eacute; tou&ocirc;s m's'hoummes en avaient &egrave;scapp&egrave;.<br/>
<br/>
Tranchill'ment j'&egrave;scoutais, sans faire minne d'entendre,<br/>
Mais ou n'disait mot quand-i qu'san fr&egrave;re caquetait,<br/>
Quoi qu'i'm semblyit dans un temps ou&iuml; un soupir tendre :<br/>
Etait-che par pitchi pour m&eacute;, j&eacute;' n'sait?<br/>
J&eacute; pensi qu&eacute; l&eacute; conte l'avait p't'&ecirc;tre attrist&egrave;e,<br/>
Quoiqu'ou d'v&icirc;sait &agrave; san fr&egrave;re en riant -<br/>
Et m&eacute;, dans man li&egrave;t m&ecirc;me ov les yi&egrave;rs frum&egrave;s <br/>
J&eacute; viyiais sa belle figure d&eacute;vant m&eacute;, pourtant :-<br/>
San p'tit n&egrave;z ertrouss&egrave; la moindre des choses,<br/>
San menton d&eacute;licat, et si bein tou&ocirc;n&egrave;,<br/>
Des l&egrave;vres d&eacute; la couleur d&eacute; bouton d&eacute; rose,<br/>
Des dents coumme des perles, et blianches coumme la nai,<br/>
Et des yieux ossi blius qu&eacute; la pus belle violette :<br/>
Voire, unu' reine pour sa bia&ucirc;t&egrave; - Fleurette.<br/>
<br/>
Quand vint l'heure pour s'en r'aller, et qu'ou s&eacute; l'vit -<br/>
- Le jour baissait, et la ni&egrave;t v'nait vite -<br/>
J&eacute; m&eacute; r'tou&ocirc;ni d'lus bord sans faire d&eacute; brit,<br/>
Et j'la vit si bein, la chi&egrave;re p&eacute;tite, <br/>
Embrachi san fr&egrave;re - ah, bein des fais -<br/>
Oh. coumme j'enviais Marcel, coumme j&eacute; l'enviais!<br/>
J&eacute; la pensais horte, et j&eacute; d&icirc;t &agrave; man vaisin,<br/>
-&nbsp;&nbsp;Et ma vouaie &eacute;tait triste et enrou&egrave;e - <br/>
&#8220;Tu dois &ecirc;tre bein heure&ucirc;x, m&eacute;-n'ammin,<br/>
D'&ecirc;tre embrachi d'm&ecirc;me par unn' soeur d&eacute;vou&egrave;e,<br/>
Mais pour d&eacute; m&eacute;, j&eacute; l&eacute; sens, ov un visage si laid,<br/>
Jamais femme ou fille, n'&eacute;rait d&eacute; cou&ocirc;rage ass&egrave;z<br/>
Pour embrachi, j'en sis se&ucirc;re, un pareil obj&egrave;t!&#8221; -<br/>
<br/>
J&eacute; m'arr&ecirc;ti tout court, car oull' 'tait l&agrave; d&eacute;vant m&eacute;,<br/>
Et ses beaux yieux erl&icirc;saient coumme deux &egrave;stelles,<br/>
M&eacute; j&eacute; n'pouvais dire mot &#8211; la parole m&eacute; mantchait -<br/>
Et &agrave; ma grande surprinse, la chi&egrave;re d&eacute;mouaiselle<br/>
Baissit la t&ecirc;te dou&ocirc;chement en m'd&icirc;sant :<br/>
&#8220;Voul&egrave;z vous que je vous embrasse, Sergent?&#8221; -<br/>
Sus mes l&egrave;vres fi&eacute;vreuses ou p&ocirc;sit les siennes,<br/>
Et i m'semblyait senti l&eacute; parfum d'unn' flieur,<br/>
L&eacute; sang m'en bou&ocirc;llounait dans toutes mes veines,<br/>
Et j'&eacute;rais voulu tant l'y dire du fond d&eacute; man tchoeur :<br/>
&#8220;Que l'Bouan Djieu t&eacute; b&eacute;nisse, ma chi&egrave;re, pour chounna,<br/>
Car sus ma jo'e fli&egrave;trie oull' avait laissi tchais<br/>
Unn' p&eacute;tite l&egrave;rme bien pr&eacute;cieuse, et, la sentant l&agrave;,<br/>
J&eacute; n'pouvais dire mot : j'avais perdu la vouaie -<br/>
Et quand j'la vit s'en aller, i' m'est avis<br/>
Qu&eacute; pour d&eacute; m&eacute;, vra&icirc;ment, j&eacute; l&egrave;rmais,<br/>
Ch'est se&ucirc;re qu&eacute; jusqu'a&ucirc; dergni jour d&eacute; ma vie,<br/>
Jamais j&eacute; n'oublierai la fillette, nan jamais!<br/>
Sav'ous achet'eu pour tch'est qu&eacute; j'sis fi, qu&eacute; ma jouaie est parfaite?<br/>
Ah, qu&eacute; l'Seigneur la b&eacute;nisse, la p'tite Fleurette! &#8230;<br/>
<br/>
<i><a href="picot.html">J.P.</a> 1918.</i><br/>
<i>&#8220;Fleurette,&#8221;</i><br/>
<i>R. W. Service,</i><br/>
<i>Rhymes of a Red Cross Man.    </i><br/>
<br/>
</TD></TR></TABLE></CENTER><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfhopita.html">L'H&ocirc;pita</a><p>
<li><a href="hopita_adlm.html">&Agrave; l'h&ocirc;pita</a><p>
<li><a href="gdfnosses.html">Les nosses</a><p>
<li><a href="pmnurses.html">Merrienne on Nurses and Operations</a><p>
<li><a href="pmhopita.html">Ph'lip va &agrave; l'H&ocirc;pita</a><p>
<li><a href="painworse.html">How it might have been much worse</a><p>
<li><a href="painhealth.html">The Old Lady's Health Improves too Rapidly</a><p>
<li><a href="painselfish.html">Most Heartlessly Selfish Man in Jersey</a><p>
<li><a href="painfeast.html">After the Feast</a><p>
<li><a href="paindoctor.html">First Doctor Being an Ass - Another is Called in</a><p>
<li><a href="painfouai.html">Ch'est Tout d'm&ecirc;me Vrai: n'y'a qu'la Fou&eacute; qui Sauve</a><p>
<li><a href="painbothladies.html">Both Ladies Volunteer</a><p>
<li><a href="painnursing.html">Nursing is Off, Jealousy is the Cause</a><p>
<li><a href="grippe1918.html">L&eacute; Caouain et la grippe en 1918</a><p>
<li><a href="janvi1917.html">Janvi, 1917</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

