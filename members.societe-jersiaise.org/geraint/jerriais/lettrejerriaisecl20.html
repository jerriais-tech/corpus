<HTML>

<!-- Mirrored from members.societe-jersiaise.org/geraint/jerriais/lettrejerriaisecl20.html by HTTrack Website Copier/3.x [XR&CO'2014], Tue, 15 Jul 2025 13:58:19 GMT -->
<HEAD>
<TITLE>Lettre Jersiaise Dinmanche le 4 Juillet 1999.</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jersiaise Dinmanche le 4 Juillet 1999.</h2></font></center><p>

<br/>

Aniet Dinmanche le 4 de Juillet, ch&eacute;s un pliaisi pour m&eacute;, Clifford Laisney d'vos pr&eacute;senter acquo une fais la Letttre Jerrsiaise. Premi&egrave;thement, j'ai une announce pour les Membres de L'Assembli&eacute;e concernant la Visite a St. Malo et l's'alentours, tchi autha lieu Samedi le 7 d'Ao&ucirc;t. Le prix tout inclu est &pound;50., et si ou voul&eacute;es reserver v&ocirc;t passage, vos pliait ti donner un coup d'telephone a Christine Cudlipp n&ucirc;m&egrave;tho 863056.<br/>
<br/>
Samedi pass&eacute; le 26 d'Juin fut une opportunit&eacute; pour une chentaine de membres de L'Assembli&eacute;e d'Jerriais d'ertouoner a lus temps d'&eacute;fance. Ch'tait une occasion tch'avait 'tait hardi bein organis&eacute;e par le Conmit&eacute; Sociale de L'Assembli&eacute;e et print la forme d'une travers&eacute;e de l'ouest de l'ile en camions.<br/>
J'nos entre rencontimes es Caves du Loup a deux heuthes et d'mie, et un coup avait monter abord, les cochers d'vet&ucirc;thes nos embertchites sus une magnifique prom'nade dans les p'tites ruettes que hardi d'gens n'avaits janmais cirtchuler.<br/>
<br/>
Quouaiq' le temps m'n'ichait a l'orage, j'fumes bein chanceux d'&eacute;capper autchune mou&ocirc;ill&eacute;tuthe, m&ecirc;me le sol&eacute; fit s'n'appathence et tuous les gens 'taits en bouon entrain, chantons chansons jerriaises et faithant lus presence bein connues, sustout &eacute;s touristes tchi r'gardaits, d'mandons d'&eacute;you qu'ch&eacute;s gens avaits ecapper.<br/>
<br/>
Assis dans l'driethe d'une vet&ucirc;the donne l'opportunit&eacute; d'vaie et d'rejoui les gardins et ch'nna tchi s'passe driethe les brousses. J'arrivimes au Centre D'Or, sus le Route des Chinq Milles envers quatres heuthes. Aupr&eacute;s avait d's'embertchi i'tait temps d'se rejoui de raffraichements, une chose trejous bein appreci&eacute;e.  Ch'tait etout une chance d'ex&egrave;rcier les gambes aupr&eacute;s avait 'tait assis sus des bancs tchi 'taits assez rude sus les tchuisses, sustout les gens comme m&eacute; tch'in porte pas trop d'graisse.<br/>
<br/>
En route acquo une fais pour La Corbi&egrave;re, la Baie d'st Brelade, tout l'long d'l'Av'nue Victoria, et oui, ou s'avez bein d'vinner, une visite en vet&ucirc;thes sethait pas compliete sans une travers&eacute;e dans la tonnelle. Siez vet&ucirc;thes cornachant pliene volume, des adultes tchi lus comportaits commes des mousses tch'avait grand besoin d'corrigement, ou pouv&eacute;s vos imaginer le sabat et l'resonnement tchu lieu, et si une fais n'&eacute;tait pas assez, les cochers d&eacute;cidites de'&egrave;rtouoner les vet&ucirc;thes et d'nos convier a une deuxieme dose. Ch'tait bein chanceux qu'la police n'etait pas dans l's'alentours car j'crai qu'j'authaimes tous dejeuner le lendemain matin &eacute;s frais du Conmit&eacute; de D'Fense.<br/>
<br/>
Pouvous vos imaginer les lignes en t&ecirc;te sus l'journal du s&eacute;, 'Cause de fracas, chent Jerriais passe la niet en bo&ecirc;te.' Tout allait bein jusqu'a l's'alentours de La Station d'Police quand iun des camions  s'd&eacute;cidi tchi'l en avait ieu assez. I fut print d'une attaque du ma d'cours et c'mmenchi a cannoner des coups d'r'tou. Aupr&eacute;s aver fait d's'adjustments es boudins d'l'engin, la vet&ucirc;the continnuit par p'tits efforts et finnalement patchi ses telles au fond d'La Vall&eacute;e Des Vaux. Ch&eacute;s ichin tchi f&ucirc;t d&eacute;cider d'transferer les passagiers es autres vet&ucirc;thes et prendre le pouorre vict&icirc;nme en touage.<br/><br/>

J'aarivimes a not destination tchi 'tait le d'part de not prom'nade de vers sept heuthes.<br/>
<br/>
Assis tous a tablye, j't'aimes pr&eacute;ts a d'vouother un magnifique r'pas d'patates frittes, poulet, et d'pais ronds, assist&eacute;es par raffraichements litchides.<br/>
Madame Perr&eacute;e Pr&eacute;sidente du Conmit&eacute; responsablye, payi ses &eacute;rmerciements es cochers pour lus temps et l'usage de lus vet&ucirc;thes. Ou r'mercyi &eacute;tout le g&eacute;rant du restaurant pour un r'pas bein servi. Chaque cocher fut pr&eacute;senter auve une magnifique pannel&eacute;e d'fruit pour ses efforts.<br/>
<br/>
Le restant d'la seth&eacute;e s'passit dans les mains du Sieur Lester Rondel et Nick Le Miere tchi auve l'aidgue de lus accordion et tambours abuttites une journ&eacute;e riche en memouaithes.<br/>
Un p'tit ouais&eacute; m'dit que i'a paslement d'organiser une cirtchulation d'l'ile l'ann&eacute;e tchi vint en bicyclette. J'vos previns en bouon temps d'prepather pas seulement v&ocirc;t machinne mais d'huiler bein les muscles. La SELLE EST PUS DUTHE ACHTEU QU'on 'tait i'a quarante ans.<br/>
<br/>
<br/>
A LA PRECHAINE.<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="veterinnaithe.html">Une Visite siez l&#8217;V&eacute;t&eacute;rinnaithe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl20.html by HTTrack Website Copier/3.x [XR&CO'2014], Tue, 15 Jul 2025 13:58:19 GMT -->
</HTML>

