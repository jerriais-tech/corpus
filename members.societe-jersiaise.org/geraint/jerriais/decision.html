<HTML>

<!-- Mirrored from members.societe-jersiaise.org/geraint/jerriais/decision.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>La D&eacute;cision</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La D&eacute;cision</h2></font></center><p><br>
<CENTER><TABLE><TR><TD>
J'voudrais bein saver tch'est qu'j'peux faithe <br>
Pour pliaithe &agrave; mes pathents ; <br>
P&eacute;p&eacute;e n'fait que d'rou&acirc;blier sus m&eacute; <br>
Et M&eacute;m&eacute;e grounds tout l'temps; <br>
J'sis lus seule fille, et faut que j'reste <br>
En travas sus la ferme <br>
Quand j'&eacute;thai finni m'n &ecirc;colage <br>
A la fin de chu terme.<br>
<br>
Mais j'n'en veurs rein, d'chu sale travas <br>
Dans l's &ecirc;tabl'yes et les clios <br>
&Agrave; plianter patates, soigni vaques, <br>
Dans la terre et la baue ; <br>
&agrave; porter la bouochie &egrave;s hoummes <br>
Matin et arlev&eacute;e, <br>
Et dans l'solyi &ecirc;tre &agrave; m&acirc;ter <br>
S&eacute;th&eacute;e aupr&egrave;s s&eacute;th&eacute;e.<br>
<br>
Je m'plia&icirc;thais mus dans tchique office <br>
&Agrave; chiffrer et &ecirc;crithe, <br>
Ou dans eune banque parmi les sou, <br>
Mais P&eacute;p&eacute;e n'fait qu' d'en rithe! <br>
&#147;Gardes-tes mains nettes, s'tu peux, ma fille, <br>
Mais r'gardes les meinnes &quot;, i' dit,  <br>
Et n'oublyies pon qu'les sou qu'j'ramasse <br>
Valent les siens d'un bantchi!&quot;<br>
<br>
Il est tellement &agrave; la vielle mode <br>
Et n'veurt pon m'&ecirc;couter, <br>
Ni vaie qu'y'a d'aut' choses pour les filles <br>
Que bottes et gros d'vant&eacute; ; <br>
Des hauts talons? Des robes en souaie ? <br>
Mon doue, ch'est l&agrave; qu'i' c'menche!<br>
&#147;Nou n'met pon d'it&eacute; en travas -<br>
Ch'est d's habits du dinmanche !&#148;<br>
<br>
Tchi faithe? Secours, tout n'est pas bein!<br>
I' s'fie qu'j'm'en vais c&eacute;der; <br>
Si j'ai ma t&ecirc;te, i' n'y'a pas d'doute <br>
Que j'l&icirc; f'thai mal au tchoeu; <br>
J'avais envie d'tchitter l'&ecirc;cole <br>
Et d'aver un bouan temps, <br>
Mais coumme ne v'l&agrave; les choses &agrave; ch't heu<br>
J'voudrais n'aver qu'siex ans!<br>
<br>
&nbsp;<p>
<i><a href="perchard.html">ALP</a></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="jessai.html">Quand je s'sai grand</A><p>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><A HREF="ambition.html">M'n ambition</A><p>
<li><A HREF="tchittai.html">Quand j'tchit'tai l'ecole</A><p>
<li><a href="notchouaix.html">Not' Chouaix</a><p>
<li><a href="camarade.html">Tchesque est dev'nu d'mes camarades d'&ecirc;cole</a><p>
<li><a href="offivoc.html">Dans l'office</a><p>

</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/decision.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>
