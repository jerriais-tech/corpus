<HTML>
<HEAD>
<TITLE>Il a p&acirc;ss&eacute; gentiment dg'ieau souos l'pont</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Il a p&acirc;ss&eacute; gentiment dg'ieau souos l'pont</h2></font></center><p><br>
<br>
<br>
L&eacute; Pont d&eacute; Londres est &agrave; tchaie, mais l'pont du Quartchi du H&acirc;vre s'en va-t-i' tchaie avant d'&ecirc;t' b&acirc;ti?<br>
<br>
L'ex-gr&ocirc;sse t&ecirc;te Sovi&eacute;tique Nikita Khruchtchov explyitchit qu'un politicien est l'chein tchi promet d'b&acirc;ti un pont o&ugrave;'est qu'i' n'y a pon d'rivi&eacute;the. Ch'est bein seu qu&eacute; j'n'avons pon d'rivi&eacute;the &agrave; St. H&eacute;lyi, mais les gens &eacute;thont &agrave; croua&icirc;si la Route d'la Lib&eacute;th&acirc;tion pouor aller au Quartchi du H&acirc;vre. Comme tchi qu'i' lus en vont l'faithe? Par un pont? Par un p&acirc;ssage &agrave; pi&ecirc;tons? Sus un z&egrave;bre? Nou n'sait pon acouo.<br>
<br>
Temps p&acirc;ss&eacute;, y'avait tout pliein d'russieaux tchi coulaient par la Ville, entre les ma&icirc;sons et les mielles. Nou vait acouo les noms des rues tchi nos donnent un portrait d'la vie &agrave; chu temps-l&agrave; quand nou 'tait oblyigi d'croua&icirc;si un cann&eacute; en allant d'eune boutique &agrave; sa va&icirc;sinne. Y'a L&eacute; P'tit Dou, et La Plianque Billot o&ugrave;'est qu'les gens soulaient croua&icirc;si l'russ&eacute; sus eune plianque, et pis les danmes soulaient aver &agrave; trousser lus cotillons &agrave; seule f&icirc;n d'croua&icirc;si La Rue Trousse Cotillon pouor aller &agrave; l'&eacute;glyise P&acirc;roua&icirc;ssiale.<br>
<br>
Les rues d'la Ville ont bein changi d'pis l'temps quand l'ieau coulait libr&eacute;ment, mais nou-s'&eacute;thait dit qu&eacute; St. H&eacute;lyi 'tait qu&acirc;siment la V'nise des &Icirc;les d'la Manche!<br>
<br>
J'&eacute;thons-t-i' don un Pont &egrave;s Soupirs? P't-&ecirc;t' bein un Pont &egrave;s Soupirs des contribuabl'yes? Ou chu pont du Quartchi du H&acirc;vre s'en va-t-i' cra&ucirc;ler coumme l&eacute; fanmeux pont du Mill&eacute;naithe &agrave; Londres? La f&icirc;n du temps f'tha tout vaie. <br>
<br>
<br>
<i><a href="jerpoem.html">Geraint Jennings</a></i><br>
2003<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="st_helyi.html">St H&eacute;lyi</a><p>
<li><a href="23helyi.html">Deux'trais mots d'St. H&eacute;lyi</a><p>
<li><a href="gdfieau.html"> L'Ieau du Ciel</a><p>
<li><a href="geovoc.html">La g&eacute;ographie en J&egrave;rriais</a><p>
<li><a href="pliaiches.html">Noms des Pliaiches en J&egrave;rri</a><p>
<li><a href="londonbridge.html">L&eacute; Pont d&eacute; Londres</a><p>
<li><a href="pont3.html">Des cabiches et des caboches</a><p>
<li><a href="westminsterbridge.html">Chennech&icirc;n n'est pon l'&#147;Composed upon Westminster Bridge&#148;</a><p>
<li><A HREF="mers.html">Les mers et les rivi&eacute;thes</A><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
