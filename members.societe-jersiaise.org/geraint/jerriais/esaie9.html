<HTML>

<!-- Mirrored from members.societe-jersiaise.org/geraint/jerriais/esaie9.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>Esaie Chapitre 9 Vers&ecirc;ts 2 &agrave; 7</TITLE>
<META  name="keywords" content="JÃ¨rriais, bible, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Esaie</h2><p>
Chapitre 9, Vers&ecirc;ts 2 &agrave; 7</font></center>
&nbsp;<p>

<P>Tu'as multipli&eacute; la n&acirc;tion, tu' as augment&eacute; sa jouaie - i' lus r&ecirc;jouithont d'vant t&eacute;, comme nou s'r&ecirc;jouit dans l'temps de l'avout, ou quand nou fait un partage.</P>
<P>Pa'ce qu&eacute; tu'as m&icirc;ns l'fard&eacute; qu'i' portait en miots, et l'b&acirc;ton auvec tchi ordinaithement nou li b&acirc;ttait sus l's &ecirc;paules, comme tu fis aujour de Madian.</P>
<P>Car tout combat des siens qui s'battent se fait auvec tumulte, et lus habits sont tachis d'sang, mais chennech&icirc;n est comme quand l'feu passe et tout est r&eacute;duit &agrave; chendres.</P>
<P>Car l'Efant nos est n&eacute;, l&eacute; Fis nos a 't&eacute; donn&eacute;, et l'empire a 't&eacute; pos&eacute; sus s'n &ecirc;paule, et san nom es'sa l'Admithablye, l&eacute; Conseiller, l&eacute; Dgieu fort, l&eacute; Puissant, l&eacute; P&eacute;the d&eacute; l'&ecirc;t&egrave;rnit&eacute;, l&eacute; Pr&icirc;nce d'la paix.</P>
<P>Et i'n'y etha pas d'f&icirc;n &agrave; la grandeur d&eacute; l'empire, ni &agrave; la prosp&eacute;thit&eacute; du tr&ocirc;ne d&eacute; David et d&eacute; san r&eacute;gne, pour l'&ecirc;tablyi dans la justice au pr&eacute;sent et pour tr&eacute;jous. La jalousie d&eacute; l'&Ecirc;t&egrave;rnel des arm&eacute;es f'tha chenna.</P>
&nbsp;<p>

<center><font color="#215e21"><h2>Eune aut' v&egrave;rsion</h2></font></center><p>

Tu'as multipli&eacute; la n&acirc;tion, tu'as augment&eacute; sa jouaie. I' lus r&ecirc;jouithont d'vant t&eacute;, comme nou s'r&ecirc;jouit dans l'temps d'l'avo&ucirc;t, ou quand nou fait un partage.<br>
<br>
Pa'ce qu&eacute; tu'as m&icirc;ns en miots l&eacute; fard&eacute; qu'i'portait, et l'b&acirc;ton auvec tchi nou l&icirc; battait ordinnaithement les &ecirc;paules, comme tu fis au jour d&eacute; Madian.<br>
<br>
Car tout combat des siens qui s'battent s&eacute; fait en t&icirc;ntamarre et lus habits sont tatchis d'sang, mais chennech&icirc;n est comme quand l'feu p&acirc;sse et tout est r&eacute;duit en chendres.<br>
<br>
Car l'&Ecirc;fant nos est n&eacute;, l&eacute; Fis nos a 't&eacute; donn&eacute;, et l'empire a 't&eacute; pos&eacute; sus s'n &ecirc;paule, et san nom s'sa l'Admithabl'ye, l&eacute; Consillieux, l&eacute; Dgieu fort, l&eacute; Tout-Puissant, l&eacute; p&eacute;the d&eacute; l'&Ecirc;t&egrave;rnit&eacute;, l&eacute; Pr&icirc;nce d&eacute; la paix.<br>
<br>
Et i'n'y'&eacute;tha pas d'f&icirc;n &agrave; la grandeu d&eacute; l'empire, ni &agrave; la prosp&eacute;thit&eacute; du tr&ocirc;ne d&eacute; D&acirc;vi et san r&egrave;gne pouor l'&ecirc;tablyi dans la justice &agrave; ch't heu et pouor tr&eacute;jous. La jalousie d&eacute; l'&Ecirc;t&egrave;rnel des arm&eacute;es f&eacute;tha chenna.<br>

<P>&nbsp;</P>

<center><font color="#215e21"><h2>Acouo eune v&egrave;rsion</h2></font></center><p>

<br/>
Tu'as multipli&eacute; la nation, tu'as augment&eacute; sa jouaie. I' lus r&ecirc;jouithont d'vant t&eacute;, comme nou-s-r&ecirc;jouit dans l'temps d'la moisson, ou comme quand nou' fait un partage.<p/>
Parce-qu&eacute; tu'as m&icirc;ns l'fard&eacute; tchi portait en miots, et l'b&acirc;ton auve tchi ordinaithement nou' l'i tapp&eacute; sus  &ecirc;paules, coumme tu fis au jour de Madian.<p/>
Car tout comb&acirc;t des siens qui s'battent se fait en tumulte, et lus habits sont touos tatchis d'sang, mais chenn'chin est coumme quand le feu passe et tou est r&eacute;duit en chendres.<p/>
Car l'&Ecirc;fant nos &agrave; t&eacute; donn&eacute;, l&eacute; Fis &eacute;tout nos &agrave; t&eacute; donn&eacute;; l'empire &agrave; 't&eacute; m&icirc;ns sus ses &ecirc;paules, et san nom es'sa l'Admirable, L&eacute; Conseill, Le Dieu fort, le Puissant, le P&eacute;the d'Et&egrave;rnit&eacute;, et l'Prince de la Paix.<p/>
Et i'n'y' &eacute;tha pas d'fin &agrave; la grandeu de l'Empire ni &agrave; la prosp&eacute;thit&eacute; dans la justice. &agrave; ch't heu et pour tr&eacute;jous. La jalousie d&eacute; l'&Ecirc;t&eacute;rnel des arm&eacute;es f&eacute;tha chenna.<p/>
<br/>
<P>&nbsp;</P>

<center><font color="#215e21"><h2>Acouo eune v&egrave;rsion</h2></font></center><p>

<br/>
Les cheins tchi marchaient dans la ni&egrave;rcheu ont veu eune grande lueu, et pouor les cheins tchi d'meuthaient dans l'pays d'la niet d'la mort, la leunmi&eacute;the lit.<br/>
<br/>
Tu l's as r&ecirc;joui, tu'as ha&ucirc;chi lus jouaie. L'avant &agrave; t&eacute;, i' sont heutheurs coumme les cheins d'l'avo&ucirc;t, ou les cheins tchi font un partage.<br/>
<br/>
Car ch'est t&eacute; tch'as b&ucirc;chi l&eacute; joutchet tch'i' suff&acirc;tchait et la badgette tchi l'lattait, tch'est l'v&egrave;rdgillon d'un ma&icirc;t' math&acirc;tre, coumme au jour d&eacute; Midian.<br/>
<br/>
Tout s'sa pitchi au feu, bou&ocirc;n &agrave; br&ucirc;ler: la botte du soudard tchi pilv&acirc;que, les habits tremp&eacute;s d'sang.<br/>
<br/>
Car un &ecirc;fant est v'nu &agrave; nous, un fis nos a 't&eacute; bailli; et l'gouv&egrave;rn&eacute;ment a 't&eacute; pliaichi entre ses mains. Nou l'a app'l&eacute; l'Dgide d'la Sagesse, l&eacute; Dgieu Fort, l&eacute; P&eacute;the &agrave; tout janmais, l&eacute; Prince d'la Paix.<br/>
<br/>
I' n'y'&eacute;tha pon d'fin d'la cra&icirc;ssance d&eacute; san r&egrave;gne et d'la paix, sus l'tr&ocirc;ne d&eacute; D&acirc;vi et dans san rouoyaume, &agrave; l'renforchi, &agrave; l'sou&ocirc;t'n&icirc;n auve les conseils d'la sagesse et la justice, achteu et &agrave; tout janmais. Ch'est l'vouler d&ecirc;t&egrave;rminn&eacute; du Seigneu d's arm&eacute;es tchi s'en va ag'ver chennech&icirc;n.<br/>
<br/>
<br/>


<center><font color="#215e21"><h2>Acouo eune v&egrave;rsion</h2></font></center><p>
<br/>
Chu peupl'ye tchi marchait dans la ni&egrave;rcheu a veu eune grande leunmi&eacute;the; les cheins tchi d'meuthaient dans un pays d'eune ni&egrave;rcheu d's avanteurs - sus ieux n&eacute; v'l&agrave; la leunmi&eacute;the a li. Tu'as multipli&eacute; la n&acirc;tion, tu'as agrandi sa jouaie: i' lus r&ecirc;jouissent l'avant &agrave; t&eacute; coumme &agrave; eune f&ecirc;te d'avo&ucirc;t, coumme les gens sont ext&acirc;si&eacute;s par la pliourd&eacute;thie. Ch'est en tchi l'joutchet d'lus suffat, les palanches d&eacute; lus ch&egrave;rge, et la badgette d'lus oppr&ecirc;sseux, tu l's as b&ucirc;chi coumme au jour d'Midian. Ch'est en tchi les bottes des dg&egrave;rri&egrave;rs tchi pilv&acirc;tchaient et touos les habits tatchis d'sang s'sont br&ucirc;l&eacute;s pouor en ca&ucirc;ffer l'feu. Ch'est en tchi un mousse a 't&eacute; n&eacute; pouor nous, un fis nos a 't&eacute; bailli; il &ecirc;pa&ucirc;le l'autorit&eacute; et nou l'appelle l&eacute; Consilieux Avis&eacute;, l&eacute; Dgieu Tout-Pi&ecirc;ssant, l&eacute; P&eacute;the &Ecirc;t&egrave;rnel, l&eacute; Pr&icirc;nce d'la Paix. S'n autorit&eacute; agranditha sans c&ecirc;sse, et y'&eacute;tha d'la paix sans bu ni f&icirc;n pouor l'tr&ocirc;ne d&eacute; D&acirc;vi et san rouoyaume. I' l'&ecirc;tablyitha et l'renforchitha atout la justice et l'bou&ocirc;n jugement entr&eacute;tant et &agrave; tout janmais. Ch'est l'z&ecirc;le du Dgieu d's arm&eacute;es tchi f'tha chennech&icirc;n.<br/>


<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="esaie_biblye.html">Esaie</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/esaie9.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>
