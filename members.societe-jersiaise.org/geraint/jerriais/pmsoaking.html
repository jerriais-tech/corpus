<HTML>

<!-- Mirrored from members.societe-jersiaise.org/geraint/jerriais/pmsoaking.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne gets a soaking</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne gets a soaking</h2>
Was it worthwhile?</font></center><p>


Moussieu l'Editeu,<br/>
<br/>
Quand je r'v&icirc;nmes d'l'&ecirc;l&eacute;ction m&ecirc;credi au s&eacute;, dans les onze heuthes, la Merrienne hallit san bonnet, le fliantchit s&ucirc;s l'plianchais, et, sans dithe une pathole, s'en fut &agrave; haut pour se d&ecirc;changi. Oulle tait tremp&eacute;e jusqu'&acirc; la p&eacute;. M&eacute;, j'mint un mio d'ch&eacute;rbon s&ucirc;s l'feu, et j'appr&eacute;chit une tchaise pour mettre ma grand'c&acirc;saque &agrave; s'chi, &eacute;pis j'massi&eacute;vit &agrave; m'cauff&eacute; un mio car j'qu'menchais &agrave; fr&eacute;lott&eacute;.<br/>
<br/>
Au but d'vingt minutes la v'la tchi d'valle. &quot;Au mains,&quot; ou m'dit, &quot;tu'&eacute;thais peut mettre le ticlye s&ucirc;s l'feu. Et fait m&eacute; du run que j'cauffe mes pids. A t'vais no dithait que n'y'a qu't&eacute; tch'as tait mouollyi.&quot;<br/>
<br/>
J'c&acirc;rrit ma tchaise sans dithe un mot, mais ou n'avait pas fini. Au contraithe ou n'faisait que d'qu'menchi.<br/>
<br/>
&quot;La pr&eacute;chains fais qu'tu m'entra&icirc;n'nas &agrave; une &ecirc;lection de niet,&quot; ou dit, &quot;tu'en r'ouithas pasl&eacute;. D&eacute; toutes les imb&eacute;cilit&eacute;s!&quot;<br/>
<br/>
&quot;Ma ma pouore Merrienne,&quot; j'l'y dit, &quot;ch'n'est pas d'ma faute s'il a tchaie une achie ou deux, et, apr&egrave;s tout, si tu t'as tait, ch'tait d'ta bouonne volont&eacute;. Tu n'peux pas dithe qyue j'tait happ&eacute;e par la p&eacute; du co et train&eacute;e jusqu'&agrave; la salle. Et quand j'tait dit dans les neuf heuthes tch'il tait temps de r'venin, tu m'as dit que n'y'avait pas d'pr&ecirc;sse. Ach'teu tu m'bia&ucirc;me et j'voudrais sav&eacute; ourtchi.&quot;<br/>
<br/>
Ou n'dit rain pour tchiques minutes, &eacute;pis, &quot;Eh ben, y'avait p't'&ecirc;tre de ma faute,&quot; oulle admint, &quot;mais quand no veint &agrave; y pens&eacute;, faut-y &ecirc;tre b&ecirc;te de s'excit&eacute; d'm&ecirc;me, et d'&ecirc;tre &agrave; patachi pour des heuthes de temps dans l'pit&eacute; tout simplyement parsque tchitchun veur &ecirc;tre D&eacute;put&eacute;. J'&eacute;thions tait ben m&ucirc;s ichin assis aupi d'notre feu et deux vouaix d'p&ucirc;s ou mains n'&eacute;thaient fait autchune diff&eacute;thence.&quot;<br/>
<br/>
&quot;Nan, pas agniet,&quot; j'm'accordit, &quot;mais y'a ben d's'ann&eacute;es une &ecirc;lection pour Juge fut d&eacute;cid&eacute;e par une vouaix &eacute;pis si tout l'monde faisaient somme tu dis n'y'&eacute;thait jamais un candidat d'&ecirc;lu et l's'Etats s'n'&icirc;thaient &egrave;s tchans.&quot;<br/>
<br/>
&quot;J&ecirc;rri n'en s'sait pas d'pi&egrave;the,&quot; ou dit, &quot;mais j'm'en vais t'dithe une chose, Ph'lip, et ch'est que quand j'vivrais &agrave; l'Age d'Abraham, Isaac et Jacob, jamais tu n'me r'v&egrave;rras &agrave; une &ecirc;lection, nan pas quand tu m'b&acirc;il'lais chent louis. Ne v'la man bonnet, que j'avais accat&eacute; pour les neuches &agrave; ma tate Souky en telle, et man parapluie tchi m'a fait tant d'service est en minchons. Quant &agrave; mes cauches et tout l'restant, j'n'aime pas m&ecirc;me &agrave; y pens&eacute;. Ch'est une ruine, et pour rain du tout.&quot;<br/>
<br/>
Ou continuit d'm&egrave;me pour tchique temps mais apr&egrave;s qu'j'avions soup&eacute; ou qu'menchit &agrave; s'ravigott&eacute; un mio et oulle admint qu'oulle avait yeu une bord&eacute;e d'fun malgr&eacute; l'temps.<br/>
<br/>
&quot;Y'a une chose, man Ph'lip,&quot; ou m'dit. &quot;Quand Saint-Ou s'met dans la t&ecirc;te de faithe une chose comme ou d&eacute;v'thait &ecirc;tre faite, n'y'a pas une autre p&acirc;raisse &agrave; l'y touchi.&quot;<br/>
<br/>
&quot;Ah, damme, tu peux l'dithe,&quot; je m'fit.&quot; N'y'en a pas m&ecirc;me yunne tchi peut l'y v'nin au g'nou.&quot;<br/>
<br/>
<i><a href="lebrocq.html">Ph'lip</a></i><br/>
<br/>
1948<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pm2candidates.html">Merrienne sees two Candidates and promises both</a><p>
<li><a href="pminterressie.html">Merrienne est ocquo &icirc;nt&eacute;rr&ecirc;ssie dans la politique</a><p>
<li><a href="pmpolitics.html">Merrienne on Politics</a><p>
<li><a href="pmdeluge.html">Merrienne et l&eacute; d&eacute;luge</a><p>
<li><a href="pmsurprinses.html">Un jour de surpr&icirc;nses</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmsoaking.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

