<HTML>

<!-- Mirrored from members.societe-jersiaise.org/geraint/jerriais/pmprovidence.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip et la providence</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip et la providence</h2></font></center><p>

<i>&agrave; Portinf&eacute;, Saint Ou.</i><br/>
<br/>
<i>Vendredi au s&eacute;.</i><br/>
<br/>
Moussieu l'Editeu,<br/>
<br/>
J'tiomes &agrave; p&acirc;sler, la Merrienne et m&eacute;, en d&eacute;jeunant &agrave; matin, quand j'avons yeu la triste nouvelle d'la mort du fanmeux Lord Nuffield.<br/>
<br/>
&#8220;I' 'tait un homme des p&ucirc;s r'merquablyes,&#8221; ou s'est faite en qu'menchant, &#8220;pour aver am&acirc;ss&eacute; touos chais millions. Sans doute il a yeu toutes les chances dans l'couothant d'sa longue vie.&#8221;<br/>
<br/>
&#8220;Ch'n'est pas la chance, ma vielle,&#8221; j'ai dit, &#8220;ch'est un don, et i' n'a jamais couothu dans notre famille. Si Lord Nuffield, quand il 'tait jeune, g&acirc;gnait quatre sous, il en faisait huit s&ucirc;s tchique sens, tandis qu'm&eacute;, j'en d&egrave;spensais quatre et empruntais l'restant. Ch'nait pas tout &agrave; fait ma faute, car ch'est la Providence tchi gouv&egrave;rne chonna.&#8221;<br/>
<br/>
&#8220;Oh,&#8221; ou s'est faite, &#8220;j'n'avais jamais compr&icirc;nt chonna.&#8221;<br/>
<br/>
&#8220;Pas &ecirc;tonnant,&#8221; j'ai dit, &#8220;car i' nos est dit qu'au qu'menchment du monde Adam n'comprenait pas sa femme, et Eve ne comprenait pas s'n homme: autrement i' n'&eacute;thaient pas fait la b&ecirc;tise tch'i' f&icirc;tent.&#8221;<br/>
<br/>
&#8220;Sais-tu bein, Ph'lip,&#8221; ou s'est faite, &#8220;que jamais je n'mange un p&acirc;t&eacute; d'pommes ou des pommes au fou sans y penser et pourtant y'a longtemps. Tchi dommage que n'y avait pas un betchet d'navets ou d'autres ledgumes dans chu gardin.&#8221;<br/>
<br/>
J'nos sommes mimes a pasler de chein tchi s'arrive dans les p&acirc;raisses, et la Merrienne a r'mertchi qu'ou trouve dr&ocirc;le qu'&agrave; la Trin't&eacute; un comit&eacute; est bli&acirc;um&eacute; pour aver r&eacute;sign&eacute; sans permission, &#8220;Quand i' n'y &eacute;tha qu'des femmes dans l's Etats,&#8221; oulle a dit, &#8220;un comit&eacute; tchi veur r&eacute;signer, pou&ocirc;rra l'faithe sans autchune diffitchult&eacute;. Apr&egrave;s tout, i' faut qu'les gens aient un mio d'libert&eacute;: mais la p'tite p&acirc;raisse de Saint Mathie a fait pi&egrave;the, si nou peut craithe la g&acirc;zette.&#8221;<br/>
<br/>
&#8220;L'affaithe a 'te r'minse es Surveillants,&#8221; j'ai dit, et, changeant d'sujet, j'li ai d'mand&eacute; tch'est qu'oulle a veu au &#8220;show&#8221; de g'vaux &agrave; Saint Louothains.<br/>
<br/>
&#8220;P&ucirc;s d'bidets que j'&eacute;thais creu. Y'en avait des grands, des moyens et des p'tits: en un mot y'en avait pour touos les go&ucirc;ts. Quand i' font autchune chose &agrave; Saint Louothains, le succ&egrave;s est certain, car les arrangements sont tr&eacute;jous parfaits.&#8221;<br/>
<br/>
Et ch'est tout pour agniet, Moussieu, car j'si bein l&acirc;ss&eacute;.<br/>
<br/>
<i><a href="lebrocq.html">Ph'lip</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmoptimistic.html">Ph'lip is Optimistic</a></p>
<li><a href="pm3000boeu.html">Trais mille louis pour un boeu!</a><p>
<li><a href="pmmarguerite.html">La Princesse Margu&eacute;rite</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmprovidence.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>

