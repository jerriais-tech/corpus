<HTML>

<!-- Mirrored from members.societe-jersiaise.org/geraint/jerriais/cahouainnoue1915.html by HTTrack Website Copier/3.x [XR&CO'2014], Tue, 15 Jul 2025 13:52:36 GMT -->
<HEAD>
<TITLE>&quot;Here's Father Christmas!&quot;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&quot;Here's Father Christmas!&quot;</h2></font></center><p>
<img src="noue/mousses3.jpg" width="223" height="350" alt="Papa Nou&eacute;" title="" align="right" />
Vendredi pass&eacute; je voulais vaie Bill Huelin par affaithes et nou m'dit que je l'trouvethais &agrave; l'office du &quot;Morning News,&quot; ch'est pourtchi je m'y en fus.<br/>
<br/>
Mais, en d'vallant Halkett Place, je vis en d'vant d'l'office un attroupement de pus de deux chents personnes et des &quot;motor-cars&quot; de stationn&eacute;es le long du pav&eacute;, toutes d&eacute;cor&eacute;es et couvertes de ouaddinne pour erpr&eacute;senter d'la n&egrave;.<br/>
<br/>
Je dis &agrave; m&eacute;-m&ecirc;me, &quot;Tch'est don qu'i' peut y aver en allant? Est-che des neuches?&quot; Et pis je pensi que che n'pouvait pas &ecirc;tre chenna, car touos les membres du &quot;staff&quot; sont d&eacute;j&agrave; mathi&eacute;s.<br/>
<br/>
&quot;Ch'est p't &ecirc;tre un bapt&ecirc;me! Y a p't-&ecirc;tre des jumiaux siez Bill Huelin!&quot;<br/>
<br/>
En appr&eacute;chant un mio pus pr&egrave;s, je r'mertchi que y avait un vier &quot;Father Christmas&quot; de m&acirc;t&eacute; &agrave; c&ocirc;t&eacute; de ch&acirc;que automobile, i' y en avait treis tout ensemblye, et que Moussieu Smith, le photograph, &eacute;tait &agrave; les photographier.<br/>
<br/>
Je n'pus pas passer &agrave; travers de la foule, ch'est pourtchi je voltigi par en d'sus d'lus t&ecirc;tes et je m'jutchi sus l'haut d'une maison &agrave; poupettes qu'&eacute;tait dans l'office.<br/>
<br/>
Mes chiers anmins, mais i' y en avait-t-i' du r&ecirc;mouage l&agrave; d'dans!<br/>
<br/>
Et tchi mouoch&eacute; de marchandises!<br/>
<br/>
I' y avait des patchets de toutes les esp&egrave;ces d&eacute;pis l'plianchais jusqu'au pliafons.<br/>
<br/>
Par la conversation alentou d'm&eacute;, j'apprins bain vite qu'i' s'agissait d'une distribtution de jouettes et d'pr&eacute;sents &agrave; touos les pouores &ecirc;fants de dans la ville et qu'les treis &quot;Santa Claus&quot; &eacute;taient pour aller les distribuer &agrave; lus adresses avec l'aide des &quot;Motors&quot; gracieusement pr&ecirc;t&eacute;s par lus propri&eacute;taithes g&eacute;n&eacute;reux, quatre messieux bain connus pour lus sympathie pour les pauvres.<br/>
<br/>
Madame Duret Aubin, qu'a prins un vif int&eacute;th&ecirc;t dans la &quot;scheme&quot; d&egrave;s le c'menchement, &eacute;tait pr&eacute;sente &agrave; survillyi la grande oeuvre de charit&eacute;. Occhup&eacute;e comme oulle 'tait, oulle &ecirc;pa&icirc;gni oquo tchiques minutes de san temps pour t&eacute;nin conversation avec le pouore Caouain, un bonheur de tchi que j'me f&eacute;licite et que je n'sis pas pr&ecirc;t de roublier.<br/>
<br/>
Dri&eacute;the le conteux, Fra&icirc;nque Mich&eacute; et sa charmante dame &eacute;taient bain embarrass&eacute;s &agrave; arrangi touos les dons dans l'ordre qu'ils 'taient pour aller, et deustrais &quot;Boy Scouts&quot; les portaient en d'hors et aidgaient &agrave; chergi les &quot;automobiles.&quot; Pouss&eacute; par ma tchuthiosit&eacute; habituelle, je vouli vaie tchil effet que v'l&agrave; tch'&eacute;thait sus les mousse qui r'ch&eacute;v'thaient toutes ches belles choses-l&agrave;, alors je m'jutchi dri&eacute;the iun des &quot;motors&quot; et cache nouos v'l&agrave; aller.<br/>
<br/>
D&egrave;s qu'j'arr&ecirc;times dans la rue ouais que j'avions affaithe, i' sortait des mousses et des femmes de presque toutes les portes et ch'tait des hourras et des cris de &quot;Here's Father Christmas!&quot; Et pis les pus hardis d'mandaient au bouonhomme &quot;Have you got anything for me?&quot;<br/>
<br/>
Quand il lus avait donn&eacute; lus patch&egrave;t, je vos asseuthe qu'i' n'taient pas longtemps &agrave; l'ouvri, et le plaisi et la jouaie que la pus simplye jouette causait &agrave; ches pouores petits marmots-l&agrave;, aithait r&ecirc;jouit l'tchoeu du pus endueurchi ou du pus m&eacute;lancolique.<br/>
<br/>
Qui me sait permins, comme iun qu'a veu une partie d'la distribution avec mes propres yiers, d'asseuther &agrave; toutes les &acirc;mes charitablyes qui y ont contribu&eacute; qu'i' n'peuvent pas s'former une id&eacute;e du bonheur et d'la jouaie qu'ils ont apport&eacute; dans la vie de toutes ches p'tites gens-l&agrave;.<br/>
<br/>
Malheutheusement la mins&eacute;the existe dans bain des parties d'la ville, et peut-&ecirc;tre que dans d'nombreux cas i' y a d'la faute &egrave;s pathents.<br/>
<br/>
Bain souvent les pouores &ecirc;fants sont les victimes de circonstances sus lestchelles i' n'ont auchune contr&ocirc;le et il est bain &ecirc;vident qu'ils ont &agrave; enduther bain des privations et bain des souffrances d'un but d'lann&eacute;e &agrave; l'autre. Gr&acirc;ce &agrave; l'initiative et l'int&eacute;th&ecirc;t des personnes charitablyes que j'ai mentionn&eacute; pus haut, il a 't&eacute; possiblye de donne bain du plaisi duthant les f&ecirc;tes de Nou&eacute;, &agrave; pis de deux mille &ecirc;fants de parmi les pus pauvres.<br/>
<br/>
Que Dieu b&eacute;nisse toutes les bouannes gens qu'ont contribu&eacute; &agrave; la bouanne oeuvre et lus donne les moyens et les sentiments de r'doubier lus &ecirc;fforts l'ann&eacute;e tchi vaint.<br/>
<br/>
</div><div align="center">* * *<br/>
</div><div align="left"><br/>
Le Caouain offre ses miyeurs souhaits &agrave; tous pour une bouanne et heutheuse Nouvelle Ann&eacute;e.<br/>
<br/>
<i><a href="gwdec.html">Caouain</a></i><br/>
<i>La Chronique de Jersey, 1/1/1916</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/bouannoue.html">Bouan Nou&eacute;!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>

<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouain_vilain.html">J'sis un bein vilain ou&ecirc;s&eacute;</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>

<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1970.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>


<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>

<li><a href="samuelnoue1913.html">La g&acirc;zette vos souhait' un bouan Nou&eacute;</a><p>
  <li><a href="noueeurope.html">Notr' Nou&eacute; &agrave; l'Europe</a><p>
  <li><a href="pmnoue.html">Nou&euml; et la Merrienne</a><p>
<li><a href="noue/romeril.html">Romeril</a><p>
<li><a href="painnoue1913.html">Greeting from our Happy Family</a><p>
<li><a href="painfestivities.html">Moralisings on the Seasons Festivities</a><p>

<li><a href="painchristmas.html">Christmas Eve Adventures</a><p>

<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p>
<li><a href="lettrejerriaise24.html">La Lettre J&egrave;rriaise</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="farcednoue.html">La farce d'Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouainnoue1915.html by HTTrack Website Copier/3.x [XR&CO'2014], Tue, 15 Jul 2025 13:52:36 GMT -->
</HTML>

