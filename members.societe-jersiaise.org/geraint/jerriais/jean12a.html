<HTML>
<HEAD>
<TITLE>La Bouonne Nouvelle s'lon Jean, Chapitre 12</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, Chapitre 12</font></h2></center><p>

<center><font color="#215e21"><h3>V&egrave;rsets 1-16</h3></font></center><p>
<a href="verrinnehoppids.jpg"><img src="verrinnehoppids.jpg" width="120" height="350" alt="" title="" border="0" align="right" /></a>
&Eacute;pis si&ecirc;x jours d'vant la P&acirc;que Juive, J&eacute;s&ucirc; v&icirc;nt &agrave; B&eacute;thannie siez Lazare, l'chein qu'il avait sou&ocirc;l'v&eacute; des morts. Nou l&icirc; griyit un r'pas, et la Marthe l&icirc; s&egrave;rvait, et Lazare 'tait parmi les cheins &agrave; tabl'ye d&eacute; compangnie auve li. &Eacute;pis Mathie pr&icirc;nt eune livre d&eacute; hielle parfunm&eacute;e et onguennit les pids &agrave; J&eacute;s&ucirc; et l's &ecirc;ssuiyit atout ses g'veux, et toute la ma&icirc;sonn&eacute;e fut remplyie du parfum d'l'onguent. Mais iun des discipl'yes, J&ucirc;da Iscariote (l'chein tchi l'trisonn'nait), dit, &quot;Pouortchi qu'nou n'vendit pon ch't onguent pouor si&ecirc;x chent sous &agrave; seule f&icirc;n d'bailli les sou &egrave;s pou&ocirc;rres gens?&quot; (I n'dit pon chenna pouor autchun amour qu'il avait pouor les pou&ocirc;rres gens, mais pa'ce qu'i' 'tait un voleux et, coumme i' gardait la bourse, prannait pouor l&icirc;-m&ecirc;me chein qu'nou-s'y v&egrave;rsait). &Eacute;pis J&eacute;s&ucirc; dit, &quot;La&icirc;sse-la. Ch'est en tchi ou gardait chennech&icirc;n pouor l&eacute; jour d&eacute; m'n ent&egrave;rrement. Ous avez tr&eacute;jous les pou&ocirc;rres gens siez vous, mais ou n'm'avez pon tr&eacute;jous.&quot; Y'avait don un fi&egrave;r fliotchet d'Juis tch'avaient ieu l'brit qu'i' 'tait l&agrave;, et i' v&icirc;ndrent pon ra&icirc;que pouor vaie J&eacute;s&ucirc; mais Lazare &eacute;tout, l'chein qu'il avait sou&ocirc;l'v&eacute; des morts. Mais les grands pr&ecirc;tres compliot&icirc;drent pouor mett' Lazare &agrave; mort &eacute;tout, viyant qu'un amas d'it&eacute; d'Juis lus en f&ucirc;drent et lus fy&icirc;drent &agrave; J&eacute;s&ucirc;.<br/>
<br/>
Et l'lendemain, y'avait un amas d'monde tchi 'taient l&agrave; pouor la f&ecirc;te et tch'avaient ieu l'brit qu'J&eacute;s&ucirc; 'tait pouor v'n&icirc;n &agrave; J&eacute;rusalem, et i' pr&icirc;ndrent des branques &egrave;s palmes et lus en f&ucirc;drent &agrave; seule f&icirc;n d'l'ach&icirc;trer, en briyant, &quot;Eune b&eacute;n&eacute;diction sus l'chein tchi veint au nom du Seigneu, l'Rouai d'Isra&euml;l!&quot; Et J&eacute;s&ucirc; &ecirc;pyit un &acirc;nichon et s'y'&ecirc;tch&egrave;rfroutchit; coumme ch'est &ecirc;crit dans l's &Ecirc;crituthes, &quot;N'sai pon &ecirc;ffrit&eacute;e, fil'ye d&eacute; Sion, ch'est en tchi n&eacute; v'l&agrave; tan Rouai tchi veint assis sus un &acirc;nichon.&quot; (Ches choses-ch&icirc;n n'taient pon cliaithes &egrave;s discipl'yes au c'menchement. mais quand J&eacute;s&ucirc; avait 't&eacute; sou&ocirc;l'v&eacute; dans sa glouaithe, i' lus v&icirc;nt &agrave; l'id&eacute;e qu'ches choses dans l's &Ecirc;crituthes 'taient entouor li et nou l&icirc;'avait gr&eacute;e chennech&icirc;n.) 
<br/>
&nbsp;<p>

<center><font color="#215e21"><h3>V&egrave;rsets 12-19</h3></font></center><p>

L&eacute; pr&eacute;chain jour, un fliotchet d'monde tchi 'taient v'nus pouor la P&acirc;que Juive ou&icirc;drent p&acirc;ler qu&eacute; J&eacute;s&ucirc; s'arroutait en J&eacute;thusalem. Et i' pr&icirc;ndrent des branques d&eacute; palmes et lus d&ecirc;hal&icirc;drent pouor l'ach&icirc;trer, en briyant, &quot;Glouaithe! B&eacute;n&icirc;n sait l'chein tchi veint au nom du Seigneu. B&eacute;n&icirc;n sait l'Rouai d'Isra&euml;l!&quot;<br/>
<br/>
J&eacute;s&ucirc; trouvit un janne &acirc;ne et s'&ecirc;tch&egrave;rfroutchit d'ssus, d&eacute; m&ecirc;me qu&eacute; ch'est &ecirc;crit: &quot;N'ai pon d'peux, fil'ye d&eacute; Sion, &ecirc;v'ch&icirc;n tan rouai tchi veint &ecirc;tch&egrave;rfroutchi sus un janne &acirc;ne.&quot;<br/>
<br/>
Au c'menchment, ses approtis n'comprannaient pon chennech&icirc;n en tout. Ch'fut ra&icirc;que aupr&egrave;s l'av'nue d'J&eacute;s&ucirc; dans sa glouaithe qu'i' r&eacute;al&icirc;s&icirc;drent qu&eacute; ches choses-l&agrave; avaient 't&eacute; &ecirc;crites entouor li et lus 'taient adonn&eacute;es d'auve li.<br/>
<br/>
Assa les cheins tchi 'taient acant&eacute; li quand il avait h&ecirc;l&eacute; Laz&acirc;re d&eacute; d'dans la tombe et l'avait sou&ocirc;l'v&eacute; des morts 'taient &agrave; en p&acirc;ler partoute la contr&eacute;e. N&eacute; v'l&agrave; pouortchi qu'un 't&eacute; fliotchet d'monde lus d&ecirc;hal&icirc;drent &agrave; seule f&icirc;n d'l'ach&icirc;trer, par cause qu'il' en avaient ou&iuml; p&acirc;ler d'ches faits qu'il avait gr&eacute;e. &Eacute;pis les Pharisiens lus entr&eacute;-d&icirc;drent, &quot;Viyons, j'sommes au d'sens: n&eacute; v'l&agrave; tout l'monde tchi vont souotre li!&quot;<br/>
<br/>



&nbsp;<p>

<center><font color="#215e21"><h3>V&egrave;rsets 9-19</h3></font></center><p>


Quand la grande ram&eacute;e d'Juis appr&icirc;ndrent qu'i' 'tait l&agrave;, il' y v&icirc;ndrent pon ra&icirc;que par cause d&eacute; J&eacute;s&ucirc; mais &eacute;tout vaie chu Lazare qu'il avait sou&ocirc;l'v&eacute; des morts. Partant les grands pr&ecirc;tres 'taient d'pathe d&eacute; mett' Lazare &agrave; mort par d'ssus l'marchi, viyant qu'ch'tait par cause d&eacute; li qu'un tas d'Juis 'taient pouor tchitter et criyaient en J&eacute;s&ucirc;.<br/>
<br/>
L&eacute; jour si&eacute;vant la ram&eacute;e d'monde tchi 'taient v'nus pouor la f&ecirc;te ou&icirc;drent qu&eacute; J&eacute;s&ucirc; 'tait en v'nant &agrave; J&eacute;thusalem. I' tchily&icirc;drent don des longues fielles d&eacute; palme d&eacute; d'sus les bouais et lus d&ecirc;hal&icirc;drent pouor l'ach&icirc;trer en briyant:<br/>
<br/>
&quot;Glouaithe! L&eacute; chein tchi veint au nom du Seigneu est b&eacute;n&icirc;n - l'Rouai d'Isra&euml;l!&quot;<br/>
<br/>
J&eacute;s&ucirc; trouvit eune p&eacute;tite &acirc;ne et montit d'ssus; chennech&icirc;n fut &ecirc;crit d'm&ecirc;me:<br/>
<br/>
&quot;N'sai pon &ecirc;ffr&eacute;dol&eacute;e, fil'ye d&eacute; Sion. &Egrave;rgarde! N&eacute; v'ch&icirc;n tan rouai tchi veint mont&eacute; &agrave; poulain d'&acirc;ne.&quot;<br/>
<br/>
Ses approtis 'taient dans la bli&acirc;se pouor tout chennech&icirc;n &agrave; chu temps-l&agrave;; mais un co qu'J&eacute;s&ucirc; avait 't&eacute; sou&ocirc;l'v&eacute; en glouaithe, i' r&eacute;al&icirc;s&icirc;drent qu&eacute; tout chenna avait 't&eacute; &ecirc;crit entouor li et avait 't&eacute; fait &agrave; li. Et d'm&ecirc;me la ram&eacute;e d'monde tch'avaient 't&eacute; acant&eacute; li quand il' app'lit Lazare hors des morts 'taient tr&eacute;jous &agrave; en raconter la v&eacute;thit&eacute;. Ch'est en tchi &eacute;tout la ram&eacute;e d'gens lus d&ecirc;hal&icirc;drent pouor l'ach&icirc;trer par cause qu'il avait ag'v&eacute; chu mithacl'ye. Les Pharisiens lus entr&eacute;-d&icirc;drent l&agrave;-d'ssus: &quot;J'sommes &agrave; tchu, viy'-ous, viyant qu'l&eacute; monde sont hors souotre li!&quot;<br/>
<br/>

&nbsp;<p>

<center><font color="#215e21"><h3>V&egrave;rsets 20-33</h3></font></center><p>

Y'avait tchiques Gr&egrave;cs parmi les cheins tch'avaient amont&eacute; pouor louangi &agrave; la f&ecirc;te, et i' v&icirc;ndrent &agrave; Ph'lippe, tchi 'tait d'Beth-sa&iuml;da en Galil&eacute;e et l&icirc; d'mand&icirc;drent, &quot;Moussieu, j'voudr&ecirc;mes vaie J&eacute;s&ucirc;.&quot; Ph'lippe s'en fut dithe &agrave; Andr&eacute;, et Andr&eacute; s'en fut acant&eacute; Ph'lippe &agrave; J&eacute;s&ucirc;. <br/>
<br/>
J&eacute;s&ucirc; lus r&ecirc;ponnit, &quot;L'heuthe d'la glouaithe du Fis d'l'houmme s'est adonn&eacute;e. V&eacute;the, j'vos di qu'si eune graine, un co tch&eacute;e dans la t&egrave;rre, n'y meurt pon, v'l&agrave; tch'est acouo ra&icirc;que eune graine; mais en mouothant ou donne hardi d'frit. L'chein tch'est en affit d'sa vie en s'sa au d'sans; et l'chein tchi s'fiche d&eacute; sa vie d'chu monde l'&eacute;tha &agrave; tout janmais. Si autchun houmme est man s&egrave;rveux, qu'i' veinge souotre m&eacute;; et l&agrave; o&ugrave;'est qu'j&eacute; s'sai, man s&egrave;rveux y s'sa &eacute;tout. Si autchun houmme d'veint man s&egrave;rveux, man P&eacute;the l&icirc; f'tha hounneu. Achteu j'm'&eacute;gdache - mais tchi? J'dithai-t-i', 'Man P&eacute;the, &ecirc;pa&icirc;ngne-m&eacute; d&eacute; ch't' heuthe-ch&icirc;n!'? N&acirc;nn&icirc;n-dgia, v'l&agrave; tch'est pouortchi qu'j&eacute; m'sis adonn&eacute; &agrave; ch't' heuthe-ch&icirc;n. Man P&eacute;the, glorifyie tan nom!&quot;<br/>
<br/>
&Eacute;pis y'eut eune vouaix d'&agrave; haut tchi dit, &quot;J'l'ai glorifi&eacute;, et j'l'&egrave;rglorifi&eacute;thai.&quot;<br/>
<br/>
Nou ou&iuml;t l'brit, et y'en avait des cheins tchi 'taient l&agrave; tchi d&icirc;drent qu'ch'tait d'l'&ocirc;rage, et y'en avait d'aut's tchi d&icirc;drent, &quot;Un m'sagi li'a p&acirc;l&eacute;.&quot;<br/>
<br/>
J&eacute;s&ucirc; lus r&ecirc;ponnit, &quot;Chutte vouaix-l&agrave; n'est pon v'nu &agrave; m&eacute;, mais &agrave; touos vous. Ch'est qu'achteu chu monde est pouor &ecirc;t' jugi, achteu nou l'envi&ecirc;tha hors l'gouv&egrave;rneux d'chu monde. Et m&eacute;, si j'sis &ecirc;l'v&eacute; d'la t&egrave;rre, j'attrioqu'thai touos les gens &agrave; m&eacute;.&quot; I' dit chennech&icirc;n pouor faithe saver coumme tchi qu'i' mou&ocirc;rrait.<br/>
<br/>


<br/>
<br/>
<center><font color="#215e21"><h3>V&egrave;rsets 34-50</h3></font></center>
<br/>
&Eacute;pis l'monde l&icirc; r&ecirc;ponn&icirc;drent, &quot;S'lon chein qu'not' Louai nos dit, l'Onguenn&eacute; vivtha &agrave; tr&eacute;jous; coumme tchi don qu'tu dis qu'il est d'm&ecirc;tchi qu'l&eacute; Fis d'l'Houmme sait sou&ocirc;l'v&eacute;? Tchi qu'il est, chu Fis d'l'Houmme?&quot;<br/>
<br/>
J&eacute;s&ucirc; lus dit, &quot;La Leunmi&eacute;the s'sa acant&eacute; vous acouo eune p&eacute;tite pause. Marchiz dans la Leunmi&eacute;the pouor achteu, &agrave; seule f&icirc;n qu'la ni&egrave;rcheu n'vos tchaie pon sus l'co. Les cheins tchi marchent dans la ni&egrave;rcheu sont dans la bli&acirc;se pouor iou qu'i' vont. Fi'-ous don &agrave; la Leunmi&eacute;the quandi qu'ou l'avez, &agrave; seule f&icirc;n qu'ou d'veingiez d's &ecirc;fants d'la Leunmi&eacute;the.&quot; Un co qu'il avait finni d'pr&ecirc;chi, i' s'c&acirc;rrit dg'ieux pouor eune bord&eacute;e.<br/>
<br/>
Ouaithe qu'il e&ucirc;sse gr&eacute;e des s&icirc;ngnes l'avant &agrave; ieux, i' n'avaient pon tr&eacute;jous fouai en li. V'l&agrave; tch'est explyitchi par les patholes pr&ecirc;chies du proph&egrave;te Esaie:<br/>
<br/>
&quot;Seigneu, tchi qui crait en not' pr&ecirc;ch'chie, et tchi qui sont les cheins tch'ont veu tan pouv&eacute;?&quot;<br/>
<br/>
Mais i' n'taient pon pouor craithe, ch'est en tchi Esaie l'avait dit acouo:<br/>
<br/>
&quot;I' lus a embli&ucirc;t&eacute; l's i&egrave;rs et endue&ucirc;rchi l'tchoeu &agrave; seule f&icirc;n qu'i' n'vaient goutte atout lus i&egrave;rs et n'comprengent chinnet&egrave;rre atout lus tchoeu, ni n'lus amendent n&eacute;ment pouor qu&eacute; j'pi&ecirc;sse les r'dg&eacute;thi.&quot;<br/>
<br/>
Esaie 'tait &agrave; pr&ecirc;chi entouor li, J&eacute;s&ucirc;, quand il avait dit chenna, ch'est en tchi il avait pr&eacute;dit sa glouaithe.<br/>
<br/>
Tout coumme y'en avait un amas d'monde tch'avaient fouai en li, m&ecirc;me parmi les hauts jutchis. Mais i' n'&ocirc;saient pon admettre lus fouai l'avant &egrave;s Pharisiens par cause qu'il' avaient peux d'&ecirc;t' m&icirc;ns &agrave; la porte hors d's Assembli&eacute;es. Car il' aimaient mus, ieux, lus accompter tchiquechose dans l'monde qu'auve l&eacute; Bou&ocirc;n Dgieu.<br/>
<br/>
&Eacute;pis J&eacute;s&ucirc; briyit, &quot;Quand tchitchun a fouai en m&eacute;, i' n'crait pon ra&icirc;que en m&eacute;, mais en l'chein tchi m'a envy&eacute;. L'chein tchi m'vait, vait l'chein tchi m'a envy&eacute;. J'sus v'nu pouor &ecirc;t' eune veue dans l'monde, &agrave; seule f&icirc;n qu'autcheune p&egrave;rsonne tch'a fouai en m&eacute; n'reste d'aut' dans la ni&egrave;rcheu. S'i' y'a autcheune p&egrave;rsonne tch'a ou&iuml; mes patholes mais tchi n'les garde pon, j&eacute; n'sis pouor l'jugi; ch'est en tchi j&eacute; n'sis pon v'nu dans l'monde pouor l'jugi mais pouor l'sa&ucirc;ver. Y'en a tchi jug'gea l'chein tchi m'&egrave;rnonche et tchi n'atchil'ye pon mes patholes dans san tchoeu: la pathole m&ecirc;me qu&eacute; j'ai pr&ecirc;chi s'sa san juge &agrave; la dreine jug'gie. Car ch'n'est pon s'lon m'n autorit&eacute; &agrave; m&eacute; qu'j'ai pr&ecirc;chi d'it&eacute;, ch'est l'P&eacute;the tchi m'a envy&eacute; tchi m'a dit tch'est qu'j'&eacute;thai &agrave; dithe et coumme tchi l'dithe. Et j'connais bein qu'chein qu'i' dit est l&eacute; c'm&icirc;n d'la vie &ecirc;t&egrave;rnelle, et d'm&ecirc;me chein qu&eacute; j'dis, m&eacute;, ch'est chein qu'l&eacute; P&eacute;the m'a dit d'dithe.&quot;<br/>
<br/>
<br/>

<br/>
&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>

<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
