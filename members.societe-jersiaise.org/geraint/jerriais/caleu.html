<HTML>

<!-- Mirrored from members.societe-jersiaise.org/geraint/jerriais/caleu.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>La Caleu</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Caleu</h2></font></center><br>

<CENTER>
<TABLE>
<TR>
<TD>
L'&ecirc;ventail &ecirc;lectrique tchi file sa tr&egrave;me;<br>
les mauves tchi piaillent en fa&icirc;thant coucouroux;<br>
la caleu couleuthe les muth&acirc;les en cr&egrave;me<br>
et fou&acirc;ngne les cheins &agrave; chinner dans chu fou.<br>
<br>
L&eacute; temps est pouffre; la brise n'est qu'un soupi<br>
an&eacute;sth&eacute;sant les c'm&icirc;ns d&eacute; l'arl&eacute;v&eacute;e.<br>
L&eacute; sol&eacute;, coumme un cappeur d'eune lav'thie,<br>
bouordra nos i&egrave;rs dans lus l&egrave;rmes savonn&eacute;es.<br>
<br>
Des douoches p&eacute;tales d'roses jus&eacute;es souos nos pids,<br>
saintes et sanglieuses coumme des clious dans eune crouaix,<br>
et l's &ecirc;carlates tch'ont 't&eacute; &agrave; voltilyi<br>
sont nos martyrs &ecirc;cr&acirc;s&eacute;s pouor la fouai.<br>
<br>
Eune math&eacute;e d'roses d&ecirc;v'thait nos arrou&ocirc;ser;<br>
un salut souard et doux &egrave;s &ecirc;ffe&ucirc;tchis<br>
en rouoge et jaune; ches flieurs fi&eacute;thes et ca&ucirc;ff&eacute;es<br>
lus en vont b&egrave;rchi chutte caleu d'futhie.<br>
<br>
<br>
&nbsp;<p>
<I><a href="jerpoem.html">Geraint Jennings</a><br>
Juilet 2003 - 27 d'gr&eacute;s C<br>
</I>


</TD>
</TR>
</TABLE>
</CENTER><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="fraidcaud.html">Fraid et Caud</a><p>
<li><a href="sole.html">L&eacute; Sol&eacute;</a><p>
<li><a href="solerit.html">L&eacute; sol&eacute; rit</a><p>
<li><a href="etvous.html">Et vous?</a><p>
<li><a href="tchitemp.html">Tchi Temps!</a><p>
<li><a href="tchitemps2.html">Tchi Temps!</a><p>
<li><a href="juin.html">Le mais d'Juin</a><p>
<li><a href="juin2.html">L'Mais d'Juin</a><p>
<li><a href="change.html">Changement d'habits, changement d'opinions</a><p>
<li><a href="pmchaleu.html">Merrienne et la chaleu</a><p>
<li><a href="pmchaleu2.html">D'la chaleu &agrave; Saint-Ou</a><p>
<li><a href="pmcaud.html">Y fait trop caud</a><p>
<li><a href="payscauds.html">Les Pays Cauds et les Pays Frais</a><p>
<li><a href="gdfcaud.html">I' fait caud, ich&icirc;n!</a><p>
<li><a href="tempethatuthe.html">La Temp&eacute;thatuthe</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/caleu.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>
