<HTML>
<HEAD>
<TITLE>L&eacute; Crapaud d'Nou&eacute;</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Crapaud d'Nou&eacute;</h2></font></center><p><br>
&nbsp;<p>


&#147;Pouortchi,&#148; j&eacute; d'mandis &agrave; Papa eune s&eacute;th&eacute;e coumme j'tionmes &agrave; r'garder un programme d&eacute; Nou&eacute; &agrave; la t&eacute;l&eacute;v&icirc;sion, &#147;pouortchi qu'i' y'avait un Dg&egrave;rn&eacute;siais &agrave; Bethl&eacute;hem?&#148;<br>
<br>
Papa m'sou&ocirc;rit et dit, &#147;Un Dg&egrave;rn&eacute;siais &agrave; Bethl&eacute;hem? Tch'est qu'tu'es &agrave; raconter, man fistaud?&#148;<br>
<br>
&#147;Bein, Papa, y'avait des anges, des b&egrave;rgers, des rouais, des chanmeaux, d's angnieaux et un Dg&egrave;rn&eacute;siais,&#148; j'l&icirc; dis. &#147;Nou l'dit dans les cantiques d&eacute; Nou&eacute;.&#148;<br>
<br>
&#147;Un Dg&egrave;rn&eacute;siais dans les cantiques d&eacute; Nou&eacute;?&#148; Man Papa s'm&icirc;nt &agrave; rithe. &#147;Tchi niol&icirc;n, man p'tit! I' n'y'avait pon d'Dg&egrave;rn&eacute;siais l&agrave; dans l'&ecirc;tabl'ye quand J&eacute;s&ucirc; fut n&eacute;. Les gens d&eacute; Dg&egrave;rn&eacute;sy en &eacute;thaient 't&eacute; c&egrave;rtainement ordilleurs coumme des pou&egrave;rs sus un gant d'la Reine, ma f&eacute;, si chenna &eacute;thait 't&eacute; l'cas.&#148;<br>
<br>
&#147;Mais si, Papa,&#148; qu&eacute; j'criyis, &#147;y'avait un &acirc;ne!&#148;<br>
<br>
&#147;Bein seu qu'i' y'avait un &acirc;ne,&#148; m'explyitchit Papa, &#147;Mais ch&eacute; n'tait pon un Dg&egrave;rn&eacute;siais - ch'tait ieune d'ches b&ecirc;tes t&ecirc;tou&ocirc;ngnes &agrave; longues ouothelles tchi font hi-han.&#148;<br>
<br>
&#147;Mais,&#148; j'&icirc;nsistis, &#147;pouortchi qu'i' y'avait un &acirc;ne dans l'&ecirc;tabl'ye, et qu'i' n'y'avait pon d'crapaud? Ch'n'est pon d'fair-pliaie!&#148;<br>
<br>
Papa bly&icirc;ntchit auve un air d'&ecirc;t' surpr&icirc;ns. &#147;N'as-tu janmais ou&iuml; p&acirc;ler du crapaud d'Nou&eacute;?&#148;<br>
<br>
&#147;Nan,&#148; j'l&icirc; r&ecirc;ponnis. &#147;Tch'est qu'ch'est?&#148;<br>
<br>
&#147;N&eacute; v'ch&icirc;n l'histouaithe, man p'tit: i' patha&icirc;t qu'i' y'avait en v&eacute;thit&eacute; un crapaud l&agrave; dans l'&ecirc;tabl'ye o&ugrave;'est qu'J&eacute;s&ucirc; fut n&eacute;, mais nou n'l&eacute; vait pon dans les fanmeurs portraits qu'les artistes on fait ava&ucirc; les si&egrave;cl'yes.&#148;<br>
<br>
&#147;Pouortchi?&#148; j&eacute; d'mandis.<br>
<br>
&#147;Pa'ce qu'i' fut muchi dri&eacute;the l&eacute; b&egrave;r. I' faut comprendre qu'i' n'y'avait pon hardi d'run dans l'&ecirc;tabl'ye. Tu t'rappelle qu&eacute; l'aub&egrave;rgiste dit &agrave; Joseph et Mathie qu'i' n'y'avait pon d'run dans l'aub&egrave;rge? Bein, i'n'y'avait pon hardi d'run dans l'&ecirc;tabl'ye nitout auve l&eacute; bestchias. Et pis les gardeurs d'br&eacute;bis arriv&icirc;tent auve lus angnieaux, et les rouais auve lus chanmeaux - 'taient-i' patchis coumme des sardinnes! &Icirc;nmaginne l&eacute; pataflias!&#148;<br>
<br>
&#147;Et l'crapaud? Tchest qu'i'fa&icirc;thait?&#148; j&eacute; d'mandis, car j'tais tchuthieux coumme eune pannel&eacute; d'catons.<br>
<br>
&#147;Eh bein, not' crapaud 'tait l&agrave; &agrave; r'garder tout chein tchi s'p&acirc;ssait. Et coumme les v&icirc;siteurs arrivaient, l'&ecirc;tabl'ye d&eacute;v'nait d&eacute; pus en pus patchie, et not' crapaud avait peux d'&ecirc;t' pilva&ucirc;d&eacute; par un pid ou un chabot, et don i' s'muchit dri&eacute;the l&eacute; b&egrave;r d&eacute; io&ugrave; qu'i' pouvait vaie les gens, lus costeunmes et, bein seu, les anges tchi fliottaient dans eune manni&eacute;the d&eacute; lueu d'or.&#148;<br>
<br>
&#147;Coumme des ballons, Papa?&#148;<br>
<br>
&#147;Les anges n&eacute; fliottent pon exact&eacute;ment coumme les ballons, &agrave; chein qu'nou m'a dit. Mais en tout cas, ches anges 'taient si embarrass&eacute;s en fliottant l&agrave;-haut souos l&eacute; lief, en chantant glouaithe &agrave; Dgieu dans les pus hauts lieux et tout chenna, qu'i' n'&egrave;rm&egrave;rtch&icirc;tent pon chein tchi 'tait &agrave; s'p&acirc;sser en bas dans l'aithe.&#148;<br>
<br>
&#147;Siez l'crapaud?&#148;<br>
<br>
&#147;Oui, man p'tit. I' n'y'avait pon d&eacute; meubl'yes l&agrave;, car ch&eacute; n'tait rein qu'eune &ecirc;tabl'ye et don i' n'y'avait pon d'tabl'ye pouor mettre les pr&eacute;sents des Trais Rouais - l&eacute; myrrhe, l'enchens et l'or.&#148;<br>
<br>
&#147;N'y'avait-i' pon un dr&eacute;cheux coumme l&eacute; chein sus tchi nou met la t&egrave;rr'rie?&#148;<br>
<br>
&#147;Bein seu qu'n&acirc;nn&icirc;n! Un dr&eacute;cheux dans eune &ecirc;tabl'ye? N&acirc;nn&icirc;n, i' m&icirc;ntent les pr&eacute;sents dans l'aithe - et don not' anm&icirc;n l'crapaud pouvait garder l'yi sus,&#148; dit Papa. &#147;Et peux-tu d'vinner chein tchi s'p&acirc;ssit?&#148;<br>
<br>
&#147;Dis-m&eacute;, Papa!&#148;<br>
<br>
&#147;Ch'fut chu reintchiv&acirc;le d'&acirc;ne tch'e&ucirc;t l'id&eacute;e d&eacute; gaffer les pr&eacute;sents en les codp&icirc;sant d'un chabot v&egrave;rs l&eacute; fond des st&acirc;lles, o&ugrave;'est qu'il esp&eacute;thait les r'trouver pus tard quand la dga&icirc;ngue d&eacute; gens &eacute;thait tchitt&eacute;.&#148;<br>
<br>
&#147;Et tch'est qu'i' s'en allait faithe auve les pr&eacute;sents?&#148;<br>
<br>
&#147;L'&acirc;ne voulait les voler et pis les vendre &agrave; tchiques marchands dans l&eacute; d's&egrave;rt auve l'a&icirc;gue d'un d's angnieaux tchi sembliait &ecirc;t' eune n&eacute;the br&eacute;bis. Mais l'crapaud s'assi&eacute;vit sus les pr&eacute;sents et couassit quand chu baloque d'&acirc;ne &ecirc;prouvit d&eacute; codp&icirc;ser l'myrrhe, l'enchens et l'or. Et don quand tu vai les sc&egrave;nes d&eacute; d'dans l'&ecirc;tabl'ye sus les cartes d&eacute; Nou&eacute;, tu peux penser qu&eacute; dri&eacute;the l&eacute; b&egrave;r y'a chu fanmeux p'tit annima, l&eacute; crapaud d'Nou&eacute;!&#148;<br>
<br>
Ou savez qu'man Papa est un fichu vi&egrave;r menteux.<p>
&nbsp;<p>

<i><a href="jerpoem.html">Geraint Jennings</a><br>
D&eacute;zembre 2002</i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="bananes2.html">Oui-dgia, j'n'avons pon d'bananes</a><p>
<li><a href="papaleune.html">Papa, est-i' leun&eacute;?</a><p>
<li><a href="papagalettes.html">Papa et ses galettes</a><p>
<li><a href="papaieau.html">Nou n'a rein sans peine, pas m&ecirc;me ieau d'la fontaine</a><p>
<li><a href="papapethi.html">Au p&eacute;thi d'la m&eacute;</a><p>
<li><a href="papacotte.html">L'&Acirc;ge d&eacute; Pi&egrave;rre et d'Menneties</a><p>
<li><a href="papabliase.html">Dans la bli&acirc;se siez Papa</a><p>
<li><a href="papasicreche.html">Papa et la grand' sicr&egrave;che</a><p>
<li><a href="papamervelles.html">Papa et les pus grandes m&egrave;rvelles du monde</a><p>
<li><a href="papaprison.html">L&eacute; cr&icirc;nme n'apliatit pon</a><p>
<li><a href="papacolinmachons.html">Ch'n'est pon par les c&ocirc;nes qu'nou dit la v&eacute;thit&eacute;</a><p>
<li><a href="papaouaithelin.html">L'Oua&icirc;thel&icirc;n et les Mo&ucirc;ques &agrave; Myi</a><p>
<li><a href="papafawkes.html">La S&eacute;th&eacute;e d'Papa Fawkes</a><p>
<li><a href="papa_howzat.html">Koum&eacute;k&eacute;ch'na? - Howzat?</a><p>
&nbsp;<p>

<li><a HREF="gdfcrapaud.html">L&eacute; crapaud</a><p>
<li><a href="crapaud2.html">L&eacute; Crapaud</a><p>
<li><a href="crapaud.html">Un crapaud&icirc;n s'cache dans l'h&egrave;rbe</a><p>
&nbsp;<p>
<li><a href="noue/bouannoue.html">Bouan Nou&eacute;!</a><p>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="nightbeforechristmas.html">La S&egrave;rvelle d&eacute; Nou&eacute;</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
