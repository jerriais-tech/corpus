<HTML>

<!-- Mirrored from members.societe-jersiaise.org/geraint/jerriais/vottie2022.html by HTTrack Website Copier/3.x [XR&CO'2014], Tue, 15 Jul 2025 13:45:55 GMT -->
<HEAD>
<TITLE>L&eacute; Dgide Officiel &agrave; la Vot'tie en J&egrave;rri 2022</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Dgide Officiel &agrave; la Vot'tie en J&egrave;rri 2022</h2></font></center><p>

&Egrave;rm&egrave;rtchiz la date: l&eacute; 22 d'Ju&icirc;n '22<br/>
Les &Ecirc;lections lus en vont changi<br/>
<br/>
L&eacute; 22 d'Ju&icirc;n 2022 ou pou&ocirc;rrez voter pouor les cheins qu'ou voulez qu'i' r'pr&eacute;sentent vos avis pouor les quat' ans &agrave; v'n&icirc;n dans l'Assembli&eacute;e d's &Ecirc;tats - l&eacute; parl&eacute;ment &ecirc;lu d'J&egrave;rri.<br/>
<br/>
Apprannez comme tchi voter et comme tchi qu'les dreins changements &agrave; la vot'tie vos touch'chont<br/>
Vot' &Icirc;le, Vot' Vouaix<br/>
<br/>
L'Assembli&eacute;e d's &Ecirc;tats prend des d&eacute;cisions tchi touchent la vie &agrave; touos nous. Du niv&eacute; d'taxe, &agrave; comme tchi qu&eacute; j'prot&eacute;geons l'bel envithonnement natuth&eacute; d'J&egrave;rri; du finnancement d'nos &ecirc;coles, &agrave; comme tchi qu&eacute; j&eacute; d'livrons la souongn'nie d'la sant&eacute; &agrave; tout l'monde.<br/>
<br/>
Ch'est d'amain et a&icirc;si d'faithe san d'ver en votant &agrave; seule f&icirc;n qu'les cheins &ecirc;lus &agrave; l'Assembli&eacute;e d's &Ecirc;tats r'pr&eacute;sentent touos les gens d'J&egrave;rri, n'&icirc;mporte o&ugrave;'est qu'ou d'meuthez, tchil &acirc;ge qu'ous avez, ni d&eacute; iou qu'ou v'nez.<br/>
<br/>
Y'&eacute;tha tchiques changements &agrave; l'&Ecirc;lection G&eacute;n&eacute;thale d&eacute; 2022<br/>
<br/>
Tch'est qui chang'gea pouor l's &ecirc;lecteurs?<br/>
<br/>
N'y'&eacute;tha d'aut' d&eacute; S&eacute;nateurs<br/>
L&eacute; nombre d&eacute; D&eacute;put&eacute;s s'sa ha&ucirc;chi d'29 jusqu'&agrave; 37<br/>
Ou vot'tez pouor vos D&eacute;put&eacute;s dans iun des neu nouvieaux Distrits &Ecirc;lectoraux<br/>
N'y'&eacute;tha fis d'&acirc;me &ecirc;lu sans vot'tie<br/>
Ou pou&ocirc;rrez choua&icirc;si d'voter par la poste ou en p&egrave;rsonne<br/>
<br/>
Tch'est qu'chenna veurt dithe pouor vous<br/>
<br/>
Des distrits ont 't&eacute; gr&eacute;es &agrave; seule f&icirc;n d'&egrave;r&ecirc;galer mus la distribution d's &ecirc;lus l'trav&egrave;rs d'la popul&acirc;tion d'l'&Icirc;le. <br/>
<br/>
Apprannez dans tchi Distrit &Ecirc;lectora qu'ous &ecirc;tes en v&icirc;sitant Vote.je/districtfinder<br/>
<br/>
Ou pou&ocirc;rrez voter pouor 'Fis d'&acirc;me des Susdits' s'i' y'a l'm&ecirc;me nombre ou mains d'candidats qu'l&eacute; nombre d&eacute; postes &agrave; &ecirc;lithe<br/>
<br/>
Ou pou&ocirc;rrez voter d'vant l'&ecirc;lection sait par la poste sait &agrave; l'avanche, ou bein l'jour d'l'&ecirc;lection en p&egrave;rsonne &agrave; eune pliaiche d&eacute; vot'tie<br/>
<br/>
Tch'est qui n'chang'gea pon?<br/>
<br/>
L&eacute; r&ocirc;le du Conn&ecirc;tabl'ye reste sans changi dans ch&acirc;tcheune des 12 P&acirc;raisses<br/>
Y'&eacute;tha tr&eacute;jous 49 Membres des &Ecirc;tats, ch&acirc;tchun ou chatcheune ayant eune vouaix &ecirc;gale dans les d'bats entouor l'av'n&icirc;n d'J&egrave;rri<br/>
Touos les membres es'sont &ecirc;lus &agrave; lus postes pouor quat' ans<br/>
L'&acirc;ge du minnimum pouor la vot'tie reste &agrave; 16 ans<br/>
<br/>
Ch'est a&icirc;si d'voter<br/>
<br/>
J'peux-t-i' voter?<br/>
<br/>
OUI, si'en cas:<br/>
Qu'ous &eacute;thez 16 ans ou pus l'22 d'Ju&icirc;n 2022; ET<br/>
Qu'ous &eacute;thez d'meuth&eacute; en J&egrave;rri au mains d'pis deux ans jusqu'au 22 d'Ju&icirc;n 2022; OU<br/>
Qu'ous &eacute;thez d'meuth&eacute; en J&egrave;rri au mains d'pis si&ecirc;x mais jusqu'au 22 d'Ju&icirc;n 2022, et auve chenna eune pause tch'&ecirc;gale en tout ch&icirc;nq ans<br/>
<br/>
Comme tchi qu&eacute; j'vote?<br/>
<br/>
Preunmi&eacute;thement, ous avez &agrave; vos enr'g&icirc;strer<br/>
Ou pouvez l'faithe:<br/>
En l&icirc;ngne: v&icirc;sitez Vote.je/register<br/>
Par la poste: renvyez la forme d'enr'g&icirc;str&acirc;tion qu'ous &eacute;thez r'chu d'vot' P&acirc;raisse<br/>
En p&egrave;rsonne: v&icirc;sitez vot' Salle P&acirc;roua&icirc;ssiale<br/>
<br/>
Un co qu'ou vos s'sez enr'g&icirc;str&eacute;, ou pou&ocirc;rrez voter. Y'a trais mouoyens d'tchi qu'ou pou&ocirc;rrez voter dans l'&Ecirc;lection G&eacute;n&eacute;thale 2022<br/>
<br/>
Par la vot'tie postale<br/>
<br/>
En p&egrave;rsonne par la vot'tie &agrave; l'avanche<br/>
<br/>
&Agrave; vot' vot'tie d'par siez vous l'22 d'Ju&icirc;n<br/>
<br/>
J'nos'n'allons vos &icirc;nformer des d&ecirc;finniss&acirc;les d'la vot'tie postale et &agrave; l'avanche sus Vote.je<br/>
<br/>
Comme tchi qu&eacute; j'saithai pouor tchi voter?<br/>
<br/>
Touos les candidats &agrave; l'&ecirc;lection s'sont annonchis en l&icirc;ngne et dans les m&eacute;dias M&ecirc;cr&eacute;di l'18 d'Mai.<br/>
Un livret tchi contcheint touos les mannifestes - Un raccourchi d's avis et prom&ecirc;sses des candidats - s'sa post&eacute; &agrave; ch&acirc;que d&eacute;meuthe et publi&eacute; sus Vote.je et chenna auve un p'tit vidgo d&eacute; ch&acirc;que candidat et candidate.<br/>
Les r&ecirc;unnions &ecirc;lectorales sont d's assembli&eacute;es dans tchi qu'ou pouvez d'mander des tchestchions &egrave;s candidats dans vot' P&acirc;raisse et Distrit entouor chein tch'est pr&egrave;s d'vot' tchoeu, Ches r&ecirc;unnions prendront pliaiche dans les s'maines d&eacute;vant l'jour d'l'&ecirc;lection.<br/>
<br/>
D&eacute; tchill' affaithes qu'ou voudr&ecirc;tes qu&eacute; les candidats lus en d'mentent?<br/>
Les d&ecirc;finniss&acirc;les des r&ecirc;unnions &ecirc;lectorales es'sont publi&eacute;es sus Vote.je pus pr&egrave;s d's &ecirc;lections. Dans l'entr&eacute;tant, ou pouvez nos faithe assaver d'tchill' affaithes qu'ou voudr&ecirc;tes vaie distchut&eacute;es &egrave;s r&ecirc;unnions &ecirc;lectorales.<br/>
<br/>
Tch'est qu'ous avez pr&egrave;s du tchoeu?<br/>
Tch'est qu'il est d'm&ecirc;tchi d'changi?<br/>
Tch'est qu'il est d'm&ecirc;tchi d'pr&ecirc;s&egrave;rver?<br/>
Faites-nous assaver sus Vote.je/hustings  ou en scannant l'code QR.<br/>
<br/>
Vot' almonnas d'l'&Ecirc;lection '22<br/>
Avis'-ous dans tchi nouvieau Distrit &Ecirc;lectora qu'ou d'meuthez en v&icirc;sitant Vote.je/districtfinder<br/>
Enr'g&icirc;str'-ous pouor voter par 12h m&eacute;jeu l'17 d&eacute; Mai<br/>
Choua&icirc;sissez les candidats qu'ou voulez qu'i' vos r'pr&eacute;sentent<br/>
VOTEZ! Sait par la poste, &agrave; l'avanche sait l'Jour d'l'&Ecirc;lection: l'22 d'Ju&icirc;n 2022<br/>
<br/>
S'mett' sus les rangs<br/>
En s&eacute; m'ttant sus les rangs, ou pouvez bein changi d'tchi pouor J&egrave;rri achteu et &agrave; l'av'n&icirc;n.<br/>
Ou n'avez pon qu'faithe d&eacute; v'n&icirc;n d'tchique bord en partitchulyi, ni d'aver tchiques qualific&acirc;tions, ni d'l'exp&eacute;thience sp&eacute;cifique. Les Membres des &Ecirc;tats prannent des d&eacute;cisions tch'ont un r'&ecirc;ffet sus tout l'monde et chein tchi vaut sustout ch'est qu'l'Assembli&eacute;e d's &Ecirc;tats &egrave;rpr&eacute;sente les gens d'J&egrave;rri dans toute lus div&egrave;rsit&eacute;.<br/>
<br/>
J'peux-t-i' m'mett' sus les rangs?<br/>
Pouor vos mett' sus les rangs pouor Membre des &Ecirc;tats ous avez ra&icirc;que &agrave;:<br/>
Conn&ecirc;tabl'ye<br/>
D&eacute;put&eacute; ou D&eacute;put&eacute;e<br/>
<br/>
Aver au mains 18 ans<br/>
&Ecirc;t' un Citouoyen ou Citouoyenne Britannique<br/>
Aver 't&eacute; r&eacute;sident(e) en J&egrave;rri au mains d'pis deux ans jusqu'&agrave; l'&ecirc;lection OU r&eacute;sident(e) en J&egrave;rri d'pis si&ecirc;x mais jusqu'au d'vant l'&ecirc;lection, et en tout ch&icirc;nq ans d'vant chenna<br/>
<br/>
D'meuther dans la P&acirc;raisse ou l'Distrit qu'ou voulez r'pr&eacute;senter<br/>
<br/>
Comme tchi m'mett' sus les rangs?<br/>
<br/>
Les nominn&acirc;tions s'sont ouv&egrave;rtes entre 10-12 d&eacute; Mai 2022. I' vos faudra un proposant ou eune proposante et acouo neu supporteurs pouor vos nonminner, tchi daivent aver l'drouait d'voter dans l'Distrit &Ecirc;lectora dans tchi qu'ou proposez d'&ecirc;t' &ecirc;lu(e). Y'a &eacute;tout d'aut's changements d'la proc&eacute;duthe &ecirc;lectorale entouor les candidats.<br/>
<br/>
Tch'est qui s'en va don changi pouor les candidats?<br/>
La proc&eacute;duthe des nonminn&acirc;tions s'en va changi. Les nonminn&acirc;tions s'sont publi&eacute;es sus Vote.je aupr&egrave;s la date l&icirc;nmite pouor les nonminn&acirc;tions, au run d'&ecirc;t' annonchies d&ecirc;li&ecirc;ment. V'l&agrave; tchi donn'na assez d'temps pouor la v&eacute;rific&acirc;tion des papi&egrave;rs d&eacute; nonminn&acirc;tion et la r&ecirc;solution d'autchuns ohi&egrave;rs.<br/>
Nou-s-a ha&ucirc;chi combein d'sou qu'les candidats peuvent d&ecirc;penser duthant lus campangnes. La p&eacute;riode d&eacute; la d&ecirc;pens'sie d'campangne qu&eacute;menche l&eacute; 22 d'F&eacute;vri 2022, ch'est en tchi les candidats &eacute;thont &agrave; garder lus comptes d&eacute; chutte date-l&agrave;. Ou trouv'thez les d&ecirc;finniss&acirc;les sus Vote.je.<br/>
<br/>
S'ous &ecirc;tes &agrave; penser &agrave; vos mett' sus les rangs, en sachiz pus long en v&icirc;sitant Vote.je<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="etats.html">Les &Ecirc;tats d' J&egrave;rri</a><p>
<li><a href="nosetats.html">Nos &Ecirc;tats au jour d'agniet</a><p>

<li><a href="estats.html">Les Estats</a><p>
<li><a href="cahouain_boutelles.html">L&eacute; Caouain &agrave; la Chambre des D&eacute;bats</a><p>
<li><a href="pmetats.html">Un Jour &egrave;s &Ecirc;tats</a><p>
<li><a href="pmstates.html">Merrienne on the States</a><p>
<li><a href="pmpayment.html">Payment to States Members - Ph'lip and Merrienne talk it over</a><p>
<li><a href="juges1905.html">Membres des Estats</a><p>
<li><a href="pmmandats.html">Les D&eacute;put&eacute;s et les mandats</a><p>
<li><a href="pmdepute.html">L'&Eacute;lection pour D&eacute;put&eacute;</a><p>

<li><a href="balo.html">Vote Secret, ou Votaies Par Balo</a><p>
<li><a href="balo2.html">Ou z&ecirc;tes pour le &quot;bal&ocirc;&quot;</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="scrutin1890.html">L&eacute; Scrutin</a><p>
<li><a href="votesecret.html">Vote Secret</a><p>
<li><a href="election.html">Les &Ecirc;lections</a><p>
<li><a href="elections1889.html">Les &Eacute;lections</a><p>
<li><a href="gdfelect.html">Eune bouanne &ecirc;lection!</a><p>
<li><a href="senateurs1948.html">Aux Electeurs de l'ile de Jerri</a><p>
<li><a href="jjlemarquand.html">J.J. Le Marquand</a><p>
<li><a href="eslections.html">Des reflexions sus l'zeslections et lus produits</a><p>
<li><a href="maitjean.html">Ma&icirc;te Jean Dangni&eacute; sue l'Z&eacute;lections</a><p>

<li><a href="forthcoming.html">Peter on forthcoming elections</a><p>
<li><a href="electioneering.html">Electioneering campaign</a><p>
<li><a href="painelections.html">Piteur discourses on elections</a><p>
<li><a href="election1902.html">L'Election d'Mardi dern'yi!</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="painbothsides.html">How Both Sides Shall Win</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_29.html">Madame L'Election</a><p>
<li><a href="elections_40.html">Le Jour de l'&Eacute;lection</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vottie2022.html by HTTrack Website Copier/3.x [XR&CO'2014], Tue, 15 Jul 2025 13:45:55 GMT -->
</HTML>

