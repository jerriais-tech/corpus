<HTML>
<HEAD>
<TITLE>La Visite Royale</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Visite Royale</h2>
Ph'lip va &agrave; Springfield<br/></font></center><p>

Moussieu l'Editeu,<br/>
<br/>
Y faut que j'vos diche en qu'menchant que je n's'y pas tout-&agrave;-fait dans m&eacute; canettes ass&ecirc;s&eacute;, car pour dithe vrai je s'y ocquo bein l&acirc;ss&eacute; apr&egrave;s hier, et j'n'ai pas id&eacute;e d'rest&eacute; &agrave;-bas trop tard.<br/>
<br/>
La Merrienne, tch'a mont&eacute; &agrave;-haut tout-d'suite apr&egrave;s l'tais, est ocquo pi&egrave;the, et Moussieu, ch'est d'sa faute. Oulle &eacute;thait peut v'nin &ocirc;v m&eacute; &agrave; <a href="springfield.html">Springfield</a>, mais oulle avait d&eacute;cid&eacute; d'&ecirc;tre s&ucirc;s la cauchie Albert pour vais la Reine et l'Prince arriv&eacute;. Pour &ecirc;tre l&agrave; en temps oulle eut un taxi tchi m'cou&ocirc;tit b&eacute;t&ocirc;t un louis, et ch'fut la m&ecirc;me chose en r'venant. Ach'teu, Moussieu, ou comprendrez que ma p'tite balanche &agrave; la banque a diminu&eacute; consid&eacute;thablement.<br/>
<br/>
Par chein qu'ou m'a dit, y'avait tant d'monde l&agrave; d'vant l'y, qu'ou vit pr&egrave;sque rain d'la Reine. Ou fit un salut avec sa main en passant, mais la bouonnefemme ne crait pas qu'ou la r'connut. Apr&egrave;s chonna, ou s'en fut &agrave; la <a href="royal_square.html">Place Royale</a>, mais l&agrave; &eacute;tout ou n'eut pas grand'chance, car y'avait eune foule de monde, et ou fut boustchul&eacute;e d'un bord et d'l'autre par des gens tch'y n'avaient autchun r&eacute;spect pour la Dame du Portinf&eacute;, et la Reine avait tant d'gens autoud'l'y qu'nou n'pouvait &agrave; peine vais m&ecirc;me san p'tit chap&eacute;.<br/>
<br/>
Enfin, la Merrienne, ocquo d&ecirc;termin&eacute;e d'la vais d'p&ucirc;s pr&egrave;s, marchi au Robin Hood, ou&egrave;sque, comme ou savez, Moussieu, y'a deux aub&egrave;rges, et l&agrave; ou s'mint en d'vant, avec l'aide de san parapluie et vit toute la proc&ecirc;ssion p&acirc;ss&eacute;. Ou veur dithe que la Reine sou&ocirc;rit quand ou la vit, mais j'peux craithe chonna si j'veur. La Merrienne n'a pas grand'chose &agrave; dithe de l'arlev&eacute;e, sinon qu'ou s'en fut en ville pour une t&acirc;sse de tais, et qu'oulle eut une djobbe &agrave; trouv&eacute; un r&eacute;staurant, car pr&egrave;sque tout 'tait freumm&eacute;. Quant j'l'y d'mande combain qu'ou p&eacute;yit ou fit une grimache et dit qu'en ville ch'n'est qu'des fripons et des voleurs.<br/>
<br/>
Quant &agrave; m&eacute;, Moussieu, avec man blieu bily&eacute;t j'n'eut autchune peine &agrave; trouv&eacute; un si&egrave;ge &agrave; Springfield, car j'arrivit l&agrave; en tout-plien d'temps, une bouonne heuthe d&eacute;vant l'entr&eacute;e des b&ecirc;tes.<br/>
<br/>
Y m'semblye que ch'&eacute;thait 'tait une bouonne chose d'av&eacute; un mio d'musique pour donn&eacute; d'l'animation &agrave; la sc&egrave;ne, mais p't'&ecirc;tre tch'ils avaient yeu peux d'&ecirc;ffrit&eacute; les boeux, et qu'y'&eacute;thait tchique accident. et y s'peut &eacute;tout tch'ils avaient raison, sus un sens, car le boeu de deux ans, &agrave; Clifford Pallot, n'voulaient pas s't'nin trantchille, et les deux gar&ccedil;ons tch'y l't'naient avaient tout ch't'chy voulaient &agrave; faithe.<br/>
<br/>
La vaque au Basil le Brun pathaissait raide bein, et nou viyait qu'la Reine et l'Prince d'admithaient hardi. Je n'crais pas que l'Comit&eacute; &eacute;thaient peut faithe un miyeu chouaix. Mais de toutes les b&ecirc;tes que y'avait l&agrave;, la sienne que j'&eacute;thais choua&icirc;si pour ram'n&eacute; siez m&eacute;, ch'tait la charmante p'tite g&eacute;nisse au Sieur Carson tch'avait fait l'preumi&eacute; prix au Show du mais d'Mai. Y m'sembliait que l'boeu au Jack A'Court &eacute;thait peut all&eacute; p&ucirc;s haut, et dans les g'niches de deux ans, y'en avait p&ucirc;s d'yunne tchi 'tait trop haute. Le Clifford Pallot r'chut sa coupe comme un vrai Moussieu.<br/>
<br/>
Quant au r&eacute;stant, le Fra&icirc;nque Le Boutillyi, habillyi dans tout san d&icirc;manche, fit sa djobbe admithablyement et y n'y'avait l&agrave; autchune damme m&ucirc;s habillyie qu'sa femme. Parmi l'r&eacute;stant, le Sieur Shephard, comme de cou&ocirc;tume, &eacute;tait tr&eacute;jous ou&egrave;sque y d'vait &ecirc;tre, et je n'vais vraiement pas ou&egrave;sque la Soci&ecirc;t&eacute; s'sait sans l'y.<br/>
<br/>
Y y'avait d'autres choses, Moussieu, que je r'merchit. Les belles flieurs 'taient un cr&eacute;dit &agrave; la Soci&ecirc;t&eacute;, et les chapiaux des dames n'avaient pas 'tait accat&eacute;s &agrave; bouan marchi. Si y'en avait yun ou deux ichin et l&agrave; tchi n'emb&eacute;llisaient pas trop les v&icirc;sages, ch'tait p't'&ecirc;tre aussi la faute des v&icirc;sages comme des chapiaux. Quant &egrave;s arrangements, y n'&eacute;thaient pas peut &ecirc;tre miyeu.<br/>
<br/>
Ach'teu, Moussieu, pour le mauvais moment tchi vint quand tout &eacute;tant fini, je m'trouvit au Robin Hood, et vit la bouonnefemme et san parapluie drait en d'vant d'm&eacute;. Une autre bord&eacute;e j'vos dithait comment que j'peut me muchi dri&eacute;the un grand balloque, et entr&eacute; sans &ecirc;tre veu dans une pi&egrave;che ou&egrave;sque y'avait du raffra&icirc;chissement pour un homme tch'avait grand s&eacute;.<br/>
<br/>
<i><a href="lebrocq.html">Ph'lip</a><br/>
3/8/1957<br/></i>
&nbsp;<br/>

<font size="2">

<I>Viyiz &eacute;tout:</I><p>

<ul>
<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="reine_en_jaune.html">La Reine en jaune</a><p>
<li><a href="cahouainvisite.html">La visite de lus Majest&eacute;s</a><p>
<li><a href="pmreinemethe.html">La v&icirc;site d'la Reine-m&egrave;the</a><p>
<li><a href="charlesiii.html">L&eacute; Rouai Charles III, Duc d&eacute; Nouormandie</a><p>
<li><a href="princecharles.html">L&eacute; Bouan Pr&icirc;nce Tch&egrave;rli</a><p>
<li><a href="pmmarguerite.html">La Princesse Margu&eacute;rite</a><p>
<li><a href="statuemaze.html">Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</a><p>
<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>
<li><a href="vaque.html">La Compliainte d'une Vaque</a><p>
<li><a href="jerriaises.html">Les J&egrave;rriaises</a><p>
<li><A HREF="rouoyale.html">J&egrave;rriais: Langue Rouoyale!</A><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
