<HTML>
<HEAD>
<TITLE>The Morning News Causes Trouble in the Home</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2><b>Ph'lip of Portinfer Writes to Us</b><br/>
<b>The Morning News Causes Trouble in the Home</b></h2></font></center><p>


Moussieu l'Editeu,<br/><br/>

Y'a deus-trais jours y vint un g&acirc;s &agrave; la porte tch'y nos d'mandit si j'voula&icirc;mes prendre la g&acirc;zette du matin, promettant que j'l'ethions en temps pour d&ecirc;jeun&eacute;.<br/><br/>

&quot;Et tchi gniolin,'' s'fit la Merrienne, tch'&eacute;tait en train d'fricashi une demi-douzaine d'&oelig;ux. &quot;V'nin d'la ville et &ecirc;tre ichin pour huit heuthes. Allez dithe chouna &agrave; ma grand-m&egrave;the.''<br/><br/>

&quot;Mais si fait,'' s'fit l'individu, &quot;J'vos l'garantis. J'ai tait vais touos vos vaisins, et n'y'en a pas y'un tch'a r'f&ucirc;s&eacute;, m&ecirc;me y sont hardis contents.''<br/><br/>

&quot;Eh ben,'' j'l'y dis, &quot;Si ch'est d'm&ecirc;me, tu peux nos apport&eacute;. Apr&egrave;s tout, ch'n'est qu'douze sous la s'maine, et che s'sa tr&eacute;jours tchiquechose &agrave; li&egrave;the.''<br/><br/>

La Merrienne s'en r'fut &agrave; sa cast'rolle en gronnant, &quot;Douze sous est douze sous,'' comme ou s'faisait, &quot;et comme les affaithes vont je n'pouvons pas &ecirc;peigni m&ecirc;me un liard. Mais tu'as tr&eacute;jous tait d'm&ecirc;me. Ch'est d&ecirc;pens&eacute; et d&ecirc;pens&eacute;, et fiche du restant.''<br/><br/>

<b>Une Autre Histou&eacute;the</b>   <br/><br/>

Mais ach'teu ch'est une diff&eacute;thente histou&eacute;the. Le moment qu'oulle entend le m&ocirc;teur dans la route, la v'la tch'y couort &agrave; la porte, gaffe la g&acirc;zette, et s'sassied s&ucirc;s l'sofa &agrave; la li&egrave;the.     <br/><br/>

Inutile de l'y dithe que j'veu man d&ecirc;jeun&eacute;, que l'trav&acirc;s pr&egrave;sse, que les b&ecirc;tes dev'thaient &ecirc;tre &agrave; la t&ecirc;rr&eacute;e, et qu'les coucochons n'ont pas tait soignis, ou n'bouog'gea pas d'vant qu'oulle ai liu le boufflye d'pappi tout l'travers.<br/><br/>

Ch'estentchi je n'sis pas d'trop bouonne humeu chais jours, mais avec chonna y faut que j'diche que j'trouve la g&acirc;zette excellente, &eacute;pis y'a une autre chose. Ou m'donne une bouonne extch&ucirc;se pour un mio de r'pos dans l'mitan d'la matin&eacute;e.<br/><br/>

Il est vrai que chonna n'plyait pon &agrave; la Merrienne. Quand ou d'valle &agrave; bas apr&egrave;s av&eacute; fait l'liet et netti la chambre, et qu'ou m'trouve assis ben trantchillement dans la grand'tchaise, &agrave; li&egrave;the le papi, ou m'en chante de toutes les sortes.<br/><br/>

&quot;Dans l'temps d'man p&eacute;the,'' comme ou s'fait, &quot;un homme tait dans les clios &agrave; onze heuthes du matin, pas &ecirc;trav'l&eacute; dans sa tchaise a li&egrave;the une g&acirc;zette.''<br/><br/>

&quot;Et dans l'temps d'ma m&egrave;the,'' j'ly raiponds, &quot;une femme &agrave; huit heuthes du matin n'tait pon &agrave; faithe la m&ecirc;me chose.''  <br/><br/>

<b>Souos La Terre</b><br/><br/>

Et j'ardjumentons d'la sorte pour up bouon quart-d'heuthe. Mais &agrave; matin j'y'en ai dit un mio trop long, et ou ma m'nichi d'un coup d'bringe. Ch'est pourtchi &agrave; l'av'nin, j'la laiss'sait baillyi d'sa b&eacute;que, et je n'dithai rain. J'n'ai pas r'oubli&eacute; la bord&eacute;e qu'on m'attrapit une woppe avec un manche de frouque, apr&egrave;s que j'avais dit qu'y'avait yeu une femme tch'y savait s'taithe, mais qu'y'avait mille ans qu'oulle tait sous la terre.<br/><br/>

N'y'a pas yeu grand changement par ichin chais drain. J'n'avons pas yeu la chance de ben d'autres du faithe des nous dans l'temps d'l'otchupation. J'avions esp&eacute;th&eacute; d'ram&acirc;ss&eacute; tchiques herpins avec nos pommes, mais chaque ann&eacute;e d'vant tchy fussent bouonnes &agrave; tchillyi, y nos v'nait des dj&acirc;ingues de chais fichu allemands de niet, et n'nos laissaient rain.<br/><br/>

Comme tu l'sait j'fut present&eacute; d'vant la Grand' Cour et mint &agrave; l'amende de trente louis parce'que l'inspecteu avait trouvait quatre kettos dans nos cottes &agrave; la pliache de trais. J'lus dis que j'ai jamais apprint &agrave; caltchul&eacute; et qu'j'avais fait une m&ecirc;prinse, mais chonna n'eut autchun &egrave;ffet. La jour de Nou&euml; j'e&ucirc;mes pour not' din&eacute;, au lieu d'un bouon jambon d'lard, une poule ch'avait cr&eacute;v&eacute; d'la p&eacute;pie.<br/><br/>

<b>La vacance</b><br/><br/>

J'eumes toutes les malfortunes dans chais chinq ans-l&agrave;, mais enfin j'avons pass&eacute; &agrave; travers et, au mains, y n'est pas n&eacute;c&eacute;ssaithe au s&eacute; d'sonn&eacute; des clioches pour &eacute;ffrit&eacute; chais frippons-l&agrave;, ou d'muchi la nou&ocirc;rituthe souos l'liet. Et nou peu dormi en paix sans dangi d'ou&iuml; chais coups d'canon tchi ch&acirc;tchaient not' vieille maison jusqu'&agrave; ses fondations.<br/><br/>

P&acirc;slant d'aut'chose, nou m'a dit qu'y'a une vacance pour juge et tchi lus faut un homme tch'y sache le bouon francais l'angliais et l'pliat jerriais. J'm'en vais en p&acirc;sl&eacute; &agrave; not' Conn&ecirc;tablye, et accordant &agrave; chen tch'y m'ditha j'me mettrai sus les rangs.<br/><br/>

Apr&egrave;s tout, j'n'ai qu'septante neuf ans, et, &eacute;tant Saint-Ouennais, j'sis ocquo fort et robuste. Et tchique bord dans l'armou&eacute;the y'a une copie des lou&acirc;ix d'y'a trais chents ans. Tchi d'autre tchi lus faut.<br/><br/>

<i><a href="lebrocq.html">PH'LIP</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="assembliee/gazette1978.html">Visite &agrave; la g&acirc;zette</a><p>

<li><a href="gdfgaz3.html">La Bouanne g&acirc;zette d&eacute; J&egrave;rri</a><p>

<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgaz4.html">Dans la G&acirc;zette...</a><p>
<li><a href="gdfgaz5.html">Dans la g&acirc;zette</a><p>
<li><a href="gdfgaz6.html">Dans la G&acirc;zette</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

