<HTML>
<HEAD>
<TITLE>The Pains visit the Exhibition</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The Pains visit the Exhibition</h2></font></center><p>

&quot;D&icirc;nons d'bouonne heuthe,&quot; que j'dis a nos gens Lundi, &quot;j'nos n'allons au Show au <a href="assembliee/collegevictoria.html">College</a>. Ch'est m&eacute; qui paie partout, et bethons du t&eacute;e l&agrave;.&quot;<br/>
<br/>
Ne v'la don que j'nos enf&ucirc;mes dans touos nos ports. Me avec ma casaque a ponniaux, man veste de p&eacute; d'taupe, et man tappeur; La&iuml;z&eacute; toute en n&eacute; - ch'est la coul&ecirc;u qui va l'mus avec san temp&eacute;thament - et Lon&ocirc;re attif&eacute;e coumme yun d'ch&egrave;s portraits qu'nou vet sus les gazettes de mode. Ch'est sa m&eacute;the qui se d'mente de l'habillyi d'm&ecirc;me; ou s'est m&icirc;nze dans l'id&eacute;e qu'ch'est la vraie moniethe d'attith&eacute; les r'gards sus sa fille - en veue d'lis trouv&eacute; un gallant, s'ou voulez sav&eacute; l'fond d'l'histou&egrave;the.<br/>
<br/>
Nou n'fut pas long a ramont&eacute; les caches du College, et en l'heu nos v'la souos l'portico. Ch'tait douze sous par t&ecirc;te d'entr&eacute;e, et i' n'voulites pon m'faithe de rabat viyant que j'taimes toute la famille. Y'en avait pourtant d'yeux qui m'counaissaient, et j'ethais creu... Mais enfin! tch&egrave;s qu'ou voulez? Ch'n'est pas trejous les pus m&eacute;thitants qui sont au haut d'l'&egrave;stchelle.<br/>
<br/>
D&ecirc;j&agrave; l'monde c'menchait a s'am'n&eacute;, et chatchun de s'd&eacute;mand&eacute; - j'les viyais d'la carre de m'n'yi - tch&egrave;s qu'&eacute;tait chutte belle hardelle l&agrave;. La&iuml;z&eacute; s'en r'dr&eacute;chait d'ordgi, s'en tcheu d'm&egrave;the en palpitait, et Lon&ocirc;re 'tait &quot;all smiles&quot; a drou&eacute;t et a gauche. B&eacute;tot y'eut tout un troup&eacute; d'gens a tou&ocirc;re de nous, a nos offri des catalogues, des titchets pour le t&eacute;e, et ditet; d'vant qu'nous eusse le temps de se r'tou&ocirc;n&eacute;, i' m'avaient sangnyi d'pus d'eun' &egrave;stchu.<br/>
<br/>
Eh, bin! Nos v'la a nos proumn&eacute; parmi toutes les belles choses; Lon&ocirc;re a man bras, et La&iuml;z&eacute; par dri&eacute;the pour &egrave;scout&eacute; les r'merques qui se f'thaient sus s'n'&egrave;sfant. Y'avait un peuplye! et j'avais bieau dithe: &quot;Quar'ous que j'passe, bouonne gens,&quot; nou fut b&eacute;tout dj&eacute;mm&eacute;s coumme des poummes dans un bathi; et l'moussieu qu'avait la djob de cri&eacute; d'temps en temps: &quot;Keep to your right, please!&quot; se tut de m'zesp&eacute;, persounne ne prennait avis a li.<br/>
<br/>
B&eacute;t&ocirc;t, nos v'la dans l'appartement ou-&egrave;s qu'y'avait d's'habits d'b&acirc;teme, des calobres, d'la dent&ecirc;lle, et ditet; v'la tch'int&eacute;ressait hardi Lon&ocirc;re et sa methe. Pour quant a m&eacute;, j'les laissi l&agrave;, en lus disant de me r'trouv&eacute; dans l'all&eacute;e, dans eunne demi'-heuthe, et j'm&eacute; faufilli la ou-&egrave;s qu'etaient les sabres et les connons. L&agrave;, je r'counnu des connons coumme les siens qu'j'avaient captuth&eacute; la bord&eacute;e que j'&egrave;smaglyi siex Boches a coups d'mart&eacute;, et j'm&eacute; m&acirc;ti endret pour explyitchi au monde coumment j'm'y print. &quot;Move on, there!&quot; s'fit un membre du Coumiti en m'pointant l'd&eacute;gt. Et, pus tard, coumme j'tais a monnyi&eacute; un sabre pour &eacute;xplyitchi a eunne petite Anglyiaiche - ou s'&egrave;svonni du coup! - coumme j'en avais enfonc&eacute; yun dans la gorge d'un g&eacute;n&eacute;ral Bosche, deux-tr&egrave;s d'yeux s'mintes a m'bostchull&eacute; d'hort en m'disant d'av&eacute; a m'n'all&eacute; menti dans l'autre appart&eacute;ment.<br/>
<br/>
J'trouvi nos gens dans l'all&eacute;e, a admith&eacute; la grande bolle en m&eacute;hogann&eacute; pr&ecirc;t&eacute;e par not' pathent Binet - eunne bolle qu'&eacute;thait deu me r'v&eacute;nin si j'avais yeu man drou&eacute;t - et j'nos en f&ucirc;mes <a href="thee.html">bethe-du-t&eacute;e</a>. Pour douze sous chaque, nous en avait pus qu'assez de beurr&eacute;es, d'g&acirc;che, et d't&eacute;e. La&iuml;z&eacute;, toute maigre et seque qu'ou &ecirc;st, en bu chinq tasses; j'en avais chose, et j'lis pinchi la gambe pour y'apprendre. Ma fille n'en but qu'y'eunne, a p'tites gorgies, en l'vant l'p'tit d&eacute;gt coumme font les dames, et s'essuy&eacute; les levres sus la carre du doublyi - coumme ch'est la mode a ch't'heu.<br/>
<br/>
Apr&egrave;s l't&eacute;e, j'dis &egrave;s femme d'all&eacute; m'attendre a haut, dans d's'envithons des Batons-d'Justice; et, quand i' f&ucirc;tes hortes, j'm'en fut r&ocirc;d&eacute; du bord de la tchuizinne, dans l'id&eacute;e d'offri d'l'aide &egrave;s dmou&egrave;zelles qu'&eacute;taient la d'dans a cact&eacute; en faisant des beurr&eacute;s. Pas moyen! J'eut bieau lus dithe qu&eacute; j'tais plien d'bouonne volont&eacute;, et que ch'tait m&eacute; qui faisais les beurr&eacute;es siez nous, j'fut pri&eacute; d'av&eacute; a d'&egrave;scamp&eacute; au pus vite, et j'eut l'd&egrave;spi&eacute; d'les entendre rithe dri&eacute;the man dos coumme j'men allais.<br/>
<br/>
Coumme i' c'menchait a &ecirc;tre temps d'en r'gagnyi siez s&eacute;, j'm'en fut a la r'cherche de nos gens. J'les trouvi pitchis en &eacute;xt&acirc;se endr&eacute;t l's'assi&eacute;ttes a Moussieu Mauji. La&iuml;z&eacute; 'tait d'avis qu'ou n'ozait jommais met' des f&ecirc;ves et du piot sus ditelle vaisselle, tandi qu'Lon&ocirc;re pr&eacute;tendait &ecirc;tre pr&ecirc;te a mathi&eacute; l'preumi veuvi qui y'en doun'nait un tet set pour s'n'engag'ment. Tch&egrave;s qu'ch'est qu'd'&egrave;sfants, tout d'm&ecirc;me!<br/>
<br/>
Enfin! sans av&eacute; yeu l'temps d'vaie la maintchi des belles choses qui y'a la d'dans, si bin arrangis, si bin explyitchis, j'f&ucirc;mes oblyijis d'nos en r'tou&ocirc;n&eacute; siez nous, pour manji - coumme i' s'adounnait - des f&ecirc;ves et du piot, mais pas dans d's assiettes coumme les siennes que Moussieu Mauji a dans sans dr&eacute;cheux.<br/>
<br/>
<i><a href="brambilo.html">Piteur Pain</a></i><br/>
<i>Jersey Weekly Post 29/4/1916</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tchuthiosites.html">L'exhibition de tchuthiosit&eacute;s</a><p>
<li><a href="painbothladies.html">Both Ladies Volunteer</a><p>
<li><a href="painwareconomy.html">Piteur on War Economy</a><p>
<li><a href="paincold.html">How Piteur caught a cold</a><p>
<li><a href="expomousses.html">Une exposition d'mousses</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

