<HTML>
<HEAD>
<TITLE>L&eacute; Corb&icirc;n</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Corb&icirc;n</h2></font></center>

<CENTER><TABLE><TR><TD>
Corb&icirc;n, Corb&icirc;n, gros ni&egrave;r Corb&icirc;n -<br>
Ch'est tr&eacute;jous &agrave; r'gret qu'nou t'vait sus tan c'm&icirc;n;<br>
Le chasseux s'en va sans s'd&ecirc;rangi -<br>
Ta chai est si duthe, i' n'peut pas t'mangi.<br>
Cor! Cor! Et t&eacute; v'l&agrave; hors<br>
Sus l'haut d'la falaize o&ugrave;'est qu'tu niches et dors.<br>
<br>
Corb&icirc;n, Corb&icirc;n, gros ni&egrave;r Corb&icirc;n -<br>
Avec raison l'f&egrave;rmyi t&eacute; r'garde en ennem&icirc;n,<br>
Car souvent tu d'scends dans l'mitan d'nos clios<br>
Et sus not' bouan froment tu fais des fricots.<br>
Cor! Cor! va-t-en d'l'aut' bord -<br>
Ta vouaix sus la maison avertit d'eune mort.<br>
<br>
Corb&icirc;n, Corb&icirc;n, gros ni&egrave;r Corb&icirc;n -<br>
Tu peux vivre chent ans mais tu meurs &agrave; la f&icirc;n;<br>
Ta vie &agrave; rein n'sert et tu n'est pas r'grett&eacute;<br>
Quand ta vilaine carcasse assique au solei.<br>
Cor! Cor! Le vent du nord<br>
Sait coumment plieunmer tan vilain ni&egrave;r corps!<br>
<br>
&nbsp;<p>
<i><a href="ejluce.html">E. J. Luce</a><br></i>
<br>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ouaise.html">L's ouaisieaux en J&egrave;rriais</a><p>
<li><a href="reims.html">L&eacute; Corbin d&eacute; Reims</a><p>
<li><a href="corbfab.html">L&eacute; Corb&icirc;n et l&eacute; R'nard</a><p>
<li><a href="corbins.html">Les corb&icirc;ns pr&eacute;dithont acouo d'la pl'yie</a><p>

<li><a href="gjcorbins.html">Un meurtre d&eacute; corb&icirc;ns</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
