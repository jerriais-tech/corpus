<HTML>

<!-- Mirrored from members.societe-jersiaise.org/geraint/jerriais/supposition.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Eune Supposition</TITLE>
<META  name="keywords" content="Jèrriais, language, langue normande, minority languages, langues régionales, langues minoritaires, moon landing, lune, lunar, space travel, astronautes, astronomy, astronomique, langues d'oïl, folklore, dialect, linguistics, linguistique, Normandy, Normandie, Channel Islands, îles anglo-normandes">
<META  name="description" 
content="J&egrave;rriais: les hoummes sus la leune">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Eune Supposition</h2></font></center><p>

&nbsp;<p>
<CENTER><A HREF="leune.html"><IMG SRC="leune.jpg" WIDTH=239 HEIGHT=238 border=0 alt="L'Houmme dans la Leune"></A></CENTER><p>
<CENTER><TABLE><TR><TD>

Les &ecirc;tres humains n'&icirc;mporte iou<br>
En tout &acirc;ge et g&eacute;n&eacute;th&acirc;tion,<br>
Ont admith&eacute; la Leune au liain -<br>
D&eacute;pis l&eacute; temps d'la Cr&eacute;&acirc;tion.<br>
D'Adam jusqu'&agrave; chu jour ich&icirc;n,<br>
Sa lumi&eacute;the les a &ecirc;cliaithis<br>
Sus la t&egrave;rre et la m&eacute;, sans r'l&acirc;che -<br>
Avau l's ann&eacute;es sus l'c'm&icirc;n d'la Vie.<br>
<br>

Les po&egrave;tes, auv' lus don sp&eacute;cial, <br>
Ont louangi sans c&ecirc;sse sa bieaut&eacute; <br>
Atout des v&egrave;rsets &agrave; s'n &eacute;gard, <br>
L'app'lant souvent &#147;Reine d&eacute; la niet&#148;; <br>
Reine oulle est &eacute;tout &egrave;s auteurs, <br>
Qu'ont racont&eacute; dans tant d'lus chants <br>
L&eacute; myst&eacute;the qui l'a entour&eacute;e -<br>
Suspendue l&agrave; pour des mille ans.<p>

Toutes les crianches entouorre la Leune<br>
Qui nos sont v'nus d&eacute; p&eacute;the en fis,<br>
Ont couomme l'histouaithe d&eacute; san pouver<br>
Lus originne dans l'temps jadis.<br>
D&eacute; vaie l'craissant l' trav&egrave;rs d'eune f'n&ecirc;tre<br>
Am&egrave;ne la mauvaise chance, nou dit.<br>
Coumme fait &eacute;tout sa r&eacute;fl&eacute;ction<br>
Dans l'ieau d&eacute; cann&eacute; ou vivyi.<br>
<br>

Il est counnu qu&eacute; c&egrave;rtaines gens <br>
A la plieine leune ont d&ecirc;rangi, <br>
&Eacute;tout qu&eacute; l'pouver des chorchi&egrave;rs <br>
A chu temps-l&agrave; est renforchi. <br>
Mais mauvaise chance et chorchell'lie, <br>
Sont bein liain d'&ecirc;tre dans les pens&eacute;es <br>
Des amouotheurs tchi lus prom&egrave;nent <br>
Au cliai d'ses rayons argent&eacute;s.<p>

Mais les crianches au temps &agrave; v'nin<br>
N&eacute; s'sont pon counnues par les gens,<br>
A cause des &ecirc;v&eacute;nements d' ch't' ann&eacute;e,<br>
Quand d's hoummes d'un esprit tchestchionnant<br>
E&ucirc;tent l&eacute; couothage d'aller pour vaie<br>
S'oulle 'tait vraiement faite d&eacute; fromage,<br>
Ou s'i' trouv'thaient l'houmme dans la Leune<br>
A l's attendre &agrave; la fin d'lus viage!<br>
<br>



Ches deux-s-trais jours-l&agrave; en juillet -<br>
Toutes les n&agrave;tions 'taient &agrave; l'attente<br>
D&eacute; chu moment-l&agrave; historique,<br>
Quand lus machinne f'thait la descente,<br>
Et qu'l'houmme pour la toute preunmi&eacute; fais<br>
Sus chut autre monde mettrait san pid,<br>
S'exposant pour l'amour d'la scienche<br>
A i' n' savait dg&eacute;the tchi dangi.<br>
<br>
Mais les millions d'gens qu'attendaient<br>
La nouvelle d&eacute; lus aventuthes,<br>
Pensant qu'i' trouv'thaient singne d&eacute; vie,<br>
Ou p't&ecirc;tre tchique genre d&eacute; cr&eacute;atuthe -<br>
F&ucirc;tent-t'i' d&eacute;chus d'saver qu'la Leune<br>
N'tait rein d' pus qu'un &eacute;norme d's&egrave;rt,<br>
Et qu's'i' y' a vie &agrave; part d'ichin<br>
Qu'ou s'trouve ailleurs dans l'Unniv&egrave;rs?<br>
<br>
Tch'est qu'ch'est qu' il' esp&eacute;thaient trouver<br>
L&agrave; dans les Cieux si liain d&eacute; nous,<br>
Qu'&eacute;thait changi la vie qu'nou m&egrave;ne,<br>
&Ocirc;t&eacute; l'fard&eacute;' qu'nou porte tous?<br>
Car i' y'a bein raison &agrave; craithe,<br>
Qu'au jour d'aniet un tas d'gens pensent<br>
Qu' i' n'reste rein dans chu Monde-ch&icirc;n<br>
Pour justifier lus existence!<br>
<br>

Et, tch'est qui sait ? S'peut qu' y'ait tchique bord <br>
Dans l'&icirc;nmensit&eacute; d'l'Unniv&egrave;rs, <br>
P't-&ecirc;tre eune aut' civilis&acirc;tion <br>
Auve la r&ecirc;ponse qu&eacute; tout l'monde ch&egrave;rchent; <br>
Et, l'ayant trouv&eacute;e, ou pou&ocirc;rrait <br>
&Ecirc;tre la cause d'unni les n&acirc;tions, <br>
Pour qu&eacute; paix et bouanne volant&eacute; <br>
Es'saient auve nou Ich&icirc;n tr&eacute;jous !<p>
&nbsp;<p>

<i><a href="perchard.html">ALP</a><p>
1969</i><p>

</TD></TR></TABLE></CENTER>

&nbsp;<p>
<FONT SIZE=2>
<i>Viyiz &eacute;tout:</i><p>

<ul>
<li><a href="espace.html">L'espace</a><p>
<li><a href="cielvoc.html">Dans l&eacute; ciel</a><p>
<li><A HREF="gdfleune.html">Un viage &agrave; La Leune!</A><p>
<li><A HREF="leune2.html">La Leune</A><p>
<li><A HREF="leune3.html">Happe la Leune!</A><p>
<li><a href="vierjer.html">La Conm&egrave;te &agrave; Halley</a><p>
<li><a href="sanctum.html">Sanctuaire du Po&egrave;te</a><p>
<li><A HREF="lunne.html">La Lunne</A><p>
<li><a href="leune.html">L'Homme d&eacute; d'dans la Leune</a><p>
<li> <a href="portefagot.html">L&eacute; Porte-Fagot</a><p>
<li><a href="cosmique.html">1961 - L'Ann&eacute;e Cosmique</a><p>
<li><a href="pmlune.html">Ph'lip va &agrave; la lune</a><p>
<li><a href="verteleune.html">La v&egrave;rte leune</a><p>
<li><a href="leuneantique.html">La leune antique</a><p>
<li><a href="gdfviage.html">En viage</a><p>
<li><a href="gdfterre.html">D'&egrave;rtou &agrave; t&egrave;rre</a><p>

<li><a href="rencontres.html">Des rencontres d&eacute; bein pr&egrave;s</a><p>
<li><a href="pmirlande.html">La Visite en Irlande</a><p>
<li><a href="eclyipse.html">Unn' histoua&icirc;re d'&ecirc;clyipse!</a><p>
<LI><A HREF="eclyipse99.html">L'&Ecirc;clyipse</A><p>
<li><a href="astrologie.html">L'astrologie et les crianches</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/supposition.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
