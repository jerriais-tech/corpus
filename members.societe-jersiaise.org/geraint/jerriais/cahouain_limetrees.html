<HTML>
<HEAD>
<TITLE>Ou vos r'souven&egrave;z bein qui y-a tchique temps</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ou vos r'souven&egrave;z bein qui y-a tchique temps</h2></font></center><p>

Ou vos r'souven&egrave;z bein qui y-a tchique temps j'vos dis qu'ils avaient pliantai des &quot;Lime Trees&quot; dans l'chimetiathe du bouan berger, eh bein ! si ch&eacute;s bouais-l&agrave; ne lus d&ecirc;p&egrave;chent pas bein vite &agrave; produithe du &quot;Lime Juice&quot; pour calmer l'sang des bouannes gens d'la p&acirc;raisse, j'ai grand peux qui s'arrivetha des duels toute les fais y&eacute;tha un assembliaie.<br/>
<br/>
Je me sis aperchu que le bouan berger a bein d'la peine &agrave; manier ses br&eacute;bis malgr&eacute; qu'san troupeau n'est pas bein nombreux. Quand i' veur les faithe passer par unne braique, i' disent tr&eacute;jous &quot;Nennin,&quot; et qui s'y prenne coumme i' voudra, i' l'&icirc; p&acirc;ssent entre les gambes et fichent lus quamp dans les p&acirc;tuthes &egrave;s vaisins. Je sis seux qui si Francis y viyait san qu'min cli&eacute;, il en vendrait tchiqu'unnes des pi&egrave;thes au bouochi.<br/>
<br/>
La p&acirc;raisse avait chouaithi deux &quot;Shepherd-boys&quot; pour l'&icirc; b&acirc;yi un coup-de-main &agrave; souogni san troupeau, mais i' n'peut pas s'grais d'ieux du tout. I' patha&icirc;t que &quot;Sam&quot;, le pus vi des deux, est en fichu t&ecirc;touogne, et qui fait tr&eacute;jous coumme bon l'&icirc; semblle et qui n'ob&eacute;is pas san ma&icirc;tre du tout.<br/>
<br/>
Quand l'id&egrave;e l'&icirc; monte dans la t&ecirc;te, i' s'mettra &agrave; tondre unne brebis sans la permission du bouan berger, quand ma&icirc;me que che s'rai hors saison, et si la brebis veint &agrave; en mouothi, i' prend sus li de l'enterrer dans un coin du gardin quand san ma&icirc;tre y-a dit qu'i' fallait la mettre dans l'aute quarre.<br/>
<br/>
Chein qui y-a de pus dr&ocirc;le, ch'est que toutes les brebis aiment bein chu gar&ccedil;on l&agrave;, et l'autre jour quand l'bouan berger &egrave;sprouvi &agrave; l'&icirc; dounner san &quot;walking-ticket&quot;, toutes les brebis suivirent Sam hors de dans l'clios, et l'pouor' berger s'en allait les perde toute si n's'&eacute;tait pas d&eacute;cid&eacute; de rengagi Sam pour oquo un an.<br/>
<br/>
L'autre jour, &agrave; l'assembliaie, j'&eacute;tais jutchi sus l'haut du safe ouais qu'Fra&icirc;nque garde les livres de la p&acirc;raisse. Personne ne savait que le Caouan &eacute;tait l&agrave;, car j'&eacute;tais muchi dri&egrave;the la p'tite armouaithe dans tchi que &quot;Pouoretai&quot; serre les boutelles de &quot;Ginger Beer&quot; et les tumbleurs.<br/>
<br/>
Eh bein ! je vos asseuthe que j'en ou&iuml; de pus d'unne sorte.<br/>
<br/>
Chein qui m'&ecirc;tonni hardi ch'tait de vais George &#8211; li qui n'va jamais &agrave; pr&ecirc;che ni &agrave; messe &#8211; se l'ver et proposer des r'merciements &agrave; Sam et &agrave; Aide-li pour la mani&egrave;the qu'ils avaient fait lus travas. Le bouan  berger fut bein &eacute;tonnai &egrave;ttou et i' d'mandi &agrave; George si savait ch'est qui disait, et il acch&ucirc;si Sam de n'av&eacute; pas fait san d'v&eacute;, et qu'au Dimanche qui restait &agrave; haller des mergots de s'sus san &quot;lawn&quot; &agrave; la pliaiche de souogni de mettre les brebis dans lus stalles, et qui v'nait un tas de brebis &ecirc;trangi&egrave;thes qui n'savaient pas y'ou lus rangi et qui lus trouvaient toutes m&ecirc;li-m&ecirc;lo parmi les siennes, et que v'l&agrave; qui faisait d'la confusion.<br/>
<br/>
Sam l'&icirc; raiponni qui n'y-avait jamais veu pus de sept ou huit brebis lus pr&eacute;senter au Dimanche et qui y-avait &agrave; chu compte-l&agrave; chent stalles de disponibles pour chaque brebis et qui n'avaient que l'embarras du chouaix.<br/>
<br/>
Le bouan berger dit que ch'l&agrave; n'tait pas vrai, car i' viyait tr&eacute;jous tout plein d'brebis. <br/>
<br/>
Alors m&eacute;, Caouan, je m'd&eacute;cidi de d&egrave;scouvrir le tchai des deux qu'avait raison et depis chonna j'ai tait deus-trais fais me muchi dans l'cliochi le Dimanche, et par chein qu'j'ai veu, je d&ecirc;cliathe &agrave; mes lecteurs que ch'est Sam qu'est dans l'drouait, et j'ai grand peux que le bouan berger tait coumme les gens du village dans &quot;Les Cloches de Corneville&quot;, ch'est-&agrave;-dithe que, i' viyait des &quot;fant&ocirc;mes&quot;.<br/>
<br/>
A b&eacute;t&ocirc;t, gar&ccedil;ons, n'en vchin assez pour chutte fais.<br/>
<br/>
</div><div align="center">***<br/>
<br/>
</div><div align="left">Samedi tchi vein, j'pense que j'pou&ocirc;rrai vos dithe daeus-tre&icirc;s s&ucirc;s chein qu'j'ai ou&iuml; y'a tchique temps.<br/>
<br/>
<i><a href="gwdec.html">Caouain</a></i><br/>
<i>28/5/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><A HREF="menofthetrees.html"> L'Associ&acirc;tion d&eacute; J&egrave;rri des Gens d'la Boua&icirc;s'sie</A><p>
<li><a href="lierru.html">Les b&eacute;nefices d&eacute; li&egrave;rru</a><p>
<li><a href="menofthetrees2.html">L&eacute; Pr&eacute;sent et l'Av'n&icirc;n</a><p>
<li><a href="pommiers.html">Les Pommi&egrave;rs</a><p>
<li><a href="paithiers.html">Les Paithi&egrave;rs</a><p>
<li><a href="bouaissie.html">Ma p'tite boua&icirc;s'sie</a><p>
<li><a href="bouaisflm.html">L&eacute; Bouais</a><p>
<li><a href="buchron.html">Le Vier Quesne et l'Buch'ron</a><p>
<li><a href="tchene.html">Jour d'la Fielle d&eacute; Tch&ecirc;ne</a><p>
<li><a href="giand.html">J'ein tet q'un giand</a><p>
<li><a href="mlon.html">L&eacute; M'lon et l&eacute; Gliand</a><p>
<li><a href="gdfcrianches6.html">Crianches et cou&ocirc;teunmes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

