<HTML>

<!-- Mirrored from members.societe-jersiaise.org/geraint/jerriais/baudainsbadgette.html by HTTrack Website Copier/3.x [XR&CO'2014], Tue, 15 Jul 2025 13:58:50 GMT -->
<HEAD>
<TITLE>Mess Baudains et la badgette</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mess Baudains et la badgette</h2></font></center><p>
<img src="../statues/baudains01.jpg" width="214" height="300" alt="Philippe Baudains" title="Philippe Baudains" border="0" align="right" />
J'avais r'm&egrave;rtchi dans l'drein neunm&eacute;tho qu&eacute; l'Conn&ecirc;tabl'ye Baudains avait bein m&eacute;thit&eacute; sa stchulptuthe dans les gard&icirc;ns d'la Pathade. Mais sav&ecirc;t'-ous qu'J&egrave;rri v&icirc;nt &agrave; deux vouaix pr&egrave;s d'aboli la badgette dans l's &ecirc;coles en 1894? Et chenna sus la proposition d&eacute; Ph'lippe Baudains? Toute l'histouaithe est racont&eacute;e dans l'drein neunm&eacute;tho des Nouvelles Chroniques du Don Balleine, l&eacute; mag&acirc;s&icirc;n J&egrave;rriais, mais n'en v'ch&icirc;n un p'tit but entouor l's actions du Conn&ecirc;tabl'ye.<br/>
<br/>
Ch'est en tchi  l'30 d&eacute; Novembre 1893 l'Chent'nyi L'Tch&ecirc;ne, d&eacute; <a href="st_helyi.html">Saint H&eacute;lyi</a>, pr&eacute;sentit l'Pr&icirc;ncipa du <a href="assembliee/collegevictoria.html">Coll&egrave;ge Victoria</a>, l&eacute; Sieur George Stanley Farnell, l'avant au Juge Vaud&icirc;n dans la P'tite Cour.<br/>
<br/>
Nou l'atch&ucirc;sit d'un assaut sus la p&egrave;rsonne d'un janne coll&eacute;gien d&eacute; dgi&ecirc;x-sept ans, d&eacute; tchi l'p&eacute;the avait port&eacute; pliainte contre l&eacute; Pr&icirc;ncipa du Coll&egrave;ge. L&eacute; Pr&icirc;ncipa avouit aver donn&eacute; eune fou&ocirc;t&eacute;e au hard&eacute; pouor la copi&ecirc;thie d'r&ecirc;ponses, mais v'l&agrave; tchi 'tait approuv&eacute; par l'Conmit&eacute; du Coll&egrave;ge.<br/>
<br/>
L'Conn&ecirc;tabl'ye Baudains 'tait membre du Conmit&eacute; du Coll&egrave;ge. I' v&icirc;nt ardgumenter en Cour qu'l&eacute; Conmit&eacute; n'tait pon entout d'accord entouor la peunnition.<br/>
<br/>
Criy'-ous qu'i' y'avait du d'bat dans les g&acirc;zettes! Y'en avait, sustout les cheinnes d&eacute; langue Anglia&icirc;che, tchi 'taient en faveu d'eune latteuse. Les g&acirc;zettes d&eacute; langue Fran&ccedil;aise contrastaient pus &agrave; co la situ&acirc;tion d'auve les &ecirc;coles Fran&ccedil;aises en J&egrave;rri, et proposaient qu'la tch&ecirc;ne 'tait eune &icirc;mposition Anglia&icirc;che, et ouaithe qu'la langue pr&icirc;ncipale et r'grett&eacute;e du Coll&egrave;ge f&ucirc;sse l'Angliais, ch'tait tout coumme eune &ecirc;cole J&egrave;rriaise. V&eacute;the, la badgette n'tait pon eune vielle cou&ocirc;teunme car l'preunmi&eacute; Pr&icirc;ncipa du Coll&egrave;ge Victoria n'l'avait janmais faite s&egrave;rvi. <br/>
<br/>
L'Sieur Farnell r'appathut dans la Cour l'5 d'D&eacute;zembre. Ayant ou&iuml; les t&ecirc;mouongnages, l&eacute; Juge rayit l'acte du Conmit&eacute;: l&eacute; p&eacute;the 'tait contre, et don l'Conmit&eacute; n'pouvait pon l&eacute;galiser la peunnition. La badgette fut confistchie et l'Pr&icirc;ncipa fut lib&eacute;th&eacute; aupr&egrave;s avait 't&eacute; dg&egrave;rni d'agi auve pus d'mod&eacute;th&acirc;tion &agrave; l'av'n&icirc;n.<br/>
<br/>
L's &Ecirc;tats 'taient pouor distchuter eune Louai sus l'&Icirc;nstruction Oblyigatouaithe et l'Conn&ecirc;tabl'ye proposit un amendement pouor aboli la badgette dans toutes les &ecirc;coles sou&ocirc;t'nues par l's &Ecirc;tats. L'amendement fut d'bat&eacute; l'8 d'Janvyi 1894. S'lon l'Conn&ecirc;tabl'ye d&eacute; Saint H&eacute;lyi la badgette 'tait eune &egrave;rlique du barbarisme. L&eacute; Recteu d'Saint H&eacute;lyi dit qu'i' s'sait d'm&ecirc;tchi d'distchuter chenna dans eune aut' louai: ch'est en tchi l'Conn&ecirc;tabl'ye avait 't&eacute; emport&eacute; par ses sentiments entouor l'affaithe du Pr&icirc;ncipa, mais tch'est qu'en est si un coll&eacute;gien b&ucirc;chait sa gambe en d'valant la mont&eacute;e du Coll&egrave;ge, nou d&eacute;vthait-i' adopter un amendement &agrave; chutte louai-ch&icirc;n pouor aboli les mont&eacute;es? L'amendement fut fliantchi hors: 12 vouaix contre 14.<br/>
<br/>
L&eacute; p&acirc;ss&eacute; est par bord&eacute;e un mio pus lib&eacute;tha qu'nou l'cr&eacute;thait. Et achteu qu'j'avons c'menchi l'nouvieau t&egrave;rme dans l's &ecirc;coles, Dgieu m&egrave;rci qu'les ardguments d'Mess Baudains g&acirc;ngn&icirc;tent &agrave; la f&icirc;n.<br/>
<br/>
<i><a href="jerpoem.html">Geraint Jennings</a><br/>
</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="assembliee/collegevictoria.html">Visite au Coll&egrave;ge Victoria</a><p>
<li><a href="education.html">L'&Ecirc;duc&acirc;tion en J&egrave;rriais</a><p>
<li><a href="gdfedu1964.html">Quand j'allais &agrave; l'&ecirc;cole!</a><p>
<li><a href="gdfedu1977b.html">L'&ecirc;duc&acirc;tion</a><p>
<li><a href="gdfecole.html">&Agrave; l'&ecirc;cole</a><p>
<li><a href="gdfpeine.html">&Agrave; ch&acirc;que jour suffit sa peine!</a><p>
<li><a href="maitredamian.html">Ma&icirc;tre Damian</a><p>
<li><a href="counnetablyes.html">Les Counn&ecirc;tablyes</a><p>
<li><a href="crinme.html">L&eacute; cr&icirc;nme et la louai</a><p>
<li><a href="election1902.html">L'Election d'Mardi dern'yi!</a><p>


<li><a href="taper.html">Des paffes et des oualipes</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/baudainsbadgette.html by HTTrack Website Copier/3.x [XR&CO'2014], Tue, 15 Jul 2025 13:58:50 GMT -->
</HTML>
