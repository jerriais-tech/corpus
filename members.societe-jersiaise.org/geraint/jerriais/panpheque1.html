<HTML>

<!-- Mirrored from members.societe-jersiaise.org/geraint/jerriais/panpheque1.html by HTTrack Website Copier/3.x [XR&CO'2014], Tue, 15 Jul 2025 13:56:33 GMT -->
<HEAD>
<TITLE>Laiesse est un panph&egrave;que</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Laiesse est un panph&egrave;que</h2></font></center><p>


<font size="-1"><b>La&iuml;esse Bilo &agrave; la Nouvelle Chronique.</b><br/>
<br/>
<b>HONEYSUCKLE VILLA, SAINT-OU.</b><br/></font>
<br/>
<a href="bisson.html">MOUSSIEU BISSON</a>, - Extchusez si ch'est m&eacute; qui vos &egrave;scrit chutte fais, mais l'buon-houmme n&eacute; v&eacute; pus d'ches mus d'pis sa d&eacute;rni&eacute; d'Influenza. I'dit qu'chest l'Influenza, mais pour m&eacute;, j'ai mes doutes; j'crai qu&eacute; l'buon-houmme s'est mins a topp&eacute; sus la fin d'ses jours, malheutheuseman, et les mains lis tremblient; et coumme j'criyons bein qu'ou t'nez a av&eacute; d'nos nouvelles, j'm&eacute; sis mins &agrave; vos &egrave;scrithe cheun'chin tandi qu'Sophie pr&eacute;pathe san beurre pour l&eacute; Marchi.<br/>
<br/>
Pus l'temps va, et pus j'sis content du bardjin qu&eacute; j'fis la bord&eacute;e qu'p&eacute;p&eacute;e nos &egrave;streueulli expr&egrave;s la cache du p&eacute;the d&eacute; ma femme. Ou'l a tout-&agrave;-fait bein touonn&eacute; en menage, ma femme ou copthait un liard en quatre, coumme nou dit en p&acirc;slant d'eunne femme qui coyie. Et pour vendre chi et accat&eacute; l'contraithe y'en a pas yeunne pour la battre dans la p&acirc;raisse, et ils l'savent toutes ben, et y font mine d'&ecirc;tre jalouses, les femmes du vaisin&eacute;! Mais montrez m'en yieunne tchi gagne autant d'sous qu'la m&eacute;nne et tchi despense mains! Et pis oul a 'tai si ben trainee pour l&eacute; travas d'la lait'tie! Chutte femme la, ch'est pas pour la vant&eacute;, ben au contraithe, mais tant pus l'beurre est chi en ville, et tan pus on m'en fournit pour port&eacute; au marchi. J'navons qu&eacute; quat' vaques, et tuos les Sam'dis r&eacute;djully, la bus m'emporte trente-siex livres de beurre au marchi  et y'en &eacute;thait oquo pus sinon qu&eacute; not' ponnyi n'pouorrait pon les prendre  quand ben m&ecirc;me y'en &eacute;thait yeunne ou deux &agrave; sec, ch'la n'fait d'rin, toutes les s'maines r&eacute;djully, y passe trente-siex livres d&eacute; notre marchandise &agrave; travers des villais.<br/>
<br/>
J'avons fait div&eacute;rs&eacute;ment ben sus nos patates. Djieu merci; j'peux ben vos l'dithe &agrave; vous, car j's&eacute; ben qu'ou n'en r'pall'ez pon au vi. Inutile, &egrave;sche pon, d'faithe sav&eacute; ses affaithes &egrave;s gens; car si cryaient qu'ou s'&ecirc;tes &agrave; faithe tchique sous, n&eacute; v'la en l'heu' eunne racchachie d'filles et d'veuves qui r'sourdent ov des Listes pour des B&eacute;zars, des Missions, des Famines, des Transval &#8230; &egrave;sch' qu&eacute; j's&eacute;! Tandi' qu'si nous a soin d'cri&eacute; tr&eacute;jous minz&eacute;the et pr&eacute;tendre qu&eacute; tout s'en va &agrave; vaux l'ieau et qu'les poules ne pounnent pon &#8230; ch'la les d&egrave;scuothage, et y n&eacute; r'vennent pon bourdounn&eacute; autuore de la porte d&eacute; d'vant, et emp&egrave;schi les gens d'avanchi &agrave; lus travas.<br/>
<br/>
Ch'est pon qu&eacute; j'voudrais m'piendre, mais nos vieilles gens, tchi d'meuthent achteu dans l'zenvithons du Havre-des-Pas, sont d&eacute;v'nus ben ennyiants. L'buonhoumme n'est pas raisonnablye. D'pis qui n'peut pon marchi, qui n'v&eacute; pr&eacute;squ&eacute; pon et qui ou&eacute; haut, y voudrait qu&eacute; j'vindrais tchiq'fais l'cherchi dan man car  l'sin qui m'payi pour mes neuches  pour pass&eacute; un jour &agrave; sa vielle d'meuthe, s'proumn&eacute; dans ses clios et chatchi d'main ov ses viers vaisins. Coumme j'lis dit tr&eacute;jous: As tu qu'faithe d&eacute; m'd&egrave;srangi pour ditet? Esche qu&eacute; tu n'as pon la m&eacute; et l'plien, et un tas d'p&ecirc;tcheurs a tchi p&acirc;sl&eacute;? Va &egrave;s bennis, ramasse des vlicots, attrape d'la chervette. Esche qu&eacute; tu cre qu&eacute; j'ai l'temps d&eacute; v&eacute;tuth&eacute; un vier infirme d'un bu de l'Ile &agrave; l'autre; et qu'man car a tai b&acirc;ti pour tch&eacute;thi&eacute; des feignants &agrave; travers paraisse. Et pis, Sophie n'aime pon &agrave; &ecirc;tre d&egrave;srangie. La derni&eacute; fais qu'tu vins, tu mins d'la terre sus sans linolium, et ou trouvi yeun d'tes blians j'veux dans l'assiette &agrave; beurre.<br/>
<br/>
Ch'est vrai, mardjienne! y n'sont pon raisonnab, les viers. N'sont y pon ben ou'es qui sont. Y n'not ren &agrave; faithe qu'&agrave; s'cauff&eacute; et &agrave; s'proum'n&eacute;. Et pourtchi voul&eacute; oquo s'proum'n&eacute; quand non n'peut pon s'aidji d'ses gambes? Et y voudraient qu&eacute; j'm&eacute; d&egrave;srang'jais pour all&eacute; les vaie pus souvent! y voudraient v'n&eacute; tchiq'fais sies nous &#8230; et un tas d'niollin d'viers radotteurs.<br/>
<br/>
Ch'est coumme p&eacute;p&eacute;e! y pr&eacute;tend qu&eacute; parc'q j'sis en r'tard d&eacute; djix huit mais pour l&eacute; loy&eacute; d'sa ferme; y pr&eacute;tend qu'il est g&ecirc;n&eacute; d'sous. Et quand j'vais l'v&eacute;e  l'mains p&ocirc;ssib'  y m'dit, en faisant la mine d&eacute; plieuth&eacute;, l'vier hypocrite. S'tu pouais, man La&iuml;esses nos &egrave;speigni tchiq'louis; j'soummes un mio acour, et ta m&eacute;m&eacute;e &eacute;thait b&eacute;soin d'habits cauds pour ch't'hiv&eacute;.<br/>
<br/>
Si ch'nest pon pour faithe gr&eacute;v&eacute; un houmme qu&eacute; d'entendre un p&eacute;the p&acirc;sl&eacute; d'm&ecirc;me &agrave; san fils! Et pourtchi qu'cheunna n'a pas &egrave;speigni pus quand y pou&eacute; travallyi! Esche qui n'faut pas qu&eacute; j'coyie m&eacute; m&ecirc;me achteu pour ramass&eacute; du bin et accat&eacute; d'la terre alento d'm&eacute;! Mais nennin! achteu qu'moussieu n'peut pus travallyi, y faut qu'tchiqu'un lis fournisse des sous pour accat&eacute; du tcherbon, &agrave; moussieu! et d's'habits cauds &agrave; moussieu! jusqu'&agrave; d'la j'l&eacute;e sus lus tabl' &agrave; tuos les r'pas! N'y'a qu'm&eacute; pour av&eacute; des pathents si &eacute;goistes!<br/>
<br/>
J'ai fait div&eacute;rsement ben sus mes tomates, ch't'ann&eacute;e. Pas yeunne n'a pouorri. J'cr&eacute; ma f&eacute;, qui m'paiethont oquo mus qu'les patates.<br/>
<br/>
Savous ben, Moussieu Bisson, en examinant des viers papiers dans l'titheux d'haut d'un vier dr&eacute;cheux, j'mapp&egrave;rchu qu&eacute; n&eacute; v'la b&eacute;t&ocirc;t quarante ans qu'la famille des Bilos prend vot' gazette. V'la tchi fait pus d'seize buons louis d'nos sous qu'ont pass&eacute; dans vot' titheux.<br/>
<br/>
La pr&eacute;chenne fais qu&eacute; j'vaindrai en ville, faudra qu'nou p&acirc;sle de molli la souscription, car on n'&ecirc;tes pas sans sav&eacute; qu'les pouores fermiers ont ben d'la peine &agrave; nou&eacute; les deux bus, et qui n'y'a pas eunne mie d'passe pour les g'niches d&eacute; deux ans, &agrave; mains qui n'saient faites du boeu &agrave; Golden Lad.<br/>
<br/>
Yours truly,<br/>
<br/>
<i><a href="brambilo.html">LA&Iuml;ESSE BILO</a>.</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="panpheque2.html">Chu Panph&egrave;que</a><p>
<li><a href="nancybilo.html">Lettre de Nancy &agrave; la Nouvelle Chronique</a><p>
<li><a href="neucheslaiesse.html">Les Neuches de La&iuml;esse</a><p>

<li><a href="laiesseengagi.html">Laiesse est engagi</a><p>
<li><a href="bellabilo.html">Miss Bella Bilo</a><p>
<li><a href="millelouis.html">Tch&egrave;s qui veux Mille Louis?</a><p>
<li><a href="brambilo1889.html">Eune Lettre d&eacute; Bram Bilo</a><p>
<li><a href="brambiloparis.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis3.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis4.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis5.html">Bram Bilo &agrave; l'Exposition &agrave; Paris en 1889</a><p>
<p><li><a href="23histouethes.html">Deustr&egrave;s Histouethes pour Rithe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/panpheque1.html by HTTrack Website Copier/3.x [XR&CO'2014], Tue, 15 Jul 2025 13:56:33 GMT -->
</HTML>

