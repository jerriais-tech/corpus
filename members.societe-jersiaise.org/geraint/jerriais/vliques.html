<HTML>

<!-- Mirrored from members.societe-jersiaise.org/geraint/jerriais/vliques.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>La bouordr&eacute;thie d&eacute; vliques</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La bouordr&eacute;thie d&eacute; vliques</h2></font></center><p>

<CENTER><TABLE><TR><TD>

La poutchie d'vliques tch&icirc;ncaillait quandi qu'j'la vi&eacute;dgais<br/>
en comptant ch&acirc;que &ecirc;cale - eune clioche tchi sonnait quas;<br/>
ch&acirc;que p&eacute;tit sounneux d&ecirc;halit san mart&eacute; d'chai<br/>
&agrave; seule f&icirc;n d'cra&ucirc;ler sa cruque sans &ecirc;califlias.<br/>
<br/>
Douochement ches pids - ou langues - avanchaient en litchant,<br/>
&ecirc;chou&eacute;s et &ecirc;cal&eacute;s sus un p'tit blianc liet s'tchi;<br/>
j'd&ecirc;rou&ocirc;lis d'san patchet l'cont'nu entchi clyitchant -<br/>
sus l'boulais des blianches couoches d&eacute; pliastique et d'papi.<br/>
<br/>
Les fielles d&eacute; mucre papi en d&ecirc;pieaut&icirc;tent la p&eacute;;<br/>
les vliques vr&eacute;notaient douochement, toutes les vailes d&eacute;hors -<br/>
j'&ecirc;pyis la boll&eacute;e d'b&ecirc;tes qu&eacute; j'tais pouor machacrer:<br/>
nou conna&icirc;t tout san d'si, nou pompe l&eacute; sang tchi bouort<br/>
<br/>
dans eune caude langue tchi lique, un pid en chai tch'avanche,<br/>
tchi ramonte sa touothelle, sa cruque et san siez-s&eacute;.<br/>
La vie est dans la vlique - et j'en gou&ocirc;t'tais la s'menche,<br/>
j'en ou&iuml;thais la sonn'nie d'la clioche et d'san mart&eacute;.<br/>
<br/>
B&eacute;t&ocirc;t, j'bouoillis mes vliques - j'en griyis man fricot,<br/>
j&eacute; m'assi&eacute;vis et j'les &ecirc;pinnotchis &agrave; m'n aise:<br/>
eune touoth&acirc;le d&eacute; plia&icirc;si qu&eacute; j'enfroutchis d'un co,<br/>
qu&eacute; j'halis d&eacute; s'n &ecirc;cale et douothis d'mayonnaise.<br/>
<br/>
<i><a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="hitres.html">D's H&icirc;tres</a><p>
<li><a href="moules.html">Des mo&ucirc;les &agrave; la cr&egrave;me</a><p>
<li><a href="ormers.html">Un Fricot d'Orm&egrave;rs</a><p>
<li><a href="patedbainis.html">Un P&acirc;t&eacute; d'Ba&icirc;nis</a><p>
<li><a href="crabes.html">Nos crabes gr&eacute;geaises</a><p>
<li><a href="pmormers.html">D's orm&egrave;rs - Car&ecirc;me ou non</a><p>

<li><a href="manchots.html">Des manchots</a><p>
<li><a href="omelettebainis.html">Eune Omelette &egrave;s Ba&icirc;nis</a><p>
<li><a href="ormers2.html">D's orm&egrave;rs &ecirc;tchuiv&eacute;s</a><p>
<li><a href="pihangne.html">La Pihangne</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vliques.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>

