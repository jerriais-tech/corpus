<html>

<!-- Mirrored from members.societe-jersiaise.org/geraint/jerriais/tcheit.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
<head>
<title>Qu'est Qu'est Tcheit</title>
<META  name="keywords" content="JÃ¨rriais, Jersey language, langue jersiaise">

</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>Qu'est Qu'est Tche&icirc;t?</h2></font></CENTER><br>
<CENTER><TABLE><TR><TD>
Ah! qui camas et qui tinet,<br>
Tout' la maison 'tait en &eacute;mouet,<br>
Manon, Suson, toute' boul'versa&iuml;es<br>
Coumm' s' i' s &eacute;taient enchorchela&iuml;es.<br>
<p>
La Manon faisait la longu' fache,<br>
Longu' coumm' d'ichin au but d'la cache.<br>
Suson trembliait ov' les yeux couis,<br>
Ne se t'nant presque sus ses pids.<br>
<p>
Manon disait qu' oulle aveit oui,<br>
Oulle en 'tait seure, un averti<br>
Deviers miniet, et un' 'ta&iuml; brit:<br>
Quiqu' s-uns vraiment allaient mouorri'.<br>
<p>
Suson disait que ch'l&agrave; n'tait pon,<br>
Y-avait un sort sus la maison.<br>
Ch'tait les chorchiers - et ou verrait<br>
Que d&egrave;s demain leux lait tououn'nait.<br>
<p>
Enfin la s'maine se passit<br>
Sans que nou ouiss' le moindre brit,<br>
Quand, il leux print un &eacute;vr&eacute;din<br>
D'ouvri' l'h&ocirc;louoge un biau matin.<br>
<p>
Ch'etait la p'za&iuml;e de chutte holouoge<br>
(Car nou ouait tout quand rein ne bouoge)<br>
Qui dans la niet aveit tche&icirc;t bas,<br>
Et aveit fait un' 'ta&iuml; fr&eacute;d&agrave;s.<br>
<p>
<a href="legros.html">A. A. L. G.</a><br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="a2k.html">Les heuthes, les jours et les ans</A><p>
<li><a href="anchetre.html">L'Haoulouoge de Nos Anch&ecirc;tres</a><p>
<li><a href="cariyion.html">La p'tite Hoaulouoge qui c&acirc;riyionnet</a><p>
<li><a href="haoul.html">Nos Haoulouoges</a><p>
<li><a href="haoul2.html">Ma Vieille Haoulouoge</a><p>
<li><a href="nothaul.html">Not' Haulouauge</a><p>
<li><a href="hanlouoge.html">Ma Vieille Hanlouoge</a><p>
<li><a href="holouogegj.html">D&ecirc;-ou&ocirc;lez l'h&ocirc;louoge et d&ecirc;comptez l's heuthes</a><p>
<li><a href="tictac.html">Tic... Tac... Tac...</a><p>
<li><a href="8heuthes.html">A des huit heuthes!</a><p>
<li><a href="holouoges.html">Quand l's h&ocirc;louoges changent&#133;..</a></li><p>
<li><a href="enlouoge.html">L'Enlouoge qui s'd&ecirc;routi</a><p>

<li><a href="heuthvoc.html">Tchille heuthe qu'il est?</a><p>

<li><a href="heures.html">Les Heures</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


</body>

<!-- Mirrored from members.societe-jersiaise.org/geraint/jerriais/tcheit.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
</html>
