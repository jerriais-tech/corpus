<HTML>

<!-- Mirrored from members.societe-jersiaise.org/geraint/jerriais/rocqueber2.html by HTTrack Website Copier/3.x [XR&CO'2014], Tue, 15 Jul 2025 13:59:51 GMT -->
<HEAD>
<TITLE>Rocque B&egrave;r </TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Rocque B&egrave;r </h2>
(ou l'Rotchi des Chorchi&egrave;rs)</font></center><p>


Dans l'va&icirc;sinn&eacute; p&ecirc;tcheux d'La Rocque aut'fais y'avait eune bein aimabl'ye et bein bouonne janne fil'ye, du nom d'Margu&eacute;rite. Oulle 'tait gr&acirc;cieuse et belle &eacute;tout, et oulle avait un galant tchi s'appelait H&eacute;bert, un fort et brave janne homme. <p>

Mais malheutheusement H&eacute;bert n'&eacute;tait pon satisfait d&eacute; m'ner sa vie trantchilement, mais 'tait hardi emport&eacute; pouor les histouaithes d&eacute; fa&icirc;tchieaux et m&ecirc;me les s&eacute;grets d'la chorchell'lie. I' s'prom'nait souvent tout seu dans l'mitan d'la niet et ch&egrave;rchait &eacute;tout les lieux hant&eacute;s. <p>

<a href="rocqueber.html"><img src="rocqueberg.jpg" width="204" height="279"  border=0 align="right" alt="Rocque B&egrave;r"></a>


Eune niet, &eacute;tant l&acirc;ss&eacute;, i' s'assi&eacute;vit au pid du Rotchi d''Rocque B&egrave;r et pus tard s'endormit. Quand i' s'r&ecirc;vilyit i' restit tout &ecirc;bahi d'chein tch'i' vit. Par eune lueu brillante i' viyait des fa&icirc;telles ravissantes voltilyant &agrave; l'entout d'li, et ieune sustout, ses bieaux longs g'veux &agrave; banon au gr&eacute; d'la brise, les i&egrave;rs plieins d'amour et d'eune bieaut&eacute; s&eacute;duisante, l&eacute; fit oublier sa Margu&eacute;rite. Il en tchit en amour et l&icirc; tendit les bras. Ou l&icirc; prom&icirc;nt d&eacute; r'v&eacute;n&icirc;n l&agrave; la pr&eacute;chaine niet, li disant qu'oulle 'tait en amour d&eacute; li &eacute;tout. L&agrave;-d'ssus les fant&ocirc;mes dispath&ucirc;drent, et H&eacute;bert s'en r'fut siez li, s&eacute; d'mandant si chein tch'i' v'nait d'vaie n'&eacute;tait pon aupr&egrave;s tout un bieau r&ecirc;ve.<p>

Quand, l&eacute; lendemain au matin, les gens du va&icirc;sinn&eacute; ou&icirc;drent p&acirc;ler d'l'aventuthe &agrave; H&eacute;bert du s&eacute; d&eacute; d'vant, Margu&eacute;rite en eut l'vent &eacute;tout. Ou s'en fut trouver san galant et l'suppliyit d&eacute; n'y'aller pon, &agrave; Rocque B&egrave;r, l&eacute; pr&eacute;chain s&eacute;. Mais i' s'm&acirc;rrit et dit qu' rein n'l'en emp&ecirc;ch'chait, et i' s'sauvit en fa&icirc;thant des juthements. <p>

La niet v'nue, Margu&eacute;rite l&eacute; vit s'n aller et, toute triste et les l&egrave;rmes &egrave;s yeux, ou s'm&icirc;nt &agrave; genouors &agrave; prier l'Bou&ocirc;n Dgieu. Et pis ou s'en fut trouver l'Minnistre. "As-tu la fouai, m'n &ecirc;fant? Et as-tu l'couothage d'aller toute seule pouor l&eacute; sauver?", l&icirc; d'mande l&eacute; Minnistre. "Oui, j'ai la fouai, et l'Bou&ocirc;n Dgieu m'n donn'na l'couothage", ou l&icirc; r&eacute;ponds. "Va, don, et prend chutte Crouaix auve t&eacute;.... Tu l'sauv'thas", dit l'Minnistre.<p>

A trav&egrave;rs la niet n&eacute;the et eune t&egrave;rribl'ye temp&ecirc;te Margu&eacute;rite s'en fut. Arriv&eacute;e &agrave; Rocque B&egrave;r, ou vit chutte m&ecirc;me lueu &ecirc;bliouissante, mais san chi&egrave;r H&eacute;bert entour&eacute; d'laies criatuthes &egrave;rpugnantes fa&icirc;thant lus sabbat en dansant et heurlant sans c&ecirc;sse.... Les belles et ravissantes fa&icirc;telles d&eacute; la niet d&eacute; d'vant &eacute;taient changies en vielles et &acirc;ffreuses chorchi&eacute;thes. L&eacute; feu lus sortait des i&egrave;rs, et lus gr&icirc;ns m'nichaient d&eacute; d&ecirc;chither l'm&icirc;ns&eacute;thabl'ye H&eacute;bert !<p>

Mais, comme un &ecirc;part, tout ch'la s'en fut! Dans la pr&eacute;sence d&eacute; la Crouaix touos ches dgi&acirc;bl'yes fich&icirc;drent l'camp d'un ambr&ocirc;n, en faithant des cris tchi n'avaient qu&eacute; d'tou&ocirc;nner les sens &agrave; Margu&eacute;rite, la&icirc;ssant H&eacute;bert &ecirc;tendu par t&egrave;rre, &ecirc;vanni mais sauv&eacute; par l&eacute; pouver d'la fouai et d'l'amour.<p>

Et nou dit qu&eacute; acouo d'nouos jours nou peut vaie &agrave; c&egrave;rtaine pliaiche sus l'Rotchi d'Rocque B&egrave;r la forme d'un chabot du Satan, chein tchi rappelle la victouaithe d&eacute; chutte niet-l&agrave; y'a trais ou quat' chents ans.<p>

&nbsp;<p>

<i>Fran&ccedil;ot</i><p>

 
<P>&nbsp;</P>
<P>&nbsp;</P>


<FONT SIZE=2>
<I>Viyiz &eacute;tout</I>:

<ul>
<li><a href="rocqueber.html">Rocque B&egrave;r</a><p>

<li><a href="roquit.html">L&eacute; Roquit d'Rocqu'bert</a><p>

<li><a href="rotchiers.html">Les Rotchi&egrave;rs d&eacute; J&egrave;rri</a><p>

<li><a href="gdfchorchelllie.html">La chorchell'lie</a><p>

<li><a href="gdfchorchiers.html">Chorchi&egrave;rs et tch&eacute;thauds</a><p>

<li><a href="sabat.html">Le Sabat des Chorchi&egrave;r'</a><p>
<li><a href="mortchor.html">La Mort D'la Vielle Chorchi&eacute;the</a><p>
<li><a href="jerseyfolklore1943.html">La D'senchorchell'lie s'lon Jersey Folk Lore</a><p>
<li><a href="astrologie.html">L'astrologie et les crianches</a><p>

<li><a href="albert.html">L&eacute; P'tit Albert</a><p>

<li><a href="assembliee/folklore.html">L&eacute; folklore d&eacute; J&egrave;rri</a><p>
<li><a href="rigodon.html">Rigodon d'Chorchel'lie</a><p>
<li><a href="witches_stones.html">Des pi&egrave;rres d&eacute; chorchi&egrave;rs</a><p>
<li><a href="halloween.html">Halloween</a><p>

<li><a href="mefioushalloween.html">M&ecirc;fi'-ous!</a><p>
<li><a href="halloween5.html">La Tche&ucirc;t'tie d'la S&eacute;th&eacute;e &egrave;s Chorchi&egrave;rs</a><p>
<li><A HREF="dgiablye.html">L&eacute; Dgi&acirc;bl'ye</A><p>

</ul>
</FONT><p>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/rocqueber2.html by HTTrack Website Copier/3.x [XR&CO'2014], Tue, 15 Jul 2025 13:59:51 GMT -->
</HTML>
