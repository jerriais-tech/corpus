<HTML>
<HEAD>
<TITLE>Robinson Crusoe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Robinson Crusoe</h2></font></center><p>

<font size="-1"><i>L&eacute; M&eacute;nage &egrave;s Feuvres,</i><br/>
<i>St. Ou&euml;n.</i><br/>
<i>L&eacute; 10 d'septembre, 1966.</i><br/></font>
<br/>
Moussieu l'R&eacute;dacteu,<br/>
<br/>
En cli&egrave;rgissant un vi&egrave;r &ecirc;critouaithe l'aut' jour, j'trouvis un livre qu&eacute; j'n'avais pon veu pour bein d's ann&eacute;es - l'histouaithe d&eacute; Robinson Crusoe. V'l&agrave; tchi m'ram&eacute;mouaithis d'la preunmi&eacute; fais qu&eacute; j'ou&iuml; p&acirc;ler d'chu fanmeux aventuthyi-l&agrave;.<br/>
<br/>
J'avais entre quatre et ch&icirc;nq ans dans l'temps, et j&eacute; d'meuthais &agrave; La Forge &egrave;s Landes auve Papa et Manman. Ch'tait au r'nouv&eacute;. I' tchiyait d'la plyie &agrave; verse chutte s&eacute;th&eacute;e-l&agrave;, et comme l&eacute; temps 'tait sombre la net v&icirc;nt d'bouanne heuthe et la lampe 'tait alleunm&eacute;e pour baithe du th&eacute;e. &quot;Ch'est r'm&egrave;rquabl'ye comment qu'les lampes &agrave; parafinne nouos donnent eune si bouanne leunmi&egrave;the,&quot; Papa nouos dit. &quot;Y'a deux ou trais ans i' fallait s'graie atout la veue du <a href="craset.html">cr&acirc;sset</a>, et i' fallait qu&acirc;si t&acirc;tonner pour trouver autcheune chose tchi n'tait pon s'&agrave;-main! Ch'est vrai qu'les temps changent et nouos am&egrave;nent des c'mmodit&eacute;s &agrave; grand' vitesse. Y'a chutte c&acirc;rrosse-l&agrave; tchi va sans j'vaux tch'il' appellent un 'train' comme en Angli&eacute;t&egrave;rre. Ch'est d'l&agrave; qu'vla tch'est v'nu, et n'y a pon d'nom J&egrave;rriais pour! Et les <a href="bike.html">machinnes &agrave; p&eacute;daler</a>, atout eune grand' reue et eune p&eacute;tite en dri&egrave;the! N'&egrave;rv&eacute;l&agrave; eune &icirc;nvention Anglia&icirc;che. I' n'y a pon un nom J&egrave;rriais pour ni n'tout. L's Angliais l'appellent 'Penny-farthing!' J'sis trop vyi pour monter d'ssus mais les jannes les font aller qu&eacute;daine. Ch'est seux tch'i' pouorraient p&eacute;daler tout l'long d'La Route des Mielles dans trais quarts d'heuthe!&quot;<br/>
<br/>
Aupr&egrave;s l'th&eacute;e, nouos v'l&agrave; tous au pid du feu. M&eacute; sus ma scabelle, Manman &agrave; ouvrer dans sa tcha&icirc;se au c&ocirc;t&eacute; d'l'&acirc;tre. Papa &agrave; feunmer sa pipe dans sa grand'-tcha&icirc;se d&eacute; l'aut' c&ocirc;t&eacute;, la catte &agrave; filer san rouet sus un vi&egrave;r sect&icirc;n, et l'tchian &agrave; ronflier sus la natte &egrave;s pids &agrave; Papa. Manman ho&ucirc;tait et la cauche qu'oulle 'tait &agrave; ouvrer tchiyait sus ses g'nouors et ses leunettes d&eacute;valaient sus l'but d'san nez et la r&ecirc;vilyaient!<br/>
<br/>
Quand j'tions touos seurs d&eacute; m&egrave;me, Papa, tch'avait navidgi, m'contait d's histouaithes d&eacute; san janne temps &agrave; bord des navithes, et d'la fais tch'il avait 't&eacute; naufragi. &quot;En p&acirc;lant d'naufrages,&quot; i' m'dit chutte s&eacute;th&eacute;e-l&agrave;. &quot;Y'avait eune fais un homme tch'avait nom Robinson Crusoe tchi fut naufragi. I' fut &ecirc;chou&eacute; par la m&eacute; sus eune p&eacute;tite &icirc;le dans l's &Icirc;les Indiennes Occidentales tch'appatchiennent &agrave; l'Angli&eacute;t&egrave;rre et il y restit tout seu pour tchiques ann&eacute;es. I' ram&acirc;ssit des mios d'bouais au pliein et s'b&acirc;tit eune p&eacute;tite bijuque pour d&eacute;meuther d'dans. Eune matinn&eacute;e, en s'pronm'nant sus la gr&egrave;ve, i' fut &ecirc;tonn&eacute; d'vaie des pas dans l'sablion! I' les suivit, et pus liain il app&egrave;rchut un homme! Il 'tait bein content car il 'tait enn'y&eacute; d'&ecirc;t' tout seu, et comme ch'tait un <a href="vendredi_jour.html">vendr&eacute;di</a> qu&eacute; v'la tchi s'arrivit, i' nommit ch't homme-l&agrave; 'Friday' comme en Angliais&quot; - s&eacute;non qu'Papa pronon&ccedil;ait ch'la &quot;Fra&iuml;d&eacute;!&quot; - &quot;Et ch'tait un n&egrave;gre!&quot;, Papa m'dit.<br/>
<br/>
&quot;Tch'est qu'ch'est qu'un n&egrave;gre, Papa?&quot;, j'li d'mandis.<br/>
<br/>
&quot;Eh bein,&quot; i' m'dit, &quot;Ch'est un ni&egrave;r homme!&quot;<br/>
<br/>
&quot;Mais, i' n'y a pon d'ni&egrave;rs hommes,&quot; j'li dis.<br/>
<br/>
&quot;Si-fait, man p'tit,&quot; i' m'dit. &quot;L'Bouan Dgieu a fait d's hommes d&eacute; bein des couleurs, des bliancs, des ni&egrave;rs, des rouoges et des jaunes!&quot;<br/>
<br/>
&quot;Mais combein ni&egrave;r, Papa?&quot;, j'li d'mandis.<br/>
<br/>
&quot;Ni&egrave;r comme l&eacute; graie, man p'tit,&quot; i' m'r&ecirc;ponnit, en pointant au graie atout l'tchuyau d'sa pipe.<br/>
<br/>
&quot;Mais pour tch'est qu'nou n'les vait pon, Papa, l's hommes d&eacute; toutes les couleurs?&quot;, j'li d'mandis.<br/>
<br/>
&quot;Ch'est viyant tch'i' vivent houors-pays, man p'tit,&quot; i' m'dit. &quot;Les ni&egrave;rs vivent la grand' partie en Afrique, ouaithe tch'i' y'en a en Am&eacute;thique &eacute;tout: les rouoges vivent dans l's Am&eacute;thiques du Nord, du centre et du Sud, et les jaunes en Chine et au Japon, et touos ches pays-l&agrave; sont bein liain d'ich&icirc;n.&quot;<br/>
<br/>
&quot;L's as-tu veus tous, t&eacute;, Papa?&quot;, j'li dis.<br/>
<br/>
&quot;Oui,&quot; i' m'dit. &quot;Dans les grand navithes au large.&quot;<br/>
<br/>
&quot;J'voudrais-t-i' les vaie, m&eacute;!&quot;, j'li dis. &quot;Eh bein, man p'tit,&quot; i' m'dit. &quot;Y'a un n&egrave;gre tchi d'meuthe en J&egrave;rri et tchi trav&acirc;lle sus la cauchie en ville. Si tu-es bouan gar&ccedil;on, j'&icirc;thons en ville tchique sanm'di pour l&eacute; vaie!&quot;<br/>
<br/>
I faut craithe qu&eacute; j'fus bouan gar&ccedil;on, car tchiques s&eacute;maines pus tard nouos v'l&agrave; aller en ville. Papa et m&eacute;, par la beusse &agrave; Mess Le Boutilyi Harry, pour vaie l'n&egrave;gre. I' 'tait &agrave; aidgi &agrave; ch&egrave;rgi les navithes. Ch'tait un bel homme. Il 'tait grand, et ni&egrave;r comme la sie! Il avait nom F&eacute;lix. I' m'sembl'ye qu&eacute; j'l&eacute; vai acouo! Il 'tait fort comme un j'va et l'vait des bathis d'patates d&eacute; quat' cabots comme si ch'tait des pannis!<br/>
<br/>
J'crai bein qu'la ma&icirc;ntchi des mousses d&eacute; J&egrave;rri allaient l'vaie sus la cauchie &agrave; cause d&eacute; sa couleu. Pus tard dans la vie, m'n oncl'ye Ouinn'teur m&eacute; dit tch'i' conna&icirc;ssait F&eacute;lix tout-&agrave;-fait bein, et tch'il 'tait bouan et honn&ecirc;te, et tch'il 'tait mathi&eacute; auve eune J&egrave;rriaise. I' patha&icirc;t tch'il 'tait v'nu d'Angli&eacute;t&egrave;rre, mais i' restit en J&egrave;rri jusqu'&agrave; la f&icirc;n d'ses jours.<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfnegre.html">Tchestqu'ch'est qu'un n&eacute;gre?</a><p>
<li><a href="gdfnaufragi.html">Papa fut Naufragi!</a><p>
<li><a href="gdfafrique.html">En Afrique</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

