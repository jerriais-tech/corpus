<HTML>
<HEAD>
<TITLE>A Ses Patates</TITLE>
<META  name="keywords" content="Jèrriais, language, langue normande, potatoes, pommes de terre, agriculture, Jersey royals, crops, farming, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Ses Patates</h2></font></center><p>

<P>&nbsp;</P>
<CENTER><A HREF="patate2.html"><IMG SRC="patates.jpg" WIDTH=117 HEIGHT=100 border=0></A></CENTER>
<P>&nbsp;</P><p>

<CENTER><TABLE><TR><TD>
Quand l'solet qu'menche &agrave; ramonter,<br>
Et qu'les coqs sont tous &agrave; chanter<br>
Et que l'fermi tchitte &agrave; ronflier<br>
I' pense - &agrave; tchi? devant s&egrave; l'ver?<br>
A ses Patates!<br>
<br>
L'prumi des raons tchi p&eacute;n&ecirc;tre<br>
L'long du ridjeau d'la pus gran' f'n&ecirc;tre,<br>
Forchant la ni&egrave;t &agrave; dispathaitre,<br>
Lis fait penser qu'i' dev'thait &ecirc;tre?...<br>
A ses Patates.<br>
<br>
La t&ecirc;te occouo sus l'ouotchill'yi<br>
I' s'frotte et s'frotte en cl'yintant d'l'yi;<br>
Et d'vant qu'&ecirc;tre &agrave; mi&eacute; r&ecirc;vill'yi<br>
I' crait d&egrave;j&agrave; d'&ecirc;tre &agrave; fouoillyi?...<br>
A ses Patates!<br>
<br>
Tout d'un coup prins d'un &ecirc;vredin<br>
I' saute &agrave; bas - coumme un lapin, -<br>
Un mio fr&icirc;lieux d'si grand matin!<br>
Court &agrave; sa f'n&ecirc;tre et r'garde enfin?<br>
A ses Patates.<br>
<br>
I' n'patha&icirc;t pon y'aver d'rous&egrave;e,<br>
N'y'en a pas qu'aient l'air d'&ecirc;tre g'l&egrave;es. -<br>
Pourtant, i' r'garde et r'garde assez;<br>
Nou dithait qu'ses yeux sont riv&egrave;s<br>
A ses Patates!<br>
<br>
Mais en fin d'tout, tch'est qu'ch'est qu'i' fait?<br>
Le v'la qui hall' san bounnet d'ni&egrave;t<br>
Et laissant la bouann' femme au li&egrave;t<br>
V'lo qu'i' s'habille et couort d'un trait<br>
A ses Patates.<br>
<br>
Coumme i' s'en va de clios en clios,<br>
Ses pids tremp&egrave;s dans ses chabos,<br>
Et ses deux mains dri&eacute;th' san dos<br>
Pensant au temps, &agrave; ses gou&acirc;nos,<br>
A ses Patates!<br>
<br>
Enfin, i' vait qu'i' n'y'en a pon<br>
Entout de g'l&egrave;es dans tout l'canton;<br>
I' s'en r'veint dghai coumme un pinchon,<br>
Suffliant, heutheux; car y'a du bon<br>
A ses Patates!<br>
<br>
&nbsp;<p><br>
<i><a href="ejluce.html">Elie</a><br>
1910<br></i>
</TD></TR></TABLE></CENTER>


<CENTER><A HREF="patate2.html"><IMG SRC="patates.jpg" WIDTH=117 HEIGHT=100 border=0></A></CENTER>


<P>&nbsp;</P>
<font size="2">
<i>Viyiz &eacute;tout:</i><p>
<ul>
<li><a href="ledgvoc.html">Les ledgeunmes en J&egrave;rriais</a><p>
<li><A HREF="2patates.html">Les deux patates</A><P>
<li><a href="patate2.html">Ch'est Fameuses Patates</a><p>
<li><a href="tipperary.html">Dans Mes Poummes de Terre</a><p>
<li><a href="saison.html">La Saison des Patates</a><p>
<li><a href="patate.html">La Patate</a><p>
<li><a href="patates_fricachies.html">Patates Fricachies</a><p>
<li><a href="pate_patate.html">D'la P&acirc;te d&eacute; Patate</a><p>
<li><a href="pmdigs.html">Ph'lip Digs His Early Patch</a><p>
<li><a href="laxton.html">Laxton's Early</a><p>
<li><a href="defouithie.html">La D&ecirc;fouithie</a><p>
<li><a href="patates2.html">Les patates et la politique</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="lettre1963.html">Eune lettre d&eacute; 1963</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>

<li><a href="potatoeradicator.html">Snatcher and Peelem's Potato Eradicator</a><p>
<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates8.html">Les patates et l's'Etats</a><p>
<li><a href="painplianttie3.html">Les Pains et la pliant'tie</a><p>
<li><a href="piantetis.html">La piante tis siez not'e biau fr&egrave;the</a><p>
<li><a href="lettre1963.html">Eune lettre d&eacute; 1963</a><p>
<li><a href="pmpatates5.html">Ph'lip et les patates</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="pmroyale.html">Merrienne et la Royale</a><p>
<li><a href="painunsatisfactory.html">An unsatisfactory week's work</a><p>
<li><a href="organnique.html">Des l&eacute;dgeunmes organniques</a><p>

</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
