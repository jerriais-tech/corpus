<HTML>
<HEAD>
<TITLE>Respect</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Respect<br></h2></font></CENTER>
<CENTER><TABLE><TR><TD>
<p><I>Ch'nest qu'un triste suj&egrave;t<br>
Mais ch'est d'actualit&egrave;<br>
</I>
<p>Ch'est, ma fingre! &agrave; n'y pas craithe<br>
Chein qu'nou peut vaie dans la Faithe,<br>
Au Samedi, ch&egrave;s s'maines ichin,<br>
Nou peut &agrave; peine en r'v&eacute;nin!<br>

<p>Pens&egrave;z, don', pour une seconde:<br>
- Jamais rein d'patheil dans l'monde! -<br>
Qu'pour un failli p'tit qu&eacute;tot<br>
Les fermi&egrave;rs d'mandent un prix fo'.<br>

<p>L'temps pass&egrave;, je m'en rappelle,<br>
Nou viyait une ribandelle<br>
De vans de touos les c&ocirc;t&eacute;s<br>
Toutes bein pliennes et pr&egrave;s &agrave; pr&egrave;s.<br>

<p>Dans chu temps l&agrave;, ch'tait facile<br>
De cho&ecirc;si, ded'dans la file,<br>
Les siens qu'&eacute;taient les pus bieaux<br>
Parmi les p'tits animaux.<br>

<p>Les fermi&egrave;rs ne savaient dg&eacute;the<br>
Comment s'y prendr' pour vos pliaithe;<br>
Et hardi d'ieux vos d'mandaient<br>
Tout d'un coup de baithe une fais!<br>

<p>Nou baivait ensembl'ye un verre,<br>
Nou p&acirc;lait d'<a href="patate.html">patates</a> et d'terre,<br>
Mais des faillis p'tits qu&eacute;tots<br>
A peine s'nou disait deux mots!<br>

<p>Nou n'en t'nait qu&acirc;si pas d'compte;<br>
Nous en avait pustot honte<br>
Nou disait tr&eacute;jous <I>Respect</I><br>
Quand par chance nous en p&acirc;lait!<br>

<p>Souvent, nou' n'pouvait pas dithe<br>
- Aussi vrai qu'j'sis &agrave; l'&ecirc;crithe -<br>
Comment qu'i' s'trouvaient vendus<br>
Quand vos deux verres &eacute;taient bus!<br>

<p>Un bieau coupl'ye &acirc;gi d'si&egrave;z s'maines,<br>
D'appathence bein forte et saine,<br>
N'cou&ocirc;tait qu'un d'mi&eacute; souverain,<br>
Et l'vendeux pensait faithe bein!<br>

<p>Mais ach'teu' tchi diff&eacute;thence!<br>
I' sont d'bein pus d'cons&eacute;quence<br>
Et l'fermi, quand il en vend,<br>
A l'air de faithe de san tchan!<br>

<p>S'nou veur, pour rempl'yi sa cotte,<br>
Un pourch&eacute; haut comme ma botte,<br>
Faut faithe un tas d'compl'yments<br>
Ou bein nou' s'en r'veindrait sans!<br>

<p>Samedi pass&egrave;, dans la Faithe,<br>
Ou pouvez fliabl'y&eacute;ment m'craithe!<br>
Nou baillit deux louis, vaithe d'ja,<br>
Pour un seul p'tit anima'.<br>

<p>Le prix d'une cherge d'patates!<br>
Un qu&eacute;tot gros comme une catte!<br>
Jerry est tout chein-d'sus-sous<br>
Quand d'it&egrave;t s'fait parmi nous.<br>

<p>Qu'ils aient l'p&eacute; su', qu'i' s'saient maigres,<br>
Comme s'i' n'baivaient qu'du vinaigre,<br>
Faut en payer un prix fo:<br>
Trente huit ch'lins pour un fou&ocirc;gnot!<br>

<i><p><a href="ejluce.html">Elie</a><br></i>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="porcine.html">N&eacute;crologie Porcine</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="jcraiquoui.html">J'crai qu'oui</a><p>
<li><a href="quetots.html">Les P'tits Qu&eacute;tots</a><p>
<li><a href="histamus.html">Eune p'tite histouaithe amusante</a><p>
<li><a href="renfrouangniy.html">Le Renfrouangniy</a><p>

<li><a href="pmcouochons.html">Comment vendre nos couochons?</a><p>
<li><a href="gdfcouochons.html">Les D'vis du Bouan'homme George</a><p>
<li><a href="pmpork.html">Ph'lip tries to get some pork</a><p>
<li><a href="rmstores.html">R.M. Stores</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
