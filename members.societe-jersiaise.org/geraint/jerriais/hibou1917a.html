<HTML>

<!-- Mirrored from members.societe-jersiaise.org/geraint/jerriais/hibou1917a.html by HTTrack Website Copier/3.x [XR&CO'2014], Tue, 15 Jul 2025 13:55:09 GMT -->
<HEAD>
<TITLE>Je voudrais saver, m&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Je voudrais saver, m&eacute;</h2></font></center><p>

Je voudrais saver, m&eacute;, pourtchi que l'Editeu des Chroniques se permins, Samedi pass&eacute;, d'imprimer <a href="hibou1917.html">les sottises que Marie Hibou avait &ecirc;crit</a> sus man co. D'abord, je proteste contre la d&eacute;s&eacute;crations de ma colonne de chute mani&eacute;the-l&agrave;. Ch'est m'faithe une insulte, un ouais&eacute; sage, instruit et intelligent comme je sis, de pr&eacute;tendre rempliaichi mes &ecirc;crituthes par le radotage &agrave; Marie Hibou.<br/>
<br/>
Il est vrai que j'avais dispathu pour tchiques jours la s'maine pass&eacute;e, mais au temps critique dans tchi que j'vivons acheteu, i' n'est pas tr&eacute;jous possiblye pour un personnage de m'n importance de divulguer ses op&eacute;thations &agrave; toutes sortes d'tchuthieurs.<br/>
<br/>
Marie Hibou &eacute;tait sous l'impression que j'&eacute;tais &agrave; suivre une tch&eacute;thue pour happer des mulots, et que j'avais 't&eacute; tout probablyement enfoui. Eh bain, qu'on pense chenna si on veur, che s'sait damage de la d&eacute;sillusionner...<br/>
<br/>
Mais, je m'attends bain qu'ou s'en va &ecirc;tre bain d&eacute;sapoint&eacute;e de vaie qu'ou n'peut pas oquo touchi le montant de m's asse&ucirc;thance. Ou v&icirc;tes bain par sa lettre que ch'tait-l&agrave; la prumi&eacute; chose qui li vint &agrave; l'id&eacute;e quand ou s'aperchu que j'mantchais. evidemmment je li vaudrais mus mort qu'en vie, mais &quot;wait a bit,&quot; ma vieille, le Caouain ne ch&acirc;que aqouo au manche, et pis quand-m&ecirc;me qu'i' li arrivethait un accident ne t'fait pas trop seuthe que che s'sait pour t&eacute; les sous, i' y a telle chose comme un testament, tu sais!<br/>
<br/>
</div><div align="center">* * *<br/>
</div><div align="left"><br/>
Je vai par les g&acirc;zettes que la race ouaiseline est appr&eacute;ci&eacute;e en <a href="dgernesy.html">Dg&egrave;rnesi</a>.<br/>
<br/>
A lus &ecirc;lection l'aut'e jour les &ecirc;lections dgernesiais pliaichirent au haut d'la liste des D&eacute;put&eacute;s un moussieu du nom de &quot;Drake,&quot; ch'qu'qui veurt dithe en jerriais &quot;Maillard.&quot; Et che n'est qu'juste ettou! Je sus seux que si ch'est qu'i' y avait ieu un &quot;Picot&quot; parmi les candidats i' s'sait v'nu gentiment haut ettou. Ou pouorrethiez oquo vaie le Caouain li-m&ecirc;me Bailli d'J&ecirc;rri, tchique jour.<br/>
<br/>
</div><div align="center">* * *<br/>
</div><div align="left"><br/>
Mais, en p&acirc;lant d'picots, v'l&agrave; tchi m'fait penser que ch'est la s'maine tchi vaint, <a href="nouevoc.html">Nou&eacute;</a>! ch'nest pas que j'voudrais sugg&eacute;ther &agrave; mes lecteurs de m'en envier iun; j'ai grand peux que che s'sait perdre man temps. J'y ai &ecirc;prouv&eacute; pour bain d's'ann&eacute;es, mais que ch'fusse que je n'm'&eacute;tais pas exprim&eacute; assez cliaithement ou bain qu'i' n'entendaient pas de ch'tte ouotheille-l&agrave;, jamais i' n'y en a ieu d'laissis au bureau pour m&eacute;.<br/>
<br/>
Enfin, tr&eacute;jous ch'est comme je vos ai dit, ch'est la s'maine tchi vaint Nou&eacute; et je manquethais &agrave; man d'v&eacute; si ch'est qu'je n'faisais pas comme d'habitude touos mes miyeurs souhaits &agrave; mes lecteurs et &agrave; mes ammins.<br/>
<br/>
Le &quot;manque d'espace&quot; et l'&ecirc;carcit&eacute; du papi ne m'permet pas de vos &ecirc;numether tous, et pis d'ailleurs je n'saithais pas par iou c'menchi ni iou fini. J'en ai d's ammins, ou savez!<br/>
<br/>
Si ch'est qu'ou voulez vos en former une id&eacute;e, ergardez dans autchun &quot;Directory.&quot; Oppr&egrave;s chonna ajouotez-y es noms des siens qu'y sont mentionn&eacute;s toutes lus femmes et lus &ecirc;fants, les domestiques et les servantes, enfin pour en r'pather pus court, j'ai l'honneur de compter parmi mes ammins touos les habitants de l'&icirc;le de Jerri sans p&acirc;ler d'une multitude dans des pays &egrave;trangi&egrave;rs.<br/>
<br/>
Cons&eacute;quemment, le Caouain souhaite &quot;Un Bouan Nou&eacute;&quot; &agrave; tout l'monde, sans autchune exception.<br/>
<br/>
<i><a href="gwdec.html">Caouain</a></i><br/>
<i>Les Chroniques de Jersey 22/12/1917</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>

<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>

<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouain_vilain.html">J'sis un bein vilain ou&ecirc;s&eacute;</a><p>

<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/hibou1917a.html by HTTrack Website Copier/3.x [XR&CO'2014], Tue, 15 Jul 2025 13:55:09 GMT -->
</HTML>

