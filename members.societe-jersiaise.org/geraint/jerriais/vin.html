<HTML>

<!-- Mirrored from members.societe-jersiaise.org/geraint/jerriais/vin.html by HTTrack Website Copier/3.x [XR&CO'2014], Tue, 15 Jul 2025 14:00:39 GMT -->
<HEAD>
<TITLE>L&eacute; V&icirc;n</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; V&icirc;n</h2></font></center><p>

<img src="vin_perquage.jpg" width="158" height="550" alt="" title="" align="right" />
Au pus s&icirc;mpl'ye, l&eacute; v&icirc;n est du jus d'v&egrave;rjus f&egrave;rment&eacute; et les gens ont gr&eacute;e du v&icirc;n d'pis au mains 8,000 ans. Nou-s'a d&ecirc;foui du t&ecirc;mouongnage arch&eacute;ologique dans les montangnes des Caucases tch'en est la preuve et i' sembl'ye qu'en Iran &eacute;tout nou griyait du v&icirc;n &agrave; chu temps-l&agrave;. L&eacute; conm&egrave;rce du v&icirc;n fut p&acirc;ss&eacute; l'tou d'la M&eacute; du Mitan par les Ph&eacute;niciens et les Gr&egrave;cs &eacute;pis les Romains pliant&icirc;tent des v&icirc;ngnes dans lus colonnies. Ch'est-i' qu'nou pliantit des v&icirc;ngnes en J&egrave;rri duthant les temps Gallo-Romains? Nou n'sait pon, mais quand nou d&ecirc;couvrit un bat&eacute; Gallo-Romain tch'avait &ecirc;ffondr&eacute; &agrave; Saint Pi&egrave;rre Port en <a href="dgernesy.html">Dg&egrave;rn&eacute;sy</a> dans les 280 aupr&egrave;s l'Christ n&eacute; v'l&agrave; d'l'&ecirc;vidence qu'les <a href="iles.html">&Icirc;les d'la Manche</a> prannaient part dans l'conm&egrave;rce du v&icirc;n dans les touos vi&egrave;rs temps.<br/>
<br/>
L&eacute; v&icirc;n a 't&eacute; fait s&egrave;rvi dans les r'ligions. Nou-s'offrait du v&icirc;n &egrave;s dgieux et au <a href="bouondgieu.html">Bou&ocirc;n Dgieu</a>. L'v&icirc;n fait partie achteu du s&egrave;rvice eucharistique Chr&ecirc;tchien.<br/>
<br/>
Dans la <a href="biblye.html">Bibl'ye</a>, Nou&eacute; fut l'preunmyi &agrave; tchultiver des v&icirc;ngnes aupr&egrave;s la Grande G'lug'gie et en d'v&icirc;nt so&ucirc;l: <br/>
<br/>
G&eacute;n&ecirc;se 9: 20-21<br/>
<i>Nou&eacute; s'm&icirc;nt &agrave; tchultiver la t&egrave;rre et pliantit des v&icirc;ngnes. I' but du v&icirc;n, s'en so&ucirc;lit et s'&ecirc;trav'lit &agrave; f&icirc;n fraid nu dans sa tente.</i><br/>
<br/>
J&eacute;s&ucirc; tou&ocirc;nnit d&eacute; l'ieau en v&icirc;n pouor l'mathiage &agrave; Cana et but du v&icirc;n acant&eacute; ses approtis au Drein Soup&eacute;.<br/>
<br/>
Viyant qu'l&eacute; v&icirc;n 'tait n&eacute;cessaithe pouor les s&egrave;rvices Chr&ecirc;tchiens ch'n'est dg&eacute;the ravissant qu'les monast&eacute;thes tchultivaient un tas d'v&icirc;ngnes pouor en graie du v&icirc;n. Et ch'tait un mouaine B&eacute;n&eacute;dict&icirc;n, Dom Pi&egrave;rre P&eacute;rignon (1638-1715) tch'avanchit la production d'v&icirc;n p&eacute;tilyant en Champangne (ouaithe qu'i' n'f&ucirc;sse pon l'&icirc;nventeux du champangne).<br/>
<br/>
Y'a du v&icirc;n tchi p&eacute;til'ye, mais y'a un tas d'diff&eacute;thentes manni&eacute;thes d&eacute; v&icirc;n. Nou peut dist&icirc;ndgi par la couleu: du blianc v&icirc;n, du rouoge v&icirc;n et du rose v&icirc;n; du fort et du ligi; du v&icirc;n d'eune manni&eacute;the d&eacute; v&egrave;rjus ou d'un m&ecirc;lange.<br/>
<br/>
En J&egrave;rri nou griyait du cidre et d'la bi&eacute;the. Ch'fut en 1972 qu'l&eacute; preunmi&eacute; gard&icirc;n d'v&icirc;ngnes pouor la production conm&egrave;rciale du v&icirc;n fut pliant&eacute; &agrave; La Mathe, Sainte Mathie. D'pis chu temps-l&agrave;, la compangnie d'La Mathe a &ecirc;calopp&eacute; san d&ecirc;mn&icirc;n pouor graie du v&icirc;n J&egrave;rriais d&eacute; diff&eacute;thentes manni&eacute;thes et auve des noms J&egrave;rriais &eacute;tout: <i>P&egrave;rquage, Brancage</i>...<br/>
<br/>
Dans la litt&eacute;thatuthe J&egrave;rriaise y'a des mentions du v&icirc;n; l&eacute; pus &egrave;rm&egrave;rquabli&eacute;ment ch'est dans la v&egrave;rsion des <a href="robaiyat.html">Roba&iuml;yat d'Omar Khayyam</a> du Docteu <a href="lemaistre.html">Fra&icirc;nque Le Maistre</a> d&eacute; tchi n'en v'ch&icirc;n un coupl'ye d'v&egrave;rsets:<br/>
<br/>
<i>Car ouaithe qu&eacute; j's&ucirc;sse la diff&eacute;thence, tr&eacute;jous,<br/>
Entre &quot;Est&quot; et &quot;N'Est Pon&quot;, entre &quot;D'ssus&quot; et &quot;D'ssous&quot;,<br/>
N'y'a rein qu&eacute; j'aie voulu conna&icirc;tre autant<br/>
Comme l&eacute; V&icirc;n - ah, l&eacute; V&icirc;n et san bou&ocirc;n go&ucirc;t!<br/>
<br/>
Et &agrave; ches drein, eune Forme d'Ange est v'nue<br/>
M&eacute; donner &agrave; gou&ocirc;ter chu fanmeux Jus:<br/>
L&eacute; Jus d'la V&icirc;ngne tchi basqu' toute Raisonn'nie,<br/>
Tchi nouos fait vaie tout rose et pouor l&eacute; mus!<br/></i>
<br/>
Et y'a &eacute;tout des ditons:<br/>
<br/>
<i>Sol&eacute; tchi s'l&egrave;ve mat&icirc;n,<br/>
Femme tchi p&acirc;le Lat&icirc;n,<br/>
Et houmme tchi bait trop d'v&icirc;n <br/>
N&eacute; veinnent janmais &agrave; bouonne f&icirc;n! <br/>
<br/>
Du pa&icirc;sson dait nagi trais fais - dans la m&eacute;, dans l'beurre et dans l'v&icirc;n </i><br/>
<br/>




<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="baithe.html">Baithe</a><p>


<li><a href="sancerre.html">Tchiques M&eacute;mouaithes</a><p>
<li><a href="vinbrule.html">Du V&icirc;n Br&ucirc;l&eacute;</a><p>

<li><a href="artscentre2006.html">L'Hiv&eacute; d'rouoge v&icirc;n r'est hors</a></li><p>
<li><a href="biethe.html">La bi&eacute;the</a><p>
<li><a href="goutvoc.html">Les go&ucirc;ts</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vin.html by HTTrack Website Copier/3.x [XR&CO'2014], Tue, 15 Jul 2025 14:00:39 GMT -->
</HTML>

