<HTML>

<!-- Mirrored from members.societe-jersiaise.org/geraint/jerriais/swithin3.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
<HEAD>
<TITLE>La Saint Swith&icirc;n</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Saint Swith&icirc;n</h2></font></center><p><br>
<br>
<br>
<I>Quand i' tchait d'la plyie l'tch&icirc;nze d&eacute; Juilet, <br>
Pouor quarante jours aupr&egrave;s il en tchait. <br>
Mais si l'tch&icirc;nze d&eacute; Juilet est bein s&eacute;, <br>
Pouor quarante jours i' f'tha d'it&eacute;.<br>
</I><br>
<br>
Si l'changement d'cly&icirc;nmat ca&ucirc;ffe l&eacute; monde &agrave; l'av'n&icirc;n, i' faut s&eacute; d'mander si la Saint Swith&icirc;n s'en va changi d'la m&ecirc;me manni&eacute;the. L's &ecirc;l'veurs d'chanmeaux et tchultivateurs d&eacute; mangues et d'bananes en J&egrave;rri en chent ans, &eacute;thont-i' &agrave; esp&eacute;ther pouor d'la plyie l'tch&icirc;nze d&eacute; Juilet &agrave; la pliaiche d'ouragans, d&eacute; typhons ou d'tou&acirc;les?<br>
<br>
Ch'est en tchi nou gronne s'i' tchait d'la plyie, nou gronm&acirc;che acouo pus s'il en d&ecirc;tch&egrave;rque, mais si l&eacute; temps est pouffre et s'i' fait eune vraie arsion, v'l&agrave; tchi qu'nou n'peut dg&eacute;the st&eacute;ner!<br>
<br>
Nou dit qu'i' n'y'a rein d'nouv&eacute; souos l'sol&eacute;, mais si la ca&ucirc;ff'thie globale continnue d'm&ecirc;me, j'pou&ocirc;rr&ecirc;mes vaie d'tchi exotique en J&egrave;rri &#150; des d's&egrave;rts qu&acirc;si-Sahariens &agrave; St. Ou&euml;n, des for&ecirc;ts d'plyie &agrave; St. Pi&egrave;rre et des jungl'yes tropiques &agrave; La Trinnet&eacute;. Mais i' faut garder les d&eacute;s croua&icirc;sis qu'l&eacute; pou&ocirc;rre St. Cli&eacute;ment n'sait pon compli&egrave;tement n'y&eacute; par la math&eacute;e tchi monte!<br>
<br>
M&ecirc;me si l'bou&ocirc;n St.Swith&icirc;n nos env'yie tchiquefais deux d'gouts d'plyie duthant Juilet et Ao&ucirc;t, j'avons la satisfaction d'saver qu'les achies r'ch&egrave;rgent nos r&ecirc;s&egrave;rveurs.<br>
<br>
L'ieau du ciel est pr&eacute;cieuse pa'ce qu&eacute; j'n'avons pon d&eacute; montangnes couv&egrave;rtes d&eacute; n&eacute;, ni d'mathes, ni d'rivi&eacute;thes. Mais pouor achteu i' n'y'a pon d&eacute; d's&egrave;rts ni d'jungl'yes nitout!<br>
<br>
<br>
<i><a href="jerpoem.html">Geraint Jennings</a><br>
</I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tempsphr.html">Tchi temps qu'j'avons aniet?</a><p>
<li><a href="swithin.html">St. Swithin</a><p>
<li><a href="swithin2.html">Saint Swithin</a><p>
<li><a href="change.html">Changement d'habits, changement d'opinions</a><p>
<li><a href="dgieu_plyie.html">L&eacute; Bouan Dgieu envyie d'la plyie</a><p>
<li><a href="parapuie.html">Man vieir Parapu&iuml;e</a><p>
<li><a href="parapluie.html">L&eacute; Parapluie du Temps pass&eacute;</a><p>
<li><a href="manparapuie.html">Man Parapuie</a><p>
<li> <a href="paraplyie.html">N'oublyie pon vot' paraplyie!</a><p>
<li><a href="gdfieau.html"> L'Ieau du Ciel</a><p>

<li><a href="juste.html">L&eacute; Juste et l'Injuste</a><p>
<li><a href="tchitemp.html">Tchi Temps!</a><p>
<li><a href="tchitemps2.html">Tchi Temps!</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/swithin3.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
</HTML>
