<HTML>

<!-- Mirrored from members.societe-jersiaise.org/geraint/jerriais/raintchivale.html by HTTrack Website Copier/3.x [XR&CO'2014], Tue, 15 Jul 2025 14:04:03 GMT -->
<HEAD>
<TITLE>Un Farceux Raintchiv&acirc;le &egrave;t Ap&egrave;rt</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Un Farceux Raintchiv&acirc;le &egrave;t Ap&egrave;rt.</h2></font></center><br>
<CENTER><TABLE><TR><TD>
Corp-d'&acirc;m' n&eacute; dout' qu&eacute; les farceurs<br>
Ont 't&egrave; d'tout temps - coum' les menteurs ;<br>
Mais pr&ecirc;serv' des mile &egrave;t mil' fais<br>
Qu&eacute; nos y&egrave;rs en fix'nt trop &ecirc;pais<br>
D&eacute; la vilain' sorte au laitdur'<br>
D'tchi j'm'en vais vos fair' la pictur'.<br>
<p>
Dit's-mai, j'vos prie, mes bouann's gens,<br>
Av'-ous connu dans vos jeann's ans<br>
Man grand-onkl' Mich&egrave;, d'la Tenn'rie,<br>
Qui f&icirc;t l'atchi&egrave;s d'eun' Seigneurie ?<br>
Mais l'temps d'tchi j'p&acirc;le est si yian d'nous,<br>
Qu&eacute;, d&eacute;-vrai, l'pue grand fieutch&egrave; d'vous<br>
N'&eacute;tchi&ecirc;tes qu&eacute; babouins en cotell's<br>
L'jeu qu&eacute; l'vi-houm' patchit ses vell's !<br>
<p>
Mais i faut qu'j'vos cont' l&eacute; m&ecirc;ch&egrave;<br>
Qu'nou-z-alit faire &agrave; Ma&icirc;t' Mich&egrave;,<br>
Du temps qu'i-l-'tait &agrave; Saint-Martin<br>
Et r&egrave;que &agrave; deux-trais pas d'Mou&ocirc;zin : -<br>
L&eacute; bouanhoume avait un c&ocirc;ti<br>
Remply d'geon, qui - sans en menti -<br>
N&eacute; pouvait jeanmais &ecirc;t' pue b&eacute;,<br>
Et just&eacute;ment bouan &agrave; cop&eacute;.<br>
Mais i n'criyait dgu&egrave;r, l&eacute; pou&ocirc;r' vi,<br>
Qu'chut' belle ercolt' n'tait pas pour li :<br>
Un farceux, pour en fair' san jeu,<br>
Alit eun' gni&egrave;t y m&egrave;tr' l&eacute; feu . . . .<br>
<p>
D&eacute; v&egrave;s san biaux geon consum&egrave;<br>
Et tout jusqu'&agrave; la tigu' br&ucirc;l&egrave;,<br>
I n'en fut &agrave; deux ou &agrave; trais<br>
Pour empouangni un long but d'bouais,<br>
Sus l'tch&egrave;, sans trunc&eacute;, i cliouhit<br>
Un morc&eacute; d'plianche ove un &ecirc;crit,<br>
Qu'i fitchit sus l'haut du f&ocirc;s&egrave;,<br>
Qu'encli&ocirc;sait l't&egrave;rrain d&eacute;sol&eacute;.<br>
Par ch't- anonc' Ma&icirc;t' Mich&egrave; ofrait<br>
<p>
<p>
Douz' louis &agrave; tchi d&ecirc;couvrirait<br>
L'auteu du tort, - mais ch'fut en vain,<br>
D&eacute; sa d&ecirc;marche i-l-en d'vint rain ;<br>
Ou pust&ocirc;t, pour satisfaction,<br>
L&eacute; bouan suj&egrave;t f&icirc;t 'rpar&acirc;tion :<br>
D'gni&egrave;t, &agrave; l'&ecirc;temperche, i filit,<br>
Et dri&egrave;r' la plianch' grifouolit -<br>
"J't'en prie, Mich&egrave;, gard's tes gros louis,<br>
"Car j'tais tout fin-seu quand j&eacute; l'fis ! . . . . "<br>
<p>
&nbsp;<p>
<i><a href="jdr.html">J.D.R.</a><br>
St.-Sauveux, chu 8 Ao&ucirc;t 1863.<br></i>
<p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="gdffarce.html">Les farceurs</A><P>
<li><a href="farche.html">Une Bounne Farche</a><p>
<li><a href="farce.html">Eune farce</a><p>
<li><a href="goodtimes.html">How Mister Piteur had good times in his youth</a><p>
<li><a href="tictac.html">Tic... Tac... Tac...</a><p>
<li><a href="farcethie.html">La farc&eacute;thie</a><p>
<li><a href="farces_chapelle.html">Des farces dans la chapelle</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/raintchivale.html by HTTrack Website Copier/3.x [XR&CO'2014], Tue, 15 Jul 2025 14:04:03 GMT -->
</HTML>
