<HTML>

<!-- Mirrored from members.societe-jersiaise.org/geraint/jerriais/danses.html by HTTrack Website Copier/3.x [XR&CO'2014], Tue, 15 Jul 2025 13:45:15 GMT -->
<HEAD>
<TITLE>Les danses d'aut'fais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les danses d'aut'fais</h2></font></center><p><br>

&nbsp;<p>

Les vielles danses Nouormandes et autres d'aut'fais &eacute;taient bein connues dans l's &Icirc;les, comme d&eacute; raiethon. Mais, ch'est tout p&egrave;rdu ich&icirc;n &agrave; ch't heu, ou &agrave; bein pr&egrave;s. Nouos vielles gens n&eacute; d&icirc;thaient pon &quot;danser&quot;, mais <I>dancher</I>. Et dans nouot' janne temps eune grand-tante &agrave; nous, du c&ocirc;t&eacute; paternel, nouos d&icirc;thait qu&eacute; san p&eacute;p&egrave;e, nouot' grand&#173;-grand-p&eacute;the, pronon&ccedil;ait a&icirc;nch&icirc;n ; ch'tait d'm&ecirc;me tch'il dithait.<br>
<br>
<a href="assembliee/paysanne.html"><IMG SRC="assembliee/paysanne2.jpg" WIDTH=250 HEIGHT=189 border=0 align="right"></a>


V&eacute;the, h&eacute;las, &quot;L&eacute; temps apporte, emporte, mais n&eacute; rapporte pas&quot;, et pon seulement les vielles moeurs et manni&eacute;thes et cou&ocirc;teunmes, mais l'esprit et tout chein tch'en d&eacute;pendait et tch'en r'sourdait est hors. Ouaithe tch'i' saient oubli&eacute;es, n&eacute; v'ch&icirc;n les noms d&eacute; deux'trais d'ches danses, n&eacute; sait-che qu&eacute; pouor les r'corder ensembl'ye.<br>
<br>
&Agrave; part des quadril'yes qu&eacute; nouos vielles gens conna&icirc;ssaient bein et tch'il' app'laient &eacute;tout des contr&eacute;danses, y'avait les m&eacute;nuets, la polka, la polonna&icirc;the, les royelles (dancher les royelles, comme il dithaient), la schottise (dancher eune schottise) qu&eacute; c&egrave;rtains pronon&ccedil;aient la ch&acirc;tise ou ch&acirc;tithe, la gaillarde, l&eacute; rigodon, ou la danse du rigodon (dancher un rigodon), l&eacute; cotillon ou la danse au cotillon, la danse du galop, l&eacute; pas &agrave; deux, la note &agrave; huit, la note &agrave; trais, la note d&eacute; M&egrave;rgoton ou la M&egrave;rgoton, eune ronde danse, et c&eacute;t&eacute;ra. Et i' dansaient la ronde &quot;<a href="bieaulaurier.html">Ha, man bieau laurier!</a>&#148;, et &quot;Doubl'ye, doubl'ye, la violette&quot;, &quot;<a href="fraction.html">Apr&egrave;s six heures...</a>&quot;, et c&eacute;t&eacute;ra.<br>
<br>
C&egrave;rtains dansaient &eacute;tout, bein seux, les rondes du Dgi&acirc;bl 'ye! Et les cheins tchi s'pr&ecirc;taient &agrave; danser ch'la, les rondes du Dgiabl'ye, &eacute;taient les gens du grand sang. Et don, ches danses-l&agrave; &eacute;taient cens&eacute;es &ecirc;t' les cheinnes des chorchi&egrave;rs et autres au sabbat.<br>
<br>
&nbsp;<p>
<I><a href="lemaistre.html">Fran&ccedil;ot</a></I><br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dansevoc.html">Danser</a><p>
<li><a href="danses2.html">Des danses</a><p>
<li><a href="danse_chape.html">La danse du chap&eacute;</a><p>
<li><a href="futhet.html">L'futhet du bouais joli</a></p>

<li><A HREF="assisedeveille.html">L'Assise de Veille</A><p>
<li><a href="villie.html">La Villie</a><p>
<li><a href="assise.html">L'Assise de la Veille</a><p>
<li><a href="danse_matisse.html">La Danse</a><p>
<li><a href="noue/arbdenoue2015.html">Dansons tout l'tou d&eacute; l'arb' d&eacute; Nou&eacute;!</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/danses.html by HTTrack Website Copier/3.x [XR&CO'2014], Tue, 15 Jul 2025 13:45:15 GMT -->
</HTML>
