<HTML>
<HEAD>
<TITLE>Le Qu'min d'f&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Qu'min d'f&eacute;</h2></font></center><p>

A l'&Eacute;diteux d'la &quot;Nouvelle Chronique de J&egrave;rri.&quot;<br/>
<br/>
Chier Mousieu, - Y'&agrave; d&eacute;j&agrave; une fameuse vol&eacute;e, je vi dans yun d'vos papiers, qu'il &eacute;tait chestion d'un &quot;Railway&quot; en J&egrave;rri. Comme j&eacute; vains d'temps en temps vais mes gens, et que j'ai &agrave; pass&eacute; par St.-Aubin, je pensi que v'l&agrave; chi serait au pli&eacute;zi d'la vie, car pour vos dire a v&eacute;ritai, j'ai n'aime pon &agrave; all&eacute; dans chez moni&egrave;res d&eacute; &quot;Omnibus&quot; (et quand s'is ichin j'vais en ville quassiment touos les jours); ils taient bain assez y'&agrave; chiques ann&eacute;es, mais d'pis que chez chiquettes de crinolines ont tait invent&eacute;es, n'y'&agrave; pon de run &agrave; s'y fouorrai: nou z'est obligi de s'piqui sus l'haut, sus chute moni&egrave;re de &quot;Knife Board,&quot; (J'ai n'sait pon d'mot pour &quot;Knife Board,&quot; &agrave; mains que che n'sait pianche &agrave; couchaux), et j&eacute; peux vos dire qui n'y fait pon gras (principalement sus la route d'la ville), quand t'y vente des vents d'sud, et qui ch&eacute; d'la plyie &agrave; fine verse. J&eacute; sai bain comme il y fait, car j&eacute; m'y s'y trouv&eacute; deux ou tr&egrave;s fais, la derni&egrave;re fais que j'vins en J&egrave;rri. J&eacute; m'en r'vennais un Sam'di au s&eacute; d'la ville dans la &quot;Bus;&quot; j'avais y'eu d'la chance chute serrais l&agrave;; je m'tais squizi....<br/>
<br/>
</div><div align="center">That is'nt french, so help my day,<br/>
Altho' oft used, in lieu of pinchi,<br/>
</div><div align="left"><br/>
...en d'dans. J'ava&icirc;mes yeu d'lorage et d'la plyi &agrave; bouqu'taie. Quand j'vinmes au Bel Royal, un mousieu en d'scendant trouvi qu'y i avait pus d'un pi d'yeau dans la route. J&eacute; n&eacute; sait pon ch'qu'y fit pour g&acirc;gni siez li, mais j'eus grand piqui d'ses pouores pis.<br/>
<br/>
N'yairait pon d'adversit&eacute;s comme ch'la si y'avait un qu'min d'f&eacute;; nou sait confortablement transportai d'la ville &agrave; St.-Aubin, dans une d&eacute;mi&eacute; douzaine de minutes, au prix qu'&agrave; ch'teu, par chez maudites Bus, nou z'est bain pr&egrave;s d'une heure, et, si ch&eacute; d'la plyie, moillis &agrave; la p&eacute; par dessus l'marchi. S'o&ugrave; zen avez yun, j'esp&egrave;re bain que je serait ichin &agrave; les vais l'ouvri. Faut d'mand&eacute; si les bouonnes femmes de <a href="st_ouen.html">St.-Ouen</a> &ecirc;caleront les yiers!<br/>
<br/>
J&eacute; vai qu&eacute; les <a href="etats.html">Etats</a> ont d'battu l'affaire des &quot;Water Works&quot; pas mal; en vaindront t'y jamais &agrave; but?<br/>
<br/>
J'esp&egrave;re qu&eacute; la pr&eacute;chaine fais qu&eacute; j&eacute; r'vaindrai vais mes viers amins les J&egrave;rriais, qu&eacute; j'verrai &quot;Water Works&quot; et qu'min d'f&eacute; touos les deux qu'manchis, si pon tout &agrave; fait en &quot;<i>working order</i>.&quot;<br/>
<br/>
Dans l'entr&eacute; temps, chi&egrave;r mousieu, agr&eacute;ez les salutations respectueuses d'un<br/>
<i>&quot;Londronnais.&quot;<br/>
</i><br/>
<i>30/12/1865<br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="qmindfe1871.html">Le Qmin-df&eacute;</a><p>
<li><a href="qmindfe_electrique.html">L&eacute; Q'min d'F&eacute; &Eacute;lectrique</a><p>
<li><a href="48passagyiers.html">D'la Ville de St.-H&eacute;yer, j'emporte 48 p&acirc;ssag'yiers</a><p>
<li><a href="tch2c.html">Response a la question pour les Escolyiers</a><p>
<li><a href="lettre1872b.html">A Laisditeu de la &quot;Nouvelle Chronique&quot;</a><p>
<li><a href="train.html">L&eacute; train</a><p>

<li><a href="cmindfe.html">Le C'min d'F&eacute;</a><p>
<li><a href="lettrejerriaise5.html">La Lettre J&egrave;rriaise</a><p>
<li><a href="gdfbeusse.html">La beusse battit l'pouf-pouf</a><p>
<li><a href="gdfgeints.html">Geints, et l'temps p&acirc;ss&eacute;</a><p>
<li><a href="gdfcrasset2.html">Av'-ous connu l'cr&acirc;sset?</a><p>
<li><a href="transport.html">L&eacute; transport</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
