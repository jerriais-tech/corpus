<HTML>

<!-- Mirrored from members.societe-jersiaise.org/geraint/jerriais/talents.html by HTTrack Website Copier/3.x [XR&CO'2014], Tue, 15 Jul 2025 14:01:24 GMT -->
<HEAD>
<TITLE>La Pathabole des talents</TITLE>
<META  name="keywords" content="JÃ¨rriais, bible, gospel, evangile, parable of the talents, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Pathabole des talents</h2></font></center>


<center><font color="#215e21"><h3>L'&Ecirc;vangile s'lon St. Matchi, chapitre v&icirc;ngt-ch&icirc;nq, v&egrave;rsets 14 &agrave; 29</h3></font></center>

<P>L&eacute; Rouoyaume des Cieux est comme un homme tchi s'n allit en viage bein liain dans un pays &agrave; l'&ecirc;trangi. Il appelit ses ouvri&egrave;rs et lus donnit san bein entre ieux.</P>

<P>Et &agrave; iun i' donnit ch&icirc;nq talents, &agrave; un autre deux, et &agrave; un autre iun; &agrave; ch&acirc;tchun don s'lon sa capacit&eacute;. Et tout d'siette s'en fut en viage.</P>

<P>Et l'chein tch'avait r'chu les ch&icirc;nq talents s'en fut et les fit s&egrave;rvi pouor en g&acirc;ngni chinq autres.</P>

<P>Et &eacute;tout l&eacute; chein tch'en avait r'chu deux, d&egrave;rch&eacute; en fit deux autres.</P>

<P>Mais l&eacute; chein tchi n'en avait r'chu qu' iun s'en fut faithe un creux dans la t&egrave;rre et y muchit les sou d'san ma&icirc;tre.</P>

<P>Eune bouonne vol&eacute;e aupr&egrave;s, l&eacute; ma&icirc;tre d'ches ouvri&egrave;rs-l&agrave; r'v&icirc;nt, et voulit r&eacute;glier auve ieux.</P>

<P>Et don, l&eacute; chein tch'avait r'chu ch&icirc;nq talents s'en v&icirc;nt atout ch&icirc;nq autres et dit: Man ma&icirc;tre, tu m'donnis ch&icirc;nq talents: eh bein, j'en ai g&acirc;ngni chinq autres, et les v'chin.</P>

<P> San ma&icirc;tre l&icirc; dit: Tu'as bein fait, man bou&ocirc;n et fid&egrave;le s&egrave;rviteu. Tu'as 't&eacute; fid&egrave;le entouor eune p&eacute;tite chose. J'm'en vais t'mett' en ch&egrave;rge d&eacute; bein d'aut's choses. Entre don dans la jouaie d&eacute; tan ma&icirc;tre.</P>

<P> Et pis l'chein tch'avait r'chu deux talents s'en v&icirc;nt atout deux autres et dit: Man ma&icirc;tre, tu m'donnis deux talents; eh bein, j'en ai g&acirc;ngni deux autres, et les v'ch&icirc;n.</P>

<P> San ma&icirc;tre l&icirc; dit: Tu'as bein fait, man bou&ocirc;n et fid&egrave;le serviteu. Tu'as 't&eacute; fid&egrave;le entouor eune p&eacute;tite chose. J'm'en vais t'mett' en ch&egrave;rge d&eacute; bein d'aut's choses. Entre don dans la jouaie d&eacute; tan ma&icirc;tre.</P>

<P> Mais l&eacute; chein tch'avait r'chu un talent s'en v&icirc;nt et dit: Man maitre, j&eacute; savais qu&eacute; tu'es un homme d&ucirc;, r&eacute;coltant o&ugrave;est qu' tu n'as pon ens'menchi, et r'tchilliant o&ugrave;'est qu' tu n'as pon s'm&eacute;.</P>

<P> Et j'eus peux, et j'm'en fus muchi tan talent dans la t&egrave;rre. N&eacute; v'ch&icirc;n chein tchi t'appartcheint.</P>

<P> San ma&icirc;tre l&icirc; dit: M&ecirc;chant et pi&egrave;rcheux, tu savais qu&eacute; j&eacute; r'colte o&ugrave;'est qu&eacute; j'n'ai pon ens'menchi, et qu&eacute; j'&eacute;rtchil'ye o&ugrave;'est qu&eacute; j'n'ai pon s'm&eacute;.</P>

<P> Tu'&eacute;thais don deu pliaichi mes sou, et pis &agrave; man r'tou j'&eacute;thais r'ieu mes sou atout l'&icirc;nt&eacute;th&ecirc;t.</P>

<P> Halez-li don l'talent, et donnez-l&eacute; au chein tch'en a dgix.</P>

<P> Car nou donn'na au chein tch'a d&ecirc;j&agrave;, et i' n'n'&eacute;tha acouo pus, mais au chein tchi n'a pon nou l&icirc; hal'la m&ecirc;me chein tch'il a.</P>

&nbsp;<p>
&nbsp;<p>

<center><font color="#215e21"><h3>La Bouonne Nouvelle s'lon Matchi, Chapitre 25: v&egrave;rset 27</h3></font></center><p>

Pouortchi don qu'tu n'pliaichis pon mes sou siez les bantchi&egrave;rs, mouoyennant qu'j'r'e&ucirc;sse mes sou auve d'la rente?<br/>
<br/>

&nbsp;<p>
&nbsp;<p>

<center><font color="#215e21"><h3>La Bouonne Nouvelle s'lon St. Matchi, Chapitre v&icirc;ngt-ch&icirc;nq, v&egrave;rsets 14 &agrave; 30</h3></font></center>
<br/>
<br/>
Ch'est en tchi l'Seigneu est coumme un houmme tch'app'lit ses s&egrave;rveurs, viyant qu'i' 'tait pouor faithe un long viage hors pays, et lus m&icirc;nt san bein entr&eacute; les mains. Et mais qu'il e&ucirc;sse bailli ch&icirc;n talents &agrave; l'iun, deux &agrave; un aut' et iun &agrave; l'aut', s'lon l'agencet&eacute; d'ch&acirc;tchun dg'ieux, i' s'en fut.<br/>
<br/>
L'chein don tch'avait r'chu ch&icirc;n talents s'en fut bardg&icirc;ngni atout ches sou-l&agrave;, et il en g&acirc;ngnit acouo ch&icirc;nq.<br/>
<br/>
L'chein tch'en avait r'chu deux, en g&acirc;ngnit d'm&ecirc;me acouo deux aut's.<br/>
<br/>
Mais l'chein tch'en avait r'chu ra&icirc;que iun, s'en fut faithe un creux dans la t&egrave;rre et y muchit les sou d'san ma&icirc;t'.<br/>
<br/>
Aupr&egrave;s eune longue pause l&eacute; ma&icirc;t' &egrave;rv&icirc;nt et lus fit rendre compte. Et l'chein tch'avait r'chu ch&icirc;n talents v&icirc;nt li'en pr&eacute;senter acouo ch&icirc;nq et l&icirc; dit, &quot;Seigneu, tu m'avais m&icirc;ns ch&icirc;n talents entr&eacute; les mains; n'en v'ch&icirc;n, au ras d'ches'-l&agrave;, acouo ch&icirc;nq qu&eacute; j'ai g&acirc;ngni.&quot;<br/>
<br/>
San ma&icirc;t' l&icirc; r&ecirc;ponnit: &quot;Oh bou&ocirc;n et fid&egrave;le s&egrave;rveux! Viyant qu'tu'as 't&eacute; fid&egrave;le en p'tit d'chose, j'vos appouaint'tai sus bein d'aut's. V&eacute;-t-en fricoter &agrave; la tabl'ye du Seigneu!&quot;<br/>
<br/>
L'chein tch'avait r'chu deux talents, v&icirc;nt &eacute;tout s'pr&eacute;senter &agrave; li et l&icirc; dit, &quot;Seigneu, tu m'avais m&icirc;ns deux talents entr&eacute; les mains; n'en v'ch&icirc;n, au ras d'ches'-l&agrave;, acouo deux qu&eacute; j'ai g&acirc;ngni.&quot;<br/>
<br/>
San ma&icirc;t' l&icirc; r&ecirc;ponnit: &quot;Oh bou&ocirc;n et fid&egrave;le s&egrave;rveux! Viyant qu'tu'as 't&eacute; fid&egrave;le en p'tit d'chose, j'vos appouaint'tai sus bein d'aut's. V&eacute;-t-en fricoter &agrave; la tabl'ye du Seigneu!&quot;<br/>
<br/>
L'chein tch'avait r'chu ra&icirc;que un talent, v&icirc;nt &eacute;tout et l&icirc; dit, &quot;Seigneu, j'sai qu'tu'es un houmme endue&ucirc;rchi et qu'tu fai l'avo&ucirc;t o&ugrave;'est qu'tu n'as pon s'm&eacute; et tu r'tchil'ye o&ugrave;'est qu'tu n'as rein pliant&eacute;. J''tais don &ecirc;ffrit&eacute; et j'muchis tan talent dans la t&egrave;rre. L'&egrave;rv'ch&icirc;n, j't'&egrave;rb&acirc;le chein tchi 'tait &agrave; t&eacute;.&quot;<br/>
<br/>
Mais san ma&icirc;t' l&icirc; r&ecirc;ponnit, &quot;Ma&ucirc;fait et pi&egrave;rcheux s&egrave;rveux! Tu savais qu&eacute; j'fai l'avo&ucirc;t o&ugrave;'est qu'j'nai pon s'm&eacute; et qu&eacute; j'&egrave;rtchil'ye o&ugrave;'est qu'j'n'ai rein pliant&eacute;. Tu'&eacute;thais don deu pliaichi mes sou siez les bantchi&egrave;rs &agrave; seule f&icirc;n qu'un co r'v&eacute;nu j'&egrave;rhal&icirc;sse auve l'&icirc;nt&eacute;th&ecirc;t ch'en tch'est &agrave; m&eacute;. Qu'nou l&icirc; hale don l'talent qu'il a, et qu'nou l'b&acirc;le au chein tch'a dgi&ecirc;x talents. Ch'est en tchi nou b&acirc;dra &agrave; touos les cheins tch'on d&ecirc;j&agrave;, et il' &eacute;thont des beins par mouochieaux, mais pouor l&eacute; chein tchi n'a pon, nou l&icirc; hal'la m&ecirc;me chein qu'i' sembl'ye qu'il a. Et qu'nou pique chu reintchiv&acirc;le d&eacute; s&egrave;rveux dans la ni&egrave;rcheu d&eacute; d'houors. Ch'est l&agrave; qu'i' y'&eacute;tha d'la plieuth'thie et d'la gr&icirc;nch'chie d'dents.&quot;<br/>
<br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 25</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - des v&egrave;rsions<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - des v&egrave;rsions<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>
<li><a href="matchi3_biblye.html">La Bouonne Nouvelle s'lon Matchi: 3</a><p>

<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="matchi9_biblye.html">La Bouonne Nouvelle s'lon Matchi: 9</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>
<li><a href="matchi13.html">La Bouonne Nouvelle s'lon Matchi, Chapitre 13</a><p>
<li><a href="matchi14.html">La Bouonne Nouvelle s'lon Matchi, Chapitre 14</a><p>
<li><a href="matchixvi.html">St. Matchi, Chapitre 16</a><p>
<li><a href="matchi17_biblye.html">La Bouonne Nouvelle s'lon Matchi: 17</a><p>
<li><a href="matchxix.html">La Bouonne Nouvelle s'lon Matchi - chapitre 19</a><p>
<li><a href="matchixx.html">La Bouonne Nouvelle s'lon Matchi, Chapitre 20</a><p>
<li><a href="matchi21.html">La Bouonne Nouvelle s'lon Matchi, Chapitre 21</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Pathabole des dgi&ecirc;x vi&egrave;rges</a><p>

<li><a href="matchixxv.html">La Bouonne Nouvelle s'lon Matchi, Chapitre 25</a><p>
<li><a href="matchixxvi.html">La Bouonne Nouvelle s'lon Matchi: 26</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/talents.html by HTTrack Website Copier/3.x [XR&CO'2014], Tue, 15 Jul 2025 14:01:24 GMT -->
</HTML>
