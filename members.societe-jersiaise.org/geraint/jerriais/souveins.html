<html>

<!-- Mirrored from members.societe-jersiaise.org/geraint/jerriais/souveins.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<head>
<title>Te Souveins-Tu?</title>
<META  name="keywords" content="Jèrriais, Jersey language, langue jersiaise">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>TE SOUVEINS-TU?</h2></font></CENTER><br>
<CENTER><TABLE><TR><TD>
Te souveins-tu du temps que tu m'disais,<br>
"Je n'pouorrai jamais aimer un autre homme."<br>
Pet-&ecirc;tre bein que vrainment tu l'cryais;<br>
Mais v'la qu'est pass&egrave;, pass&egrave;, comme un somme.<br>
Tu m'aimais bein ou tu-en faisais la mine,<br>
Mais la gni&egrave;t fr&egrave;de veint opr&egrave;s le sol&egrave;i:<br>
Ch'n'est pas que j'veurs, cr&eacute; m&eacute;, t'en faire un crime,<br>
Tu n'm'aimes pus: Eh! bein! v'la qu'est par&egrave;.<br>
<p>

Te souveins-tu du temps que pour me v&eacute;e, <br>
Me rencontrer, que tu-airais pass&egrave; l'feu?<br>
Mais il en est v'nu un autre &agrave; la veie,<br>
Et che n'est pus la m&ecirc;me chose achet-heu:<br>
Il est donc vrai la femme est ainchin faite;<br>
V'la qui li veint comme es poules &agrave; gratter:<br>
Ch'est sa nature; Eh! bein! je te souhaite<br>
De ne jamais av&eacute; &agrave; me r'gretter.<br>
<p>

Te souveins-tu?..... mais qu'est qu'ch'la sert de l'dire,<br>
D'pis qu'tu n'es pus une mie en peine de mai:<br>
J'ai biau t'cherchi tu n'penses tai qu'&agrave; m'fire;<br>
Tu le sais bein, chein que j'dis l&agrave; est vrai.<br>
Mais opr&egrave;s tout faut-i que je sais b&ecirc;te ,<br>
Comme est que j'veins &agrave; n'y av&eacute; pon songi;<br>
I sembllerait que j'ai perdu la t&ecirc;te:-<br>
Estche qu'i n'y-a pon d'aut' fille en tout Gerri.<br>
<p>

<a href="langlois.html">UN ST.-LOUORENCHAlS.</a><br>
</TD></TR></TABLE></CENTER>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mathiage.html">L'amour et l'mathiage en J&egrave;rriais</a><p>
<li><a href="fille.html">La Fille Amouoreuse</a><p>
<li><A HREF="legalant.html">L&eacute; Galant &agrave; s'n-Amouoreuse</A><p>
<li><a href="chelle.html">A chelle que j'aime</a><p>
<li><a href="galant2.html">Le Galant &agrave; s'n'Amouore&ucirc;se</a><p>
<li><a href="garcmath.html">Un gar&ccedil;on &agrave; Mathi&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
</body>

<!-- Mirrored from members.societe-jersiaise.org/geraint/jerriais/souveins.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</html>
