<HTML>
<HEAD>
<TITLE>Eune Sornette</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune Sornette</h2></font></center><p>

<b>Par <a href="perchard.html">A.L.P.</a></b><br/>
<br/>
<br/>
<b>Charact&eacute;thes.</b><br/>
<br/>
<br/>
</div><div align="left">Bill Ernon&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;un fermi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;G. Perchard<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sa femme&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;E. Le Sueur<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;lus fille&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;D. Le Feuvre<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;lus fis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;G. Le Ruez<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;la vielle tante &agrave; Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;C. De Gruchy<br/>
<br/>
</div><div align="center"><b>Sc&egrave;ne </b><br/>
</div><div align="left"><br/>
<i>Deux ou trais mais aupr&egrave;s la lib&eacute;thation. La tchuisine d&eacute;vant d&icirc;ner. Margot est &agrave; mettre la tablye, et Liza est embaras&eacute;e &agrave;-lentou du gr&eacute;e.</i><br/>
<br/>
<br/>
</font></font></font><table><tr><td>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td><td><font size="2"><font color="#000000"><font face="Times New Roman">Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut t-i' crier &agrave; P'p&eacute;e pour s'en v'nin d&icirc;ner?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, si t'est finie d'mettre la tablye.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;John est t-i' auvec li?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui. <i>(ou' d&ecirc;halle un os de d'dans l'saucepan)</i>. As tu janmais veut d'it&eacute;, le mio d'viande a tchitt&eacute; l'os! Je n'm'en vais pas &ecirc;tre capablye de le r'trouver.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;La soupe n'a pas l'air bein app&eacute;tissante.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bouoge-t&eacute;, tu-es m&acirc;t&eacute;e drait dans ma veue, coumment qu'tu veurs que j'trouve la viande si je n'peux pas y vaie.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai ergret, mais P'p&eacute;e s'en va en r'faithe si la soupe n'est pas &agrave; san go&ucirc;t.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment que j'peux faithe d'la bouanne soupe quand i' n'y a rein a mettre d&eacute;dans! La viande que l'bouochi m'envyi n'tait qu'du pl&icirc;chas, et y'en avait si p'tit fallait quasiment un verre d'approche pour la vaie.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou m'avait l'air a d'la vielle vacque. J'crai bein qu'ou s'en va &ecirc;tre duthe coumme du tchui.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle a bou&ocirc;lli longtemps assez pour n'&ecirc;tre pas duthe. Ah, la v'chin!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou mets la viande sus un pliat).</i><br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mets l'pliat sus la tablye.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ugh! P'p&eacute;e s'en va aver la chance s-i' ne d'piche pas ses fausses dente sus chonchin, ch'est qu'du ner et je n'sais tchi. Tchi gigot! V'la tch'a l'air a d'la viande &agrave; cats.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut bein que j'la mangons, i' n'y a rein d'autre.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(John entre).</i><br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Etes-ous pr&ecirc;ts pour d&icirc;ner? J'sis affamm&eacute;. Tch'est qu'j'avons aniet.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Du bou&ocirc;llion d'poule, du lard r&ocirc;ti et des domplinnes.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh man bouanhoumme! Ch'n'est pas l'jour de Nou&eacute; aniet, pourtchi tout l'fricot?<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(l&icirc; m&ocirc;trant la viande)</i>. Ne v'la l'fricot man vyi.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'est chounna, eune vielle s'melle de botte?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;En v'la assez! Ch'est la viande pour not' d&icirc;ner. Margot, j'f'thais mus d'&ecirc;paissi la soupe.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre v&eacute;the, oulle a l'air a des laveuses.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi que je n'pouvons pas aver du jambon pour not' d&icirc;ner aniet? Y'en avait deux bouait&eacute;s dans l'patchet que j'erchumes du Canada hier?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'veurs garder chu jambon la pour d&icirc;nmanche tchi veint en huite.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est l'd&icirc;nmanche des sermons, et touos nos gens s'en veinent b&eacute;the du th&eacute;e coumme &agrave; l'habitude. Ch'n'est pas tout l'monde qui peuvent dounner du jambon &agrave; lus visite au jour d'aniet.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas mal chounna, i' s'sont tous a lus stoffer de not' jambon et nous j'n'en &eacute;thons qu'un p'tit mio! J'm'en vais &egrave;crithe &agrave; man grand-onclye Tom &agrave; lis d'mander d'm'en envier eune bouait&eacute;e pour m&eacute; tout seu, et j'mang'rai tout en eune fais, quand j'd&eacute;v'thais en &ecirc;tre malade.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la tchi t'servithai bein &eacute;tout.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ecoute M'm&eacute;e, tu pou&ocirc;rrais mettre de chutte poudre la qui y'avait dans l'patchet &eacute;tout, pour &ecirc;paissi la soupe.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais je n'savons pas tch'est qu'ch'est.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Veurs tu dithe la poudre dans la p'tite breune bouaite?<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, tu sais bein y a un M sus l'cou'erce de la bouaite,<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh ch'est des vitamines, chounna.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est qu't'y r'counnais?<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'gage bein qu'si! J'tais &agrave; li&eacute;the entouorre chounna l'aute jour, y a des p'tits boulets que nou' peut avaller qui r&ecirc;mpliaichent la nou&ocirc;rrituthe.<br/>
<br/>
Liza &nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la tchi dait sauver du travau tr&eacute;jous.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j'craithais, pas de r'pas a graie ni d'vaiselle &agrave; laver. Ou'est qu'nou peut les acatter ches boulets la?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne v'la assez de votre niolin, et pis ch'est d'la poudre que j'avons pas des boulets!<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est la m&ecirc;me chose, y a des vitamines en poudre &eacute;tout. Ils en font servi en Amerthique. L'oncyle Tom est au Canada et ch'est la prechaine porte de l'Amerthique chounna; de m&ecirc;me ch'est sieux qui y'en a la &eacute;tout.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, les soudards en avaient duthant la dgerre, pour les garder en bouanne sant&eacute;.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si ch'est la l'cas i' n'dait pas y'aver d'dangi a n'en mettre dans la soupe. Ramasse la bouaite t&eacute; Margot.<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Margot ramasse la bouaite et l'ouvre).</i><br/>
<br/>
Margot &nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la qu'a eune dr&ocirc;le d'odeu, je n'sais pourtchi qui y a un M sus l'cou'erce?<br/>
<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh ch'est d'm&ecirc;me valet! Si tu-es si boustrement courte d'p&eacute; j'peux bein m'n aller. J'sais bein quand j'sis pas la beinv'nue.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pliait t&eacute;, i' n'm'en est d'rein de t'dounner du d&icirc;ner, mais eune autre fais n't'en veins pas ichin nos insulter d'la sorte.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(John et Bill entrent).</i><br/>
<br/>
Liza &nbsp;&nbsp;&nbsp;&nbsp;&nbsp;&nbsp;&nbsp;&nbsp;Assi&eacute;v'ous &agrave; la tablye. J'soummes d&ecirc;ja en r'tard. John as tu lav&eacute; tes mains.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ma tante et coumment qu'tu-es?<br/>
<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah je n'sis pas du tout dans mes cannettes tout chu temps. J'ai si ma &agrave; l'estoma.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as bouanne appetit pourtant.<br/>
<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais i' faut bein mangi pour se garder en vie.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'dat pas aver l'crai qu'oui tr&egrave;jous.<br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tch'est qu'est chounna, le crai qu'oui?<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Estche que tu n'sais pas. Le couochon &agrave; nos vaisins en mouothi la s'maine pass&eacute;e, du crai qu'oui.<br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'en avais pas oui p&acirc;ler, coumment qu'i' fut prins?<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ch'tait coumme chounchin.  I' sent' demandais tous si le couochon avait 't&eacute; souogni, chatchun disait &#8220;j'crai qu'oui&#8221; et a la fin le couochon en mouothi de lus &#8220;crai qu'oui&#8221;.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Liza, as-tu oubli&eacute; &agrave; laver les ledgeumes pour la soupe a matin?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'est toute chutte salop'thie ichin dans l'fond de m'n assiette?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est des vitamines. <br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Des tchi?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Des vitamines, i' taient dans l'patchet que j'erch&ucirc;mes de l'onclye Tom hier.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh.<br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous &ecirc;utent un patchet hier?<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the mais tu l'savais bein, j't&eacute; vit &agrave; p&acirc;ler au postman, i' mantchi pas de t&eacute; l'dithe li.<br/>
<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;A-ch't'heu qu'j'y pense, i' m'en dit p't&ecirc;tre bein tchiquechose.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&eacute;thais bein deu m'douter qui y'avait tchiquechose pour t&eacute; faithe t'en v'nin aniet, mais j't'assieuthe que j'n'avons pas d'fricot pour autant.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rein qu'les vitamines dans la soupe.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est d'tchi pour vos dounner de l'&ecirc;nergie.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si tu mange chutte assiett&eacute;e la ma tante, j'soummes capablyes de t'vaie a sauter par d&eacute;ssus les foss&eacute;s en t'en r'allant siez t&eacute;.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;John don! J'n'en crai pon grand chose m&eacute; de ches vitamines.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh je n'trouve pas la soupe tant pi&eacute;the, y'en a t-i' accouo?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, prends en a't'en veurs.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais en aver &eacute;tout, passe m&eacute; t'n assiette John. Oulle a un mio d'un dr&ocirc;le de go&ucirc;t, mais v'la tchi bouche un creux.<br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'la trouve bouanne m&eacute;, Margot tu peux m'en mettre accouo eune tchull'ai&eacute;e si y'en reste, oulle a un go&ucirc;t erlev&eacute;.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'faut pas que les vitamines s'accordent auvec m&eacute;, le tchoeu m'leve d&eacute;ssus.<br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est eune id&eacute;e qu'tu t'fais.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'ai pas voulu trouver a r'dithe, mais oulle &agrave; un dr&ocirc;le de go&ucirc;t j'ai d'la peine a l'avaller.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;La poudre est rest&eacute;e dans l'fond de m'n assiette, ergardez ch'est coumme d'la baue.<br/>
<br/>
John &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai mangi tout m&eacute;, tu n'sais pas coumment t'y prendre.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the mais nou' n'p&acirc;le pas d't&eacute;, tu prendrais bein litchi t'n assiette par bord&eacute;es pour n'en laissi pas. Les cats ne vivraient pas bein gras sus tes restants.<br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;Liza, en as tu d'restant de ches vitamines la, car j'les prendrais bein si tu n't'en vas pas les faithe servi.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, M'm&eacute;e &agrave; astitchi tout dans la soupe.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre que tu-as en mins d'trop.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' faut bein que ch'sait ch'la.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est inutile Liza, je n'peux pas fini la meinne.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Y' a eune tappe &agrave; la porte).</i><br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a tchiqu'uns &agrave; la porte, j'm'en vais y aller.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(John s'en va).</i><br/>
<br/>
Liza &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'veurs pas rein d'autre a mangi. Ches vitamines vos ras&acirc;sies toute suite, j'en ai jusqu'au noeud d'la gorge.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(John entre auvec des lettres).</i><br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait le postman, ch'est pour t&eacute; P'p&eacute;e; un conte et eune lettre &#8230; ch'est du Canada.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dounne-m&eacute; chounna.<br/>
<br/>
Margot &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est de l'onclye Tom j'ercounnais s'n &egrave;crituthe, il a p't&ecirc;tre mins tchiquechose d&eacute;dans entouorre la poudre dans l'patchet.<br/>
<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne v'la un, p'tit moment que j'n'ai pas erchu d'nouvelles de Tom et Merrianne, la derni&eacute; fais qu'il &egrave;crivit i' disait que Merrianne n'&eacute;tait pas trop bein.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a combein d'ann&eacute;es que tu n'les as pas veuts?<br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;Chinquante ans ma p'tite, i' s'en f&ucirc;tent au Canada et je n'les ai janmais erveuts.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'sont janmais ervenus?<br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, ils avaient id&eacute;e de v'nin y a chinque ans mais la dgerre d&ecirc;cliathi et j'fut fichu.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi qu'tu n'fut pas &eacute;tout, j'y &eacute;thais 't&eacute; m&eacute;, ch'est qu'y a d'tchi vaie la bas, pas coumme ich&icirc;n en J&egrave;rri.<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumme les vitamines j'crai bein.<br/>
<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&eacute;thais bein aim&eacute; aller auvec ieux, mais dans l'temps j'tais engagie et j'n'&eacute;thais p't&ecirc;tre pas trouv&eacute; un houmme par la bas.<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'l'onclye Tom dit d'bouan Bill?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' s'tou&ocirc;nnent tous a r'garder Bill).</i><br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Il a l'air de n's&eacute; trouver pas trop bein).</i><br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bill tch'est qui y'a?<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as l'air coumme si tu-avais veut un r'venant.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh &#8230; <i>(I' hounne eune fais ou deux et d&ecirc;halle san mouochet).</i><br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est malade, ramasse li tchiquechose &agrave; b&eacute;the don Liza.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Des vitamines &#8230; ah grand-p&eacute;the &#8230;<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tu veurs dithe?<br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(L&icirc; donnant eune ver&eacute;e d'ieau).</i> La bait chounna. V'la tchi s'en va s'passer, esche ma &agrave; l'estoma que tu-as? Je n'tais pon trop empeine de la soupe n'tout.<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est-i' mins dans la lettre si ch'tait des vitamines dans la bouaite?<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, ch'n'tait pas &#8230; ugh &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Bill passe la lettre &agrave; Liza).</i><br/>
<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas coumme Tom d'envier de tchi sans explications.<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'en a, Liza, liet la lettre &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Liza ramasse la lettre et s'met &agrave; la li&eacute;the).</i><br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mes chi&egrave;rs &ecirc;fants, ne v'la tchique semains qu'ou n'avez pas erchu de nouvelles de m&eacute;. Mais j'ai ieut bein d'la peine d&eacute;pis que j'vos &egrave;crivi la derni&eacute; fais; car deux ou trais jours pus tard la pouorre Merrianne fut prinse pi&eacute;the dans la niet, et mouothi le lendemain &#8230;<br/>
<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh man doue &#8230; ma pouorre soeur &#8230; morte &#8230; <i>(ou' plieuthe).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Liza continue a li&eacute;the la lettre).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Chounna m'dounni un coup coumme ou pouvez bein comprendre, car j'avaimes tr&egrave;jous 't&eacute; ensemblyes, et j'n'avais pas l'couothage de rein. Mais enfin, j'fis les arrangements necessaithes, et coumme ch'avait tr&egrave;jous 'tait san d'si d'&ecirc;tre enter&eacute;e en J&egrave;rri, j'la fit crem&acirc;ter. 'Ou d&eacute;v'thez erchever ses chendres dans un jour ou deux. J'vos ai envi&eacute; un patchet d'mange&acirc;lle coumme a l'habitude et j'ai mins la bouait&eacute;e d'chendres d&eacute;dans. Ou verrez bein, i' sont dans eune breunne bouaite en carton qu'a un M sus l'cou'erce &#8230;<br/>
<br/>
Margot&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu l'as minse dans la soupe!!<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avons mangi la Tante Merrianne!<br/>
<br/>
Lizabet &nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'm&eacute; trouve pas bein m&eacute; &#8230; Merrianne dans la soupe &#8230;<br/>
<br/>
Bill&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en doutais &#8230; ugh &#8230; j'm'en vais &ecirc;tre malade &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Bill se leve et fait pour la porte).</i><br/>
<br/>
Liza&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh man doue &#8230; de penser &#8230; <i>(ou' suit Bill)</i> carre t&eacute; Bill, carre t&eacute;!<br/>
<br/>
Lizabet&nbsp;&nbsp;&nbsp;&nbsp;&nbsp;&nbsp;&nbsp;&nbsp;De penser que j'ai aidgi a mangi ma soeur! Margot &#8230; ramasse m&eacute; un &#8230; baisin &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Lizabet s'&ecirc;vannie sa fache dans s'n assiette).</i><br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi t&icirc;ntamarre pour rein, esche que j'nos n'allons pas fini notre d&icirc;ner, j'ai accouo faim m&eacute;.<br/>
<br/>
Margot &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah pas, m&eacute;, janmais je n'mang'rai d'soupe sans penser &agrave; cha qui s'est arriv&eacute; aniet! Et ch'est tout d'ta faute &agrave; t&eacute; auvec tes fichues vitamines!<br/>
<br/>
John&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais coumment que j'tais a sever que ch'tait des chendres dans la bouaite &#8230; et pis ch'est qu'i' n'sont pas finis d'lus mins&eacute;thes Margot, car coumment qu'd'g&acirc;tre qui s'en vont faithe pour l'enterrer?<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

