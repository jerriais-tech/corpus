<HTML>

<!-- Mirrored from members.societe-jersiaise.org/geraint/jerriais/ides.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>M&ecirc;fi'-ous d's ides d&eacute; Mar!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&ecirc;fi'-ous d's ides d&eacute; Mar!</h2></font></center><p><br>
<br>
<a href="pouorre.html"><IMG SRC="gii99a.jpg" ALT="George II"  align="right" WIDTH=188 HEIGHT=292 BORDER="0"></a>

Pouor les Romains, l&eacute; tch&icirc;nze (ou l'treize) du mais avait nom l's ides. Jules C&eacute;sar, ayant 't&eacute; dg&egrave;rni d&eacute; s'm&ecirc;fier d's ides d&eacute; Mar, allit au S&eacute;nat et fut stabb&eacute;. En mouothant, i' dit &#147;Et t&eacute;, Brute?&#148; et nou peut vaie qu'not' langue n'est pon bein liain du Lat&icirc;n d&eacute; iou qu'ou v&icirc;nt. Y'a des mots Lat&icirc;ns tchi n'ont pon trop changi: &#147;coda&#148; veurt dithe coue, &#147;caminu&#148; d'v&icirc;nt c'm&icirc;n et &#147;gamba&#148; est qu&acirc;siment l'm&ecirc;me qu&eacute; gambe.<br>
<br>
Mais pouor des b&acirc;tisses, les Romains du temps d'C&eacute;sar n'la&icirc;ss&icirc;tent pon grand'chose en J&egrave;rri. Y'a les fond&acirc;tions d'un p'tit templ'ye au Pinacl'ye, mais y'a eune l&eacute;gende qu&eacute; Jules C&eacute;sar v&icirc;nt en J&egrave;rri et div&icirc;sit l'&Icirc;le en douze b&eacute;tchets d't&egrave;rrain et les donnit &agrave; douze d&eacute; ses g&eacute;n&eacute;raux - v'l&agrave; tch'explyique l'originne des p&acirc;ra&icirc;sses, et l'nom Lat&icirc;n d'l'&Icirc;le: C&eacute;sar&eacute;e.<br>
<br>
Quand la colonie d'Nouvieau J&egrave;rri fut fond&eacute;e, oulle eut un nom Lat&icirc;n &eacute;tout dans ses chartes et &icirc;nscriptions: Nova Caesarea, et chu nom appathut sus les preunmi&eacute; pi&egrave;ches d&eacute; monnaie d'l'&ecirc;tat aupr&egrave;s la R&eacute;volution. Et ach'teu j'avons, nous &eacute;tout, l'&icirc;nscription &#147;Insula Caesarea&#148; (l'&Icirc;le d&eacute; C&eacute;sar&eacute;e) l'tou du bord d'la pi&egrave;che d'un louis J&egrave;rriais.<br>
<br>
Mais i' sembl'ye qu&eacute; C&eacute;sar n'avait rein &agrave; faithe auve l&eacute; nom d'l'&Icirc;le. Un vi&egrave;r texte Lat&icirc;n donne des noms d'&icirc;les par ches c&ocirc;tes-ch&icirc;n, mais l's exp&egrave;rts craient au jour d'aniet qu'en v&eacute;thit&eacute; C&eacute;sar&eacute;e 'tait S&egrave;r et qu&eacute; l'nom d'J&egrave;rri 'tait Andium - et tchi pus est, la r&eacute;chinne du nom n'est pon C&eacute;sar, mais l'mot &#147;caesia&#148; tchi sembl'ye s&icirc;ngnifier l'bliu du ciel.<br>
<br>
Assa, j'avons au mains un emp&eacute;reur Romain - la statue du Rouai George II dans l'Vi&egrave;r Marchi. Et m&ecirc;me si les Romains tchitt&icirc;tent J&egrave;rri y'a bein des si&egrave;cl'yes, y'a acouo du Lat&icirc;n par les c'm&icirc;ns, sus des b&acirc;tisses et dans nos pouchettes, mais m&ecirc;fi'-ous d's ides d&eacute; Mar!<br>
<br>
<br>
<I><a href="jerpoem.html">Geraint Jennings</a><br></I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ides2018.html">Ah, m&ecirc;fi'-ous d's Ides d&eacute; Mar!</a><p>
<li><a href="egyptien.html">Marchi coumme un &Ecirc;gyptien</a><p>
<li><a href="statue1910.html">R&eacute;flexions Royales</a><p>
<li><a href="compieinte.html">Unne Compieinte</a><p>
<li><a href="georgeiii.html">A George III, Statue Royale</a><p>

<li><a href="viermarchi.html">L&eacute; Vi&egrave;r Marchi</a><p>
<li><A HREF="royal_square.html">Royal Square</A><p>
<li><a href="gdfhist.html">Historique...</a><p>
<li><a href="mar_mais.html">Mar</a><p>
<li><a href="marchinne.html">Mar marchinne</a><p>
<li><a href="gdfnaplyes.html">George d'La Forge et Napl'yes</a><p>
<li><a href="grec.html">Ch'est du grec!</a><p>
<li><a href="noueeurope.html">Notr' Nou&eacute; &agrave; l'Europe</a><p>
<li><a href="painmeeting.html">Piteur's report on the meeting</a><p>


<li><a href="rulebritannia2.html">Va, C&eacute;sath&eacute;e!</a><p>
<li><a href="conucopie.html">La C&ocirc;nucopie</a><p>

<li><a href="minotaur.html">La L&eacute;gende du Minnotouauth&eacute;</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/ides.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
