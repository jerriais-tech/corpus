<HTML>

<!-- Mirrored from members.societe-jersiaise.org/geraint/jerriais/perchepierre.html by HTTrack Website Copier/3.x [XR&CO'2014], Tue, 15 Jul 2025 13:59:19 GMT -->
<HEAD>
<TITLE>D'la Perche-Pierre</TITLE>
<META  name="keywords" content="JÃ¨rriais, Jersey language, langue jersiaise, samphire">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'la Perche-Pierre</h2></font></center><p>

La &quot;British Press&quot; de Jeudi au s&eacute;, dans la partie qu'i' r&ecirc;serve &agrave; ses correspondants, publiait une lettre qu'avait pour ent&ecirc;te le mot &quot;Perche-Pierre&quot; en Angliais. <br/>
<br/><img src="perchepierre.jpg" height="400" alt="" title="" align="right" />
 Les deux prumi&eacute; lignes d&eacute; chutte lettre-l&agrave; taient: <br/>

<CENTER><TABLE><TR><TD> Half way down <br/>
 Hangs one that gathers samphire: Dreadful trade! <br/>
</div><div align="left"> (<a href="shakespeare.html">Shakespeare</a>) </div><br/>
</TD></TR></TABLE></CENTER>
<br/>
 L'&eacute;crivain disait qu'il avait une certaine id&eacute;e que l'mot Angliais pouor le mot Jerriais &quot;Perche-Pierre&quot; &eacute;tait <i>samphire</i>; et i' voulait s'asseuth&eacute; si tchique correspondant &eacute;thait la bont&eacute; d'l'i faithe &agrave; saver si, oui ou non, la perche-pierre est oquo minse au picq'l'ye en Jerri et si ch'est qu'i' y'en &eacute;thait bein &agrave; vendre? <br/>
<br/>
 J'peux l'i r&eacute;pondre &agrave; chatchune des tchestchons: Mais certainement, qu'i' y'en a. <br/>
<br/>
 Si nou z'en met au picq'l'ye oquoth' en Jerri? Qu&eacute;man, mais m&eacute; qui vos &eacute;crit chunnechin j'en ai mangi n'y a pas bein longtemps, d'la perche-pierre au picq'l'ye. Bein pus qu'chonno j'puorrais inditchi au moussieu qui d'mande la tchestchon, la pli&egrave;che o&ugrave;est qu'j'alli la cherchi un Lundi matin (l&eacute; prumi&eacute; Lundi d'Ao&ucirc;t) apr&egrave;s la distribution des lots d'fe&ucirc;gi&eacute;the, feug'tholles, bruy&egrave;the et grapue sus les Hougues, y a deux ans. J'avais sorti d&eacute; d'siez nous presque &agrave; sol&egrave;t l'vant pour &ecirc;tre en temps et opr&egrave;s l'allot'tie, j'men fu &agrave; une belle p&eacute;tite niche que j'savais bein et j'en ramassi une immense mouocht&eacute;e. J&eacute; m'rappelle oquo qu'j'en avais ramass&eacute; tant et si bein qu&eacute; j'en perdi des tas l'long d'la route en m'en r'venant! J'en avais ramass&egrave; assez pour en picq'l'yi deux ou treis bouannes grand' boutill'yies et j'peux vos dithe qu&eacute; j'nos en rigal&icirc;mes bein, pus de l'aigre, du p&egrave;vre, du cliou d'giroufl'ye; j'vos asseuthe qu&eacute; j'nos en &quot;litcha&icirc;mes bein les babines&quot; et qu'tout n'fut pas perdu... <br/>
<br/>
 Mais ch'n'est pas seulement sus les Hougues que nou z'en trouve, j'en ai ramass&eacute; bein ailleurs, &agrave; Bouanne-Ni&egrave;t, par exempl'ye, &agrave; c&ocirc;t&eacute; du Havre Giffard; &agrave; la Corbi&eacute;the, et sans doute bein ailleurs, nou z'en trouve sus les rotchers qui n'couvrent jamais, et sus les grosses pierres qui s'l&egrave;vent l&eacute; long des falaizes. <br/>
<br/>
 L&agrave;, P&Egrave;RRCH&Eacute;-PI&Egrave;RRHE, es-tu satisfait? N't&ecirc;ffritte pas les lignes &agrave; Shakespeare. Nou peut aver tout plien d'perche-pierre en Jerry sans &ecirc;tre descendus avaut des falaises au but d'une longue corde. (Faut qu'j'admette, pourtant, que j'ai ou&iuml; dithe &agrave; nouos gens que ch'l&agrave; ou tchique chose de la sorte lus a arriv&eacute; &agrave; yeux m&ecirc;mes, si n'taient pon au bu d'la corde, tchitchun d'yeux aidjait &agrave; t'nin la belte qui suot'nait l&eacute; sien qui ramassait la pliante!) Mais i n'y a autchun b&eacute;soin de quorre ch&egrave;s risques-l&agrave;. Nou peut ramasser la perche-pierre sans pus d'dangi qui n'ya &agrave; tchilli des muothes ou &agrave; ramasser des champignins &agrave; 5 heuthes du matin. <br/>
<br/>
 J'esp&egrave;the qu&eacute; &quot;P&Egrave;RRCH&Eacute;-PI&Egrave;RRHE&quot; (chutte mani&egrave;the l&agrave; d'&ecirc;p'ler l'mot m'fait tout l'temps penser &agrave; CH'LA S'PEUT) essa content d&eacute; mes deux mots. S'i' veurt d'autres expl'yikations, - m&eacute; f'chin. Quant &agrave; la sienne qu'ils ont en Angli&eacute;terre j'n'y connais rein, mais j'cr&eacute; bein qu'ch'est tout d'la m&ecirc;me sorte. <br/>
<br/>
 <i><a href="ejluce.html">Elie</a></i>. <br/>
<br/>
 Sans doute, j&eacute; n's&eacute; pas tch&egrave;s qu'est P&egrave;rrch&eacute;-Pi&egrave;rrhe - mais i m'sembl'ye que si j'voulais perchi &agrave; travers le mot P&Egrave;RRCH&Eacute;-PI&Egrave;RRHE... <br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pliantes.html">Les pliantes</a><p>
<li><a href="ledginm.html">Les frits et les l&eacute;dgeunmes</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/perchepierre.html by HTTrack Website Copier/3.x [XR&CO'2014], Tue, 15 Jul 2025 13:59:19 GMT -->
</HTML>

