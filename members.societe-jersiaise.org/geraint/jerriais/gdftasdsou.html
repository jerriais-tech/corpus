<HTML>
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>


 &quot;P'p&egrave;e,&quot; m'd&icirc;sait l&eacute; p'tit Jean: &quot;Quand j'&eacute;s'sait grand comme t&eacute;, j&eacute; f'thai-t-i' un tas d'sou?&quot;  <br/>
<br/>
 &quot;Pourtch'&ecirc;qu'tu voudrais faithe des sou, man p'tit?&quot; j'l&icirc; d'mandis:  <br/>
<br/>
 &quot;Eh bein: P'p&egrave;e,&quot; i' m'r&ecirc;ponnit: &quot;J'voudrais acater un moto pour ma tante V&icirc;ne. Et pis j'voudrais acater un piano pour m'm&egrave;e pour qu'ou' pouorrait nouos jouai la chanson: &quot;Malbroc s'en va-t-en d'g&egrave;rre, Mironton, Mironton, Mirontaine! Et pis j'voudrais t'acater un p'tit qu&egrave;rre pour qu&eacute; tu pouorrais m'prom'ner d'dans auve l&eacute; j'va &agrave; Hamon et pis j'pouorrais l'cachi, m&eacute;! Et pis j'voudrais acater un grand bat&eacute; pour l&eacute; donner &agrave; Papa Douard pour aller p&ecirc;tchi d's'andgulles, - et pis avecque l&eacute; qu&egrave;rre j'ithions ch&egrave;rchi Papa Douard et Papa L'Maistre pour v'n&icirc;n baithe un v&egrave;rre caud au s&eacute; et nouos conter d's'histouaithes d'&ecirc;lections dans l'temps pass&eacute; quant i' soulaient acater des vieaux! Man bouan'homme! J'en &eacute;thions-t-i' d'bouannes s&eacute;th&eacute;es!&quot; <br/>
<br/>
 &quot;Maf&icirc;ngre, ch'n'est pon eune mauvaise id&eacute;e, qu'tu-as l&agrave;!&quot; j'l&icirc; dis: &quot;Mais ch'n'est pas tr&eacute;jous les pus av&icirc;s&eacute;s tchi font des sou, valet! Quant tu p&acirc;les d&eacute; vieaux, ches'l&agrave; en fa&icirc;thaient bein aisiement, ieux, des sou!&quot;  <br/>
<br/>
 &quot;Mais j'criyais tch'il en acataient, des vieaux, m&eacute;!&quot; Jean m'd&icirc;t.  <br/>
<br/>
 &quot;Eh bein v&eacute;the, - ch'est vrai!&quot; j'l&icirc; dis: &quot; Mais tu-es acouo trop p'tit pour comprendre ches transactions-l&agrave;. Ches'l&agrave; n'&eacute;taient pon la sorte d'vieaux tchi gangnent des prix &agrave; l'exp&ocirc;sition d'bestieaux des trais p&acirc;raisses, - i' gangnaient pus-&agrave;-co des prix pour rester siez ieux!&quot; <br/>
<br/>
 &quot;Bon!&quot; s'f&icirc;t Jean &quot; Ch'tait d'dr&ocirc;les d&eacute; b&ecirc;tes &agrave; cornes, don, ches vieaux-l&agrave;!&quot;  <br/>
<br/>
 &quot;V&eacute;the dgia! Man gar&ccedil;on,&quot; j'l&icirc; dis &quot;Mais p&acirc;les n'en &agrave; Papa Douard, - il en a veu pus qu'm&eacute;, car ch'tait eune race d&eacute; b&ecirc;tes tch'avait d&ecirc;j&agrave; dispathu d&eacute;vant qu&eacute; j'fusse grand assez pour en acater m&eacute;-m&egrave;me!&quot; <br/>
<br/>
 &quot;Faut-i' qu'Papa Douard en aie veu d'toutes les sortes, li!&quot; s'f&icirc;t Jean: &quot;Il a m&egrave;me veu des blianches femmes dans l'temps tch'i' marchaient par les c'm&icirc;ns au s&eacute;! En as-tu veu, t&eacute;, p'p&egrave;e?&quot;  <br/>
<br/>
 &quot;Nann&icirc;n, man gar&ccedil;on,&quot; j'l&icirc; r&ecirc;ponnis: &quot;Ch'tait d'vant man temps, - mais j'ai souvent ou&iuml; l's'anciens en p&acirc;ler!&quot;  <br/>
<br/>
 &quot;Jean!&quot; sa m'm&egrave;e l&icirc; d&icirc;t: &quot;Vein-t-en qu&eacute; j't&eacute; lave! il est temps d'aller t'couochi!&quot;  <br/>
<br/>
 &quot;Mais j&eacute; n'veur pas m'couochi acouo, m'm&egrave;e,&quot; Jean l&icirc; d&icirc;t: &quot;P'p&egrave;e n'ma pas acouo dit pour les blianches femmes!&quot;  <br/>
<br/>
 &quot;Il est temps d'aller t'couchi: Vein-t-en d&ecirc;li&ecirc;ment!&quot; sa m'm&egrave;e l&icirc; d&icirc;t. <br/>
<br/>
 &quot;As-tu b&eacute;souain d'p&acirc;ler d'blianches femmes &egrave;s mousses, t&eacute;!&quot; M&ecirc;rayeu m'd&icirc;t: &quot;ch'est assez pour les faithe r&ecirc;ver la rouoge trie!&quot;  <br/>
<br/>
 &quot;Bah!&quot;j'l&icirc; dis: &quot;I' n'est pas b&ecirc;te, l&eacute; mousse. I' sait bein tch'i' n'l'y-a pon d'it&eacute;. Les bouans vi&egrave;rs temps sont pass&eacute;s. I' n'&egrave;rveindront janmais, - ch'est p't'&ecirc;t' l&agrave; la raiethon pourtchi qu'nou-s aime &agrave; en p&acirc;ler. Ch'est vrai tch'il' en faithaient d'toutes le sortes, les vi&eacute;rs. J'pense bein que ch'tait la seule mani&eacute;the d&eacute; s'amuser au s&eacute;. N'l'y avait pon d'motos et d'cinn&eacute;m&acirc;s et l'dgi&acirc;bl'ye-a-quatre pour s&eacute; passer l'temps comme ach't'heu'.&quot; <br/>
<br/>
 &quot;Et pis, &eacute;tout, - ch'tait aisi d'faithe peux au monde tchi n'taient pon trop av&icirc;s&eacute;s dans l'temps jadis. Un vyi m'contait eune histouaithe eune fais tch'en est la preuve. Il 'tait tch&egrave;rpenti. Il avait fait un c&ocirc;ffre et il 'taient &agrave; l'porter entre deux siez l'd&eacute;funt eune s&eacute;th&eacute;e qu'nou n'viyait pon la main d'vant s&eacute;. I' ou&iuml;yaient tchitchun v'n&icirc;n, et i' m&icirc;ntent l&eacute; c&ocirc;ffre bas dans l'mitan d'la route et lus much&icirc;tent dans eune brecque. Les routes 'taient &ecirc;traites dans chu temps-l&agrave;, et l'pouor' dgi&acirc;bl'ye tchi v'nait faillit &agrave; tchulbuter par d&eacute;ssus l'c&ocirc;ffre. Il alleunmit eune alleunmette, et quant i' vit que ch'tait un c&ocirc;ffre i' happit la pathe et fillit amont la route au feu d'gallop! D&eacute;pis ch'l&agrave;, l'histouaithe 'tait par les c'm&icirc;ns qu'&agrave; eune certaine heuthe au s&eacute; l'y-avait un c&ocirc;ffre dans chutte route-l&agrave;, et personne n&egrave; voulait passer par l&agrave;!&quot; <br/>
<br/>
<i> <a href="lefeuvre.html">George d'La Forge</a></i> <br/>
<i> Les Chroniques de Jersey 30/5/1951</i> <br/>



&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfblianche.html">La Blianche Femme</a><p>
<li><a href="blianchefemme.html">La Blianche Femme</a><p>
<li><a href="blianchefemmegj.html">La blianche femme</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

