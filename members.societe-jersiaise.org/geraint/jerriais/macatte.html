<HTML>
<HEAD>
<TITLE>Ma Catte</TITLE>
<META  name="keywords" content="Jerriais, poetry, cats, chats, animals, animaux">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Ma Catte</h2></font><p></CENTER>
<CENTER><TABLE><TR><TD>
Ma catte et mei pr&egrave;s de notre &acirc;tre,<br>
Je nos tenons auv&eacute; un buon feu;<br>
Est'che &ecirc;tonnant que j'sais cad&acirc;tre,<br>
Assise ichin &agrave; men fin seu?<p>

Hautant parfeis, ouvrant ma cauche,<br>
Prenant du sno pour m'&ecirc;villir,<br>
Ma catte rounant &agrave; ma gauche,<br>
Je n'ouions pas l'bou&eacute;s p&eacute;tillir.<p>

Ou haute &egrave;tout, baissant la t&ecirc;te,<br>
Car j&eacute; faisons si p'tit d'tin&eacute;;<br>
Pis ou s'r&ecirc;ville et m'fait la f&ecirc;te,<br>
Se frottant contre men d'vant&eacute;.<p>

Les criquets vont de l'&acirc;tre &agrave; l'aire.<br>
I n'l'&ecirc;vill'ront pon de leux brit!<br>
Ou dort trop ben, ils ont biau faire,<br>
T&agrave;n&egrave;e coume oulle est sus men pis.<p>

Seul's, les suoris dans la c&ocirc;ni&egrave;re,<br>
La font tressauter d'temps en temps;<br>
Ou n's'en va pon achteu les si&egrave;re;<br>
Ou dort! oulle a ben pus d'avis.<p>

Ous riez! au moqueux la moq'rie,<br>
Ben rira l'chen qui rira l'drein;<br>
Ma catte n'a pon tant d'niais'rie<br>
Coum' ben des gens qu'i s'troubllent d'rein.<p>

Ma catte a d'la philosophie!<br>
M's-&egrave;fants, en avous pus que l'yi?<br>
J'vei trop par votre philomie,<br>
Qu'ous vos torment&egrave;z pus l'esprit.<p>

<I><a href="legros.html">A.A.L.G.</a><br>
</I><p>

</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="cattesf.html">La Catte esfarouchie</a><p>
<li><a href="gdfcat.html">L&eacute; cat</a><p>
<li><a href="bissonca.html">Mess Bisson et san ca!</a><p>
<li><a href="catte.html">Dialogue entre Miss Nenn&eacute; Caton et sa Vieille Catte</a><p>
<li><a href="minette.html">A Minette</a><p>
<li><a href="pretro2.html">Pr&ecirc;tro</a><p>
<li><a href="pretro.html">Pr&ecirc;tro</a><p>
<li><a href="bulletin.html">Bulletin</a><p>
<li><a href="ronron.html">Les R&ecirc;ves &agrave; Ronron</a><p>
<li><a href="2cats.html">Deux cats lus en f&ucirc;tent boutitchi</a><p>

<li><a href="etuivee.html">L'&Ecirc;tuiv&eacute;e &agrave; not' tante Jeann'ton et tch'est tch'i la mangi</a><p>
<li><a href="embarras2.html">M'n Embarras</a><p>
<li><a href="annima.html">Les annimaux en J&egrave;rriais</a><p>
</ul>
</FONT>

&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
