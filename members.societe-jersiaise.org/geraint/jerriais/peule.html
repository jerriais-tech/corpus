<HTML>

<!-- Mirrored from members.societe-jersiaise.org/geraint/jerriais/peule.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Pe&ucirc;le et &Ecirc;man&ucirc;e</TITLE>
<META  name="keywords" content="JÃ¨rriais, language, langue, Jersey Eisteddfod, anglicisms, anglicismes, loanwords">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2><I>Pe&ucirc;le</I> et <I>&Ecirc;man&ucirc;e</I></h2></font></center><p>


<P>&nbsp;</P>
<P>Mesdames et Messieux,</P>
<P>J&eacute; crai qu'ch'est un grand hounneur d'aver &agrave; vos d'viser en J&egrave;rriais. Notr' vielle langue est vielle coumme les qu'm&icirc;ns mais ou' n'en est pas d'pliaithe. Le grec et l'latin sont occouo bein pus vi&egrave;rs. Quand nou p&acirc;le de jerriais, faut se r'souvnin que ch'n'est pas du latin pur mais il est form&eacute; d'la langue latine. L'Italien est un langage latin mais je crai que l'Jerriais l'y'est occouo pus. J'pouorrais t&acirc;chi de vos l'prouver mais j'n'avons pas l'temps. Y-a-t-i' une autre langue coumme le jerriais, dans tchi nou dit: Va m'cherchi un <I>beefsteak</I> pour le <I>coutchi</I> dans l'<I>saucepan</I> ou bein occouo: "Ergarde &agrave; tan <I>plug</I>, ou tan <I>boiler</I> s'en va <I>boster</I>". Pouv'ous trouver des mots plus expressifs que <I>pe&ucirc;le</I> et <I>&ecirc;man&ucirc;e</I>. "N'en v'la-t-i' un pe&ucirc;le!" "Av'ous veu ch't'&ecirc;man&ucirc; l&agrave;?" Allez trouver de miyeu maniethes d'exprimer chein qu'nou veurt dithe? Les Jersiais peuvent &ecirc;tre ordghilleux d'pouver aller d'un bu' &agrave; l'autre de l'Europe san s'servi d'autre langue que la leu'. Y'en a qui disent que l'jerriais n'a qu'un usage: ch'est d'nos apprendre &agrave; p&acirc;ler les deux langues &ecirc;galement mal, mais ch'n'est pas vrai.</P>
<P>&nbsp;</P>

<I>L&eacute; R&eacute;v. Ed. Le Feuvre, Recteu d'Grouville<br>
Eisteddfod 1912<P></I>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="eisteddfod2000.html">L'Eisteddfod 2000</a><p>

<li><a href="eistann.html">L'Eisteddfod: d's annonces</a><p>

<li><a href="djonnie.html">Not'e Djonnie chante &agrave; l'Eisteddfod</a><p>

<li><a href="eisteddfod1912.html">Eisteddfod 1912</a><p>

<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><a href="dgerrecaouain.html">L&eacute; Caouain, la dg&egrave;rre et l'Eisteddfod</a><p>
<li><a href="jerriaiscaouain.html">L&eacute; Caouain n'est pon gr&ocirc;ssi</a><p>
<li><a href="eisteddfodgj.html">Eisteddfod</a><p>
<li><a href="pmeisteddfod.html">Merrienne goes to the Eisteddfod</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/peule.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
