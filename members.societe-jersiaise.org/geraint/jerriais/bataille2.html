<HTML>

<!-- Mirrored from members.societe-jersiaise.org/geraint/jerriais/bataille2.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>La Bataille</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bataille</h2></font></center><p> <br>
<CENTER><TABLE><TR><TD>
&Egrave;rv&eacute;ch&icirc;n des batchieaux du c&ocirc;t&eacute; d&eacute; Seymour, <br>
patheils &agrave; des ouathous s&eacute; litchant les babinnes. <br>
Le sang va-t-i' couler d&egrave;s l'assine du jour <br>
et rouogi jusqu'au s&eacute; les s&icirc;llons des varinnes?<br>
<br>
Nou dithait qu&eacute; ches loups galopant vi&egrave;rs la ville <br>
comme un russ&eacute; sauvage au d&ecirc;bord d&eacute; san cours, <br>
sont pus d&eacute; mille et chent, sont pus d&eacute; chent v&icirc;ngt mille. <br>
l&eacute; chein tchi les gouv&egrave;rne a pouor nom Rullecourt.<br>
<br>
Par Saint Sa&ucirc;veux, Saint Jean, <a href="la_trinnete.html">La Trinnet&eacute;</a>, Saint Ou <br>
n&eacute; laissons pon les loups entrer dans Saint H&eacute;lyi! <br>
Par Saint Cli&eacute;ment, Mathie, Mart&icirc;n, Saint Pi&egrave;rre &eacute;tout, <br>
les Fran&ccedil;ais n'&eacute;thont pon les cli&eacute;s du Paradis!<br>
<br>
Mais malgr&eacute; Saint Br&eacute;lade et Grouville et Louothains, <br>
Corbet a s&icirc;ngn&eacute; la d&ecirc;confituthe &icirc;nf&acirc;me. <br>
Tchi pou&ocirc;rrait, en J&egrave;rri, esp&eacute;ther en d&eacute;main <br>
si nos Saints les pus saints ont d&ecirc;laissi nouos &acirc;mes?<br>
<br>
N&acirc;nn&icirc;n, par Saint Cli&egrave;ment, La Trinnet&eacute;, Saint Jean, <br>
qu&eacute; j'embra&icirc;che &agrave; p&icirc;nchettes la faucheuse en p&egrave;rsonne <br>
put&ocirc;t qu&eacute; d'&egrave;rdonner m&egrave;n honneu &agrave; un tchian! <br>
r&ecirc;ponnit un M&acirc;jeur tchi s'appelait Peirson.<br>
<br>
I' 'tait tellement charmant qu&eacute; la mort l'embra&icirc;chit <br>
et l&eacute; posit tout caud dans les mains de l'Histouaithe. <br>
Chu moment d&eacute; tr&icirc;nmeu fut ainsi tchi forgit <br>
les ais d&eacute; nouos fouoyi&egrave;rs, les feux d&eacute; nouos m&eacute;mouaithes.<br>
<br>
S&eacute;n &acirc;me en volvotant ralleunma les couothages: <br>
Nou vit J&egrave;rri s'l&eacute;ver, patheil au vent d'hiv&eacute;,<br>
et sa lou&ecirc;me &ecirc;tcheunmeuse &egrave;rgrossi souos l'&ocirc;rage; <br>
par d&eacute;vi&egrave;rs les Fran&ccedil;ais les vi&egrave;rs fusis tither.<br>
<br>
Telle fut en un jour d&eacute; J&egrave;rri la Bataille, <br>
La foule &eacute;tait bav'r&ecirc;sse et restait assembli&eacute;e, <br>
les raconteux vantant la batt'tie d'la pe&ucirc;traille. <br>
nou pouvait ou&iuml;, sustout, l&eacute; m&ecirc;nomm&eacute; Vauthier:<br>
<br>
&quot;Oui, ch'est m&eacute; tchi baillis la cliamuse &agrave; sa goule, <br>
la pata&ouml;uarre &eacute;tout, du but d'man grand fusi. <br>
V'la qu&eacute;ment qu'chu Baron p&acirc;ssit l'pas et la foule <br>
des Fran&ccedil;ais, d&ecirc;dgueulant sauv'qui peut, s&eacute; rendit.&quot;<br>
<br>
'Y'a du cidre tchoeuthu du c&ocirc;t&eacute; d'la Folie. <br>
Nou v&eacute;tha les dolents, les vaillants l&eacute;ver l'coute <br>
et chanter, d'un seul tchoeu, jusqu'au but d'la baithie: <br>
J'avons m&icirc;ns les Fran&ccedil;ais, n'y a pon d'doute, en d&ecirc;route!<br>
<br>
Nou v&eacute;tha Saint Sa&ucirc;veux, La Trinnet&eacute;, Saint Ou <br>
et Br&eacute;lade et Grouville et Louothains et Saint Jean, <br>
St. Cli&eacute;ment, Saint Mart&icirc;n, l&eacute; grand St. Pierre, &eacute;tout <br>
et chu bouon St. H&eacute;lyi tchi b&eacute;tha tant et tant.<br>
<br>
Mais, dis m&eacute;, d'en par o&ugrave; qu'est p&acirc;sse&eacute; la douzi&egrave;me ?<br>
- ou s'est m&icirc;nse &agrave; la rade et prie pour les bliess&eacute;s. <br>
La Bataille et ses jouaies sont d&ecirc;j&agrave; des embli&egrave;mes <br>
mais Mathie sait la mort et n&eacute; peut qu'la plieuther.<br>
<br>
<br>
<i>Mariane de Bondy<br>
Octobre 2003.<br></i>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="batjer.html">La Bat&acirc;le d&eacute; J&egrave;rri</a><p>
<li><a href="janvi.html">L&eacute; Six d'Janvi 1781</a><p>
<li><a href="viermarchi.html">L&eacute; Vi&egrave;r Marchi</a><p>
<li><A HREF="royal_square.html">Royal Square</A><p>
<li><a href="inpeirsonsdays.html">In Peirson's Days</a><p>
<li><a href="guerrier.html">Exploits Guerriers des Habitants de Jersey, apr&egrave;s la Conqu&ecirc;te, jusqu'&agrave; 1781</a><p>
<li><A HREF="valeur.html">La Belle &egrave;t Brave P'tite Ile</A><p>
<li><a href="bataile.html">La Bataile de Jerri</a><p>
<li><a href="peirson2016.html">La Mort du M&acirc;jeur Peirson</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/bataille2.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>
