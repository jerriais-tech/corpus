<HTML>
<HEAD>
<TITLE>Tchi Vie</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Tchi Vie</h2></font></center><p><p>
<CENTER><TABLE><TR><TD>

J' trouve-t-i qu'la vie est duthe, tout d'm&ecirc;me<br>
Pour un gar&ccedil;on comme m&eacute;!<br>
N'y a jamais eune minute d'&ecirc;paine<br>
Du matin jusqu'au s&eacute;.<br>
Quand man carillon d'bouan matin<br>
M&eacute; r&ecirc;ville auve san brit,<br>
J'sais bein &agrave; tchi m'attendre du jour<br>
Qui n'fait que de c'menchi!<p>

La preunmi&egrave;the chose - i' faut m' laver.<br>
Comme si ch'est n&eacute;c&eacute;ssaithe!<br>
Et pis faut biatchiner mes bottes -<br>
Ne r' ve'la mes mains naithes!<br>
Faut les laver! - Faut d&eacute;jeuner!<br>
Faut soigni mes lapins!<br>
Et vite m'en aller &agrave; l'&eacute;cole -<br>
Ch'est d'm&ecirc;me touos les matins!<p>

Et l&agrave;, faut m'y r'mettre de pus bouon,<br>
Auve livres et crayons;<br>
Mais l'jour se passe, et &agrave; la fin,<br>
J'peux m'en r'aller siez nous,<br>
J'm'en r'vais tout djai, &agrave; raide brache,<br>
Mais ch'est pas tout h&eacute;las!<br>
M'm&eacute;e m'dounne des pais &agrave; &ecirc;caler -<br>
Ch'en r'est l&agrave; du travas!<p>

Aupr&egrave;s l'th&eacute;e faut faithe mes le&ccedil;ons;<br>
Je n'peux pas en fini;<br>
Et d'gette l'h&ocirc;-louoge qui tou&acirc;nne tout l'temps<br>
I' faut qu' j'alle me couochi!<br>
M'm&eacute;e n'm'&ecirc;coute pas, quand j'avis qu'j'veurs jouer<br>
Que je n'sis pas l&acirc;ss&eacute;;<br>
J'm'en vais gronnant amont les d'gr&egrave;s -<br>
Vrainment j'sis d&ecirc;gouot&eacute;.<p>

&nbsp;<p>
<i><a href="perchard.html">ALP</a></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="garcons.html">Les Gar&ccedil;ons</a><p>
<li><a href="gdfgarcons.html">Les gar&ccedil;ons</a><p>
<li><a href="manptitfrethe2.html">Man P'tit Fr&eacute;the</a><p>
<li><a href="manptitfrethe.html">Man p'tit fr&eacute;the</a><p>
<li><a href="frethe.html">Man p'tit fr&eacute;the</a><p>
<li><a href="manptitfrethe3.html">Man P'tit fr&eacute;the</a><p>
<li><P><A HREF="sujet.html">Notr' Mauvais Suj&egrave;t</A></P>
<li><a href="petchiot.html">Not' Chi&egrave;r P&eacute;tchiot</a><p>
<li><a href="justice.html">Justice</a><p>
<li><a href="touchetout.html">Touchetout</a><p>
<li><a href="sornettes12.html">D'vant la bastaude...</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
