<HTML>
<HEAD>
<TITLE>Tchiq' jours a viagi en France</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchiq' jours a viagi en France</h2></font></center><p>

J'avaimes bin fait sus nos poummes-de-terre; not' fain 'tait rentr&eacute; en bouan &egrave;stat, ma belle-m&egrave;the avait entreprins de v'nin mertchi l'beurre touos les Vendredis, et j'avimes dounn&eacute; toute la houettie a t&acirc;che - j'viyais m'n c'min cli&eacute; pour eunne &egrave;scap&eacute;e d'eunne tchinzaine.<p>

 Ch'fut Sophie qu'en touchi les preumi&eacute; patholes. "J'n'avons jommais sorti d'l'Ile ensembye, qu'ou dit, d'pis que j'f&ucirc;mes pour nos neuches &agrave; Briq'bec. Ne'v'l&agrave; b&eacute;t&ocirc;t vin-chinq ans que j'travaillons &agrave; tigue-de-corps sans jommais prendre de 'holiday' sinon eunne fais ou deux &egrave;s Tchen'vais, vaie les soudards drillyi: l'temps est v'nu pour nous d'av&eacute; au mains un bouan 'holiday' tandi qu'nou peut' oquo gabath&eacute;! Et pis, qu'oul ajou&ocirc;ti, un p'tit viage f'tha du bin &agrave; ta ni&egrave;che, qui fait la paignolle d&eacute;pis tchiq' temps."<p>

 Right O! ma bouanne femme, que j'lis dit. J'&eacute;thons un holiday qu'tout en craq'tha!<p>

 J'nos d&ecirc;cidimes pour un viage en France. J'avaimes d&ecirc;g&agrave; veu Briq'bec ch'est vrei! Mais chutte feis, pas d'niollin. J'nos n'alla&icirc;mes vaie toute la France, quand bin m&ecirc;me v'la tchi nos prendrait treis s'maines! J'savais par ou&iuml;-dithe - coument m'y prendre. Nous &ecirc;crit &agrave; Londres; i'vos vint par la Poste eunne brachie d'livres et d'papi&egrave;rs; et nou fait san chouaix.<p>

 Ou pouez pens&eacute; coumme Amanda fut aise - ch'est ma ni&egrave;che, orpheline de p&egrave;the et m&egrave;the, qui d'meuthe ov nous. Ch'est m&eacute; qui sis san tuteur - quand nou y'en p&acirc;sli jommais j'n'avais 't&eacute; tant embrachi par chutte chi&egrave;the &ecirc;fant, qui dit tout d'un coup que che s'ait yi qui paiethait touos les frais. Autant vos dithe ichin qu'ses gens y'ont laissi un bouan mio d'bein, et qu'j'en souogne ch'attandant qu'ou sait en &acirc;ge. Ou va sus ses djix-neuf ans et n'a jommais oquo fait d'maladie.<p>

 Mais &agrave; la pliaiche de faithe des arrang'ments avec Londres, j'm'entendi ov un Fran&ccedil;ais qu&eacute; j'rencontri siez Ordinaire. Ch'fut li qui fut not' pilote. Il avait viagi toute la France: avait 't&eacute; soudard dans l'Sud, mat'lot dans l'Est, "plongeur" &agrave; Paris, et la counaissait dans touos les coins, coumme i' disait.<p>

 Nou fit s'n'accord. Pour touos ses frais payis et ching francs par jour, i'nos servithait d'Pilote partout, f'thait l's arrangements d'H&ocirc;tel, et tout l'trembli&eacute;ment: J'n'&eacute;thaimes &agrave; nos otchup&eacute; d'rin sinon d'le si&eacute;the et d'payi partout.<p>

 D'Cartheret, j'fill&icirc;mes dret sus Paris. Alphonse nos cond&icirc;sit dans un H&ocirc;tel de tchi san fr&ecirc;the 'tait cook; et nou s'couochit en arrivant. L'lend'main au matin, apr&egrave;s un p'tit d&ecirc;jeun&eacute;, nos v'l&agrave; tou&ocirc;s les quatr' &agrave; s'proumn&eacute;, en taxi, ov eune pan'n&eacute;e d'provisions sus nos g'nors, pour ne pon perdre de temps. D'viers quatr'heuthe, j'ava&icirc;mes tout veu ch'qui valait la peine, &agrave; ch'que nos dit Alphonse; les carri&egrave;thes &agrave; gravi, l's'&ecirc;gouts, la morgue, un chimtchi&egrave;the, et l'marchi &agrave; viaux, et nos r'v&eacute;la &agrave; l'H&ocirc;tel: justement en temps pour payi not' bille et prendre le train pour Nancy. Je viag&icirc;mes toute la ni&eacute;t, et coumme nous 'tait un mio lass&eacute;s, nou h&ocirc;ti d'san mus. Alphonse avait ieu soin d'apport&eacute; des sauchisses, du pain, et du vin qu'nou but &agrave; m&ecirc;me le goulot.<p>

 Nancy est eunne grand ville ou-&egrave;s qui font d'la dentelle, d'la cotounnade, et d'la vaisselle: mais coumme le train pour Besan&ccedil;on sortait &agrave; daeux heuthes apr&egrave;s d&icirc;n&eacute;, j'eumes &agrave; nos d&ecirc;p&ecirc;chi. Tout ch'que j'v&icirc;mes l&agrave;, ch'fut la statue d'un Soudard qu'avait 't&eacute; tu&eacute;, je n'sais iou, ni pourtchi, ni coumment. J'arriv&icirc;mes &agrave; Besan&ccedil;on en temps pour d&icirc;n&eacute; dans un h&ocirc;tel de tchi l'propri&eacute;taithe avait 't&eacute; gar&ccedil;on d'houneu &egrave;s neuches du p&ecirc;the &agrave; Alphonse, et ch'fut m&eacute; qui p&eacute;yi eunne boutelle de vin pour b&eacute;the &agrave; la m&eacute;mou&egrave;the de chutte djob-l&agrave;. Ch'est par le tounn&eacute; qui font des montres dans chute ville-l&agrave;, en or, en argent; m&ecirc;me en tchui, &agrave; ch'que nos dit Alphonse, mais j'n'en v&icirc;mes pon &egrave;s boutiques. J'v&icirc;mes eune aoutre Statue d'soudard qu'avait 'te tu&eacute; &agrave; la dj&egrave;rre. Et pis, apr&egrave;s din&eacute;, Alphonse et m&eacute; j'f&ucirc;mes faithe un tou, mais les femmes aim&icirc;tes mus s'couochi viyant qu'not' train pour Grenoble sortait &agrave; quatr' heuthes du matin.<p>

 Manda avait oquo soumet quand vint l'heuthe de se l'v&eacute;; che n'fut qu'en la m'nichant d'la laissai l&agrave;, toute seule, qu'nou la fit s'habillyi. J'f&ucirc;mes tout l'jour dans l'train. I'faisait eunne calheu! Manda s'rendormi sus l'&ecirc;paule &agrave; Alphonse, tandi qu'Sophie en faisait autant sus la sienne d'un gros Fran&ccedil;ais &agrave; san c&ocirc;t&eacute;. Ch'fut sans doute tandi qu'nou h&ocirc;tait tous un mio, qu'chu fran&ccedil;ais la lis voli sa montre - car ou la mantchi en d'valant, et l'fran&ccedil;ais avait d'cendu a eunne station de d'vant.<p>

 A peine dans lus chambre d'h&ocirc;tel, les femmes d&icirc;tes que pour rin au monde i' n'sort'ithaient d'vant qu'd'av&eacute; dormi. Ch'est-tan-tchi, Alphonse et m&eacute;, j'nos en f&ucirc;mes mangi dans un restaurant ou-&egrave;s qu'il avait 't&eacute; plongeur y'a tchique ann&eacute;es. D'ichin, j'envyi des post-cards &agrave; nos gens d'J&egrave;rri, en lus mertchant qu'j'ava&icirc;mes veu tout chenna; et quand j'entr&icirc;mes &agrave; l'h&ocirc;tel, j'trouv&icirc;mes Sophie et ma ni&egrave;che lav&eacute;es et pi&eacute;gnies - la preumi&egrave; fais d'pis J&ecirc;rri - et pr&ecirc;tes &agrave; sorti s'promn&eacute;. S'promn&eacute;! s'fit Alphonse; j'embertchons pour Nice dans un quart'-d'heuthe!<p>

 L'id&eacute;e d'Nice r'dounni du tcheu &agrave; nos femmes: il' en avaient tant oui p&acirc;sl&eacute;! N&eacute; v'l&agrave; don en route! I' faisait d'pus en pus caud, et nou n'pouait don pon se t'nin &egrave;svillyis. Il t'ait daeux heuthes et d'mie du matin quand j'd&egrave;sbertch&icirc;mes l&agrave;; et coumme toutes les h&ocirc;tels 'taient freumm&eacute;s, j'dorm&icirc;mes sur les bancs du parc en attendant l'jour. Mais tchi belle ville que N&icirc;ce! J'f&ucirc;mes l&agrave; un jour et d'mi, et oquo Alphonse pr&eacute;tend qu'y'&agrave; pus d'eunne chose que j&eacute; n'v&icirc;mes pon. Y'a pus d'chent mille habitants &agrave; Nice (sans compt&eacute; l's'Angliais qui viennent pour tith&eacute; des pigeons) et j'e&ucirc;mes le temps d'all&eacute; vaie la maison o&ugrave;-&egrave;s qu'Garibaldi avait 't&eacute; n&eacute; - eunne faillie sorte d'maison. Nous ethait bin rest&eacute; oquo un d'mi&egrave; jour l&agrave; - pour dormi, disaient les femmes - mais pas moyen.<p>

 "Filons sur Toulon pour voir les navires-de-guerre" qu'dit Alphonse. J'viag&icirc;mes de niet, coumme d'amor (v'la tchi sauve des frais d'h&ocirc;tel) et nos y v'l&agrave;! Justement y'avait des r&eacute;gates chu jour l&agrave;. Alphonse loui un bat&eacute; &agrave; velles &agrave; deux mat'lots - jommais d'ma vie j'n'avais si bein dormi coumme dans l'fond d'chu bat&eacute;-l&agrave;, sus un perlas - et quand j'e&ucirc;mes fait daeux fais l'tou d'un navithe &agrave; tcherbon qu'&eacute;tait ancr&eacute; en rade, j'rentr&icirc;mes pour av&eacute; l'temps d'envi&eacute; tchique cartes-postales en J&ecirc;rri, et prendre le train pour Bordeaux. J'fumes vingt-quatre heuthes la d'dans sans d&egrave;srap&eacute;! et j'e&ucirc;mes &agrave; souotn&eacute; Sophie entre Alphonse et m&eacute;, en d&egrave;sbertchant, pour l'emp&ecirc;chi d'tch&eacute;e bas d'soumet. Pour en dithe le vrai, j'tais tout &agrave; fait &egrave;scouochi &eacute;tout; ch'est-tan-tchi j'nos couoch&icirc;mes tous sinon Amanda qui dit qu'oul avait tchiques cartes-postales &agrave; envi&eacute; en J&ecirc;rri, pour que les gens en pal&icirc;ssent &agrave; la pratique. J'dorm&icirc;mes toute la journ&eacute;e! et quand j'entr&icirc;mes dans la chambre &agrave; Manda pour lis dithe qu'il 'tait temps d'mangi eunne bouochie d'vant prendre le train pour Poiti&ecirc;rs, j'la trouv&icirc;mes endormie sur sa tchaise endret eunne douzaine de cartes. Mais coumme la carosse qui d'vait nos condithe &agrave; la station 'tait &agrave; la porte, j'la portimes toute endormil d'dans, et, cache &agrave; la station! En passant dans eunne rue, j'v&icirc;mes le dos d'eunne statue d'un soudard qu'en avait tu&eacute; un autre, et, dans eunne autre rue, Alphonse nos fit r'mertchi un &acirc;ne qui v'nait de r'tchul&eacute; sa tch&eacute;thiot&eacute;e de m'lons dans eunne f'n&ecirc;tre de boutique. J'n'avais jommais tant rit et sinon que ch'tait l'heuthe du train j'&eacute;thais bein rest&eacute; l&agrave; tchique temps &agrave; vaie l'fonne. J'arriv&icirc;mes tout juste! Y'avait hardi d'monde, et j'f&ucirc;mes hardi boustchull&eacute;s. Quand l'train fut en marche nou s'apperchu tout d'un coup qu'Sophie mantchait! Par bounheu les gens du train e&ucirc;tes justement l'temps d'la ru&eacute; dans l'wagon &agrave; marchandises, et j'la r'trouv&icirc;mes &agrave; la pr&eacute;chainne station, endormie entre daeux poutchies d'oignons.<p>

 Nou n'p&acirc;ssi qu'eunne ni&egrave;t &agrave; Poitiers, et pis, le lend'main matin, apr&egrave;s un caf&eacute;-au-lait (pas assez d'chucre) dans eunne auberge ou &egrave;s qu'la femme avait d'la barbe au menton, en route pour Nantes. J'voulaimes vaie Nantes! Alphonse pr&eacute;tendait qu&eacute; ch'tait eunne assez grande ville; et qui counaissait eunne auberge aupr&egrave;s d'la prison, iou qu'nou pouait av&eacute; du blianc vin pour douze sous la boutelle: ch'est-an-tchi; nos y v'lo! La preumi&eacute; chose que j'f&icirc;mes, Alphonse et m&eacute;, apr&egrave;s av&eacute; fait couochi les femmes, ch'fut, coumme de raison, d'all&eacute; en gou&ocirc;t&eacute;. A p&acirc;sl&eacute; franchement, j'aime autant du bouan cidre bouchi, mais coumme l'aubergiste avait mathi&eacute; eunne tante au cou&ocirc;sin d'Alphonse, nou n'put sinon lus faithe val&eacute;. J'lus f&icirc;mes v&acirc;l&eacute; tout l'jour! et en r'prenant l'train' d'viers neuf heuthes du s&eacute;, je m'sentais d'humeu d'dormi toute la ni&egrave;t, la t&egrave;te appi&eacute;e sus l'&ecirc;paule de yunne ou l'autre de nos femmes. Malheutheusement, not' carrosse 'tait plienne de soudards qui s'n'allaient r'trouv&eacute; lus caserne, et y'eut du sabat toute la ni&egrave;t. I' s'm&icirc;ntes &agrave; chant&eacute;, &agrave; jibb&eacute;, a offri &agrave; b&egrave;the au goulot &agrave; Sophie, et &agrave; voul&eacute; ball&eacute; &agrave; la courte-p&acirc;lle pour d&eacute;cid&eacute; l'sien qu'assi&eacute;thait 'Manda sus ses g'nors! J'eut &agrave; m'm&acirc;rri pus d'eunne feis. Mais tout &agrave; eunne fin, et quand j'd&egrave;sbertch&icirc;mes &agrave; la gare du Mans, dans les quatre heuthe du matin, je ch&acirc;tch&icirc;mes de main ov touos ch&egrave;s soudards l&agrave;, et bein aise d'en &ecirc;tre d&egrave;sb&acirc;t&eacute;s. J'nos assi&eacute;vimes sus not' casse tandi qu'Alphonse s'en fut trouv&eacute; un h&ocirc;tel et amn&eacute; eunne carosse - &agrave; ch'qui dit. Chinq heuthes! six heuthes!! huit heuthes!! et pas d'Alphonse.<p>

 Tchil faithe? L'panph&egrave;que avait nos sous et nos billets! un gendarme vint nos dithe qui fallait d&egrave;sdjerpi d'l&agrave;, et mes femmes plieuthaient d'faim et d'fatigue. J'en 'tais &agrave; n'sav&eacute; d'tchi bord tou&acirc;nn&eacute; la t&ecirc;te, quand n&eacute; v'l&agrave; un mousse qui s'appr&ecirc;che et nos dit "Y'a un houmme qui m'a dounn&eacute; chinquante centimes pour v'nin apport&eacute; unne lettre. I' m'a dit qu'en r'gardant bein, j'app&eacute;rcheuv'thais un &egrave;sm&acirc;nus et deux feumelles assis sus eunne casse! che s'ait i' vous, par chance?" Et i' m'tendit eunne lettre adresshie &agrave; man nom. Ch'tait eunne lettre d'Alphonse pour dithe:<p>

"Mes amis, mes chers amis,<br>
 De suite rentrez au logis."<p>

 et deux mots pour dithe qu'il 'tait enny&eacute; d'nous, et qui s'n'allait loin, bein loin, en Autriche! qu'n'ou n'le r'verrait pus jommais, et qui gardait not' bourse et cont'nu, en m&eacute;mou&egrave;the de nous! Nos billets de r'tou, par bounheu, 'taient dans la lettre! L' Ma&icirc;tre d&eacute; Gare consentit &agrave; laissi mes femmes prendre un somme dans l'shed &egrave;s bagages tandi que j'm'en fut d'hors vendre ma montre pour pou&eacute; lus rapport&eacute; du pain &agrave; mangi et tchiques tranches de lard rou&ecirc;tre.<p>

 J'emb&eacute;rtchimes dans l'preumi train, je viag&icirc;mes jour et niet sans d&eacute;srap&eacute;; j'n'e&ucirc;mes que du pain, d'la couenne de lard r&ocirc;tie, et tchiq' faillis pommes; rin &agrave; b&egrave;the sinon d'lieau pour les femmes et du cidre pour m&eacute;, (viyant qu'man tcheu est un mio faillyi) et, je n'sait trop coumment, j'arriv&icirc;mes jusqu'&agrave; Granville! J'ta&icirc;mes qu&acirc;zi morts! Nos habits 'taient en chiques; les chapiaux des femmes faisaient paeux &egrave;s passants, et la police nos r'gardait d'travers en se d'mandant si je v'na&icirc;mes d'&egrave;scapp&eacute; d'prison!<p>

 Enfin! nos v'la &agrave; la fin abord du bat&eacute; pour J&ecirc;rri. Nos billets nos dounnaient drou&eacute;t &agrave; viagi en preumi&egrave;the, mais jommais n'voul&icirc;tes nos permettre de d'vall&eacute; dans la chambre, viyant quje r'semb'ia&icirc;mes &agrave; des pe&ucirc;le, qui d&icirc;tes. Nou nos d'valli dans la calle, parmi un fliotchet d'poules; et nos v'l&agrave; en l'heu touos les treis &agrave; dormi comme des... comme des... enfin, coume nou dort quand nou n'en peut pus!<p>

 J'vouli prendre euune cab pour nos r'condithe siez-nous mais, apr&egrave;s nos av&eacute; r'gard&eacute;, l'pendloque dit qui voulait &ecirc;tre p&eacute;yi &agrave; l'avanche! P&eacute;yi a l'avanche! et j'n'avais qu-treis sous de tout bein! J'gabath&icirc;mes don d'not' mus jusqu'&agrave; siez-nous, &agrave; pid. Nou mangi enfin un r'pas sans &ecirc;tre oblyijis de s'h&acirc;t&eacute; pour attrap&eacute; l'train: et pis nou s'couochi! <p>

 J'avons veu du pays! et tchiq' statues d'soudards. Et, coumme le 'trip' avait 't&eacute; entreprins pour l'amour de ma ni&egrave;che, et pour qu'oul eusse du plaisi, ch'est bin au mains coumme j'y'ait fait comprendre, que tou&ocirc;s les frais saient &agrave; san compte - en y comprennant eunne neuve montre pour m&eacute; un neu' chap&eacute; pour ma femme, et deus'treis autres extras.<p>

 Nos femmes ont cliutt&eacute; un mouochin d'cartes-postales dans lus album; et quand i' veint du monde nos vaie, nou lus montre les pli&eacute;ches ou-&egrave;s que j'vimes des statuts d'soudards qu'avaient t&egrave; &agrave; la dj&egrave;rre. <p>
&nbsp;<p>

<i><a href="brambilo.html">P&eacute;pin Bilo</a> </i><p>


<P>&nbsp;</P>

<FONT SIZE=2>
<P><i>Viyiz &eacute;tout:</i></P>

<ul>
<li><a href="buonvier.html">Un Buon Vier Jerriais</a><p>
<li><a href="iles.html">Les &Icirc;les d'la Manche</a><p>
<li><a href="gdfnouor.html">En Nouormandie</a><p>
<li><a href="nouormandie1955.html">Un viage en Nouormandie</a><p>
<li><a href="michet.html">Un Viage au Mont St. Michet</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="saintmalo1913.html">Eune Visite &agrave; St. M&acirc;lo</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="pmcasino.html">Le Grand Bal et l'Casino</a><p>
<li><a href="assembliee/bretagne.html">Excursion en Br&eacute;tagne</a><p>
<li><a href="assembliee/lamballe.html">Excursion &agrave; Lamballe</a><p>
<li><a href="gdferrant.html">L&eacute; J&egrave;rriais &egrave;rrant!</a><p>
<li><a href="lettrejerriaise6.html">La Lettre J&egrave;rriaise</a><p>
<li><a href="perigord.html">Mes Miyeu Vacances</a><p>
<li><a href="sancerre.html">Tchiques M&eacute;mouaithes</a><p>
<li><a href="saintmalo.html">Saint M&acirc;lo</a><p>
<li><a href="gdfsaintmalo.html">Les d'vis du Bouan'homme George</a><p>
<li><a href="brambilo1889.html">Eune Lettre d&eacute; Bram Bilo</a><p>
<li><a href="brambiloparis.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis3.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis4.html">Bram Bilo &agrave; l'Exposition &agrave; Paris en 1889</a><p>
<li><a href="brambiloparis5.html">Bram Bilo &agrave; l'Exposition &agrave; Paris en 1889</a><p>
<li><a href="painlarmor.html">Larmor ch&egrave;s preumi S'tembre, 1911</a><p>
<li><a href="bastille.html">Qu'i' mangent des m&egrave;rvelles!</a><p>
<li><a href="gdfparis.html">Paris</a><p>
<li><a href="gdfparis2.html">Paris</a><p>
<li><a href="gdfparis1948.html">Les D'vis du Bouan'homme George</a><p>
<li><a href="napoleon.html">Napol&eacute;on</a><p>
<li><a href="normandie.html">Ma Normandie/Man Bieau P'tit J&egrave;rri</a><p>
<li><a href="gdffrance.html">En France</a><p>
<li><a href="gdfaurpos.html">Au r'pos en France</a><p>
<li><a href="gdfangouleme1.html">Angoul&ecirc;me</a><p>
<li><a href="gdfangouleme2.html">Angoul&ecirc;me</a><p>
<li><a href="gdffran.html">Les Fran&ccedil;ais chang&icirc;drent d'id&eacute;e!</a><p>
<li><a href="gjcitouoyens.html">&Egrave;s armes, citouoyens</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
