<HTML>
<HEAD>
<TITLE>&Ecirc;pitre &egrave;s Galatchiens - Galatians</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'&Ecirc;pitre &egrave;s Galatchiens</h2></font></center><p>

<center><font color="#215e21"><h3>Chapitre 2, v&egrave;rsets 15-16 </h3></font></center>
Nous tchi sommes des Juis par na&icirc;ssance et pon des Pa&iuml;ens p&eacute;cheurs savent qu'eune p&egrave;rsonne n'est pon justifi&eacute;e par les oeuvres d'la louai, mais par la fouai en J&eacute;s&ucirc; l'Onguenn&eacute;. J'avons, nous &eacute;tout, m&icirc;ns not' fouai en J&eacute;s&ucirc; l'Onguenn&eacute; pouor qu&eacute; j's&eacute;yons justifi&eacute;s par la fouai en l'Onguenn&eacute; et pon par l's oeuvres d'la louai, par cause qu&eacute; fis d'&acirc;me n&eacute; s'sa justifi&eacute; par les oeuvres d'la louai.<br/>
<br/>

&nbsp;<p>

<center><font color="#215e21"><h3>Chapitre 2, v&egrave;rset 19-Chapitre 3, v&egrave;rset 9</h3></font></center>

Ch'est en tchi par la louai j'sis mort &agrave; la louai &agrave; seule f&icirc;n qu&eacute; j'pi&ecirc;sse &ecirc;t' vivant au Bou&ocirc;n Dgieu. J'ai 't&eacute; cliou&eacute; &agrave; la crouaix acant&eacute; l'Christ et ch'n'est d'aut' m&eacute; tch'est vivant mais l'Christ tch'est vivant en m&eacute;, et la vie qu&eacute; j'sis &agrave; vivre dans la chai est qu&eacute; j'vis atout la fouai, la fouai du Fis d'Dgieu tchi pouor l'amour d&eacute; m&eacute; s'donnit pouor m&eacute;. J&eacute; n'mets pon &agrave; rein la gr&acirc;ce d&eacute; Dgieu, par cause qu&eacute; si la justice veint par la louai, l&eacute; Christ mouothit pouor rein.<br/>
<br/>
Pe&ucirc;les qu'ous &ecirc;tes, Galatchiens! Tchi qui vos a enchorch&eacute;l&eacute;? Ou savez bein qu'J&eacute;s&ucirc; Chri fut cliou&eacute; &agrave; la crouaix; r&ecirc;ponnez-m&eacute; don ra&icirc;que chennech&icirc;n: Ch'est-i' qu'l'Esprit v&icirc;nt &agrave; vous par l'adg&egrave;vement d'la louai ou par l'&ecirc;cout'tie d'la fouai? &Ecirc;t'-ous b&ecirc;tes d&eacute; m&ecirc;me? Ayant c'menchi dans l'Esprit, vos'n'all'-ouos ag'ver tout dans la chai. Av'-ous &ecirc;canchi tant d'tchi pouor rein faithe, s'ou n'faites rein en &ecirc;ffet? Eh bein, l'chein tchi vos envyie l'Esprit et fait des mithacl'yes parmi vous, fait-i' chenna par l'adg&egrave;vement d'la louai ou par l'&ecirc;cout'tie d'la fouai? Coumme &Acirc;br&eacute;han criyait en Dgieu et chenna l&icirc; fut accompt&eacute; coumme la justice, viy'-ous don qu'les cheins tchi craient d'm&ecirc;me sont les fis d'&Acirc;br&eacute;han, et l's &Ecirc;crituthes, en pr&eacute;d&icirc;thant qu'l&eacute; Bou&ocirc;n Dgieu justifi&ecirc;thait les pa&iuml;ens par la fouai, d&ecirc;cliath&icirc;drent la bouonne nouvelle &agrave; l'avanche &agrave; &Acirc;br&eacute;han en d&icirc;thant, &quot;Touos les pa&iuml;ens s'sont b&eacute;nis en t&eacute;.&quot; Et n&eacute; v'l&agrave; pouortchi qu'les cheins tchi craient sont b&eacute;nis auve &Acirc;br&eacute;han tch'avait creu.<br/>

&nbsp;<p>

<center><font color="#215e21"><h3>Chapitre 5, v&egrave;rset 1 </h3></font></center>

Ch'est pouor la lib&egrave;rt&eacute; qu&eacute; l'Onguenn&eacute; nos a lib&eacute;th&eacute;. T'nez bou&ocirc;n don et n'vos la&icirc;ssiz pon suff&acirc;tchi souos l'joutchet d'l'escliavitude.<br/>
<br/>

&nbsp;<p>

<center><font color="#215e21"><h3>Chapitre 5, v&egrave;rsets 13-14 </h3></font></center>
Ch'est en tchi, mes fr&eacute;thes, ous avez 't&eacute; d&ecirc;hal&eacute;s &agrave; la lib&egrave;rt&eacute;. Tout coumme n&eacute; faites pon s&egrave;rvi vot' lib&egrave;rt&eacute; pouor vos abuser &agrave; la chai, mais auve l'amour entr&eacute;-s&egrave;rv'-ous. Car toute la louai est accomplyie atout chennech&icirc;n, coumme nou dit, &quot;Aime tan va&icirc;th&icirc;n coumme t&eacute;-m&ecirc;me.&quot;<br/>
&nbsp;<p>

<center><font color="#215e21"><h3>Chapitre 6, v&egrave;rset 8 </h3></font></center>

L&eacute; chein tchu s&egrave;me pouor plaithe &agrave; sa chai, d'la chai tchil'la la ruinne; l&eacute; chein tchi s&egrave;me pouor pliaithe &agrave; l'Esprit, d'l'Esprit tchil'la la vie &ecirc;t&egrave;rnelle.<br/>
&nbsp;<p>

<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</ul>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
