<HTML>

<!-- Mirrored from members.societe-jersiaise.org/geraint/jerriais/statue1910.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
<HEAD>
<TITLE>R&eacute;flexions Royales</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>R&eacute;flexions Royales</h2></font></center><br><p>
&nbsp;<p>


<CENTER><IMG SRC="gii99a.jpg" ALT="George II"  WIDTH=188 HEIGHT=292 BORDER="0"><br>
<FONT SIZE=2><i>La Statue du Rouai George II</i></FONT>

</CENTER><p>
<CENTER><TABLE><TR><TD>

Se fait l'Rou&eacute; George sus l'Monument:<br>
"Coumme le monde va; mon doux! mon doux!<br>
Qu'i' change d'humeur, de style et d'go&ucirc;t,"<br>
Se fait l'Rou&eacute; George sus l'Monument.<br>
<p>

Se fait l'Rou&eacute; George, en r'gardant l'temps:<br>
"D'la ply'ie &agrave; torrents touos les jours, -<br>
Et fraidde! que j'en ai les daigts gourds!"<br>
Se fait l'Rou&eacute; George, en r'gardant l'temps.<br>
<p>

Se fait l'Rou&eacute; George, en s'frottant l'pi:<br>
"J'ai un empli&acirc;tre, mais ch'est bein seux<br>
Que l'temps &agrave; v'nin, m'en faudra deux!"<br>
Se fait l'Rou&eacute; George, en s'frottant l'pi.<br>
<p>

Se fait l'Rou&eacute; George en m&eacute;ditant,<br>
Quand'i qu'j'tais hore j'ai t'y mantchi<br>
Les biaux ni&egrave;rs cats dans l'Vi&egrave;r Marchi,<br>
Se fait l'Rou&eacute; George en m&eacute;ditant.<br>
<p>

Se fait l'Rou&eacute; George, en groum&acirc;chant:<br>
"Un parapluie me f'thait pus d'bein<br>
Que l'jaune b&acirc;ton qu'j'ai dans la main;"<br>
Se fait l'Rou&eacute; George, en groum&acirc;chant.<br>
<p>

Se fait l'Rou&eacute; George, ov un soupi,<br>
"Si seul'ment j'tais bein abriy&egrave;<br>
Par un chap&eacute; d'la mode d'anni&egrave;t";<br>
Se fait l'Rou&eacute; George, ov un soupi.<br>

<p>

Se fait l'Rou&eacute; George, en cl'yinn'tant l's'yi&egrave;rs:<br>
"Qu'ch'est d'tchi failli que l'gaz jerriais,<br>
N'y'a qu'au cli&eacute; d'lune que j'peux y vais;"<br>
Se fait l'Rou&eacute; George, en cl'yinn'tant l's'yi&egrave;rs.<br>

<p>

Se fait l'Rou&eacute; George, en ritonnant:<br>
"J'ouai d's'Avocats p&acirc;ler tout l'jour, -<br>
Y'a tchic bouann' vielle affaithe en Cour!"<br>
Se fait l'Rou&eacute; George, en ritonnant.<br>

<p>

Se fait l'Rou&eacute; George, (&agrave; san tout seu),<br>
"Tch'est don' qu'y'a y'eu, &agrave; l'H&ocirc;pita,<br>
Que l'Comit&eacute; s'sait dans ch't'&ecirc;tat?"<br>
Se fait l'Rou&eacute; George, (&agrave; san tout seu).<br>

<p>

Se fait l'Rou&eacute; George, bein amus&egrave;:<br>
"L'Alman&acirc; d'la Nouvelle, chutte fais.<br>
En a-t-'i' don' du bouan jerriais!"<br>
Se fait l'Rou&eacute; George, bein amus&egrave;.<br>

<p>

Se fait l'Rou&eacute; George, en r'gardant l'Square;<br>
"I' sont finis d'lus Elections:-<br>
Daniel n'est pas dans l's'envithons!"<br>
Se fait l'Rou&eacute; George, en r'gardant l'Square.<br>

<p>

Se fait l'Rou&eacute; George es D&eacute;put&eacute;s:<br>
"J'esp&eacute;the, amins, qu'ou-z'allez t'nin<br>
Vos belles promesses... le temps &agrave; v'nin;"<br>
Se fait l'Rou&eacute; George es D&eacute;put&eacute;s.<br>

<p>

Se fait l'Rou&eacute; George, &agrave; Mess Berteau:<br>
"La rue qu'ou r'griyis ov tant d'soin<br>
Ou n'n'avait, ma f&eacute;! grand besoin;"<br>
Se fait l'Rou&eacute; George, &agrave; Mess Berteau.<br>

<p>

Se fait l'Rou&eacute; George au Bouan-houmme No&eacute;:<br>
"Oh! pouorr' vi, t&eacute; r'v&eacute;lo; d&ecirc;j&agrave;,<br>
Ov des patchets plien tan bissa'!"<br>
Se fait l'Rou&eacute; George au Bouan-houmme No&eacute;.<br>

<p>

Se fait l'Rou&eacute; George &agrave; Ma&icirc;tre Elie:<br>
"N'en v'l&agrave; b&eacute;t&ocirc;t assez, viyons!<br>
Fiche me la paix ov tan crayon;"<br>
Se fait l'Rou&eacute; George &agrave; Ma&icirc;tre Elie.<br>

<p>
&nbsp;<p>
<p>

<i><a href="ejluce.html">Elie</a></i><br>

<i>Nouvelle Chronique de Jersey 24/12/1910</i><p>


</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="pouorre.html">La Pou&ocirc;rre Statue</a><p>
<li><a href="compieinte.html">Unne Compieinte</a><p>
<li><a href="georgeiii.html">A George III, Statue Royale</a><p>
<li><a href="cahouain_gii.html">D'pis qu'ils ont amarr&eacute; la statue du rouai Dor&eacute;</a><p>
<li><a href="crouaix_viermarchi.html">La Crouaix du Vier Marchi</a><p>
<li><a href="viermarchi.html">L&eacute; Vi&egrave;r Marchi</a><p>
<li><A HREF="royal_square.html">Royal Square</A><p>
<li><a href="patrie_dangi.html">La Patrie en Dangi</a><p>
<li><a href="egyptien.html">Marchi coumme un &Ecirc;gyptien</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/statue1910.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
</HTML>
