<HTML>

<!-- Mirrored from members.societe-jersiaise.org/geraint/jerriais/bisson_collette.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
<HEAD>
<TITLE>Mess Bisson &agrave; la Collette</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mess Bisson &agrave; la Collette</h2></font></center><p>
<CENTER><TABLE><TR><TD>

Ov' ma brioche et ma serviette,<br>
Sus l'rotchi du bord d'la Collette,<br>
J'm'en fu' l'autr' ser laver mes pi'ds<br>
Et gou&ocirc;ter deux-trais bouans b&ecirc;nits.<br>
<p>

Quand veint l'&ecirc;t&egrave; et qu'nou sue tant<br>
Faut changi d'cauches de temps en temps,<br>
Ch'n'est pon qu'mes pi'ds - ou compren&egrave;z...<br>
Mais nou-z'est mus s'i' sont bein n&egrave;ts!<br>
<p>

De m&ecirc;me, j'men fu', coumme je disais,<br>
A man tout seu' hors de la vaie;<br>
J'm'assi&eacute;vi sus un gros rotchi,<br>
En prenant soin de n'pas m'drotchi.<br>
<p>

Et mes cauches hortes, mes pi'ds touos nus<br>
Dans une grand' mathe je fis d'man mus<br>
Pour rafra&icirc;chi mes pi'ds br&ucirc;lants,<br>
Mangeant tchic b&ecirc;nits en m&ecirc;me temps!<br>
<p>

Je v'nais d'en &ecirc;caller un b&eacute;<br>
Quand, tout d'un coup, - bon! Tch'est que j'vai'<br>
S'en v'nin marchant, le nez en haut<br>
En n&eacute;the casaque, tout coumme i' faut?<br>
<p>

Je r'counnu' tout d'suite le moussieu<br>
Que j'viyais v'nin &agrave; san tout seu<br>
R'gardant e'tou' d'li et respithant<br>
A pliens poumons, en se r'dr&eacute;chant.<br>
<p>

La pann&egrave;e d's casaque au vent,<br>
I' marchait bouan rond sus l'chiment;<br>
Et viyait tout alentou' d'li<br>
Le ciel, la terre, la mer, l'rotchi!<br>
<p>

Ch'tait, l'craithait-'on? Ch'tait Mess Bisson!<br>
S'en veint-i', je m'dis, au paisson?<br>
Et mais, pas dans ches habits-l&agrave;,<br>
Il y g&acirc;t'tait san bieau ni&egrave;r fa!<br>
<p>

Tch'est don' qui s'en veint faithe ichin<br>
A san tout seu' 'not' vier ammin,<br>
Ov san chap&eacute; d'paille &agrave; sa main?<br>
- Pour de me, j'n'y comprenais rein.<br>
<p>

J'le r'm&egrave;rtchais s'n'aller &agrave; bouans pas<br>
Coumme un houmme content d'san travas,<br>
Je l'vi' s'assi&eacute;the, au but d'un temps,<br>
En d'sous d'la banque sus un p'tit banc!<br>
<p>

Si che n'tait pon l&agrave; Mess Bisson,<br>
Qu'je m'dis, - j'&eacute;thais p't'&ecirc;tre un soup&ccedil;on:<br>
Assis sus les bancs d'par ichin<br>
Y'o&ugrave; qu'les coupl'yes ont amor de v'nin!!<br>
<p>

App'y&egrave; sus l'bord de man rotchi<br>
J'le r'gardais d'm&ecirc;me, - d'la carre de m'n'yi,<br>
Et essuyant mes pi'ds, j'disais:<br>
Il a l'air content y'o&ugrave; qu'il est!<br>
<p>

J'ne r'pensi pus &agrave; Mess Bisson,<br>
J'm'en r'fu' tout drait &agrave; la maison,<br>
Mais Samedi, dans la gazette,<br>
J'comprins, san tou' par la Collette!<br>
<p>

Pour que sa gazette fusse rempl'yie!<br>
I' y'avait 't&egrave; pour d'la "copie"! -<br>
Mais chein qui m'fait l'pus d'mal au tchoeu<br>
I' n'dit m&ecirc;me pas si' m'avait veu!<p>
&nbsp;<p>
<i><a href="ejluce.html">Elie</a></i><br>

<i>1913</i><p>

</TD></TR></TABLE></CENTER>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="bisson.html">Mess Bisson!</a><p>
<li><a href="bissonca.html">Mess Bisson et san ca!</a><p>
<li><a href="bisson_large.html">Mess Bisson au large!</a><p>

<li><a href="cococollette.html">La Co-co-Collette</a><p>
<li><a href="notreammin.html">Notre Ammin</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bisson_collette.html by HTTrack Website Copier/3.x [XR&CO'2014], Tue, 15 Jul 2025 14:04:11 GMT -->
</HTML>
