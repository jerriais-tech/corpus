<HTML>

<!-- Mirrored from members.societe-jersiaise.org/geraint/jerriais/cahouain_caltchul.html by HTTrack Website Copier/3.x [XR&CO'2014], Tue, 15 Jul 2025 14:00:09 GMT -->
<HEAD>
<TITLE>La s'maine pass&egrave;e, j'r'venais de faithe unne p'tite touann&egrave;e dans la Cohue</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La s'maine pass&egrave;e, j'r'venais de faithe unne p'tite touann&egrave;e dans la Cohue</h2></font></center><p>


La s'maine pass&egrave;e, j'r'venais de faithe unne p'tite touann&egrave;e dans la Cohue et j'm&eacute; muchi dans un creux souos les pids de King George pour yaidgi &agrave; l'y cauffer l'ort&eacute;s et l'd&egrave;sl&acirc;ss&eacute; un miot, car d&eacute;pis tchique temps le pouor balloc est obligie de se t'nin sus un pid et pour qui s'en &acirc;lle pas dans le biau b&acirc;tisse de Broad Street, ils l'on amath&eacute;.<br/>
<br/>
J't'ais l&agrave; depis l'moment quand un houmme s'en vint avec un &egrave;stch&egrave;lle et unne bringe. De peux d'&ecirc;tes coll&eacute; avec les posters iou qu'est &eacute;crit &quot;l'ami du peuple,&quot; bein vite j'm'&egrave;scapi et j'men fut tout drait me muchi dans ma niche &agrave; la g&acirc;zette, au haut du vi&egrave;r marchi, mais pas iou qu'unne sardine est &agrave; cont&eacute; un tas de menties et de sornettes jusqu'au temps qu'ou s'sait happ&egrave;e par un maquereau.<br/>
<br/>
Y-avait tchique temps que j'tais l&agrave; quand je vit sortir du Halkett deux ou trais messieurs que je connais bein. Iun d'ieux dis  : T'en vas tu all&eacute; au meeting si&eacute;z Mac &agrave; ces s&eacute;.<br/>
<br/>
Bein vite, me v'l&agrave; hors de ma niche et j'men fut si&egrave;z Mac, iou que j'me muchi dans l'creux du portico.<br/>
<br/>
Quand vint la ni&eacute;t, j'tais tout l'temps &agrave; man poste quand j'ententendit unne vouais qui disait tchique chose coumme  : J'veur la justice, et v'l&agrave; qu'est tout, j'nai pas besoin de vot'e aide.<br/>
<br/>
La crois&eacute;e du meeting room &eacute;tant ouverte, vite j'vais me muchi souos la tablle.<br/>
<br/>
Tchi bad luck, gar&ccedil;ons, j'fut quasiment &egrave;cras&eacute;.<br/>
<br/>
Un mousieu meins ses pids sus iunne de mes plieumes. J'criyais que ch'tait le steam roller tellement que ses souy&eacute;s taient grands, mais j'vit qu'il avait des cauches et que ieunne avait, couomme nou dit, unne patate au but.<br/>
<br/>
Une fais que tout le monde fut ariv&eacute; et que le major ieu pris place dans le fauteuil, ils se mirent &agrave; d'vizer.<br/>
<br/>
D'apr&egrave;s chein que je pouvais en comprendre, la tchestion &eacute;tait de s'avai si eunne vaque de six ans et eun mais pouvait &ecirc;tre eune vaque de sept ans  !! Oui, y en a qui disait que chutte vaque-l&agrave; ne pouvait pas entrer dans la classe de trais &agrave; six ans.<br/>
<br/>
Un chantegni disait que lorsque son fis passi ses examens pour le &quot;civil service&quot; il avait vingt ans et tchique mais, et y fut bein accept&eacute;, quoique le &quot;civil&quot; &eacute;tait qu'il fallait qui passe de 16 &agrave; 20 ans. Il dit &eacute;tout que ce qui avait &eacute;t&eacute; fait &eacute;tait correct, et il proposa de pass&eacute; outre et de ne pas accepter le prot&ecirc;t.<br/>
<br/>
Un mousieu qui d'visait en angliais pasly de discr&eacute;tion au sujet de chutte  proposition et s'mit &agrave; dize que la lettre de Chas. n'&eacute;tait pas iun prot&ecirc;t.<br/>
<br/>
Joe fit tchique ermerques et ne v'la que le grand John s'mit a dire  : C'est pas parce que vous &ecirc;tes - que vous allez nous traiter comme des &egrave;sfants qui vont &agrave; l'&eacute;cole. J'pense que c'est &agrave; peu pr&egrave;s chunna qui lus dit, car il y en avait tant qui d'visaient et qui &eacute;taient excit&eacute;s, que, ma f&eacute;, j'pouvais pas bein entendre chein qui fut dit.<br/>
<br/>
Un aoutre se l&egrave;ve  j'pense que ch'est l'sien tchi fit la proposition  et i' l&ucirc;s dis  : Tout chounna n'est pas eunne tchestion de sav&eacute; tchi qu'est dans l'drou&egrave;t ou dans l'tort. Nan, ch'est eunne tchestion de jalousie et de <i>spite</i>.  <br/>
<br/>
Chein qui m'a l'pus surprins, ch'est que Charles n'tait pas au meeting, car j'eut biau ergard&eacute;, je'n le vit pas.<br/>
<br/>
Toute chutte histou&egrave;the n'est pas occouo fini et j'pense qu'i s'en va y'av&eacute; un aoutre meeting la s'mainne tchi vein, &agrave; meins qu'nou mette le tout sus l'shelf ou le louogi au greffe.<br/>
<br/>
Frainque se comportit coumme un homme  : aussin, j'pense bein que Joe l'&icirc; d'mand'a occouo une fe&icirc;s d'av&eacute; eunne gomme de cartes ov' li.<br/>
<br/>
A b&eacute;t&ocirc;t.<br/>
<br/>
<i><a href="gwdec.html">Caouain</a></i><br/>
<i>5/3/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
 
<li><a href="cahouain_menneties1923.html">Viyant chein que l'Sieur Caouain mint dans la gazette d'Samedi pass&eacute;</a><p>
<li><a href="cahouain_sornettes.html">Ch'n'est pon des sornettes que j'vais vos raconter</a><p>
<li><a href="cahouain_camper.html">Couomme nous sait, il y a hardi de docteus</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_3bouais.html">Mardi au s&eacute;, j'tais jutchie sus ieun des trais bouais</a><p>
<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_niolin.html">L'boss veut une colonne de ton gnollin</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_caltchul.html by HTTrack Website Copier/3.x [XR&CO'2014], Tue, 15 Jul 2025 14:00:09 GMT -->
</HTML>

