<HTML>

<!-- Mirrored from members.societe-jersiaise.org/geraint/jerriais/gdfhist.html by HTTrack Website Copier/3.x [XR&CO'2014], Tue, 15 Jul 2025 13:52:46 GMT -->
<HEAD>
<TITLE>Historique...</TITLE>
<META  name="keywords" content="JÃ¨rriais, language, langue, St Helier, Saint Helier, Royal Square, Royal Court">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><center><font color="#215e21"><h2>Historique...</h2></font></center></P>
<P>Moussieu l'R&eacute;dacteu,</P>
<P>Quand j'sis au M&eacute;nage auve ma biblioth&egrave;que d'amain, j'ai tr&eacute;jous l'nez dans les livres, comme m&eacute; disaient Papa et Manman quand j'allais &agrave; l'&ecirc;cole, et j'y'trouve un tas d'choses int&eacute;r&ecirc;ssantes au sujet du temps pass&eacute;. </P>
<P>Sus man portrait du <a href="royal_square.html">Vi&egrave;r Marchi</a> en 1738, quand L'G&eacute;n&eacute;ral Jean Cavalier fut ass&egrave;rment&eacute; <a href="gouverneux.html">Lieut'nant Gouv&egrave;rneux</a> l&eacute; dgiex-huit d'ao&ucirc;t d&eacute; ch't ann&eacute;e-l&agrave;, j'vai qu'la date sus l'haut d'la porte d'La Cohue est 1520. Il est si int&eacute;r&ecirc;ssant, chu portrait-l&agrave;, que j&eacute; n'm&eacute; l&acirc;sse janmais d'l'&egrave;rgarder. Nou-s-y vait m&ecirc;me des moutons &agrave; quat' cornes ! Y'a longtemps tch'il' ont dispathu, mais Papa m'disait quand j'tais mousse tch'i y'en avait un tas par les c'm&icirc;ns dans les touos vi&egrave;rs temps. &nbsp;</P>
<P>Mais, pour &egrave;rv&eacute;n&icirc;n &agrave; La Cohue. Dans san journal, l&eacute; fanmeux Jean J'valyi, historien J&egrave;rriais, nouos dit qu'oulle 'tait un failli b&acirc;tisse d&eacute; caux et d'sablion, et tch'i' n'savait pon quantchi qu'oulle avait 't&eacute; b&acirc;ties. Dans s'n histouaithe d&eacute; la Ville d&eacute; St.H&eacute;lyi, L'Avocat Edmund Toulmin Nicolle, d&eacute; m&eacute;mouaithe respect&eacute;e, nouos dit qu'oulle 'tait en si mauvais &ecirc;tat qu&eacute; <a href="gdfdecarteret.html">Messire George de Carteret</a> fit d'sorte, en 1647, qu'ou f&ucirc;sse abattue - pour en r'b&acirc;ti eune neuve sus l'm&ecirc;me empliaichement. Moussieu Nicolle nouos dit qu&eacute; dans chu temps-l&agrave; l's habitants avaient &agrave; travaili pour rein, et i' n'y avait qu&eacute; l's hommes d&eacute; voc&acirc;tion tch'&eacute;taient payis. L&eacute; Vicomte avait &agrave; les payi, et deux Juges ou Conn&ecirc;tabl'yes 'taient ench&egrave;rgis d'prendre lus tou &agrave; &laquo;garder l'yi sus les machons!&raquo;</P>
<P>La pi&egrave;rre pour la neuve Cohue vint du Mont Mado et l'bouais d'La Nouormandie et les dalles d&eacute; Swanage en Angli&eacute;t&egrave;rre. I' faut penser tch'i' travaillaient vite dans chu temps-l&agrave; car la neuve Cohue fut ouv&egrave;rte l&eacute; 27 d'avri, 1648. Sans doute, ou cou&ocirc;tit des sou, et quand les cheins pr&eacute;sent&eacute;s d'vant Justice 'taient mins &agrave; l'amende, l's amendes 'taient minses d&eacute; c&ocirc;t&eacute; pour aidgi &agrave; payi les frais d'construction, et l'produit d'la vente des propri&eacute;t&eacute;s des cheins tch'avaient prins part contre les Rouoyalistes dans la dg&egrave;rre civile en Angli&eacute;t&egrave;rre, et tch'avaient 't&eacute; confistchies en cons&eacute;quenche, fournit la balanche. </P>
<P>Chutte Cohue-l&agrave; duthit jusqu'en 1760 ou 1768. L'histouaithe d&eacute; La Ville d&eacute; St.H&eacute;lyi par L'Avocat Nicolle donne l'ann&eacute;e comme 1760, et &laquo;&nbsp;La chronologie de Jersey&nbsp;&raquo; par Ralph Mollet dit 1768. Oulle avait deux &ecirc;tages et un cliochi. La clioche annon&ccedil;ait les s&eacute;ances d&eacute; la Cour &agrave; l'avanche, et i'pathait qu'aupr&egrave;s qu'ou d'vint cratchie ou disait &laquo;&nbsp;Chicangne&nbsp;&raquo; quand oulle 'tait sonn&eacute;e, pour ram&eacute;mouaither &egrave;s gens qu&eacute; ch'tait des chicangnes tchi l's am'naient dans la Cour !</P>

<a href="pouorre.html"><IMG SRC="gii99a.jpg" ALT="George II"  align="left" WIDTH=188 HEIGHT=292 BORDER="0"></a>

<P>La belle grand' Cour Rouoyale qu'ou viyiz &agrave; ch't'heu fut b&acirc;tie en 1864. Nou n'dithait pon &agrave; la vaie qu'oulle a pus d'chent ans ! J'pensais &agrave; tout chenna l'aut' jour quand j'tais &agrave; la r'garder dans L'Vi&egrave;r Marchi, et j'avais envie d'pouver m'&egrave;rtchuler dans les touos vi&egrave;rs jours et vaie La Crouaix du Marchi tch'&eacute;tait d'but o&ugrave;'est qu' l'estatue du rouai George II est, &agrave; ch't heu (ch't estatue-l&agrave; fut minse en pliaiche en 1751), et la cage dans tchi tch'i' m'ttaient les malfaiteurs en attendant d'&ecirc;t' pr&eacute;sent&eacute;s dans La Cohue m&ecirc;me. Oulle 'tait entre <a href="crouaix_viermarchi.html">La Crouaix du Marchi</a> et les maisons ou'est qu'la Chambre d'Conm&egrave;rce est &agrave; ch't heu. Ch'tait l'v&icirc;ngt-deux d'mar, 1697-8, qu'ou fut abolie par Acte d's &Eacute;tats viyant qu'eune prison avait 't&eacute; b&acirc;tie o&ugrave;'est qu'est &laquo;&nbsp;Charing Cross&raquo; d&eacute; nouos jours. </P>
<P>Y'en a-t-i' ieu, des changements, d'pis chez temps-l&agrave;! S'i' pouvais p&acirc;ler, ches vielles Cohues-l&agrave;, en &eacute;thaient-i' &agrave; nouos raconter, man bouanhomme! Ch'tait en 1668 qu&eacute; L'Marchi fut pav&eacute;. D&eacute;vant, ch'l&agrave; ch'est seux qu'les gens tch'y v'naient au sanm'di dans l'hiver avaient &agrave; pilv&acirc;tchi dans l'pit&eacute;, et i' d'vaient en douoilli l'aithe d&eacute; La Cohue quand fallait y'entrer. Les gens 'taient s&eacute;v&eacute;thement punnis pour bein p'tit d'choses. Y'avait l'cas du nomm&eacute; Andrieu Lescaudey. Dans san livre &laquo;&nbsp;Jersey , ses Antiquit&eacute;s, etc.&nbsp;&raquo; M. La Croix nouos dit qu'en 1533, l'jeudi &laquo;&nbsp;apr&egrave;s l'Annonciation de Notre Dame&nbsp;&raquo;, l'pouorre Lescaudey fut condamn&eacute; &agrave; aver ses ouothelles cop&eacute;es - et ses j'veux &eacute;tout, pour que l'monde p&ucirc;ssent vaie tch'i' n'avait pon d'ouothelles - et ch'tait &agrave; cause d&eacute; &laquo;&nbsp;larcin et malgouvernement&nbsp;&raquo; mais i' n'est pon dit tchi sorte d'gouv&egrave;rn&eacute;ment tch'il avait &agrave; gouv&egrave;rner!</P>
<P>Des femmes atchus&eacute;es d'paillardise 'taient condamn&eacute;es &agrave; &ecirc;t' fouett&eacute;es publyiquement, jusqu'au sang, en marchant d'la porte de La Cohue jusqu'au ch&icirc;nm'tchi&egrave;the. Et pis y' avait l'pil&ocirc;si. En octobre 1619 la pouorre Catherine Le Sauteur fut minse d&eacute;dans viyant qu'oulle avait mins des braies et s'&eacute;tait d&ecirc;dgis&eacute;e en homme. Et les braies f&ucirc;drent expos&eacute;es &agrave; c&ocirc;t&eacute; d'lyi dans l'pil&ocirc;si ! S'i' fallait punni les femmes pour mett' des braies au jour d'aniet, L'Vi&egrave;r Marchi n&eacute; s'sait pon grand assez pour l's assemblier, sans p&acirc;ler du pil&ocirc;si! </P>
&nbsp;<p>
<i><P><a href="lefeuvre.html">George d'la Forge</a></P>
<P>Jersey Evening Post 10/6/1970</P></i>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="masse.html">La M&acirc;sse Rouoyale</A><p>
<li><A HREF="royal_square.html">Royal Square</A><p>
<li><a href="batjer.html">La Bat&acirc;le d&eacute; J&egrave;rri</a><p>
<li><a href="assembliee/cour.html">Visite &agrave; la Cour Rouoyale</a><p>
<li><a href="assembliee/cour1965.html">L'Assembli&eacute;e d'J&egrave;rriais dans la Cour Rouoyale</a><p>
<li><a href="crouaix_viermarchi.html">La Crouaix du Vier Marchi</a><p>
<li><a href="pouorre.html">La Pou&ocirc;rre Statue</a><p>
<li><a href="egyptien.html">Marchi coumme un &Ecirc;gyptien</a><p>
<li><a href="histvoc.html">L'Histouaithe</a><p>
<li><a href="gdfchoses2.html">Choses et autres</a><p>
<li><a href="gdfhistorique.html">Historique</a><p>
<li><a href="gdfhistorique3.html">Historique</a><p>
<li><a href="gdfhistorique4.html">Historique</a><p>
<li><a href="gdfhistorique5.html">Historique</a><p>

<li><a href="histvoc.html">L'Histouaithe</a><p>
<li><A HREF="phlippe_dauvergne.html">Ph'lippe D'Auvergne</A><p>
<li><A HREF="dates.html">Tchiques dates &icirc;nmportantes dans l'histouaithe d'J&egrave;rri</A><p>
<li><A HREF="datesqz.html">Un mio d'histouaithe</A> - un quiz<p>
<li><A HREF="datesqz2.html">Tchiques dates 2</A> - un quiz<p>
<li><A HREF="datesqz3.html">Acouo tchiques dates</A> - un quiz<p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfhist.html by HTTrack Website Copier/3.x [XR&CO'2014], Tue, 15 Jul 2025 13:52:46 GMT -->
</HTML>
