<HTML>
<HEAD>
<TITLE>La Saint Valent&icirc;n - Saint Valentine's Day</TITLE>
<META  name="keywords" content="Jèrriais, language, langue, Channel Islands, îles anglo-normandes, Saint Valentine's Day">


<script language="JavaScript">
<!--

if (document.images) {
  image1on = new Image();
  image1on.src = "jtaime.jpg";

  image1off = new Image();
  image1off.src = "tchoeu.gif";

}

function changeImages() {
  if (document.images) {
    for (var i=0; i<changeImages.arguments.length; i+=2) {
      document[changeImages.arguments[i]].src = eval(changeImages.arguments[i+1] + ".src");
    }
  }
}

// -->
</script>



</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Saint Valent&icirc;n</h2></font><p>
<A HREF="saintvalentin.wav"><IMG SRC="ecoute.jpg" WIDTH=25 HEIGHT=23 ALIGN=absmiddle border=0 alt="clyiquez pouor ou&iuml; les mots"></A></center><p>

&nbsp;<p>

<a href="mathiage.html" onMouseOver="changeImages('image1', 'image1on')" onMouseOut="changeImages('image1', 'image1off')"><img name="image1" src="tchoeu.gif" alt="Jé t'aime!" width=71 height=72 border=0 align="left"></a><p>


<P>La Saint Valent&icirc;n est la f&ecirc;te d'l'amour, l&eacute; quatorze d'F&eacute;vri. P&egrave;rsonne n&eacute; sait exact&eacute;ment quand tchi qu&eacute; Saint Valent&icirc;n vivait, mais s'lon la l&eacute;gende, i' sembl'ye qu'i' fut martyris&eacute; &agrave; Rome avant l&eacute; quatri&egrave;me si&egrave;cl'ye. I' tait un &ecirc;v&ecirc;que mais l'histouaithe n'explyique pon pouortchi qu'i' d'v&icirc;nt l&eacute; patron d's amouotheurs.</P>

<P>Y'a eune vielle crianche qu&eacute; l&eacute; quatorze d'F&eacute;vri 'tait l'jour quand les p'tits oua&icirc;sieaux lus mathy&icirc;ssent, et ch'est p&ocirc;ssibl'ye qu&eacute; Saint Valent&icirc;n &egrave;rchut sa r&ecirc;put&acirc;tion gr&acirc;ce au fait qu&eacute; sa f&ecirc;te 'tait l&eacute; m&ecirc;me jour.</P>



<P>Si les p'tits oua&icirc;sieaux daivent lus mathier, il en est d'm&ecirc;me auve l's hoummes et les femmes &eacute;tout. Au r'nouv&eacute;, les pens&eacute;es d'un janne houmme sont tou&ocirc;nn&eacute;es dgaiment v&egrave;rs l'amour - et les pens&eacute;es des jannes fil'yes &eacute;tout sans doute. Nou donn'nait des flieurs ou des ribans &agrave; la cheinne (ou au chein) qu'nou-s-aimait coumme eune s&icirc;ngne d'amour. Les cheins et les cheinnes tchi savaient &ecirc;crithe donnaient des lettres d'amour. Auve l'&icirc;nvention du syst&egrave;me postale, bein seu, nou c'menchait &agrave; env'yer des cartes d'Valentinne. Et nou c'mench&icirc;t &agrave; &icirc;nmpr&icirc;nmer des cartes et les vendre dans les boutiques pouor la Saint Valent&icirc;n.</P>

<P>Ach'teu, la Saint Valent&icirc;n est bein conm&egrave;rcialis&eacute;e. Quand nou marche l&eacute; long des c'm&icirc;ns en Ville, nou vait dans les boutiques des grands rouoges tchoeurs, des chocolats, des roses et d'aut's flieurs. M&ecirc;me dans l's agences d&eacute; viage, nou sugg&eacute;the des vacanches romantiques, et les sup&egrave;rmarchi&egrave;rs sont pr&ecirc;ts &eacute;tout &agrave; sugg&eacute;ther des fricots &agrave; deux auve des fr&acirc;ses et d'la champangne pouor s&eacute;duithe "l'objet d'vos affections".</P>

<P>Ah, tchi niol&icirc;n! L'amour des sou est la r&eacute;chinne d&eacute; touos les maux.</P>

<P>Ch'est l'amour, et l'amour seul, tch'est l'pus &icirc;nmportant dans la vie. Dans la Bibl'ye, Saint Paul nos dit qu'i' y'a tr&eacute;jous la fouai, l'esp&eacute; et l'amour - touos les trais - mais l&eacute; pus grand des trais est l'amour.</P>

<P>Si Saint Valent&icirc;n fut tu&eacute; y'a bein d's ann&eacute;es pouor sa fouai Chr&ecirc;tchienne et l'amour d&eacute; Dgieu, i' n'faut pon oublier dans chu monde mod&egrave;rne qu&eacute; l'amour est pus fort qu&eacute; la mort, et ch'n'est pon les chocolats, ni les cartes nitout, tchi s'sont &ecirc;t&egrave;rnels.</P>

<P>Mais, acatez vos flieurs, env'yez vos cartes, b'vez vot' champangne, et fa&icirc;tes coumme les p'tits oua&icirc;sieaux - trouvez vot' parchonnyi (ou parchonni&eacute;the) et c'menchiz &agrave; b&acirc;ti vot' nid ensembl'ye. Ayiz eune bouanne Saint Valent&icirc;n!</P>

<P>Et s'ou voulez m'env'yer eune carte d'Valentinne, j&eacute; s'sai he&ucirc;theux d'l'&egrave;rch&eacute;ver!</P>

&nbsp;<p>

<CENTER><A HREF="carte_valentin.html"><img src="valentin2.jpg" width="500" height="47" border=0 alt="La Saint Valent&icirc;n"></A></CENTER>
&nbsp;<p>


&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="mathiage.html">L'amour et l'mathiage en J&egrave;rriais</a><p>
<li><A HREF="carte_valentin.html">La Carte d'Valentinne</A><p>
<li><a href="valentin.html">Un Valentin</a><p>
<li><a href="souky.html">Une Valentine</a><p>
<li><a href="valentine.html">Valentine</a><p>
<li><a href="valentinne.html">Ma Valentinne</a><p>
<li><a href="val2000.html">Pouor la Saint Valent&icirc;n</a><p>
<li><a href="valentin_bliase.html">Saint Valent&icirc;n dans la bli&acirc;se</a><p>
<li><a href="valentines.html">Les Valentines</a><p>

<li><a href="painvalentines.html">Who sent those Valentines to Lonore?</a><p>
<li><a href="painculprit.html">Who is the culprit?</a><p>
<li><a href="flieur1.html">L'embraich'chai... l'embraich'chai pas...</a><p>
<li><a href="charmes.html">Des charmes d'amour</a><p>
<li><a href="charme2.html">Eune charme d'amour</a><p>
<li><a href="fille.html">La Fille Amouoreuse</a><p>
<li><a href="galant.html">Le Galant &agrave; sa Douoche</a><p>
<li><A HREF="legalant.html">L&eacute; Galant &agrave; s'n-Amouoreuse</A><p>
<li><a href="galant2.html">Le Galant &agrave; s'n'Amouore&ucirc;se</a><p>
<li><a href="garcmath.html">Un gar&ccedil;on &agrave; Mathi&eacute;</a><p>
<li><a href="garconmathier.html">Un gar&ccedil;on &agrave; mathier</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="valentinneenvlous.html">Ma Valentinne en v'lous</a><p>
<li><a href="valgeo.html">La Valentinne g&eacute;ographique</a><p>
<li><a href="valentinne_ville.html">La Ville en Valentinne</a><p>
<li><a href="valmuchis.html">Saint Valent&icirc;n - des mots muchis</a><p>
<li><A HREF="pusgrand.html">L'pus grand des trais</A><p>
<li><A HREF="10boeufs.html">L'amour est pus fort qu&eacute; dgi&ecirc;x boeufs</A><p>
<li><a href="amouoreu.html">L'Amouoreux</a><p>
<li><a href="chelle.html">A chelle que j'aime</a><p>
<li><a href="valfanne.html">Du Fanne pour la Saint Valent&icirc;n</a><p>
<li><a href="galants.html">Miss Mary Ann et ses galants</a><p>
<li><a href="neuches.html">Eune p&eacute;tite pi&egrave;che pour la r&eacute;ception d'neuches</a><p>
<li><a href="drases.html">Des dr&acirc;ses</a> <p>
<li><a href="devin.html">Une Devinaille</a><p>
<li><a href="helyifevri2022.html">&Agrave; Saint H&eacute;lyi au mais d'F&eacute;vri</a><p>
<li><a href="valentinne_ile.html">La Valentinne d'l'&Icirc;le</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
