<HTML>

<!-- Mirrored from members.societe-jersiaise.org/geraint/jerriais/teecorset.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
<HEAD>
<TITLE>Les tee-corsets</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les tee-corsets</h2></font></center><p>

Un tee-corset est un habit. Ch'est un corset d'coton &agrave; courtes manches sans boutons, sans pa&ucirc;tes, sans colyi. Chu s&icirc;mpl'ye corset prend san nom d's forme d&eacute; T.<p>
L&eacute; tee-corset soulait &ecirc;t' du l&icirc;nge d&eacute; corps qu'nou m'ttait souos eune qu&eacute;m&icirc;nse. Duthant la Preunmi&eacute; Dg&egrave;rre Mondiale les soudards Am&eacute;thitchains r'm&egrave;rtch&icirc;tent ches corsets ligi&egrave;rs et pratiques qu'les cheins d'l'&Ucirc;rope portaient. Pouor l'entr&eacute;e d's Am&eacute;thitchains dans la S'gonde Dg&egrave;rre Mondiale, les soudards et mat'lots Am&eacute;thitchains avaient la cou&ocirc;teunme d&eacute; travaillyi dans des tee-corsets sans mett' lus c'm&icirc;nses ou c&acirc;saques.<p>
Aupr&egrave;s la dg&egrave;rre, l&eacute; publyi, accou&ocirc;teunm&eacute; d'vaie d'hoummes en tee-corset, atchilyit ch't habit-l&agrave;. Les politiciens c'mench&icirc;tent d'&icirc;nmpr&icirc;nmer des slogans sus &egrave;s &ecirc;lections. Pouor l's ann&eacute;es 1960s les jannes gens les peindaient, teindaient et couleuthaient, et les prot&ecirc;ts d'chu temps-l&agrave; offraient eune opporteunit&eacute; d'mouontrer toutes les manni&eacute;thes d&eacute; slogans et symboles.<p>
Achteu, l&eacute; tee-corset est port&eacute; par un amas d'monde. V'l&agrave; tch'est bein pouor pratitchi l'sport.<p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="habvoc.html">L'habilement en J&egrave;rriais</a><p>
<li><a href="habinm.html">L'habilement en J&egrave;rriais en &icirc;nmages</a><p>
<li><a href="costume.html">L&eacute; costeunme traditionnel d&eacute; J&egrave;rri</a><p>

<li><a href="habq.html">Un quiz entouor l'habilement</a><p>
<li><a href="gdfmode.html">&Ecirc;tes-ous &agrave; la mode?</a><p>
<li><a href="quminze.html">Ma soupl'ye qu'minze</a><p>
<li><a href="habitalp.html">L'Houmme et l'habit</a><p>


</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/teecorset.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
</HTML>
