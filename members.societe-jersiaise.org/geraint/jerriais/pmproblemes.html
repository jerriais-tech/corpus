<HTML>
<HEAD>
<TITLE>Des probl&egrave;mes au Port&icirc;nf&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des probl&egrave;mes au Port&icirc;nf&eacute;</h2></font></center><p>

Moussieu l'Editeu,<br/>
<br/>
La Merrienne s'en fut en <a href="st_helyi.html">Ville</a> Mardi, et r'vint dans les chinq'heuthes-et-d'mie, bein l&acirc;ss&eacute;e. &quot;Oh, que j's'y contente,&quot; ou s'f&icirc;t, &quot;de m'rassi&egrave;the dans ma grand'tchaise. N'y'a pas &agrave; dithe, man Ph'lip, je vieillissons, t&eacute; et m&eacute;. Nou s'fatigue pour un rain. Dis-m&eacute;, tch&egrave;sque tu-as fait tandis qu'j'ai 'tait horte?&quot;<br/>
<br/>
&quot;Eh bein, ma vieille,&quot; j'l'y dit, &quot;pour ne pas menti, j'n'ai pas fait grand'chose. Y'avait plusieurs djobbes que j'avais dans l'id&eacute;e, mais j'ai r&eacute;fl&eacute;tchi que ch'tait l'derni&eacute; jour de l'ann&eacute;e, et que ch'n'tait pas la peine de qu'menchi autcheunechose. J'ai soigni les b&ecirc;tes et la volaille, mais autrement, si j'avais 'tait a trav&acirc;illyi pour un ma&icirc;tre je n'crais pas que j'&eacute;thais yeu l'toup&eacute; de tendre ma main &agrave; la fin de la s'maine pour man travas d'agniet. J'ai souvent pens&eacute;, tu sais, que j'&eacute;thais 'tait p&ucirc;s riche agniet si j'avais 'tait n&eacute; sans conscienthe. De nos jours ch'est une m&ecirc;prinse d'&ecirc;tre trop honn&ecirc;te.&quot;<br/>
<br/>
&quot;Ne m'dis pas chonna, Ph'lip,&quot; ou s'fit, &quot;car tu sais bein que ch'n'est pas vrai. Avec chonna, y faut adm&eacute;ttre que y'a un t&acirc;s d'voleurs par les qu'mins. Par exemplye, dans l'marchi, agniet, j'&eacute;thais voulu accat&eacute; tchiques ch&acirc;taignes, mais le brigand tch'y 'tait en ch&eacute;rge &eacute;thait voulu m'faithe p&eacute;yi quarante sous la livre. Imagine-t&eacute;, quarante sous pour une livre d'ch&acirc;taignes! Quant &egrave;s flieurs, il m'&eacute;thait fallu bein p&ucirc;s que j'n'avais dans la bourse pour chein qu'j'&eacute;thais voulu ramn&eacute; pour le chim'ti&egrave;the d'main mat&icirc;n. Mais assez d'chonna, tu'as yeu l'temps d'consid&eacute;th&eacute; les choses dans m'n absence: as-tu pens&eacute; &agrave; chein qu'j'allons faithe ch't'ann&eacute;e?&quot;<br/>
<br/>
&quot;Un mio,&quot; j'l'y dit, &quot;mais pas p&ucirc;s qu'chonna, car j'ai yeu des m&eacute;mouaithes. Par exemplye, j'me s'y r'souv'nin des viers temps quand nous allait en Ville pour la <a href="nouevoc.html">C&eacute;rvelle de Nou&eacute;</a>, et d'une bord&eacute;e, quand m&eacute; et deustrais autres jeunes <a href="st_ouen.html">Saint-Ouennais</a> nos trouv&icirc;mes dans la <a href="royal_square.html">Place Royale</a> pour entendre les clioches sonn&eacute; miniet. Tu p&acirc;sle que y'avait une foule. Y'avait d'la m&ucirc;sique et du train, et quand &agrave; la f&icirc;n l'hou&ocirc;loge de la Vieille Egly&icirc;se sonnit miniet, nos v'la tous &agrave; dans&eacute; et &agrave; chant&eacute;. Les gens s'entre-embr&eacute;chaient, et j'me r'souveins d'une gr&ocirc;sse hard&eacute;lle tch'y m'happit par le co, et n'voulait pas m'laissi cou&ocirc;re. J'nos en r'v&icirc;nmes, mes camathades et m&eacute;, &agrave; pid tous le long du qu'min, et j'n'e&ucirc;t pas grand dormi chutte niet-l&agrave;, car &agrave; siez heuthes j'e&ucirc;t &agrave; m&eacute; l'v&eacute; pour aidgi &agrave; P&eacute;p&eacute;e &agrave; traithe les vaques, mais agniet tout chonna est p&acirc;ss&eacute;. Tout a changi.&quot;<br/>
<br/>
&quot;Pour le m&ucirc;s dans certains cas, ou s'fit, &quot;mais pour le pi&egrave;the dans s'autres. Mais ach'teu, Ph'lip, as-tu fait des plians pour ch't'ann&eacute;e? Crais-tu qu'nou d&eacute;v'thait faithe des changements?&quot;<br/>
<br/>
&quot;Oui, bein seux,&quot; j'l'y dit. &quot;A qu'menchi, je crais que j'ne s'sait pas une mauvaise id&eacute;e de nos d&ecirc;faithe de nos b&ecirc;tes. Chais bricoles de b&ecirc;tes-l&agrave; que j'ai dans l'&ecirc;tablye ne paient pas l&ucirc;s maintcheint.&quot;<br/>
<br/>
&quot;Nan,&quot; ou s'accordit, &quot;pas pour le moment, mais y'en a deux &agrave; s&eacute;c, et quand veindra l'pr&eacute;chain mais y'&eacute;tha tout-plien d'lait. Et nous a tr&eacute;jous dit qu'une f&eacute;rme sans b&ecirc;tes n'est pas une f&eacute;rme du-tout. Et je n't'avais pas dit, Ph'lip, mais quand j'fut dans l'&ecirc;tablye l'autre matin, j'vit une p'tite g&eacute;niche tchi m'pathaissait assez bouonne.&quot;<br/>
<br/>
&quot;Oulle a siez mais,&quot; j'l'y dit, &quot;et je m'prop&ocirc;se de la montr&eacute; au <a href="mai_mais.html">mais d'Mai</a>. Tch&egrave;squ'y sait, ou pou&ocirc;rrait sauv&eacute; la situ&acirc;tion p&ucirc;s tard. Nouff&eacute;, y n'faut pas nos d&ecirc;faithe des b&ecirc;tes. Et ach'teu que l'Bram m'a &ecirc;peigni d'la s'menche, y'&eacute;tha p't'&ecirc;tre une chance de faithe tchiques sous dans la saison. Mais, bouonefemme, ch'n'est pas la peine de faithe des plians. Ch'est d'mettre sa confiance dans la Providence, &eacute;spethant, qu'ou veindra &agrave; notre aide, comme oulle &agrave; tr&eacute;jous fait, et qu'&agrave; chutte saison, un an d'ichin, j'&eacute;thons ocquo av&eacute; toute raison d'la r'merch&eacute; pour nos sou&ocirc;tint.&quot;<br/>
<br/>
&quot;Amen &agrave; chonna!&quot; ou s'fit.<br/>
<br/>
<i><a href="lebrocq.html">Ph'lip</a><br/>
4/1/1958<br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfcriernoue.html">All'-ous crier Nou&eacute;?</a><p>

<li><a href="pmchristmas1948.html">Christmas at Portinfer</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmbouonnoue.html">Un Bouon Nou&eacute; &agrave; Portinf&eacute;</a><p>
<li><a href="pmresolutions.html">Bouonnes r&eacute;solutions</a><p>
<li><a href="pmnoue.html">Nou&euml; et la Merrienne</a><p>
<li><a href="pmnouvelleannee1956.html">La Nouvelle Ann&eacute;e</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

