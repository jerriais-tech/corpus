<HTML>
<HEAD>
<TITLE>J'v&egrave;rrai l&eacute; sol&eacute; dans la p'liche d'un frit</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'v&egrave;rrai l&eacute; sol&eacute; dans la p'liche d'un frit</h2></font></center><p>

<CENTER><TABLE><TR><TD>

J'v&egrave;rrai l&eacute; sol&eacute; dans la p'liche d'un frit<br/>
et j'v&egrave;rrai l'och&eacute;an dans un d'gout d'plyie;<br/>
l&eacute; rouoge d'eune poumme &ecirc;cliaith'tha ta br&ucirc;l'lie;<br/>
ta chai lit, rouoges t&icirc;thons et rose grannit;<br/>
ta p&eacute;, eune muth&acirc;le &agrave; entouother t's os,<br/>
ch&acirc;que touche d'un d&eacute;, eune tch&eacute;thue &agrave; br&icirc;si,<br/>
assez d&eacute; s'menche pouor ens'menchi tan clios,<br/>
arrou&ocirc;s&eacute; d'assez dg'ieau pouor qu&eacute; j'm'y n'yie.<br/>
Un couothant d'air - la hue&ucirc;l'lie d'eune temp&ecirc;te - <br/>
so&ucirc;ffl'ye mes pens&eacute;es pus hautes qu&eacute; tes &ecirc;tailes;<br/>
et les ent&egrave;rre pus b&acirc;sses qu&eacute; souos la bli&ecirc;te,<br/>
et dans ma t&ecirc;te il' empl'yent pus plieines qu'tes vailes.<br/>
J'y vai ta blianche p&eacute; quand tout l'ciel est cou&egrave;rt,<br/>
et j'sens ta mucreu quand la brousse m'&ecirc;clyiche;<br/>
tes g'veux f'thont rouogi mes mat&icirc;ns et si&egrave;rs,<br/>
et j'gou&ocirc;t'tai tan jus, ta chai et ta p'liche.<br/>
<br/>
<i><a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="venttchisangne.html">L&eacute; vent tchi sangne</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

