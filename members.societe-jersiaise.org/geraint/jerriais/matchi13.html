<HTML>

<!-- Mirrored from members.societe-jersiaise.org/geraint/jerriais/matchi13.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>La Bouonne Nouvelle s'lon Matchi, Chapitre 13</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi, Chapitre 13</h2></font></center><p>
<a href="verrinnesmesmeux.jpg"><img src="verrinnesmesmeux.jpg" width="131" alt="L&eacute; S'meux: Sainte Mathie" title="" border="0" align="right" /></a>

<center><font color="#215e21"><h3>V&egrave;rsets 3-9</h3></font></center><p> 
<ul>
<li><a href="smeux.html">La Pathabole du S'meux s'lon Matchi</a><p>
</ul>
&nbsp;<p>

<center><font color="#215e21"><h3>V&egrave;rsets 1-18</h3></font></center><p> 

Et chutte journ&eacute;e-l&agrave; J&eacute;s&ucirc; sortit d'siez li et s'assi&eacute;vit aupr&egrave;s d'la m&eacute;, et y'avait un fliotchet d'monde tchi lus assembly&icirc;drent aupr&egrave;s d'li d&eacute; tchi i' sautit dans un bat&eacute; et s'assi&eacute;vit et les gens 'taient d'but sus l'bord d'la m&eacute;. Et i' lus dit un tas d'tchi en pathaboles: &quot;V'l&agrave; tch'est un s'meux tch'a sorti pouor s'mer, et quand i' s'mait eune partie d'la s'menche tchit dans la rue et l's oua&icirc;sieaux v&icirc;ndrent et la mang&icirc;drent toute; et eune aut' partie tchit parmi du roc's&eacute; o&ugrave;'est qu'i' n'y'avait pon grande t&egrave;rre et ou l'vit he&ucirc;thivement car ou n'tait pon bein avant dans la t&egrave;rre, et quand l'sol&eacute; fut l'v&eacute; ou fut gr&eacute;die et par n'aver pon d'r&eacute;chinne ou s'tchit; et eune aut' partie tchit parmi d's &ecirc;p&icirc;ngnes et l's &ecirc;p&icirc;ngnes mont&icirc;drent et la tu&icirc;drent; et l'aut' partie tchit dans d'bouonne t&egrave;rre et apportit du frit: un grain, chent, l'aut' souaixante, et l'aut' trente. Qu&eacute; l'chein tch'a d's ouothelles pouor ou&iuml;, qu'i' ouaie.&quot;<p>

 Et les discipl'yes appr&eacute;ch&icirc;drent et l&icirc; d&icirc;drent, &quot;Pouortchi qu'tu lus p&acirc;le en pathaboles?&quot;<p>

I' r&ecirc;ponnit et lus dit, &quot;Pa'ce qu&eacute; vous est bailli &agrave; counna&icirc;t' les s'grets du rouoyaume du ciel mais i' n'lus est pon bailli, car au chein tch'a, nou l&icirc; badra, et il en &eacute;tha acouo pus; mais au chein tchi n'a rein m&ecirc;me chein qu'il a, nou l&icirc; hal'la. Pouor chenna j'lus p&acirc;le en pathaboles car en viyant, i' n'vaient pon, et en ou&iuml;yant, i' n'ouaient pon ni n'comprannent pon. Pouor que la proph&eacute;tie d'Esaie v&icirc;nsse &agrave; arriver pouor ieux: &quot;Ou ou&iuml;thez d'vos ouothelles mais ou n'comprendrez pon; ou v&egrave;rrez d'vos i&egrave;rs, mais ou n'app&egrave;rch&eacute;vthez pon; car l'tchoeu d'chu peupl'ye s'est engraissi, et lus ouothelles ouaient haut, et il ont freunm&eacute; l's i&egrave;rs, d&eacute; peux qu'lus i&egrave;rs n'vaient, qu'lus ouothelles n'ouaient, qu'lus tchoeu n'compreinge, et qu'i' n'&egrave;rveingent &agrave; s&eacute; et qu&eacute; j'n'les r'dg&eacute;thisse.&quot; Vos i&egrave;rs sont-i' heutheurs viyant qu'i' vaient, et vos ouothelles viyant qu'i' ouaient. V&eacute;the j'vos l'dis: y'en a ieu un tas d'proph&egrave;tes et d'justes tch'ont voulu vaie chein qu'ous avez veu, mais i' n'les ont pon veu, et ou&iuml; chein qu'ous avez ou&iuml;, mais i' n'les ont pon ou&iuml;. &Ecirc;coutez don la pathabole du s'meux.<p>
&nbsp;<p>

<center><font color="#215e21"><h3>V&egrave;rsets 1-18</h3></font></center><p> 

Chu m&ecirc;me jour-l&agrave;, quand J&eacute;s&ucirc; eut sorti d'la ma&icirc;son, i' s'assi&eacute;vit au bord d'la m&eacute;. Et i' s'assemblyit &agrave; l'entou d'li eune dga&icirc;ngue d&eacute; monde; v'l&agrave; pouortchi qu'i' montit sus un bat&eacute; o&ugrave;'est qu'i' s'assi&eacute;vit, et tout l'monde lus t'naient sus l'bord d'la m&eacute;. Et i' lus dit bein des choses en pathaboles, et i' lus p&acirc;lait coumme chennech&icirc;n: &quot;L'chein tchi s&egrave;me s'en fut s'mer. Et tandi qu'i' s'mait, eune partie d'la s'menche tchit l'long du c'm&icirc;n, et l's oua&icirc;thieaux du ciel v&icirc;ndrent et la mang&icirc;drent. Eune aut' tchi dans d's endraits rotcheurs o&ugrave;'est qu'ou n'avait pon abouon d't&egrave;rre, et ou l'vit d'siette, pa'ce qu&eacute; la t&egrave;rre o&ugrave;'est qu'ou 'tait n'avait pon d'fond. Mais quand l'sol&eacute; s&eacute; l'vit, ou fut h&acirc;vie et coumme ou n'avait pon d'r&eacute;chinnes, ou s'tchit. Eune aut' tchit dans d's &ecirc;p&icirc;ngnes, et l's &ecirc;p&icirc;ngnes, quand i' v&icirc;ndrent &agrave; cra&icirc;t', l'h&ocirc;tch&icirc;drent. Eune aut' enf&icirc;n tchit dans d'bouonne t&egrave;rre, et ou portit du frit: tchiques grains rend&icirc;drent chent pouor iun, d'aut's souaixante, et d'aut's trente. L'chein tch'a d's ouothelles pouor ou&iuml;, tch'i' ouaie.&quot;<p>

Ses discipl'yes lus appr&eacute;ch&icirc;drent et l&icirc; d&icirc;drent, &quot;Pouortchi qu'tu lus p&acirc;le en pathaboles?&quot;<p>

Et i' lus r&ecirc;ponnit, &quot;Ch'est pa'ce qu&eacute; pouor vous tch'&ecirc;tes ilo, i' vos a 't&eacute; donn&eacute; d'conna&icirc;t' les myst&eacute;thes du rouoyaume des cieux, mais pouor ieux, i' n'lus a pon 't&eacute; donn&eacute;. Car tout houmme tch'a d&ecirc;j&agrave;, nou l&icirc; donn'na acouo, et i' s'sa au plia&icirc;si d'la vie, mais pouor l&eacute; chein tchi n'a pon, nou l&icirc; hal'la m&ecirc;me chein qu'il a. V'l&agrave; pouortchi qu&eacute; j'lus p&acirc;le en pathaboles: pa'ce qu&eacute; ouaithe qu'i' vaient, i' n'vaient pon, et ouaithe qu'i' ouaient, i' n'ouaient ni n'comprannent. Et la proph&eacute;tie d'Esaie s'accomplyit en ieux, quand i' dit: Ous &ecirc;cout'tez d'vos ouothelles et ou n'ou&iuml;thez pon; ou r'gard&eacute;thez d'vos i&egrave;rs, et ou n'v&egrave;rrez pon. Car l&eacute; tchoeu d'chu peupl'ye-ch&icirc;n s'est app&eacute;santi et lus ouothelles ouaient d&ucirc;, et il' ont freunm&eacute; lus i&egrave;rs d&eacute; crainte qu&eacute; lus i&egrave;rs n&eacute; vaient, qu'lus ouothelles n'ouaient, qu'lus tchoeu n'compreinge, et qu'i' n'lus conv&egrave;rtissent, et qu'j&eacute; n'les dg&eacute;thisse. Mais pouor vous, vos i&egrave;rs sont heutheurs d&eacute; chein qu'i' vaient, et vos ouothelles d&eacute; chein qu'i' ouaient. V&eacute;the j&eacute; vos l'dis qu'bein des proph&egrave;tes et des justes ont souhait&eacute; d'vaie chein qu'ou viyiz, et n'l'ont pon veu, et d'ou&iuml; chein qu'ou ou&iuml;yiz, et n'lont pon ou&iuml;. &Ecirc;coutez don, vous tch'&ecirc;tes ilo, la pathabole du chein tchi s&egrave;me.<p>

&nbsp;<p>

<center><font color="#215e21"><h3>V&egrave;rsets 19-33 </h3></font></center><p> 

Ch&acirc;tchun tch'&ecirc;coute la pathole du rouoyaume et n'la comprends pon, ch'est qu'l&eacute; mal&icirc;n esprit veint et emporte chein tch'avait 't&eacute; s'm&eacute; dans san tchoeu. Ch't&icirc;-ch&icirc;n est l'chein tch'a r'chu la s'menche l'long du c'm&icirc;n.<p>

L'chein tchi r'chait la s'menche au mitan des rotchi&egrave;rs, ch'est l'chein tch'&ecirc;coute la pathole et tchi l'&egrave;rchait en l'heu auve d'la jouaie. Mais i' n'a pon d'r&eacute;chinne en s&eacute; et ch'est ra&icirc;que pouor eune pause entr&eacute;ch&icirc;n qu'i' s'adonne du h&egrave;rtch&icirc;n ou d'la g&ecirc;ne pouor cause d'la pathole et i' s'droque.<p>

L&eacute; chein tchi r'chait la s'menche parmi l's &ecirc;p&icirc;ngnes, ch'est l'chein tchi ouait la pathole, mais dans tchique satchet les soucis d'chu monde-ch&icirc;n et l'embli&ucirc;t'tie des richesses h&ocirc;quent en li chutte pathole-l&agrave; et ou n'en b&acirc;le pon d'frit.<p>

Mais l'chein tchi r'chait la s'menche dans la bouonne t&egrave;rre, ch'est l'chein tch'&ecirc;coute la pathole, tch'y prend m&egrave;rque, et tchi porte du frit, et rend chent ou rend souaixante ou rend trente pouor iun.&quot;<p>

I' lus racontit acouo eune pathabole et lus dit, &quot;L'rouoyaume des cieux r'sembl'ye &agrave; un houmme tch'avait s'm&eacute; du bou&ocirc;n grain dans san clios. Mais tandi qu'les hoummes dormaient, s'n enn'm&icirc;n v&icirc;nt et s'mit des s'n&icirc;les parmi l'fronment et s'en r'fut. Quand don l'h&egrave;rbe eut pouss&eacute; et qu'oulle eut mont&eacute; en &ecirc;pi, la s'n&icirc;le &eacute;tout c'menchit &agrave; s'mouontrer. L&agrave;-d'ssus les s&egrave;rveurs du ma&icirc;t' d'la ma&icirc;son vIndrent l&icirc; dithe, &quot;Ma&icirc;t', ch'n'est-i' pon qu'tu s'mis du bou&ocirc;n grain dans tan clios? Coumme tchi qu'i' s'adonne don qu'i' y'a d'la s'n&icirc;le?&quot;<p>

I' lus dit, &quot;Un enn'm&icirc;n a fait chennech&icirc;n.&quot;<p>

Et les s&egrave;rveurs &agrave; dithe, &quot;Veurs-tu qu&eacute; j'&acirc;gions l'&ecirc;rachi?&quot;<p>

Mais i' dit, &quot;N&acirc;nn&icirc;n, d'crainte qu'en &ecirc;rachant les s'n&icirc;les ous &ecirc;rachyiz l'fronment auvec. La&icirc;ssiz-les cra&icirc;tre ensembl'ye entr&eacute;ch&icirc;n l'avo&ucirc;t, et au temps l'avo&ucirc;t j'dithai &egrave;s avou&ocirc;teurs: &Ecirc;rachiz preunmi&eacute;thement les s'n&icirc;les et liez-les en soubats pouor les br&ucirc;ler; mais ram&acirc;ssez l'fronment pouor l&eacute; porter dans l'grainyi.&quot;<p>

I' lus racontit acouo eune pathabole et i' lus dit, &quot;L&eacute; rouoyaume des cieux r'sembl'ye &agrave; un grain d'moutarde qu'un houmme prend et s&egrave;me dans san clios. Chu grain-l&agrave; est la pus p'tites d&eacute; toutes les s'menches: mais quand il a cr&ucirc; il est l'pus grand d&eacute; toutes les aut's h&egrave;rbes, et i' d'veint un bouais grand assez qu'tout l'oua&icirc;th'l&icirc;n du ciel veint jutchi sus ses branques.<p>

I' lus racontit acouo eune pathabole. L'rouoyaume des cieux r'sembl'ye au l'vain qu'eune femme prend et qu'ou d&ecirc;m&ecirc;le dans trais m'suthes d&eacute; flieu entr&eacute;ch&icirc;n qu'la p&acirc;te sait toute l&eacute;v&eacute;e.<p>



&nbsp;<p>
<center><font color="#215e21"><h3>V&egrave;rsets 34-51</h3></font></center><p> 

J&eacute;s&ucirc; dit toutes ches choses-l&agrave; au peupl'ye en pathaboles, et i' n'lus p&acirc;lait pon sans pathaboles, &agrave; seule f&icirc;n qu'chutte pathole-ch&icirc;n du proph&egrave;te f&ucirc;sse accomplyie, &quot;J'ouvrithai ma bouoche pouor p&acirc;ler en pathaboles; j'publi&eacute;thai des choses tch'ont 't&eacute; ch'l&eacute;es d'pis la cri&acirc;tion du monde.&quot;<br/>
<br/>
L&agrave;-d'ssus J&eacute;s&ucirc;, ayant renv'y&eacute; l'peupl'ye, v&icirc;nt dans la ma&icirc;son, et ses discipl'yes lus appr&eacute;ch&icirc;drent d&eacute; li et l&icirc; d&icirc;drent, &quot;Explyitchiz-nous la pathabole du v&eacute;chon dans l'clios.&quot;<br/>
<br/>
Et i' lus r&ecirc;ponnit, et lus dit, &quot;L'chein tchi s&egrave;me l&eacute; bou&ocirc;n grain, ch'est l'Fis d'l'houmme; l&eacute; clios est l'monde; l&eacute; bou&ocirc;n grain, ch'est l's &ecirc;fants du rouoyaume; et l'v&eacute;chon, ch'est l's &ecirc;fants d'la mauva&icirc;tchi. L'enn'm&icirc;n tchi l'a s'm&eacute;, ch'est l'dgi&acirc;bl'ye; l&eacute; temps d'l'avo&ucirc;t, ch'est la f&icirc;n du monde; l's avou&ocirc;teurs, ch'est les m'sagi&egrave;rs. Coumme don nou-s'&ecirc;raiche l&eacute; v&eacute;chon, et qu'nou la br&ucirc;le au feu: il en s'sa d'm&ecirc;me &agrave; la f&icirc;n du monde. L&eacute; Fis d'l'houmme env'y&ecirc;tha ses m'sagi&egrave;rs, tchi ram&acirc;ss'sont et emport&eacute;thont hors d&eacute; san rouoyaume tout chein tchi fait l'dro et touos les cheins tchi font d'la mauva&icirc;tchi, et i' les piqu'thont dans la br&ucirc;l'lie du fou, et y'&eacute;tha d'la plieuth'thie et d'la gr&icirc;nch'chie d'dents. Et ch&eacute; s'sa &agrave; chu temps-l&agrave; qu'les justes &egrave;rlithont coumme l&eacute; sol&eacute; dans l'rouoyaume d'lus P&eacute;the. L&eacute; chein tch'a d's ouothelles pouor ou&iuml;, tch'i' ouaie. L&eacute; rouoyaume des cieux r'sembl'ye &agrave; un tr&eacute;sor muchi dans un clios, qu'un houmme trouve et qu'i' r'muche, et dans la jouaie dans tchi qu'il est r&ecirc;joui, i' s'en va vendre tout chein qu'il a et acate chu clios-l&agrave;. L'rouoyaume des cieux r'sembl'ye acouo &agrave; un houmme tch'a un d&ecirc;m'n&icirc;n et tchi ch&egrave;rche des bouonnes p&egrave;rles, et tchi, un co qu'il en a trouv&eacute; ieune de grand prix, s'en va vendre tout chein qu'il avait et l'acate. &Eacute;pis acouo l'rouoyaume des cieux r'sembl'ye &agrave; un drannet hal&eacute; dans la m&eacute; tchi prend toute sorte d&eacute; pa&icirc;ssons. Quand oulle est remplyie, les p&ecirc;tcheurs l&eacute; halent &agrave; bord et un co assis sus la gr&egrave;ve, i' mettent ensembl'ye touos les bouons dans des vaissieaux et env'yient hors les mauvais. V'l&agrave; coumme il en s'sa &agrave; la f&icirc;n du monde: les m'sagi&egrave;rs veindront et s'path'thont les mauvais d'auve les justes, et i' les piqu'thont dans la br&ucirc;l'lie du fou, et y'&eacute;tha d'la plieuth'thie et d'la gr&icirc;nch'chie d'dents. Av'-ous bein compr&icirc;ns tout chennech&icirc;n?&quot;<br/>
<br/>
&quot;Oui, Seigneu,&quot; qu'i' r&ecirc;ponn&icirc;drent.<br/>
<br/>



&nbsp;<p>
&nbsp;<p>
<center><font color="#215e21"><h3>V&egrave;rsets 52-53</h3></font></center><p> 

Et i' lus dit, &quot;N&eacute; v'l&agrave; pouortchi qu'ch&acirc;que &ecirc;crivain tch'a 't&eacute; bein &ecirc;calopp&eacute; pouor l'rouoyaume du ciel est coumme l&eacute; propri&ecirc;taithe d'eune ma&icirc;son tchi prend d'sa tr&eacute;s&ocirc;r'rie chein tch'est neu et chein tch'est vyi.&quot; Et quand J&eacute;s&ucirc; avait ag'v&eacute; ches pathaboles, i' s'en fut.<br/>
<br/>

&nbsp;<p>
&nbsp;<p>
<center><font color="#215e21"><h3>V&egrave;rsets 52-53</h3></font></center><p> 

Et il ajou&ocirc;tit, &quot;V'l&agrave; pouortchi tout docteu tch'est bein &icirc;nstruit dans tout chein tchi r'garde l&eacute; rouoyaume des cieux, r'sembl'ye &agrave; un p&eacute;the d&eacute; fanmil'ye tchi hale d&eacute; san tr&eacute;sor des choses nouvelles et anciennes.&quot; Et quand J&eacute;s&ucirc; eut finni ches pathaboles-ch&icirc;n, i' s'en fut hors d&eacute; l&agrave;.<br/>
<br/>


&nbsp;<p>
<center><font color="#215e21"><h3>V&egrave;rsets 54-58</h3></font></center><p> 

Et quand i' r'arrivit dans sa contr&eacute;e, il lus ens&icirc;ngnait dans lus s&#375;nnagogue en sorte qu'i' f&ucirc;ssent ravis et d&icirc;ssent, &quot;D&eacute; io&ugrave; qu'il a chutte sagesse et ches pouvi&egrave;rs? Ch't&icirc;-ch&icirc;n n'est-i' pon l'fis du tch&egrave;rpentchi? Sa m&eacute;the n'a-t-alle pon nom Mathie? Et ses fr&eacute;thes n&eacute; sont-i' pon Dg&eacute;m&icirc;n et Joseph et Simon et Judas? Et ses soeurs n&eacute; sont-i' pon auve nous? Mais d&eacute; io&ugrave; qu'il a don tout chennech&icirc;n?&quot;<br/>
<br/>
Et i' l'opposaient am&eacute;thement. Mais J&eacute;s&ucirc; lus dit, &quot;Un proph&egrave;te n'est pon sans &ecirc;t' honoth&eacute; except&eacute; dans sa contr&eacute;e et siez li.&quot; Et i' mouontrait bein p'tit d'san pouv&eacute; par l&agrave; viyant qu'i' n'avaient pon d'fouai.<br/>
<br/>
&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 23</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - eune aut' v&egrave;rsion<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - eune aut' v&egrave;rsion<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>

<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>

<li><a href="matchi14.html">La Bouonne Nouvelle s'lon Matchi, Chapitre 14</a><p>
<li><a href="matchixvi.html">St. Matchi, Chapitre 16</a><p>
<li><a href="matchxix.html">La Bouonne Nouvelle s'lon Matchi - chapitre 19</a><p>
<li><a href="matchixx.html">La Bouonne Nouvelle s'lon Matchi, Chapitre 20</a><p>
<li><a href="matchi21.html">La Bouonne Nouvelle s'lon Matchi, Chapitre 21, v&egrave;rsets 1-11</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Parabole des dgiez Vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 31-46</a><p>
<li><a href="matchixxvi.html">La Bouonne Nouvelle s'lon Matchi: 26</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</ul>
</FONT>
&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/matchi13.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>
