<HTML>
<HEAD>
<TITLE>How they are getting on at the rink</i><br/></TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How they are getting on at the rink</h2></font></center><p>

&quot;Ah ca, ch'est pas tout cheunna,&quot; s'fit l'Bos, l'aut' matin en paslant tandi que j'tais a hall&eacute; l's'ouethelles au moussi pour n'av&eacute; pon poli l'conteux a man gout, &quot;mais faudrait sav&eacute; dan-par-ou-&egrave;s qu'j'en soummes avec vot' 'skating.' Avanchous avec vos lecons a l'Olympia?&quot;<br/>
<br/>

H&eacute; bin; pour en dithe le vrai; Moussieu, que j'lis r&egrave;spounni, l'affaithe va pus ou mains douch'ment. J&eacute; n'pouvons y'all&eacute; aussi souvent qu'nou voudrait. J'trouve qu'apr&egrave;s chque bord&eacute;e d'pratique, y lus faut au mains huit ou djix jours a se r'mettr' sus pid, a mes femmes. Tchiq'fais ch'est un coud &egrave;srafli&eacute;, ou la h&eacute;theque du dos teurque, ou eunne &egrave;spile a chap&eacute; das l'poumm&eacute; d'la gambe, ou eune baleine de cor dans les cotes, ou la g'vile du pid d&egrave;slotchie: y'a tr&eacute;jous tchiq' chose hors de r'pathe apr&egrave;s chaque bord&eacute;e; y nos faut au mains huit jours de possot'tie et d'ongent d'graisse de n&eacute;the poule et d'vinaigre sus du gris papi, d'vant qu'nou pi&egrave;sse prendre la pr&eacute;chenne lecon. Mais j'avanchons quand m&egrave;me. Pour m&eacute;, j'peux d&eacute;ja rest&egrave; dret d'but sus l'mitan du 'ring' et b&eacute;the tr&egrave;s verres de bi&eacute;the de rang sas craul&eacute; eunne mie. Madame Pain n'tchulbutte pas pus d'eune fais sus deux quand les ouaiteurs la laissent couore: et pour ch'qu'en est d'Mad'mou&eacute;zelle, ch'est un pliaisi d'vaie les progr&egrave;s &egrave;stounnants qu'ou fait - ov le souotchin des deux pus forts ouaiteurs de l'endret. Moussieu Marks li m&egrave;me n'en r'vint pas et ben souvent y m'dounne de grand ouappes sus l'dos en disant &quot;She'll do, by Gum!&quot; et nou s'en va supp&eacute; tchiq'chose a la sant&eacute; d'ma fille. Pus d'eunne fais, quand nou y'a t&eacute;l&eacute;phon&eacute; que j'taimes la; y s'en est v'nu couothant d'sa store a patates pour aidji. Et n'y'a pas qu'li qui prend int&eacute;th&egrave;t a nous. Jusqu'au ouaiteur qui sert a la barre de l'Hotel qui tchitti san conteus en couothant l'aut' jour pour v'n&eacute; dounn&eacute; un coup-d'main a Lonore: y laissi l&agrave; les siens qu'&eacute;taient a bethe du ouiski, et quand y r'vint i's 'taient hors sans payi.<br/>
<br/>

&quot;That's all right!&quot; s'fit l'Bos; mais faudrait b&eacute;tot vais a en fini: j'avons id&eacute;e de dounn&eacute; eunne s&eacute;th&eacute;e a l'Olympia en aide d&eacute; tchiq' Oeuvre et si nou pou&eacute; mettr' sus l'anonce que &quot;touos les Pains s'ont sus rouollettes&quot; chose seuthe qu'y'ethait hardi d'monde qui veindraient vaie cheunna.&quot;<br/>
<br/>

L'id&eacute;e du Bos n'est pon si tant-piethe. Chose suthe qui vindrait du monde! Y'a l'Duchroll' a Lonore. Un ouaiteur de chaque bord de yi a lis t'n&eacute; la talle; ou tchient chaque houmme autouore du [dos], et chatchun d'ses pids est strapp&eacute; a la g'ville d&eacute; pid d'un ouaiteur. Pas moyen de s'fliantchi bas coumme cheunna! &quot;Off she goes!&quot; qu'nou crie; et ch'est quarr'ous que j'passe! j'vos en r&egrave;spond. Entre lus tr&eacute;s y's ont d&eacute;ja cratchi la balustrade qui fait pli&eacute;ches: et quand chutte lecon la est finie, j'sis tr&eacute;jous oblyigi d'payi a b&eacute;the - &egrave;s frais d'la gazette, ben seux - es ouaiteurs pour les emp&ecirc;chi d'd'&egrave;svasnni. Quand il est l'tou que Laiz&eacute; et me valsions ensembye, v'la tchi n'va pon si bin. Ou n'fait qu'nadgi tout l'temps, Laiz&eacute;. J'li marche sus les pids: j'lis teurt le bras: j'lis trille san fro; j'touonne trop vite: j'leve la gambe trop haut: ch'est eune nadgeuse! Quand ou crie trop - ch'est chaque bord&eacute;e - je laisse couore! et ou s'&egrave;strueulle sus les poutchies d'rabotins qu'nou met d'bort en autres pour la r'chev&eacute;. Ou grimme le plianchais souvent en tchiyant.<br/>
<br/>
En paslant d'plianchais; j'ai dans l'id&eacute;e que l'Bos tchil'la l'nez - y'un d'ches jours! Y pathais qu'y'a d&eacute;ja un bieau comopte de tcherpentchiers pour r'graie la ballustrade et pour ribott&eacute; l'aithe - sans compt&eacute; l'docteu tchi r'clame pour av&eacute; &egrave;srachi du [cliou] de d'dans la tchesse a yun des ouaiteurs. Y'a &eacute;tou tchiq' chose a payi pour un pot ou deux d'b&eacute;the quand nous a s&eacute;. Mais ch'est djantre pas m&eacute; qui paiethait! L'Bos m'a dit que j'sait li qui paiethait touos les frais pour nos apprendre a rouol&eacute;: nou n'peut pon rouol&eacute; sans b&eacute;the. Sem'n'age! qui paie!<br/>
<br/>
<a href="brambilo.html">Piteur Pain</a><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="paineisteddfod.html">Why the Ladies Kept Away from the Eisteddfod</a><p>
<li><a href="painincident.html">An Incident in the Pain Family</a><p>
<li><a href="painshow3.html">Miss Lon&ocirc;re goes to the Show</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

