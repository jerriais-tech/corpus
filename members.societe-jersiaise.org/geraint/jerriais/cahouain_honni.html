<HTML>

<!-- Mirrored from members.societe-jersiaise.org/geraint/jerriais/cahouain_honni.html by HTTrack Website Copier/3.x [XR&CO'2014], Tue, 15 Jul 2025 13:53:10 GMT -->
<HEAD>
<TITLE>Honni soit qui mal y pense</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Honni soit qui mal y pense</h2></font></center><p>


<i> Honni soit qui mal y pense</i><br/>
 <br/>
</div><div align="left"> M'v'chin encouore une fais &agrave; bailler d'ma becque et &agrave; &eacute;crithe un tas de gnollin, coumme s'fait l'buanhomme, pour mettre sus la gazette.<br/>
 <br/>
 Pus d'une fais j'ai ou&iuml; dithe : Si Marie Hibou savait chunna oulle en mettrait un but sus la gazette. Pour en dithe la v&eacute;rith&egrave;t, fouai de Marie Hibou, il y a b&eacute; des choses que j'sais mais que j'aime mus garder &agrave; man tout seu car m&eacute;, si j'sis un mio picagneresse j'n'aime pas animer l'esprits.<br/>
 <br/>
 Criyous &egrave;ttout que je m'otchuppe des &eacute;lections pour pliaithe &agrave; un bord pus que d'l'autre ? Pour seur que nennin car quant &agrave; m&eacute; j'sis couomme Jean Le Bas je ne m'en m&ecirc;le pas.<br/>
 <br/>
 J'aime tr&eacute;jous une bordaie d'fun et n'v'la pourtchi qu'anni&egrave;th j'sis bein contente d'ver que m'n'amin Raymond a encouore une fais mis tout &agrave; feu dans sa paraisse.<br/>
 <br/>
 Quand n'ou n'est pon fort y faut &ecirc;tre ruzai et pour seur Raymond a tout tchulbut&eacute;.<br/>
 <br/>
 Au meeting, Mardi au s&eacute;, quand y s'levi coumme un &eacute;pars d'feu et monti sus la strade nos gens, d'l'autre bord, s'd&eacute;mandaient tch&egrave;s qui s'en all&eacute; propos&eacute;.<br/>
 <br/>
 Nous avait fait couort l'brit qui s'n'allaient propos&eacute; l'buanhomme Phlip mais quand nos gens entendites l'papi d'nomination et que Raymond proposi l'vier Chantgni Jim, tchi qui pendais l'nais !<br/>
 <br/>
 Pour un buan trick chunna fut un buan trick car nos gens d'l'autre bord n'en savaient rein et chunna les a tous tchulbult&eacute;s.<br/>
 <br/>
 Comme s'faisait Raymond opr&egrave;s l'meeting : J'avons deux candidats ; j'sommes seur d'en aver ieun d'dans !! Pour seur, pour penser d'm&ecirc;me y faut aver pus d'cherv&eacute; qu'une scabelle !<br/>
 <br/>
 Me j'reste &egrave;s ecoutes dans chutte paraisse car pour seur y s'en va y aver une bordaie d'fun mais j'n'crais pas que Raymond s'en va faithe la paraisse avec la v&eacute;thute a Mess Boucher&eacute; chutte fais. Je gagerais bein ieunne de mes plus belles plieumes qu'il n'aura pas les souliers crott&eacute;s l'matin d'l'&eacute;lection comme l'autre fais.<br/>
 <br/>
 A b&eacute;t&ocirc;t, Raymond.<br/>
 <br/>
</div><div align="center"> ***<br/>
 <br/>
</div><div align="left"> Dans la paraisse a man biau cliochi l'siens qu'aiment l'buan cidre pourront en uver du raide buan et &agrave; buan marchi d'vant la St.-Jean tchi vint.<br/>
 <br/>
 Ver, d'pis que John Ernest, l'sien de la Commune, s'ra propos&eacute; pour Chantgni, fouai de Marie Hibou, et j'sis seur qu'y s'fra un pliaisi de douenner une fais de buan cidre &egrave;s siens qui aiment bain l'jus d'la pomme qui, couomme nou l'dit dans le chanson, guerit de touote maladie.<br/>
 <br/>
 George &egrave;ttout s'ra propos&egrave; mais tch&egrave;s qu'en s'ra pour Nicholas ? !<br/>
 <br/>
</div><div align="center"> ***<br/>
 <br/>
</div><div align="left"> Diantre s&eacute;, n'v'la Sieur Caouain, qui rentre et les vaissiaux sont encouore sus la table. Y's'en va y aver du feu de satchi et un divers 'row. <br/>
 <br/>
 N'v'la qui n'fais rein car y n'porte pas les braies a san tout seu, mais ch'est un dr&ocirc;le d'ouais&eacute; et quand y m'vais m&acirc;rie y n'r&ecirc;pon pon &egrave;s nice compli&eacute;ments que j'lis dit &agrave; ce chi&egrave;r et doux canard de souaie!!<br/>
 <br/>
</div><div align="center"> ***<br/>
 <br/>
</div><div align="left"> Dans ma bouaite a lettre &#8211; tchique fais nou m'&eacute;crit, - n'v'chein que j'trouvi hier au matin :<br/>
 <br/>
 <div align="center"><table width=90%><tr><td>Ma Chi&egrave;re Marie &#8211; Veur tu mettre sus la gazette ma p'tite touenn&eacute;e, qu'&eacute; j'fis Mardi au s&eacute;, et j'en s'rait bein erconnaissant :<br/>
 <br/>
 Y faut vous dithe que j'avais ou&iuml; qui s'en all&eacute; y av&eacute; une grande bord&eacute;e &agrave; St.-Jean, et j'm&eacute; m'ensipi d'all&eacute; veis si j'pourrais trouv&eacute; un mio d'jibi pour man souper car n'ou m'avait dit qui y'en avait tout plein dans ces parages l&agrave;.<br/>
 <br/>
 J'arrivi l&agrave; juste en temps quand la salle paroissiale fut ouverte et j'ergardi bein que personne ne me visse entr&eacute;. J'fut me juchit sus la portrait de l'Avocat Le Sueur et je pensi que je ou&iuml;rez tout le tintamare qui s'en all&eacute; y avait. Le Recteur et le Conn&eacute;table firent lus entr&eacute;e et s'assi&eacute;virent &agrave; la table. N'vla deuxtreis messieurs qu'arrivent et s'assi&egrave;vent en d'vant y distchutaient ;<br/>
 <br/>
 Joe et Raymond firent lus entr&eacute;e, et s'assievites en d'vant &eacute;tout. Le monde arrivait par douzaines, et y'un s'fit, tchest qu'est la haut juchit. Nous l'y r&eacute;ponnit : C'hest un &eacute;peuthas pour esfritai les moque pour qui n'touche pon au portait. M&eacute; j't'ais tout agroufli&eacute; ne disait mot, mais ne v'la t'y pon que le M&acirc;le-Cat entre et veint se jutchi sus une t'chi&egrave;ze justement en f&acirc;che du Portrait. J'lis vit ses babines lus corl&eacute;, comme s'il avait d&eacute;j&agrave; le s'cent et j'pensi me v'la happ&eacute; chutte fais.<br/>
 <br/>
 Le Conn&eacute;table qu'menchi a lieze l'annonce qu'avait paru dans la bo&ecirc;te et l'papi du Greffi et il invite les &eacute;lecteurs a propos&eacute; qu'ique Candidat. <br/>
 <br/>
 Ne v'la t'y pon que le grand Raymond se butte et monte s'us la s'trade comme si Jerri y'avait apartins. Y dit qu'il avait un Candidat bien erconnu dans la Paraisse, et qui s'en allait le proposer avec pl'aisi et qu'il esp&eacute;zait qui veindrait au haut du Poll.<br/>
 <br/>
 Je vit le m&acirc;le cat se dr&ecirc;chit et ouvri la boueche comme si voulait me happ&eacute;, mais y corlit ses babines quand Raymond fit la proposition que Jim &eacute;tait san Candidat. Philip, qu'avait un papi dans sa pouchette et qui s'en allait en faize les louanges, erch&ucirc;t le coup de mort de surprinze. John qu'est tr&eacute;jous Brun s'condi, et les deux lus r'assievirent. Stan monti la platteforme; il avait l'air d'&ecirc;tre troubli&eacute; un mio, et proposi Philip du Mouezi, et un autre que je ne connais pon le secondi.<br/>
 <br/>
 La Salle n'tait pon trop plienne, quand n'v'la une scouade d'Electeurs qu'arrivent, y y'avait John le Baveux du Mouezi, Frank qu' n'fait pas d'grines, Charlie qu'avait les gambes &eacute;treintes comme un c'hva d'cab et y l'us assi&eacute;virent pensant d'ou&iuml;r les &eacute;loges, mais apr&egrave;s tout, <i>rein. </i>Ne v'la t'y pon que Raymond erfait une apparition s'us la strade, et les cheveux corl&eacute;es comme un hanneton y proposi un autre candidat. Chutte fais ch'tait John qu'est tr&eacute;jous Brun. Ma f&eacute; ne v'lat'it pas le m&acirc;le cat, de surprinze qui fit un jump. Je pensi chutte feis, y s'en va me happ&eacute;, mais n'ou fait, c'h'tait la surprinze, car il avait ou&iuml; qui voulait un cat au Parish Hall pour happ&eacute; les r&acirc;ts et que Raymond s'en allait propos&eacute; &agrave; l'assembl&eacute;e d'en av&eacute; y'ieun pour sauvegarder le plianch&eacute; du niblage des r&acirc;ts et souezis.<br/>
 <br/>
 Dans une vingtaine de minutes tout fut fini et pas d'sabbat. Stan inviti touos les Messieurs &agrave; passer l'autre cot&eacute; pour av&eacute; chique chose pus fort que du th&eacute;e. La Compagnie se dispersit et m&eacute; pour me d&eacute;shaller je fus oblig&eacute; de rester le dernier. Je sauti sus le pliench&eacute;e. La porte &eacute;tait ouverte et y faisait jentiment bas, aussi j'fit un saut et de deux coups d'ailes j'&eacute;tais jutchi sus ieunne des fen&ecirc;tres au pignon d'la maison &agrave; Frainque. Je ou&iuml; Philip, Jim et le Corbin qui s'faisaient, y n'ous en ont donn&eacute; une cliamuse chutte feis &#8211; Ha ! Ha !<br/>
 <br/>
 Frainque av&eacute; mins les blinds &egrave;s &quot;Tea Rooms&quot; et clieutt&eacute;e du papi sus l'haut d'la porte, je ne pouvais pas veis, mais j'entendi i'eun qui chantait John Brown coumme s'il le t'nait. Coumme j'vit qui n'y avait pas d'jibi pour m&eacute;, seulement que j'avais rencontr&eacute; un torsol&eacute; sus ma route, je fis un start et avec mes grandes ailes je n'fut pas longtemps &agrave; r'gagni les sapins de Westmount et en arrivant je senti l'frais d'un lapin que j'happi b&eacute; vite.<br/>
 <br/>
 A la prochaine bord&eacute;e<br/>
 <br/>
<i> LE JEUNE AIGLON</i> <br/></td></tr></table></div>
 <br/>
<i> <a href="gwdec.html">Marie Hibou</a></i><br/>
<i> 24/1/1920</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>

<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_muchi.html">Ah ! gar&ccedil;ons, le pouor' caouan a-t-i' bein fait de rest&eacute; muchi</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_honni.html by HTTrack Website Copier/3.x [XR&CO'2014], Tue, 15 Jul 2025 13:53:10 GMT -->
</HTML>

