<HTML>

<!-- Mirrored from members.societe-jersiaise.org/geraint/jerriais/painwages.html by HTTrack Website Copier/3.x [XR&CO'2014], Tue, 15 Jul 2025 13:52:44 GMT -->
<HEAD>
<TITLE>Higher Wages All Round - and the Result!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Higher Wages All Round - and the Result!</h2></font></center><p>


Ch'fut l&agrave; un divers bouan sermon que l'pasteur Walteur pr&egrave;chi a sa congregation Dimanche au s&eacute;. Je n'le oui pon d'm&eacute; m&egrave;me - j'ai l'ouothelle un mio duthe a l'angliais - mais ch'fut Lon&ocirc;re - n'en v'la ieunne qui peut vos l'bargou&egrave;chi, l'angliais - qui m'lut l'article de la gazette, Lundi matin. J'vos r'qu&eacute;mande ch't'articl'ye la.<p/>
<p/>
Moussieu Walteur est d'avis que l'temps est v'nu ou-&egrave;s qu'tout l'monde dev'thait av&eacute; lus gages hauchis. Hoor&eacute;e! J'en sis!<p/>
<p/>
&quot;Touos nos miyeu jeunnes gens s'en vont hort pays,&quot; qui dit; &quot;et b&eacute;tot y n'nos r&eacute;st&eacute;tha qu'du peltas,&quot; qui dit.<p/>
<p/>
Ch'est bin p&acirc;sl&eacute;, chenna!<p/>
<p/>
J'sis tout s fait de s'n'avis. J'disais justement a La&iuml;z&eacute;, l'aut s&eacute;, en mettant du chucre dans man verre caud, j'lis disais: Par les temps qui couothent, nou n's&eacute;tha b&eacute;tout pus d'tch bord tou&ocirc;n&eacute; pour trouv&eacute; des galants &egrave;s filles qui restent: tou&ocirc;s les garcons fichent le camp. J'sis pas en peine qu'y'ait des gens qui disent que si nou hauche les gages, faudra apr&egrave;s hauchi l'prix d'la marchandise! J'sais bin qu'y'a des gens qui disent que si nou hauche les gages de cordounniers, des tcherpentchiers, des boulagiers, l'prix du pain, des bottes, et de tout hauchitha, et qu'les travailleurs ethont ieux m&ecirc;me a payi la renchiethe. Mais tch&egrave;s qu'il en est? Si, apr&egrave;s av&eacute; hauchi les gages &quot;all round,&quot; l'prix de tout, pain, viande, bottes, etc., hauche! eh bin! nou r'hauch'cha oquo eunne fais les gages. et quand les gages &eacute;thont 'tait r'hauchis, et qu'pour se rattrap&eacute; les boutitch&egrave;res r'hauchent le prix d'lus marchandise, eh bin! je r's&eacute;tha l'tou &egrave;s travailleurs d'av&eacute; lus gages hauchis!<p/>
<p/>
&quot;Tu niollinne, coumme de cou&ocirc;tume&quot; ; m'dit La&iuml;z&eacute; quand j'l'&eacute;xplyitchi man plian. &quot;Si tu gagne un &egrave;stchu par jour et qui t'en cou&ocirc;te deux sh'lings et huit sous pour vivre - ou si tu gagne ching sh'lings et qui t'faut d&egrave;spens&eacute; quat' sh'lings et seize sous pour la m&ecirc;me marchandise? en est tu pus d'l'avant?&quot;<p/>
<p/>
Oul est tr&eacute;jous d'm&ecirc;me, La&iuml;z&eacute;. N'y'a pon d'soin tch&egrave;s qu'nou lis dit, ou trouve tr&eacute;jous moyen d'h&eacute;rtchinn&eacute; d'sus. Mais don, j'cr&eacute; bin qu'toutes les femmes sous pus ou mains coumme yi. Y craient toutes qu'is en savent pus long qu'lus hoummes. Heuh! j'd&eacute;vthais pourtant en sav&eacute; tchiq' chose, m&eacute;, qu'ai empli&eacute; jusqu'a tchiq' fais &quot;tr&egrave;s&quot; hoummes a gages, dans l'temps qu'les fermiers 'taient pr&ecirc;ssis pour lus tch&eacute;thues. Mais, coumme tr&eacute;jous, La&iuml;z&eacute; eut l'd&eacute;ni&eacute; mot, et n'eut de r'pos que je n'd&eacute;valisse dans l'office du Bos, lis montr&eacute; l'articlye a moussieu l'pasteur, et d'mand&eacute; la d'sus d'av&eacute; nos gages hauchis.<p/>
<p/>
&quot;Wot! Rize yer wages, is it? Mister Pain. Not for Joe!&quot; qui dit en s'd&eacute;stou&acirc;nant sus sa tchaise. J'eut bieau li dithe, coumme La&iuml;z&eacute; m'avait dit, que l'saumon avait renchi&eacute;thie, que l'oeus 'taient a quarante deux sous la douzaine, qu'la bouonne g&acirc;che-a-corinte valait un sh'ling la livre, et qu' l'docteu avait dit qu'si Lon&ocirc;re en r'gagnait pon b&eacute;tot y lis faudrait b&eacute;the du champanne! Tant pus j'p&acirc;lais et tant pus ch't'houmme la endu&eacute;rchisait san tcheu. <p/>
<p/>
&quot;J'compte que j'vos pail d&ecirc;ja pus qu'assez qui dit: et si vot' femme n'est pas contente, Mess Pain, qui dit; faites li mes compi&egrave;ments et dites li que j'm'en moque&quot; - qui dit. &quot;S'ou n'&ecirc;tes pon content d'la djob qu'ous avez ichin, qui dit: ou n'avez qu'a l'plithe, et vos en r'all&eacute; rach&eacute;th&eacute; des tchethues a Saint Jean&quot; - qui dit. &quot;Chose seuthe qui s'ont contents d'vos vaie r'venu parmi yeux,&quot; qui dit: &quot;et y'a tout plien d'forgeurs qui peuvent &eacute;scrithe en Jerriais aussi bin qu'vous&quot; qui dit.<p/>
<p/>
J'ramonti tout peineux siez nous dithe a La&iuml;z&eacute; l'savon que je v'nais de r'chev&eacute;, et ou m'dit que j'tais un pou&ocirc;re m&eacute;dgan, et que je s'ait yi qu'ithait pus tard dounn&eacute; un 'talkin'-to' a ch't'houmme la.<p/>
<br/>
<i><a href="brambilo.html">Piteur Pain</a></i><br/>
<i>31/10/1912 </i><p/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdftasdsou.html">Les d'vis du Bouan'homme George</a><p>
<li><a href="gdfsou.html">Les d'vis du Bouan'homme George</a><p>
<li><a href="painwareconomy.html">Piteur on War Economy</a><p>
<li><a href="cahouain_millionnaithe.html">Le Chef me dit l'aut'e jour</a><p>
<li><a href="paincoal3.html">Why coal cannot be cheaper</a><p>
<li><a href="pmfinances.html">Les finances en embarras</a><p>
<li><a href="pmfinances2.html">Ph'lip et les finances</a><p>
<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><a href="moralisings.html">Moralisings on the Vanity of Riches</a><p>
<li><a href="pmstrike.html">Une 'Strike' &agrave; Portinf&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painwages.html by HTTrack Website Copier/3.x [XR&CO'2014], Tue, 15 Jul 2025 13:52:44 GMT -->
</HTML>

