<HTML>
<HEAD>
<TITLE>La Reine en jaune</TITLE>
<META  name="keywords" content="Jèrriais, language, Queen, royal visit, langue normande, minority languages, langues régionales, langues minoritaires, langues d'oïl, folklore, dialect, linguistics, linguistique, Normandy, Normandie, Channel Islands, îles anglo-normandes">
<META  name="description" 
content="V&icirc;site d'la Reine en J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>La Reine en jaune</h2></font></center><p>
&nbsp;<p>

&nbsp;<p>
<center><a href="reine2001.html"><img src="honmage.jpg" width="400" height="194" border=0 alt="La Reine, not' Duc, &agrave; &egrave;rch&eacute;ver l'honmage des Seigneurs dans l'Par Howard Davis, l&eacute; 13 d&eacute; Juilet 2001."></a><p>
<i><font size="1">La Reine, not' Duc, (en jaune) &agrave; &egrave;rch&eacute;ver l'honmage des Seigneurs dans l'Par Howard Davis, l&eacute; 13 d&eacute; Juilet 2001.</font></i></center><p>
&nbsp;<p>


<center><table>
	<tr>
		<td>
Les oua&icirc;sieaux l&eacute; disent, et l's annimaux,<br>
Les tchians tchi ouassent, les cats tchi mia&ucirc;nent,<br>
Les mauves tchi piaillent, les souothis et les j'vaux.<br>
I' disent: n&eacute; v'l&agrave; la Reine en jaune.<br>
<br>
Un vi&egrave;r vait-goutte &eacute;thait peu l'&egrave;rm&egrave;rtchi,<br>
Ou m&ecirc;me eune taupe, ou un j'va b&ocirc;ne.<br>
Faut-i' des longues-veues ou v&egrave;rres tchi<br>
F'thaient appr&eacute;chi la Reine en jaune?<br>
<br>
N&acirc;nn&icirc;n. Oulle est bein cliaithe - nou la vait l&agrave;<br>
Assise rouoyalement sus l'rouoge tr&ocirc;ne,<br>
Entou&ocirc;rr&eacute;e d'vielles rouoges robes et neu ni&egrave;rs fas.<br>
J'la vai, ma f&eacute;, la Reine en jaune.<br>
<br>
M&ecirc;me si les nattes d'av'nue sont d's&icirc;nfectantes,<br>
Ou n'peut pon vaie nos b&ecirc;tes &agrave; c&ocirc;nes.<br>
La fi&egrave;vre aphteuse est t&egrave;rribl'ye et m'nichante.<br>
Mais - j'vai la Reine, not' Duc, en jaune.<br>
<br>
Rhythmiques, les photographeurs clyiquent, et tchiques<br>
Journalistes happent lus microphones.<br>
Deux maillards morts. Tchi pr&eacute;sent excentrique!<br>
La Reine? Lyi, ou sou&ocirc;rit en jaune.<br>
<br>
Les journalistes, en explyitchant la sc&egrave;ne,<br>
&Egrave;rgardent lus qu&eacute;m&eacute;reurs et pr&ocirc;nent:<br>
&#147;Honmage&#133;. Seigneurs&#133;. c&eacute;r&eacute;monie ancienne&#133;.<br>
Histouaithe&#133;. Reine&#133;. habilyie en jaune&#133;.&#148;<br>
<br>
J'vos r'dithai la nouvelle et j'l'&egrave;rdithai<br>
Par e-mail, fax et t&eacute;l&eacute;phone.<br>
J'dais l'dithe. I' faut raconter toute la jouaie<br>
Car, m&eacute;, j'ai veu la Reine en jaune.<p>
&nbsp;<p>

<i><a href="jerpoem.html">Geraint Jennings</a><br>
Juilet 2001<br></i>

		</td>
	</tr>
</table></center><p>


&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="jaune.html">Jaune</a><p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="cahouainvisite.html">La visite de lus Majest&eacute;s</a><p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="queen.html#jerriais">Dgieu Sauve L&eacute; Rouai</a> - God Save the King<p>
<li><a href="contcherant.html">D'scendante du Contch&eacute;rant</a><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="gdfhonmage.html">Honmage au Duc d&eacute; Nouormandie</a><p>
<li><a href="reine2000.html">L'Anniv&egrave;rsaithe d'la Reine</a><p>
<li><a href="palais.html">Eune visite au Palais</a><p>
<li><a href="rouoya.html">Du vocabulaithe Rouoya</a><p>
<li><a href="princesse_margaret.html">La Mort d'la Pr&icirc;nc&ecirc;sse Margaret</a><p>
<li><a href="reinemethe2.html">L'Ent&egrave;rrement d'la Reine M&eacute;the</a><p>
<li><a href="reinemethe3.html">L&eacute; s&egrave;rmon d'l'Arch&ecirc;v&ecirc;que d&eacute; Cantorb&eacute;ry au s&egrave;rvice d'ent&egrave;rrement d'la Reine M&eacute;the</a><p>
<li><a href="edenmajeste.html">&Ecirc;den et Majest&eacute; &#8211; Eden and Majesty</a><p>
<li><a href="jubile2012.html">L&eacute; Jubil&eacute;</a><p>
<li><a href="60ans100louis.html">Souaixante ans et chent louis</a><p>
<li><a href="acrostiche_jubilaithe.html">Acrostiche Jubilaithe</a><p>

<li><a href="89ans.html">Huiptante-neuf ans</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
