<HTML>
<HEAD>
<TITLE>L's Actes des Ap&ocirc;tres, chapitre neuf, v&egrave;rsets v&icirc;ngt-six &agrave; trente</TITLE>
<META  name="keywords" content="Jerriais, language, langue, Bible, religion, gospel">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L's Actes des Ap&ocirc;tres</h2><BR>
chapitre neuf, v&egrave;rsets v&icirc;ngt-six &agrave; trente</font></center><p>


<P>Aupr&egrave;s sa conv&egrave;rsion, Paul v&icirc;nt &agrave; J&eacute;rusalem. I' voulait entrer dans l'assembli&eacute;e des discipl'yes, mais tous avaient peux d'li, car i' n'pouvaient pas craithe qu&eacute; li &eacute;tout &eacute;tait un discipl'ye du Christ.</P>

<P>Alors Bernab&eacute; l&eacute; pr&icirc;nt auve li et l'pr&eacute;sentit &egrave;s Ap&ocirc;tres; i' lus racontit chein tchi s'&eacute;tait p&acirc;ss&eacute;: sus c'm&icirc;n, Paul avait veu l'Seigneur, tchi li'avait p&acirc;l&eacute;; &agrave; Damas, il avait pr&ecirc;chi auve asse&ucirc;thance au nom d'J&eacute;s&ucirc;.</P>

<P>D&eacute;pis chu temps-l&agrave;, Paul allait et v'nait dans J&eacute;rusalem auve les Ap&ocirc;tres pr&ecirc;chant auve asse&ucirc;thance au nom du Seigneur.</P>

<P>I' d'visait &egrave;s Juis d&eacute; langue Grecque, et distchutait auve ieux, mais ches'-ch&icirc;n ch&egrave;rchaient &agrave; l'emb&ecirc;ter.</P>

<P>Les fr&eacute;thes en ou&icirc;tent p&acirc;ler; ch'est en tchi i' l&icirc; gard&icirc;tent compangnie jusqu'&agrave; C&eacute;sar&eacute;e, et l'f&icirc;tent s'en aller pouor La Tarse.</P>

<P>L'Eglyise &eacute;tait en paix dans toute La Jud&eacute;e, La Galil&eacute;e et La Samarie. Dans la crainte du Seigneur, ou cra&icirc;ssait et oulle avanchait, ou s'multipliait auve l'assistance d&eacute; l'Esprit Saint.</P>


<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
