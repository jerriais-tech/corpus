<HTML>
<HEAD>
<TITLE>Merrienne Names Her Grand-Grandson</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne Names Her Grand-Grandson</h2>
 ...And it turns out to be a girl!</font></center><p>


 Moussieu l'Editeu, <br/>
<br/>
 J'vos ai tr&eacute;jous dit qu'la Merrienne tait une dr&ocirc;le de femme. Ecoutez, et j'm'en vais vos en donn&eacute; une instanche. <br/>
<br/>
 Quand oulle entendit, y'a d&ecirc;ja longtemps, que l'Douar Vautchi, d'l'Etochet tait grand-grand'p&eacute;the, ou n'tait pas trop contente, car oulle avait tr&eacute;jous esp&eacute;th&eacute; qu'ou pou&ocirc;rrait s'app'l&eacute; grand-grand'm&eacute;the en temps pour av&eacute; san portrait s&ucirc;s la gazette avec trais g&eacute;n&eacute;r&acirc;tions d'ses d's'cendants. &#8220;Mais ach'teu,&#8221; comme ou s'fit, &#8220;je s'sait trop tard.&#8221; Et ou me r'gardit comme si ch'tait d'ma faute. <br/>
<br/>
 &#8220;Si tu'avais laisi t's'&ecirc;fants l&ucirc;s mathi&eacute; p&ucirc;s jeunes,&#8221; j'l'y dit, &#8220;tu ne 'sais pas &agrave; grogn&eacute; agniet. Mais n&acirc;nin, ch'tait tr&eacute;jous la m&ecirc;me histou&eacute;the. Quand yun ou yunne de yeux en p&acirc;slait, tu disais que ch'tait du gniolin, et tchi fallait arr&ecirc;t&eacute; au mains un couplye d'ann&eacute;es d'vant y pens&eacute;. Et, avec t&eacute;, un engagement d'vait duth&eacute; djais-huit mais ou deux ans. J'te dis qu'ch'est t&eacute; qu'en est la cause si j'n'avons pas une racachie d'chais p'tits-p'tits &ecirc;fants.&#8221; <br/>
<br/>
 Ou m'dit d'taithe ma b&eacute;que et j'n'en r'p&acirc;slimes pon, mais y'a &agrave; ben prez siez mais ou s'en eut une arl&eacute;v&eacute;e siez sa p'tite-fille, la Louisa, tch'avait mathi&eacute; l'grand des fils au Jean Thomas l'Feuvre du Coin, et ou r'vint toute r&ecirc;jouie. <br/>
<br/>
 Dans la s&eacute;th&eacute;e ou m'annoncit la nouvelle. Y'avait toute appathence d'un h&eacute;thitchi siez l'Tom, &quot;et,&quot; ou s'fit, &#8220;ch'est t&eacute; et m&eacute; tch'y sommes pour chou&ecirc;si l'nom.&#8221; <br/>
<br/>
 &#8220;Si ch'est d'm&ecirc;me,&#8221; j'l'y dit, &#8220;ch'est vite d&eacute;cid&eacute;. Che s'sa Merrienne, sans autchune doute.&#8221; <br/>
<br/>
 &#8220;N'sait pas si achocre,&#8221; ou s'fit. &#8220;j'te dis qu'ch'est un gar&ccedil;on.&#8221; <br/>
<br/>
 J'l'y d'mandit comm&ecirc;sque ou savait chonna. &#8220;Le p&ucirc;s malin peut s'y tromp&eacute;,&#8221; j'l'y dit. <br/>
<br/>
 &#8220;N'y'a pas d'trompe chutte fais,&#8221; ou raiponnit. &#8220;J'en s'y se&ucirc;ze, et n'y'a autchun ardg&ucirc;ment. Allons, tch&ecirc;sque j'allons l'app'l&eacute;?&#8221; <br/>
<br/>
 &#8220;S'il est tchestchon d'un nom d'famille,&#8221; j'l'y dit, &#8220;man p&eacute;the tait Ph'lip et san p&eacute;the &eacute;tout. J'avais un onclye Bram et un onclye Liai&euml;sse, et un tr&acirc;isi&egrave;me tch'y tait app'l&eacute; Nicholas. Y s'en fut en Am&eacute;thique ch't'y-l&agrave; et nous n'en &agrave; jamais r'ou&iuml; p&acirc;sl&eacute;.&#8221; <br/>
<br/>
 &#8220;J'avais ou&iuml; ch'histou&eacute;the-l&agrave; y'a d's'ann&eacute;es,&#8221; s'fit M&ecirc;rrienne. &#8220;Y fichit san camp pour n'&ecirc;tre pas arr&ecirc;t&eacute; par la police, et nous a tr&eacute;jous creu tch'y finit sa vie en pr&icirc;son. Quant &egrave;s deux autres, ch'tait des fripons finis, et tu peux l's'oubli&eacute;.&#8221; <br/>
<br/>
 &#8220;J'te r'mercie ben des fais,&#8221; j'l'y dit. &quot;Tu ne pathais pon av&eacute; grande opinion d'ma famille. As-tu, par chance tchiquechose a dithe au sujet d'man bouonhomme de p&eacute;the?&#8221; <br/>
<br/>
 &#8220;Tu sais aussi ben comme m&eacute;,&#8221; ou raiponnit, &#8220;tch'y t&acirc;chit de t'frustr&eacute; dans san testament, qu'si tu n'l'avais pas contest&eacute; tu n'&eacute;thais yeu rain. N&acirc;nin, j'en ai yeu assez d'chais Ph'lippes. J'allons en chou&ecirc;si un autre.&#8221; <br/>
<br/>
 &#8220;J'avais un cou&ocirc;sin germain tch'y tait nomm&eacute; Isaac,&#8221; j'l'y dit. &#8220;Ch'est un bouon nom, chonna. Tu sais ben d'ou&ecirc;sque-y vent.&#8221; <br/>
<br/>
 &#8220; V&eacute;the, je l'sais ben,&#8221; ou dit, &#8220;et j'sais ben &eacute;tout tch'y n'valait pas grand'chose, tan cou&ocirc;sin. Nou disait m&ecirc;me tch'y battait sa femme.&#8221; <br/>
<br/>
 &#8220;Sans doute ou l'm&eacute;thitait,&#8221; j'l'y dit, &#8220;mais d&eacute;pis qu'Isaac ne t'pliait pon, faut en trouv&eacute; un autre. Y'en avait yun de tan bord tch'y fut forbanni pour av&eacute; t&acirc;chi d'&ecirc;tranglyi un vaisin.Tch&ecirc;squ'il avait nom ch'ty'l&agrave;?&#8221; <br/>
<br/>
 &#8220;M&ecirc;le-t&eacute; d'tes affaithes,&#8221; ou s'fit. &#8220;Y n'tait pas pi&eacute;the que ben d'autres de tan c&ocirc;t&eacute;. Et d'pis qu'tu n'peux pas d&eacute;cid&eacute;, j'm'en vais l'faithe pour t&eacute;. Le gar&ccedil;on s'sa nomm&eacute; David, et pour san deuxi&egrave;me nom Salomon.&#8221; <br/>
<br/>
 &#8220;Ah, l'pou&ocirc;re mins&eacute;thablye,&#8221; j'm'ecriyit, &#8220;tu n'voudrais pas, absol&ucirc;ment. tch&ecirc;sque'y t'a fait chu mouse?&#8221; <br/>
<br/>
 &#8220;N'en v'la assez&#8221; ou s'fit, &quot;j'ai dit qu'je s'sa d'm&ecirc;me, et che s'sa d'm&ecirc;me.&#8221; Et ou se r'mint &agrave; cou&ocirc;tre. <br/>
<br/>
 Epis, Moussieu, imaginous si j'me mint &agrave; rithe hier quand la nouvelle vint que ch'tait une fille! <br/>
<br/>
<i> <a href="lebrocq.html">Ph'lip</a></i> <br/>
<i> Morning News 31/5/1947(?)</i> <br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmgrandson.html">The Problem of a Grandson</a><p>


<li><a href="fanmarb.html">L'arbre d&eacute; fanmil'ye en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

