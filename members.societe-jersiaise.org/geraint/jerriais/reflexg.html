<HTML>
<HEAD>
<TITLE>REFLEXIONS D'UN VIER GAR&Ccedil;ON</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>REFLEXIONS D'UN VIER GAR&Ccedil;ON,<BR>
PAR UNE VIELLE FILLE.</h2></font></CENTER><p>
<CENTER><TABLE><TR><TD>
<P>Depis treis ou quat' jours le mauvais temps m'engnie<BR>
Et j'aimerais assez un ptit pus d'compangnie;<BR>
J'm'en vais pour me dsengner vouos conter de qui bon,<BR>
Qui vaudra dabouan m&ucirc;x qu'un long, trainant sermon<BR>
De bourdonnant ministre ou de failli pr&ecirc;cheux,<BR>
Qui semblle expr&egrave;s fait pour assoupir un dormeux.<BR>
Je ne sis pas n&egrave; d'hier, j'ai &ecirc;tudi&egrave; une pose,<BR>
Je crei que je devrais y connaitre quiq' chose.<p>
<P>Nou trouve dans touos temps, il y-en aira tr&eacute;jous<BR>
De chute tristre race existant parmi nous,<BR>
Et qui va et qui veint, et qui r'chai et qui r'donne,<BR>
Et qui ne semblle pon &ecirc;tre attinse &agrave; personne.<BR>
Nou crairait &agrave; les ve&icirc;r qu'i n'ont jamais ieu d'mere<BR>
Mais qu'il ont ersourdu de quique autre mangnere:<BR>
Nou n'sait pon comment s'prendre afin de les clliasser<BR>
Dans les <I>mammiferes</I> du grand Mousieu Cuvier:<BR>
Nou les nomme <I>innuptae</I> dans les livres d' docteu,<BR>
Mais nou les connait m&ucirc;x et nou l's appele &agrave;-ch't-eu<BR>
Par lus pus simplle nom de vieill' garce ou vieill' fille:<BR>
Ils ont tr&eacute;jous quiq' ma; ofuche ch'est la bille,<BR>
Ou bein des maux de t&ecirc;te ou vents dans l'estoma,<BR>
I n'ont jamais de r'pos s'i' ne trainent quiq' ma.<BR>
Ofuch' des rhomatiss' ou bein des cors es pids,<BR>
Ou si n'y-a pon rein d'autre, un bond de la p&eacute;pie;<BR>
Mais jamais de ma vie, - nan, - jamais je n'ai ou&iuml;<BR>
Qu'il aient gard&egrave; le lli&egrave;t par aver l'fil&egrave;t roui;<BR>
Et pis il ont l'affront de 'droguir de pus belle<BR>
Atou du ratafia ou de ll'<a href="cannelle.html">iaue de cannelle</a>,<BR>
Ou de bouan vin de Port, se pr&eacute;tendant faillies,<BR>
Ou bein du th&ecirc; d'gengivre ou bein de ll'iaue d'anis: <BR>
Si par hasard i' gele ou qu'i' qu&egrave;t de la n&egrave;i,<BR>
I' lus faut un verre caud, bein fort et bein chucr&egrave;:<BR>
S'i souffrent d'un ahan dans quicun de lus os,<BR>
D'un cotillon d'molton i s'enfllubent bein caud.<BR>
La race des vieill' fill' est faite au m&ecirc;me moule<BR>
En chein qui-a rapport &agrave; la langue et &agrave; la goule;<BR>
Lus cherv&eacute; n'est pas fait comme le chein d'aut'gens,<BR>
I n'y-a pas dans lus t&ecirc;te un ptit grain de bouan sens:<BR>
Ch'est d'qui maintqi p&ecirc;tri, la p&acirc;te n'est pas lv&egrave;e,<BR>
I n'y-a pas ieu d'levton, pas la maintqi assez:<BR>
Je crei que le levton de chute tristre vie<BR>
Est chein que nouz entend par le mot sympathie:<BR>
Ou-est qu'il en p&ecirc;queraient', j'vouos dmande, bouannes gens,,<BR>
Ov lus perrots et cats et baloques de tchians?<p>
<P>Je sis un vier gar&ccedil;on, i n'y-a pas d'mal &agrave; chla;<BR>
Ch'est un' b&eacute;n&eacute;diction bein pus que ch'n'est un ma:<BR>
Quand nou m'&ecirc;lourde ocouo de femme et de mariage, <BR>
Je r&ecirc;ponds par un cllin, car je sis bein trop sage<BR>
Pour m'emb&acirc;ter sott'ment sus la fin de mes jours<BR>
De femme ou bein d'aviers; je connais trop lus tours.<BR>
Je ne pouorrais jamais quand j'en airais envie<BR>
Trouver le moindre rpos le restant de ma vie.<BR>
J'aim'rais mux, maf&eacute; vere, &egrave;tre gard&egrave; au lli&egrave;t<BR>
Que de m'aventurer &agrave; faire un tel &ecirc;chet:<BR>
Faire un llien qui me fique! I faudrait &ecirc;tre b&ecirc;te,<BR>
Mais tout vi que je sis j'n'ai pas perdu la t&ecirc;te.<BR>
R&ocirc;dant &agrave; l'entou d'vous afin de vouos guetter,<BR>
I' cherchent le moment de pouver vouos happer;<BR>
Ch'n'est pas d'agni&egrave;t viyous que j'connais les dr&ocirc;lesses,<BR>
Ch'est de malines pies, affront&egrave;es, traitresses:<BR>
Des qu'i sont esserv&egrave;es et sus lus ptits pin&ocirc;ts<BR>
I cmenchent &agrave; s'mirer et arrangir lus fr&ocirc;cs;<BR>
La vanit&egrave; s'd&ecirc;couvre ov lus prumi&egrave;re haleine<BR>
Et ne les quittant pus jusqu'&agrave; la'mort les mene.<p>
<P>I'ne sairaient durer siez ieux, ch'est trejous cache',<BR>
Vla qui lus veint d'nature, i sont trejous en marche<BR>
Pour trouver des hommes, ptits, grands, jeanes ou viers;<BR>
Mais qu'i portent des braies i lus rgardent dans l's yiers;<BR>
I sont plleines de teurs, de malice et d'grimaches;<BR>
I vouos font des biaubiaux et vouos montrent lus faches;<BR>
Mais les bouans viers gar&ccedil;ons n'sont pas aisiment prins,<BR>
Lus n&egrave;z sont assez longs et i sont assez fins<BR>
Pour sentir lus dangir et pour s'en &ecirc;capper;<BR>
I ne sont pas d's ouaisiaux fort aisis &agrave; happer.<BR>
I s'mettent &agrave; couquir en avanchant en age,<BR>
Pour montrer qu'i fraient bein des femmes de mainage;<BR>
Ch'est <a href="mervelles.html">merveilles</a>, podins, <a href="bourdelots.html">bourdelos</a>, et <a href="simnel.html">simn&eacute;</a>,<BR>
<a href="crepes_jerriaises.html">Cr&ecirc;pes</a>, galette, et gache, assez pour en crever.<BR>
Quand i veinnent vieill's fill's i couorent &agrave; l'&eacute;glise<BR>
Et palent de sermons, de pr&ecirc;tre, ou de sottise,<BR>
De missions, de pauvres, et d'associations,<BR>
Que nouz en veint &agrave; but, &agrave; la fin, d'lus chansons.<BR>
I creient que ch'est lus d'ver de vouos prendre &agrave; brachie,<BR>
Et bouan gr&eacute; ou malgr&eacute; jusques en paradis,<BR>
En croupe vouos porter au d'sus d'chute tristre terre,<BR>
Sus lus saint estropi&egrave;, mais lus grand chva de guerre,<BR>
Et n'veinnent &agrave; la fin de touos lus biaux devis<BR>
Que quand la mort y passe et i sont ensevelies.<p>
&nbsp;<p>
<I><P><a href="lehardy.html">DLLE. NENN&Eacute; CATON</a>.<BR>
</I>

</TD></TR></TABLE></CENTER>

<P>&nbsp;</P>
<FONT SIZE=2>
Viyiz &eacute;tout:<p>
<ul>
<li><a href="mathiage.html">L'amour et l'mathiage en J&egrave;rriais</a><p>
<li><a href="vier_garcon.html">Le Vier Gar&ccedil;on</a><p>
<li><a href="viedvier.html">Vie d'Vier Gar&ccedil;on - Vie d'Vier Cuochon</a><p>
<li> <a href="vieirsgarcons.html">Eunne chance pour les vieirs gar&ccedil;ons</a><p>
<li><a href="pensent.html">A tchesque les vieirs gar&ccedil;ons pensent?</a><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>
<li><a href="souhaitproverbe.html">Le souhait du Vier G&agrave;r&ccedil;on</a><p>

<li><a href="mainsnage.html">Un mainsnage de vier gar&ccedil;ons</a><p>
<li><a href="viersiez.html">L&eacute; Vi&egrave;r Siez-Nous</a><p>
<li><a href="gdfchance.html">Quand eune vielle fil'ye vait eune chance...</a><p>
<li><a href="tante.html">Les piaintes d'une vielle tante a mai</a><p>
<li><A HREF="reflexf.html">Reflexions d'une Vieille Fille</A><p>
<li><a href="gainees.html">La Vielle Fille Gain&eacute;es.</a><p>
<li><A HREF="consolf.html">Les Consolations d'une Vieille Fille</A><p>
<li><a href="charmes.html">Des charmes d'amour</a><p>
<li><a href="mathious.html">Mathi'-ous, Garcons, Mathi'-ous</a><p>
<li><A HREF="mathiet.html">Les Promesses d'Homme Mathiet</A><p>
<li><a href="lament2.html">Les lamentations d'eunne vieille fille</a><p>
<li><a href="harpthatonce.html">Mes chants d'autfais</a><p>
<li><a href="bellepliaiche.html">Eune Belle Pliaiche!</a><p>
</ul></FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
