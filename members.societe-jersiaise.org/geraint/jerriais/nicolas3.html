<HTML>

<!-- Mirrored from members.societe-jersiaise.org/geraint/jerriais/nicolas3.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>Encore Nicolas!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Encore Nicolas!</h2></font></center><p>

<CENTER><TABLE><TR><TD>

A Moussieu l'&Eacute;diteu de La Chronique<br/>
<br/>
L&eacute; v'la d'sann&eacute;es qu&eacute; j'prends  vot' fielle, <br/>
Pour t&acirc;chi d'sav&eacute; les nouvelles<br/>
D'la djerre, d'la mer, d'la politique;<br/>
Enfin, ya d'tout sus La Chronique.<br/>
<br/>
Mais, l'diantre, s'en est pas fallu fort<br/>
Qu'j'enne pitch&icirc;sse vot' papi hors bord,<br/>
Car nou s'ennyie d'av&eacute; &agrave; li&egrave;the<br/>
Tr&eacute;jous la m&ecirc;me boustr&eacute; d'histou&egrave;the.<br/>
<br/>
Sustout quand nou n'y comprend rain,<br/>
(J'yai passai bein tu temps en vain)<br/>
Chla vos met d'si mauvaise humeur,<br/>
Qu'nou fait des &quot;daimmes&quot; sus l'r&eacute;dacteur.<br/>
<br/>
Je d'meuthe dans une p&acirc;rraisse du Ou&ecirc;ste,<br/>
Et coumme bain des lecteurs de l'Este;<br/>
N&eacute; sis pas si bain renseigni<br/>
Comme ceux qui r&eacute;gnent dans l'<a href="royal_square.html">Vier Marchi</a>.<br/>
<br/>
Nou vein vos dithe qu&eacute; tel et tel,<br/>
A l'heuthe qu&eacute; l'monde tait en sommeil,<br/>
V'nait d'&ecirc;tre pr&icirc;nt &quot;en flagrant d&eacute;lit,&quot;<br/>
Portant un sac d&eacute; jenne sait tchi.<br/>
<br/>
V'l&agrave; toutes les g&acirc;zettes en affaithe<br/>
A tchi f'thait l'pus grand mystaithe.<br/>
Un biau jeune rat v'nait d'&ecirc;tre happai<br/>
Tout pr&egrave;s d'sen creux au Monte l'Abbai.<br/>
<br/>
Et vous, les gens d'la <i>Vieille Chronique</i>,<br/>
D&ecirc;couvr&icirc;tes qu&eacute; y s'applait &quot;Nique&quot;;<br/>
Ou z'imprim&icirc;tes un tas d'versais,<br/>
Pouore d'j&acirc;ble! il n'avait pliain ses braies.<br/>
<br/>
Mais nous du Ou&ecirc;ste, j'enne savions pas<br/>
T'chest qu'voulait dithe tout ch'tembarras;<br/>
Oppr&egrave;s qu&eacute; j'avions tout erlu,<br/>
Le pus fin d'nous n'y viyait qu'blu.<br/>
<br/>
Le titre &eacute;tait &quot;Pouore Nicolas,&quot;<br/>
En suite un long galimatchas<br/>
De fain, d'carrottes, d&eacute; trent-quat' louis.<br/>
S'faisait maman: &quot;<i>mi goodness mee.</i>&quot;<br/>
<br/>
M&eacute;, je m'm&acirc;rri! j'dis &agrave; nos gens:<br/>
&quot;J'prends <i>La Chronique</i> v'la pus d'vingt ans,<br/>
Mais j'vais lus dithe l&eacute; Samedi d'Nou&eacute;,<br/>
<i>Je ne serai plus un abonn&eacute;</i>.&quot;<br/>
<br/>
Ah! dame chest vrai, j'ai tr&eacute;jous di,<br/>
&quot;Chein qu'y &agrave; d'bouan de Mess Vickri,<br/>
Jamais n'imprime un tas d'gnolin,<br/>
Ouais qu'ou n'y conna&icirc;t san Latin.<br/>
<br/>
Alors j&eacute; starreti d&eacute; d'siais nous,<br/>
Et j'prins la 'bus' d&eacute; Bram S&ecirc;lous.<br/>
J'navais pon tait jusqu'&agrave; la Ville<br/>
D&eacute;pis l'mois d'Juin, &quot;cherchi des pilles).<br/>
<br/>
J'men fut tout dr&eacute; au <a href="royal_square.html">Vier Marchi</a><br/>
Afin d'vos d&eacute;mander pour tchi<br/>
Qu'ou vos fichiyaient des campagnards?<br/>
Quand tchest qu&eacute; j'v&eacute;, qu'Ma&icirc;t' Flip Malzard!<br/>
<br/>
Quand y oui ch&ecirc;que j'men allais faithe,<br/>
Y m'dit qu&eacute; si j&eacute; voulais m'taithe,<br/>
Qui m'cont'tait tout au long l'histouethe,<br/>
Mais j'avais bain d'la peine &agrave; l'craithe!<br/>
<br/>
Par chein qui m'd&icirc;t d&eacute; Nicolas,<br/>
J&eacute; l'prins pour &ecirc;tre un biau gras g&acirc;s,<br/>
Qu'j&eacute; tchiquefais remertchi dans la Ville<br/>
Happant les gar&ccedil;ons pour le &quot;drill.&quot;<br/>
<br/>
Je cr&eacute; qu'il a un grand jaune querre,<br/>
Dans tchi qui s'tchein bein &agrave; l'&ecirc;cherre,<br/>
Ch'est bein rare qu'il y sait tout seu,<br/>
Mais y n'sont jamais pus qu&eacute; deux.<br/>
<br/>
Sa jument pathaissait raide bain<br/>
Quand y la maintenait sus du fain,<br/>
Mais acheteu qu'ou n'a pus d'carrottes<br/>
Y va au pas, faut pas qu'ou trotte.<br/>
<br/>
N'en v'la assez sus not' h&eacute;ros.<br/>
Qui n'&acirc;ge pas r&ocirc;der dans mes quios,<br/>
Car si j'lis prends! h&eacute;las! h&eacute;las!!<br/>
Que Dieu prot&eacute;ge l'pouore Nicolas!!<br/>
<br/>
J'comprends bain acheteu <i>La Chronique.</i><br/>
J'criayis d'abord qu&eacute; ch'tait une trique.<br/>
Mais qui profite, le pouor &quot;Nicklesse,&quot;<br/>
Des le&ccedil;ons qu&eacute; ya donn&eacute; &quot;La Presse.&quot;<br/>
<br/>
A beint&ocirc;t, Moussieu, votre ammin,<br/>
<i>&quot;Wild West&quot;</i><br/>
<i><a href="st_pierre.html">St. Pierre</a>, No&euml;l, 1897</i><br/>
<br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nicolas.html">Chu puore Nicolas</a><p>
<li><a href="nicolas2.html">Le Grand Nicolas</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/nicolas3.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>

