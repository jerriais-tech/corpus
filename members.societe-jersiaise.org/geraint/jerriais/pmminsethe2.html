<HTML>
<HEAD>
<TITLE>La M&icirc;ns&eacute;the au Port&icirc;nf&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La M&icirc;ns&eacute;the au Port&icirc;nf&eacute;</h2></font></center><p>


Moussieu l'Editeu,<p/>
<p/>
Vraiement, je n'sais pas tch&egrave;sque j'm'envais faithe. Hier je mint a caltchul&eacute;, par exemplye, chein qu'mes b&ecirc;tes me cou&ocirc;tent et chein qu'j'ai &agrave; l&ucirc;s donn&eacute; pour le restant d'l'hiv&eacute;, si je n'veur pas les vais crev&eacute;. Comme j'vos ai dit, mes quatre vaques ne donnent pas assez d'lait pour p&eacute;yi pour l&ucirc;s maintchaint, et quand j'prop&ocirc;se &agrave; la Merrienne de l's'envi&eacute; &egrave;s abattoirs, ou s'oppose s&ucirc;s l'coup.<p/>
<p/>
Mais ach'teu, Moussieu, y m'reste &agrave;-bein-pr&egrave;s une demi&eacute;-ch&eacute;rge de navets, tchiques chivi&eacute;ll&eacute;thes de sw&icirc;diches et p't'&ecirc;tre un p'tit viages de raves, tchi sont ocquo dans l'clios. Bein seux tch'ils ont g'l&eacute; chutte semaine, mais j'n'ai pas yeu l'couothage d'all&eacute; les ram&acirc;ss&eacute;. Avec chonne, dans l'solyi y'a ocqu tchiques fagots d'fain, mais au but d'eune autre semaine le solyi s'sa vi&egrave;de. Etout y'a un d'mi&eacute; b&acirc;thi d'avaine qu&eacute; j'avais gard&eacute; pour le bid&eacute;t, mais quand j'y'en donnit un poignie y'a tchiques jours, je n'pouvais pas m'en graie. A l'&acirc;ge de trente-chinq and il enviyait des co-d'pids comme un jeune poulain. Aut-fais je l'mettais au c&acirc;gnon d'la grande-tch&eacute;thue, et quand nous avait fini de tou&ocirc;n&eacute;, y n'fliantchait pas d'co-d'pis, car le pou&ocirc;re balloque avait bein d'la peine &agrave; s&eacute; t'nin d'but.<p/>
<p/>
La Merrienne, tch'a p&ucirc;s de r'fr&eacute;deuses qu'ou n'avez veu s&ucirc;s un corps humain, est g&ecirc;n&eacute;e, car ou craint qu'ses poules cr&eacute;v'thont d'la fraid. Oulle a m&ecirc;me sugg&eacute;th&eacute; que che s'sait une bouonne chos&eacute; de l's'am'n&eacute; dans la tchu&icirc;sine, mais j'ai mint man pid bas tout'd'suite en d'mandant s'ou crait qu'sa vielle catte et les poules s'accordethaient, et l'y d&icirc;sant tout n&eacute;t et c&acirc;rr&eacute; qu's'ou s'&icirc;magine que che s'sait m&eacute; tch'y n&eacute;ttithais la tchu&icirc;sine tous les matins, ou s'trompe hardi.<p/>
<p/>
Enfin, Moussieu, pour oubli&eacute; nos mins&egrave;thes pour le moment, criyons que notre D&eacute;put&eacute; avait raison quand y dit dans l's'Etats que ch'tait une m&ecirc;prinse de donn&eacute; p&ucirc;s d'facilit&eacute;s au <a href="aeroport1965.html">airport</a>, viyant qu'J&ecirc;rri avait d&ecirc;j&agrave; trop d'visiteurs. J'veur dithe qu'en &eacute;t&eacute; J&ecirc;rri ne nos appartcheint pas, et qu'si chonna continue, touos les J&ecirc;rriais &eacute;thont &agrave; fichi l&ucirc;s camp pour quatre ou chinq mais, car y n'y &eacute;tha pas d'run pour yeux ichin.<p/>
<p/>
Quant &agrave; m&eacute;, Moussieu, je n'sais pas trop, car, apr&egrave;s tout, les touristes nos volent hardi d'sous, et si tout-un-coup ils allaient ailleurs, j'nos trouv'thaimes b&eacute;t&ocirc;t dans d'mauvais dr&acirc;ps.<p/>
<p/>
Mais la Merrienne n'est pas d'la m&ecirc;me opinion. Oulle approuv&eacute; du M&acirc;jeur et d'chein tch'y dit. Il est vrai, Moussieu, qu'ou n'a jamais approuv&eacute; des v&icirc;siteurs que nou vait par ichin dans la saison car ou consid&egrave;the l&ucirc;s mani&egrave;thes honteuses et voudrait vais chais hard&eacute;lles tch'y n'sont qu'a maintchi habillyes av&eacute; une bouonne pitchine. Ou veur dithe que les trais-quarts n'ont pas seulement un seule cotillion et que djais minutes dans un bouon banc d'ortchis l&ucirc;s f'thait grand bein. Quand j'l'y p&agrave;sle des biautes d'la natuthe, ou n'a que d'me fliantchi tchiquechose &agrave; la t&ecirc;te.<p/>
<p/>
Une autre chose Moussieu tchi m'int&eacute;r&ecirc;ss&eacute;, ch'est l'prix du tch&eacute;rbon. Accordant au rapport du comit&eacute;, les marchands n'font qu'djais sous d'profit par chent, et y m'semblye que ch'n'est pas grand'chose. Si ch'est vrai, nou n'comprend pas comment, qu'les pou&ocirc;res balloques peuvent vivre. Mais chein que l'cmit&eacute; n'ont pas &eacute;xplitichi, c'est pourtvhi que l'tch&eacute;rbon est p&ucirc;s bouon marchi en Dj&eacute;rn&eacute;zi. Tout l'tch&eacute;rbon veint d'la m&ecirc;me source et y n'd&eacute;v'thait pas y'av&eacute; chutte diff&eacute;thence-l&agrave;.<p/>
<p/>
Enfin, le rapport n'est pas ocquo adopt&eacute; finalement et y s'peut qu&eacute; quand le D&eacute;put&eacute; Le Cocq tch'avait sugg&eacute;th&eacute; que les gens payaient trop, se trouv'tha m&ucirc;s, y pou&ocirc;rra raipondre au comit&eacute; et l&ucirc;s d&ecirc;montr&eacute; tch'ils ont tort. Ch'est bein seux que ch'est une djobbe tchi faut tch'il entreprenn&eacute;.<p/>
<p/>
A b&eacute;t&ocirc;t pour ach'teu, Moussieu. J'&eacute;sp&egrave;the que la s'maine tchi veint, au Portinf&eacute;, le prosp&eacute;ct s'sa un mio p&ucirc;s b&eacute;.<p/>
<br/>
<i><a href="lebrocq.html">Ph'lip</a></i><br/>
<i>25/1/1958 </i><p/>
<p/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmvisitors.html">Merrienne on the Visitors</a><p>
<li><a href="pmvisiteurs.html">Les Visiteurs</a><p>
<li><a href="pmtouristes.html">Les touristes, les Villais et la campagne</a><p>

<li><a href="pmchilblains.html">Merrienne has chilblains</a><p>
<li><a href="pmdistress.html">More distress at Portinfer</a><p>

<li><a href="paincoal2.html">The coal crisis affects Mrs. Pain</a><p>
<li><a href="paincoal1.html">How Lon&ocirc;re went coal hunting</a><p>
<li><a href="pmcost.html">The cost of living</a><p>

<li><a href="marksriches.html">Marks & Riches Ltd.</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

