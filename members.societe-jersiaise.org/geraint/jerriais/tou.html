<HTML>

<!-- Mirrored from members.societe-jersiaise.org/geraint/jerriais/tou.html by HTTrack Website Copier/3.x [XR&CO'2014], Tue, 15 Jul 2025 14:00:22 GMT -->
<HEAD>
<TITLE>La Tou</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Tou</h2></font></center><p>

Eune tou est un haut b&acirc;tisse ou eune partie d'un b&acirc;tisse. J'viyons un tas d'tours l'tou d'J&egrave;rri et y'a des fanmeuses tours d'aut' bord partout l'monde &eacute;tout.<p>

<div align="center"><img src="ho.jpg" width="252" height="200" alt="La Tou du Ho" title="" align="middle" /></div>

La Tou d'Londres fut gr&eacute;e preunmi&eacute;thement par les Nouormands, nos anch&ecirc;tres, aupr&egrave;s la Contch&ecirc;te d'l'Angli&eacute;t&egrave;rre &agrave; seule f&icirc;n d'garder Londres. La Tou d'Pise est cant&eacute;e. La Tou Eiffel 'tait s'pos&eacute;e d'&ecirc;t' tempothaithe - ou fut b&acirc;tie pouor la grande exhibition &agrave; Paris en 1889 pouor c&eacute;l&eacute;brer l'chent'naithe d'la R&eacute;volution Fran&ccedil;aise - mais ou trouvit s'n utilit&eacute; pouor l'radio et est acouo m&acirc;t&eacute;e dans la capitale d'la France, un s&#375;mbole du pays. En J&egrave;rri, j'soul&ecirc;mes aver eune p'tite &quot;Tou Eiffel&quot; &agrave; la Ma&icirc;son Saint Louis, m&acirc;t&eacute;e sus l'obs&egrave;rvatouaithe, mais ou fut hal&eacute;e y'a d's ann&eacute;es.<p>

<div align="center"><img src="grossetou.jpg" width="304" height="100" alt="La Gr&ocirc;sse Tou" title="" /></div>

Y'a des tours &egrave;s ch&acirc;tchieaux, mais chein qu'nou r'm&egrave;rque l&eacute; pus ch'est l'amas d'tours tout l'tou d'nos c&ocirc;tes. Y'a des rondes tours d&eacute; J&egrave;rri, des tours Allemandes d'l'Otchup&acirc;tion, et d'aut's tours historiques. La Tou du Pr&icirc;nce &agrave; La Hougue Bie fut hal&eacute;e par La Soci&eacute;t&eacute; Jersiaise pouor faciliter la d&ecirc;fouithie d'la tombe souos la hougue.<p>

&nbsp;<p>
<CENTER><img src="guerdain.jpg" width="412" height="150" alt="L&eacute; Port&eacute;let"></CENTER><p>
&nbsp;<p>

En 1779 l&eacute; Gouverneux, l&eacute; G&eacute;n&eacute;tha Conway, griyit un plian pouor la b&acirc;tithie d'tours machonn&eacute;es auve des batt'ties l'tou d'la c&ocirc;te. Ches rondes tours sont diff&eacute;thentes des cheinnes en Dg&egrave;rn&eacute;sy et n'sont pon nitout des tours dites Martello. <p>

J'avons des tours d&eacute; chutte faichon-l&agrave;, b&acirc;ties aupr&egrave;s la d&ecirc;faite d&eacute; navithes Britanniques par eune tou &agrave; Mortella en Corse. Tchiqu's'eunes d&eacute; ches tours f&ucirc;drent b&acirc;ties duthant les dg&egrave;rres anti-Napol&eacute;onniennes: la preunmi&eacute;the d&eacute; ches tours 'tait la tou sus l'&Icirc;le au Dg&egrave;rdain au Port&eacute;let en 1807, &eacute;pis la Tou d'V&icirc;ne en 1808, et la Tou d'Ic-Ho en 1810. Pus tard nou b&acirc;tit acouo des tours d&eacute; chutte faichon: la Tou d'l'&Ecirc;ta en 1832, la Tou d'la Collette et la Gr&ocirc;sse Tou en 1834, et la P'tite Tou en 1835; la Tou Victoria 'tait la dreine d&eacute; ches tours en 1837.<p>
&nbsp;<p>
<div align="center"><img src="rocco.jpg" width="379" height="100" alt="Tou d'la Rocque-Ho" title="" /></div>
&nbsp;<p>

L's Allemands mod&egrave;rn&icirc;s&icirc;drent des vielles tours en 1940-1945 et en achou&ecirc;m&icirc;drent des aut's (notabli&eacute;ment la Tou d'l'&Ecirc;ta et d'aut's tours dans la Baie d'Saint Ou&euml;n; la Tou d'la Rocque-Ho fut faite s&egrave;rvi pouor tither au blianc et bombard&eacute;e en d'lacres - y'eut eune longue distchussion &egrave;s ann&eacute;es 1960s s'i' valait la peine d'd&ecirc;penser un tas d'sou pouor &egrave;rgraie la tour).<p>

<ul>
    <li>La Tou d'Ic-ho</li>
    <li>La Tou d'La Rocque-Ho</li>
    <li>La Preunmi&eacute; Tou</li>
    <li>La P'tite Tou</li>
    <li>La Tou C&acirc;rr&eacute;e</li>
    <li>La Tou d'V&icirc;nde</li>
    <li>La Gr&ocirc;sse Tou</li>
    <li>La Tou d'R&ocirc;s&eacute;</li>
</ul> 

<div align="center"><img src="archithonde.jpg" width="436" height="200" alt="" title="" /></div>

<ul>
    <li>gros coumme eune tou</li>
    <li>gros coumme la tou d'Babylonne</li>
</ul> 


<br/>
<div align="center"><table border="0" cellpadding="5"  width="320">
  <tr><!-- Row 1 -->

     <td><img src="jerriais28.jpg" width="100" height="100" alt="" title="" border="0" /></td><!-- Col 1 -->
     <td><img src="jerriais237.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais132.jpg" width="100" height="100" alt="" title="" border="0" /></td><!-- Col 1 -->

  </tr>
      <tr><!-- Row 1 -->

     <td><img src="jerriais295.jpg" width="100" height="100" alt="" title="" border="0" /></td><!-- Col 1 -->
     <td><img src="jerriais296.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais297.jpg" width="100" height="100" alt="" title="" border="0" /></td><!-- Col 3 -->

  </tr>
    <tr><!-- Row 1 -->

     <td><img src="jerriais121.jpg" width="100" height="100" alt="" title="" border="0" /></td><!-- Col 1 -->
     <td><img src="jerriais131.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais135.jpg" width="100" height="100" alt="" title="" border="0" /></td><!-- Col 3 -->

  </tr>
    <tr><!-- Row 1 -->

     <td><img src="jerriais282.jpg" width="100" height="100" alt="" title="" border="0" /></td><!-- Col 3 -->
     <td><img src="jerriais171.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais279.jpg" width="100" height="100" alt="" title="" border="0" /></td><!-- Col 3 -->

  </tr>
    <tr><!-- Row 1 -->

     <td><img src="jerriais213.jpg" width="100" height="100" alt="" title="" border="0" /></td><!-- Col 1 -->
     <td><img src="jerriais67.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais294.jpg" width="100" height="100" alt="" title="" border="0" /></td><!-- Col 3 -->


  </tr>
      <tr><!-- Row 1 -->

     <td><img src="jerriais221.jpg" width="100" height="100" alt="" title="" border="0" /></td><!-- Col 1 -->
     <td><img src="jerriais293.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais178.jpg" width="100" height="100" alt="" title="" border="0" /></td><!-- Col 3 -->
  </tr>
  
        <tr><!-- Row 1 -->

     <td><img src="jerriais298.jpg" width="100" height="100" alt="" title="" border="0" /></td><!-- Col 1 -->
     <td><img src="jerriais403.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais409.jpg" width="100" height="100" alt="" title="" border="0" /></td><!-- Col 3 -->
  </tr>
  
  
</table>
</div>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tourdico.html">Une Prom'nade &agrave; la Tour d'Ico</a><p>
<li><a href="painfirsttower.html">Strange News from First Tower</a><p>
<li><a href="1ethetourr.html">L'Ecole de la Premi&egrave;the Tourr!</a><p>
<li><a href="gjtou.html">L&eacute; tou du tou</a><p>

<li><a href="bativoc.html">Les b&acirc;tisses</a><p>
<li><a href="gdfchambres.html">Chambres et ch&acirc;tchieaux</a><p>


<li><a href="orgueil.html">L&eacute; Vi&egrave;r Ch&acirc;t&eacute;</a><p>
<li><a href="assembliee/vierchate.html">Au Vi&egrave;r Ch&acirc;t&eacute;</a><p>
<li><a href="vierchate.html">L&eacute; Vi&egrave;r Ch&acirc;t&eacute;</a><p>
<li><a href="chatelizabe.html">L&eacute; Ch&acirc;t&eacute; L&icirc;zab&eacute;</a><p>
<li><a href="elizabeth_castle.html">L&eacute; Ch&acirc;t&eacute; L&icirc;zab&eacute;</a><p>
<li><a href="assembliee/lizabe.html">Au Ch&acirc;t&eacute; L&icirc;zab&eacute;</a><p>
<li><a href="assembliee/lizabe2.html">Au Ch&acirc;t&eacute; Elizabeth</a><p>
<li><a href="fort_regent.html">L&eacute; Fort R&eacute;gent</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tou.html by HTTrack Website Copier/3.x [XR&CO'2014], Tue, 15 Jul 2025 14:00:22 GMT -->
</HTML>

