<HTML>

<!-- Mirrored from members.societe-jersiaise.org/geraint/jerriais/poupette.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
<HEAD>
<TITLE>Ma p'tite poupette</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Ma p'tite poupette</h2></font></center><br>
<CENTER><TABLE><TR><TD>

Ch'tait Santa Claus qui m'l'apporti!<br>
La Servelle de Nou&eacute; devant m'couochi<br>
Au pid d'man li&egrave;t j'avais pendu<br>
Une cauche.<br>
Pas iune des meinnes bain entendu!<br>
Ou n' aithait pas 't&eacute; grande assez.<br>
J'en pendi iune des siennes &agrave; m'm&eacute;e.<p>


De bouan matin je m'r&eacute;villyi,<br>
Et vite ma chandelle j'allumi,<br>
Je sauti hors d&eacute;' dans man li&ecirc;t.<br>
Et j'vi que l'bouan homme dans la ni&egrave;t,<br>
M'avait apport&eacute; des pr&eacute;sents,<br>
D's oranges, des g&acirc;ches et d'biaux ribans.<p>

Mais chein qui m'fit la pus grande jouaie,<br>
Ch'tait une poupette en robe de souaie,<br>
Qui me r'gardait toute &eacute;tonn&eacute;e!<br>
D&eacute;' dans la cauche &agrave; ma m'm&eacute;e.<br>
Quand j'la prins dans mes bras bain vite,<br>
Ou s'mins &agrave; rithe, la chi&eacute;the p'tite!<p>

Ch'est m&eacute; qui la couoche touos les siers,<br>
Bain confortablye dans san p'tit ber,<br>
Ou m'laisse tr&eacute;jous la d'shabillyi,<br>
Et quand j'mets sa t&eacute;te sus s'n ouothillyi,<br>
S'endort toute d'su&icirc;te sans s'mettre &agrave; bra&icirc;the;<br>
Ch'n'est pas d'm&ecirc;me avec man p'tit fr&egrave;the!<p>

J'voudrais bain l'emmener &agrave; l'&ecirc;cole,<br>
Mais j'ai trop peux que nou m'la vole,<br>
J'la laisse si&egrave;z nous, ch'la vaut bain mus,<br>
Et ma memm&eacute;e ergarde d'sus,<br>
Mais quand je sis r'venue au s&eacute;,<br>
N'y a pas personne qu'y touche que m&eacute;.<p>

Nos gens tchiquefais me font grand peux,<br>
I' m'disent que dans un an ou deux,<br>
Faudra qu'j'la donne &agrave; ma p'tite soeu!<br>
Mais ch'n'est pas vrai! Ch'la m'rompethai l'tcheu,<br>
J'veurs bain li donner toutes mes jouettes,<br>
Mais faut qu'ou m'laisse ma p'tite poupette!<p>
&nbsp;<p>
<i><a href="gwdec.html">G. W. de C.</a><p></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="poupettes.html">Mes poupettes</A><p>
<li><a href="noue/poupette.html">La poupette</A><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/poupette.html by HTTrack Website Copier/3.x [XR&CO'2014], Tue, 15 Jul 2025 14:04:09 GMT -->
</HTML>
