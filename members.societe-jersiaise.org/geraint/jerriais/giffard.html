<HTML>
<HEAD>
<TITLE>Jean Philippe &quot;Turnkey&quot; Giffard</TITLE>
<META  name="keywords" content="JÃ¨rriais, language, langue, family history, genealogy, sculpture, art history, Devil's Hole, Channel Islands">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Jean Philippe &quot;Turnkey&quot; Giffard <i>(1826-1892)</i></h2></font></center>

&nbsp;<p>
<CENTER>
<TABLE width=80% cellpadding=5>
<TR><TD><CENTER><IMG SRC="dgiablye3.jpg" WIDTH=257 HEIGHT=402 alt="L'vi&egrave;r dgi&acirc;bl'ye au Creux du Vis"></CENTER></TD>


<TD><P>Jean Giffard (ou John Giffard) 'tait iun des pus &icirc;nt&eacute;thessants stchulpteurs d'J&egrave;rri. I' tait navidgant, gardgien d'prison, et dans sa jann&egrave;che i' sembl'ye qu'il a 't&eacute; un mio fraudeux &eacute;tout (comme tout bouan J&egrave;rriais!). <p>

En m&eacute; duthant les longs viages il appr&icirc;nt la stchulptuthe en bouais et i' sembl'ye qu'il a c'menchi &agrave; faithe des poupettes d'navithe. Autchun d'ches poupettes n'ont surv&ecirc;tchu jusqu'&egrave;s nos jours, mais nou peut vaie un mio l'&ecirc;ffet si nou r'garde les fidguthes sus la c&ocirc;tchi&eacute;the d'l'aub&egrave;rge "<i>La Grappe d&eacute; V&egrave;rjus</i>" (ach'teu <i>The Lamplighter</i>) en Saint H&eacute;lyi. I' f&icirc;t des stchulptuthes en pi&egrave;rre &eacute;tout: il travaillit dans l'&eacute;glyise &Ecirc;cossaise d'Saint Colombe dans Midvale Road en Saint H&eacute;lyi et i' f&icirc;t &eacute;tout des tombieaux pouor les ch&icirc;nm'tchi&eacute;thes. <p>

I' 'tait bein connu pouor aver stchulpt&eacute; l'Dgi&acirc;bl'ye qu'nou viyait aut'fais au Creux du Vis.
</TD>
</TR>


<TR>
<TD>S'ous allez au ch&icirc;nm'tchi&eacute;the d'Almorah en J&egrave;rri et , &agrave; l'entr&eacute;e, ou tou&ocirc;nnez &agrave; drouaite, ou trouv'thez l&eacute; tomb&eacute; dg'ieune Mlle Combois, stchulpt&eacute; par Jean Giffard. Ch'na vaut la peine d'vaie.</TD>

<TD><CENTER><img src="combois.jpg" alt="L&eacute; tomb&eacute; d'Mlle Combois"><br>
<i>L&eacute; tomb&eacute; d'Mlle Combois dans l'ch&icirc;nm'tchi&eacute;the d'Almorah</i></CENTER></TD>

</TR>

<TR><TD>&nbsp;<p></TD><TD>&nbsp;<p></TD></TR>


<TR>
<TD><CENTER><IMG SRC="combois3.jpg" WIDTH=120 HEIGHT=300 alt="L&eacute; tomb&eacute; d'Mlle Combois"><br>
<i>L&eacute; tomb&eacute; d'Mlle Combois dans l'ch&icirc;nm'tchi&eacute;the d'Almorah</i></CENTER></TD>


<TD><P>J'avons acouo eune ra&icirc;son pouor c&eacute;l&eacute;brer Jean Giffard, car i' tait l&eacute; grand'p&eacute;the &agrave; <a href="lefeuvre.html">George d'la Forge</a> (George F. Le Feuvre) - l&eacute; pus grands d'nos auteurs J&egrave;rriais du v&icirc;ngtchi&egrave;me si&egrave;cl'ye. N&eacute; v'ch&icirc;n tchiques textes entouor Jean Giffard:</P></TD>
</TR>


</TABLE></CENTER><p>

&nbsp;<p>

<center><IMG SRC="combois2.jpg" WIDTH=400 HEIGHT=261 alt="L&eacute; tomb&eacute; d'Mlle Combois"><br>
<i>L&eacute; tomb&eacute; d'Mlle Combois dans l'ch&icirc;nm'tchi&eacute;the d'Almorah</i></center>

<p>&nbsp;</p>

<P>Ma connaissance d&eacute; Papa Giffard n'est qu&eacute; chein qu' M'm&eacute;e m'racontit, car j'n'avais qu' tch&icirc;nze jours quand i' mouothit. L&eacute; Cap'taine Giffard 'tait machon et stchulpteux. Il ouvrageait des poupettes en bouais pour les d'vants des batchieaux &agrave; vaile. I' fit &eacute;tout des lions en pi&egrave;rre, d'la grandeu d'l'annima m&ecirc;me, tchi f&ucirc;drent pliaichis dans l'bel d'la Prison. Ma femme, la chi&eacute;the May, et m&eacute; les v&icirc;tent quand j'visit&icirc;nmes J&egrave;rri duthant la preunmi&eacute; dg&egrave;rre. Papa Giffard avait 't&eacute; chef gardgien l&agrave; pour des ann&eacute;es.</P>

<P>D'autres de ses stchulptuthes comprannaient un Venus d&eacute; Milo en pi&egrave;rre, exp&eacute;di&eacute;e &agrave; Londres, eune statue du Dgi&acirc;bl'ye, en bouais, pliaichie &agrave; La Touothaille, en J&egrave;rri, o&ugrave;'est qu'ou restit jusqu'&agrave; 1930 ou d'm&ecirc;me, et des stchultuthes sus l&eacute; d'vant d'eune storre dans la Rue Mulcaster. Sa dreine oeuvre 'tait eune statue en pi&egrave;rre, en grand, d&eacute; deux anges auves des ailes, jouant la trompette. Il avait id&eacute;e d'aver chutte statue-ch&icirc;n pliaichie sus sa s&eacute;pultuthe dans l'ch&icirc;nm'tchi&eacute;the d&eacute; l'&Eacute;glyise d&eacute; St. Pi&egrave;rre mais, duthant l'transport, la reue du tch&eacute;thiot rompit et la statue tchit et d'pichit. M'm&eacute;e dit tch'il avait pr&icirc;ns longtemps &agrave; finni chutte t&acirc;che-l&agrave; et 'tait si d&ecirc;sol&eacute; entouor sa p&egrave;rte qu'i' tchittit d'stchulpter.</P>

<P>Un jour, just&eacute;ment d'vant tchitter St. Pi&egrave;rre, deux m&eacute;ssieurs en c&acirc;saques &agrave; pannieaux v&icirc;ndrent en c&acirc;rrosse et p&acirc;l&icirc;drent &agrave; M'm&eacute;e pour eune vol&eacute;e. En sortant i' s'&ecirc;ssuyaient les l&egrave;rmes des i&egrave;rs, M'm&eacute;e m'dit tch'i' 'taient les deux p'tits fr&eacute;thes &agrave; Papa tchi v'naient just&eacute;ment d'arriver d'Londres et n'savaient pon qu&eacute; Papa 'tait mort. N&eacute; v'l&agrave; la dreine fais qu&eacute; j'les visse ou qu' j'en ouisse p&acirc;ler. S'lon M'm&eacute;e, san grand-grand-p&eacute;the pat&egrave;rnel 'tait architecte &agrave; Londres et avait mathi&eacute; la Comt&ecirc;sse d&eacute; la Motte (eune seule &ecirc;fant) d'eune fanmil'ye d'aristocratie Nouormande. I' la d&ecirc;conn&ucirc;tent pour aver mathi&eacute; parmi l&eacute; m'nu peupl'ye et la forteune d&eacute; la fanmil'ye &ecirc;tchit au Gouv&egrave;rn&eacute;ment Fran&ccedil;ais.</P>

<P>Papa Giffard avait 't&eacute; mathi&eacute; auve Mary Susan L&eacute; Boutilyi dans l'&Ecirc;glyise d&eacute; St. Sauveux, en J&egrave;rri, par l&eacute; Douoyen L'Br&eacute;ton (l&eacute; p&eacute;the &agrave; la fanmeuse Lillie Langtry). Enf&icirc;n, M'm&egrave;e n'avait qu' deux ans quand sa m'm&egrave;e Susan mouothit, et la deuxi&egrave;me femme &agrave; Papa, n&eacute;e L&eacute; Cli&egrave;r, 'tait la manman qu&eacute; j'connaissais et aimais comme mousse quand j&eacute; d'meuthions dans la belle blianche ca&ucirc;minne dans la Vall&eacute;e d'St. Pi&egrave;rre.</P>

<I><P>La vie et l's amours d'un J&egrave;rriais transpliant&eacute; </I>Sidney George Le Feuvre <I>Jersey Evening Post 5/12/1986</P></I>

<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>

<P>Acouo un p'tit pus liain dans la g&acirc;zette, je v'nons &agrave; chein tch'est, pour m&eacute;, &quot;la pi&egrave;ce de r&eacute;sistance&quot;. Ch'est l'annonce d&eacute; la restaur&acirc;tion et les portraits d'l'aub&egrave;rge appel&eacute;e &quot;The Grapes&quot; dans La Rue Mulcaster en Ville. L&eacute; &quot;Turnkey Giffard&quot; tchi stchulptit les grappes 'tait man grand-p&eacute;the mat&egrave;rnel John Philippe Giffard, tchi stchulptit un tas objets dans l'bel d&eacute; la Prison. L'almonas d'&quot;La Chronique de Jersey&quot; d&eacute; 1859 l&eacute; mentionne comme &quot;Gardien&quot; d&eacute; la Ma&icirc;son d&eacute; Correction, et sa femme Mary Giffard comme Matrone. I' sont acouo l&agrave; en 1865 et 1867, mais chutte fais Papa Giffard est mentionn&eacute; comme &quot;Guichetier&quot; d&eacute; la Prison.</P>

<P>John Philippe Giffard mouothit en 1892 et fut ent&egrave;rr&eacute; dans l'ch&icirc;nm'tchi&eacute;the d&eacute; l'&eacute;glyise paroua&icirc;ssiale d&eacute; St. Pi&egrave;rre. N&eacute; en J&egrave;rri, il 'tait provenu d&eacute; ieune des fanmil'yes Giffard d'Angli&eacute;t&egrave;rre. Ma m'm&eacute;e m'disait dans san vivant tch'il avait deux fr&eacute;thes tch'&eacute;taient architectes &agrave; Londres. Il 'tait bein connu comme stchulpteux en J&egrave;rri dans san temps et ch'tait li tch'avait stchulpt&eacute; la grand' partie d's objets tch'ornaient les Caves d&eacute; Champion (m&ecirc;nomm&eacute;es &quot;Troglodyte Caves&quot;) &agrave; La Crouaix d'Bouais.</P>

<I><P><a href="lefeuvre.html">George F. Le Feuvre</a> 7/5/1983</P></I>


&nbsp;<p>
<CENTER><img src="http://members.societe-jersiaise.org/artphoto/verjus.jpg" WIDTH=221 HEIGHT=195 alt="La Grappe d&eacute; V&egrave;rjus"><br>
<i>La Grappe d&eacute; V&egrave;rjus</i></CENTER>
&nbsp;<p>


<p>&nbsp;</p>

<P>Ma m'm&eacute;e 'tait la fille &agrave; Cap'taine Jean Philippe Giffard (1826-1892). I' mouthit quand j'n'avais qu'un an, et j'ai tr&eacute;jous r'grett&eacute; d&eacute; n'l'aver pon connu. Il 'tait stchulpteux. Ch'tait li tch'avait stchulpt&eacute; l's armue&ucirc;thies d'Angli&eacute;t&egrave;rre tchi sont en d'ssus d'la c&ocirc;tchi&eacute;the d&eacute; la pr&icirc;ncipale ma&icirc;son dans l'bel d&eacute; la prison en Ville. Il avait stchulpt&eacute; toutes sortes d'choses et d'&icirc;nmages, m&egrave;me eune statue du chef  &quot;Citiwayo&quot; des Zoulous en Afrique, qu&eacute; nou viyait &egrave;s Caves d&eacute; Champion &agrave; La Crouaix d'Bouais quand j'tais mousse. Et ch'tait li tch'avait fait l'preunmi&eacute; <A HREF="dgiablye.html">dgi&acirc;bl'ye</a> tchi fa&icirc;sait la garde dans l'Creux du Vis (m&ecirc;nomm&eacute; l'Creux au Dgi&acirc;bl'ye) &agrave; Ste. Mathie.</P>

<I><P><a href="gdfjerrijadis.html">J&egrave;rri Jadis</a></I>  <a href="lefeuvre.html">George F. Le Feuvre</a> </P>


<center><IMG SRC="http://members.societe-jersiaise.org/artphoto/verjus3.jpg" WIDTH=429 HEIGHT=194 alt="La Grappe d&eacute; V&egrave;rjus"><br>
<i>La Grappe d&eacute; V&egrave;rjus - d&eacute;tail</i></center>

<p>&nbsp;</p>

<P>J&eacute; n'pouorrai janmais oublier Les Caves d&eacute; Champion car ch'tait man grand-p&eacute;the mat&egrave;rnelle, l&eacute; Cap'taine <a href="giffard.html">Jean Philippe Giffard</a>, tch'avait fait et stchulpt&eacute; &agrave; bein pr&egrave;s toutes les d&ecirc;cor&acirc;tions, estatues, stchulptuthes et aut' objets tch'&eacute;taient l&agrave;. I' dait y'aver acouo des J&egrave;rriais tchi s'&egrave;rsouveinnent d'aver veu les sou&ocirc;-d&icirc;santes Caves d&eacute; Champion, car i' n'taient pon des caves.</P>
<P>L'emplia&icirc;chement 'tait un pid ou deux en d'ssous du niv&eacute; des t&egrave;rres &agrave; s'n alentou, et y'avait un p'tit &ecirc;tang emmuthailli au mitan d'l'emplia&icirc;chement auve eune manni&eacute;the d&eacute; tour dans l'mitan d'l'&ecirc;tang auve des grand' f'n&ecirc;tres en v&egrave;rre d&eacute; toutes les couleurs - un vrai "empire des f&eacute;es" pour les mousses d&eacute; chu temps-l&agrave; tchi n'avaient pon la t&eacute;l&eacute;v&icirc;sion &agrave; lus montrer les m&egrave;rveil'yes du monde comme &agrave; ch't heu.</P>
<P>Y'avait des p'tites salles b&acirc;ties l'long des muth&acirc;les tch'entouothaient les sou&ocirc;-d&icirc;santes caves, et toutes sortes d'objets d'dans, d's ornements, des "bustes" d&eacute; la Reine Victoria et du Pr&icirc;nce d&eacute; Galles et d'la Pr&icirc;nc&ecirc;sse Alexandra, et d'aut' membres d&eacute; la fanmil'ye Rouoyale, et d's arme&ucirc;ethies sus les muth&acirc;les.</P>
<P>Ieune des grandes attractions 'tait eune estatue qu&eacute; Papa Giffard avait stchulpt&eacute; d&eacute; Cetywayo, chef des Zoulous. La chose &egrave;rm&egrave;rquabl'ye &eacute;tait qu&eacute; l'estatue &eacute;tait d'un homme physiquement compliet; ch'est en tchi i' fallut l&icirc; mett' un p'tit cotillon pour muchi chein tchi n's&eacute; montre pon. Mais l&eacute; mot tch'i' y'avait tchiquechose &agrave; vaie souos l'cotillon fut chuchot&eacute; par les uns et l's aut', et des femmes tch'allaient p&acirc;sser l'arl&eacute;v&eacute;e l&agrave;, en r'gardant l'tou d'ieux sans fa&icirc;sant la minne d&eacute; rein pour vaie tch'i' n'y'e&ucirc;sse p&egrave;rsonne &agrave; les r'garder, sou&ocirc;l'vaient l'cotillon pour satisfaithe lus tchuthi&ocirc;sit&eacute;. Et i' n'taient pon d'sappoint&eacute;es!</P>
<P>V'la tch'&eacute;tait am&ucirc;sant, et en m&ecirc;me temps embarrassant pour les propri&ecirc;taithes des caves, et pour y porter r'mi&egrave;de i' lus d&ecirc;cid&icirc;drent d&eacute; b&acirc;ti un p'tit carr&eacute; appart&egrave;nement auve eune ouv&egrave;rtuthe d&eacute; la grandeu d'eune f&eacute;n&ecirc;tre en d'vant pour louogi l'chef Cetywayo. Mais v'la tchi n'changit pon la tchuth&ocirc;sit&eacute; des femmes. Ch'tait m&ecirc;me en lus faveur car, sans &ecirc;t' app&egrave;rchues par tout l'monde comme quand l'estatue 'tait &agrave; l'ouv&egrave;rt, i' n'avaient qu'&agrave; freunmer lus parasol et l'p&acirc;sser par l'ouv&egrave;rtuthe tchi r'pr&eacute;sentait la f'n&ecirc;tre et sou&ocirc;l'ver l&eacute; d'vant du cotillon auve l&eacute; but!</P>

<P><a href="lefeuvre.html">George d'La Forge</a> Jersey Evening Post 30/7/1977</P>



&nbsp;<p>
<CENTER><IMG SRC="creuxduvis.jpg" WIDTH=350 HEIGHT=284 ALT="L&eacute; Creux du Vis"><BR>
<FONT SIZE=2>L&eacute; Creux du Vis</FONT><p>
</CENTER>
&nbsp;<p>

<P>L&eacute; Creux du Vis, appel&eacute; L&eacute; Creux d'La Touothaille dans les touos vi&egrave;rs temps viyant tch'il est dans l'fond d'eune cr&eacute;vasse faite comme un vis ou eune touothaille, m'a tr&eacute;jous &icirc;nt&eacute;r&ecirc;ssi viyant qu'la preunmi&eacute;the estatue du dgi&acirc;bl'ye, en bouais, avait 't&eacute; en partie faite par man grand-p&eacute;the mat&egrave;rnel, l&eacute; Cap'taine Jean Philippe Giffard, tch'&eacute;tait stchulpteux, dans l'temps tch'i' d'meuthait au bas du Mont d'Ste. Mathie dans La Vall&eacute;e d'St. Pi&egrave;rre...</P>

<P>I' n'y'eut pon fort d&eacute; d&eacute;bris du na&ucirc;frage tchi v&icirc;nt &agrave; t&egrave;rre, mais la poupette du navithe fut trouv&eacute;e. Oulle 'tait v'nue &agrave; fliot l'trav&egrave;rs du creux au bas du Vis, et i' patha&icirc;t qu'oulle avait eune &egrave;rsembliance au Satan, et tchitch'un eut l'id&eacute;e d'aver man Papa Giffard &agrave; v'n&icirc;n la vaie. I' fallait tch'i' f&ucirc;sse d&eacute; la m&egrave;me id&eacute;e au sujet d'la r'sembliance au dgi&acirc;bl'ye, car il emmenit la poupette siez li et l&icirc; m&icirc;nt des bras et des gambes et un pid fourtchi, et des cornes et eune coue auve eune &egrave;rchelle au but, et n&eacute; v'l&agrave; un vrai dgi&acirc;bl'ye en bouais pret &agrave; faithe la garde dans L'Creux du Vis, et j'pense bein qu&eacute; v'l&agrave; tchi fit les gens l'appeler L'Creux au Dgi&acirc;bl'ye viyant tch'i' l'viyaient l&agrave;!</P>

<P>Malhe&ucirc;theusement, j'n'avais qu'&agrave; peine treize mais quand Papa Giffard mouothit l&eacute; 24 d'octobre 1892, et j&eacute; n'l'ai don pon connu, mais Papa et Manman L'Feuvre m'ont souvent dit quand j'tais mousse tch'il' avaient veu l'dgi&acirc;bl'ye dans s'n appentis dans La Vall&eacute;e d'St. Pi&egrave;rre dans l'temps tch'il 'tait &agrave; l&icirc; mettre les bras et aut's membres en pliaiche. Il 'tait un sup&egrave;rbe stchulpteux.</P>

<I><P>Histouaithes et Gens d'J&egrave;rri</I> <a href="lefeuvre.html">George F. Le Feuvre</a></P>


<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>


<P>Y'a un bieau portrait d'la c&ocirc;tchi&eacute;the d&eacute; la vielle prison dans la g&acirc;zette du treize d&eacute; mar tchi montre l's armue&ucirc;thies d'la Couronne en d'ssus d'la grand'porte du mitan. I' f&ucirc;drent faites par man Papa, l'Cap'taine (et stchulpteux) John Philippe Giffard. J'sis bein content d'vaie qu&eacute; l's architectes sont d'avis qu&eacute; l'b&acirc;tisse &egrave;rpr&eacute;sente la pus belle architectuthe d&eacute; J&egrave;rri et qu'ou vaut la peine d&eacute; cons&egrave;rver. S'il est possibl'ye d&eacute; d&ecirc;tachi l's armue&ucirc;thies d'la c&ocirc;tchi&eacute;the sans l's endommagi quand l'b&acirc;tisse s'sa d&eacute;mont&eacute; ou abattu, j'ai d'mand&eacute; &egrave;s autorit&eacute;s d&eacute; m'les donner pour les garder au M&eacute;nage &egrave;s Feuvres en m&eacute;mouaithe d&eacute; Papa Giffard.</P>

<I><P><a href="lefeuvre.html">George F. Le Feuvre</a> Jersey Evening Post 15/5/1975</P>
</I>
<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>


V'l&agrave; tchi m'fait grand plia&icirc;si d'vaie qu&eacute;, gr&acirc;ce au fanmeux discours qu&eacute; l'D&eacute;put&eacute; P.M. de Veulle fit dans L's &Ecirc;tats l'aut' jour, et la g&eacute;n&eacute;th&ocirc;sit&eacute; et l'bouan sens d'La Chambre, l's autorit&eacute;s s'en vont pr&eacute;s&egrave;rver la c&ocirc;tchi&eacute;the d&eacute; la vielle prison. Dans un mangnifique articl'ye dans la g&acirc;zette du trais d'octobre, l&eacute; Sieur Robin S. Cox nouos dit "tch'il est dit" qu&eacute; l's arme&ucirc;thies Rouoyales en d'ssus d'la date 1812 sus l&eacute; d'vant d'la c&ocirc;tchi&eacute;the avaient 't&eacute; faites par l&eacute; "Guichetier" Giffard. Eh bein, i' n'y' a pon d'doute au sujet. Y'a tchiques ann&eacute;es, Moussieu Moon, l&eacute; Gouv&egrave;rneux d'la prison, m'dit qu'iun d'ses empliy&eacute;s avait m&icirc;nt eune &ecirc;tchelle en plia&icirc;che et tch'il avait examinn&eacute; l's arme&ucirc;thies d'pr&egrave;s, et qu'la s&icirc;ngnatuthe du Sieur Giffard 'tait d'ssus, et la date d&eacute; l'ann&eacute;e &eacute;tout.<p>

John Philippe Giffard, pus tard "Cap'taine" Giffard, 'tait man grand-p&eacute;the mat&egrave;rnel. Il 'tait un fanmeux stchulpteux, et ch'tait li tch'avait fait toutes les stchulptuthes dans les caves d&eacute; Champion, m&ecirc;nomm&eacute;es "The Troglodyte Caves" &agrave; La Crouaix d'Bouais, &agrave; St. Sauveux. Et ch'tait li tch'avait fait l'estatue d&eacute; "Citiwayo", Chef des Zoulous, tch'&eacute;tait l&agrave; &eacute;tout.<p>

<i><a href="lefeuvre.html">George d'La Forge</a> JEP 17/10/1975<p></i>

<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>


L&eacute; nom d'man grand-p&eacute;the mat&egrave;rnel, <a href="giffard.html">John Philippe Giffard</a> (1826-1892), a 't&eacute; mentionn&eacute; dreinement comme j&eacute; l'disais dans ma lettre du quatre d&eacute; chu mais, comme &eacute;tant guichetier &agrave; la prison dans l'temps tch'i' stchulptit l's arme&ucirc;thies rouoyales tchi sont sus l&eacute; d'vant d'la c&ocirc;tchi&eacute;the du grand b&acirc;tisse tch'est si fanmeux comme architectuthe qu&eacute; L's &Ecirc;tats ont d&eacute;cid&eacute; d'la pr&eacute;s&egrave;rver en la d&ecirc;montant, pi&egrave;rre par pi&egrave;rre, et d'les nunm&eacute;thoter pour pouver les r'b&acirc;ti d'tchiquebord dans tchique temps...<p>

Papa Giffard mouothit siez li dans la Vall&eacute;e d'St. Pi&egrave;rre en 1892. Il est ent&egrave;rr&eacute; dans l'ch&icirc;nm'tchi&eacute;the d&eacute; chutte p&acirc;ra&icirc;sse l&agrave;. Comme j'n'avais qu'un an dans chu temps-l&agrave;, j&eacute; n'm&eacute; r'souveins pon d'li, mais j'm'&egrave;rsouveins d'aver veu s'n "atelier" tchiques ann&eacute;es aupr&egrave;s san d&eacute;c&egrave;s, tchitch'eunes d&eacute; ses stchulptuthes qu&eacute; ma m'm&eacute;e avait pr&eacute;s&egrave;rv&eacute;, mais j&eacute; n'sai pon tch'est tch'en est d&eacute;v'nu auve l&eacute; p&acirc;ssage du temps.<p>

J'sai bein qu&eacute; ch'tait li tch'avait fait l'preunmi&eacute; dgiabl'ye en bouai tchi soulait &ecirc;t' dans l'font du Creux d'la Touothaille, appel&eacute; &eacute;tout L&eacute; Creux du Vis, et m&ecirc;nomm&eacute; l'Creux du Dgiabl'ye, et tchi finnit par &ecirc;t' vol&eacute; et m&acirc;t&eacute; sus l'haut d'Ni&egrave;r Mont. J&eacute; n'sai pon tch'est tch'en d'v&icirc;nt aupr&egrave;s tch'i' fut d&ecirc;couv&egrave;rt l&agrave;.<p>


<I><P><a href="lefeuvre.html">George d'La Forge</a> 24/10/1975</P></I>

<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>


<P>"En p&acirc;lant d'faches d&eacute; bouais," j'dis &agrave; Papa. "Papa Giffard en fa&icirc;sait, li, en bouais. J'avons la t&ecirc;te d&eacute; la Reine Alexandra, tch'i' stchulptit, dans l'gard&icirc;n et oulle est si bein faite qu&eacute; nou dithait qu'oulle est en vie. Et quand j'allis &agrave; St Pi&egrave;rre vaie l'dgi&acirc;bl'ye tch'il avait stchulpt&eacute; pour mett' dans L'Creux du Vis, la fache patha&icirc;ssait qu&acirc;si en vie &eacute;tout."</P>

<P>"Vaithe, man gar&ccedil;on", i' m'd&icirc;t, "tan Papa Giffard 'tait un homme absol&ucirc;ment dou&eacute;. Ch'est danmage qu&eacute; tu n'l'as pon connu, car tu n'avais qu' un an quand i' mouothit en 1892. Quand j'&eacute;thons la chance, j't'emm&egrave;n'nait &egrave;s Caves d&eacute; Champion &agrave; La Crouaix d'Bouais. L&agrave;, tu v&egrave;rras un tas d'ses stchulptuthes. Et y'en a un tas dans l'bel d&eacute; la Prison en Ville. Tch'est tchi sait, j'pou&ocirc;rrais p't-&ecirc;t' aver p&egrave;rmission d&eacute; t'montrer ches'l&agrave; &eacute;tout. I' faudra qu' j'en p&acirc;le au Conn&ecirc;tabl'ye d'Auvergne."</P>

<I><P><a href="lefeuvre.html">George d'La Forge</a> 9/7/1983</P></I>

<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>



 Ch'tait li &eacute;tout, tch'avait stchulpt&eacute; l's &ecirc;m&acirc;nues et d&eacute;cor&acirc;tions &egrave;s Caves d&eacute; Champion &agrave; La Crouaix d'Bouais aut'fais, et l's armue&ucirc;thies d'Angli&eacute;t&egrave;rre, acouo en plieine veue au haut d'la c&ocirc;tchi&eacute;the d&eacute; la ma&icirc;son pr&icirc;ncipale dans l'bel d&eacute; La Prison. J'm&eacute; d'mande s'i' s'en vont l'abattre quand la neuve prison s'sa ouv&egrave;rte &agrave; La Mouaie &agrave; St. Br&eacute;lade. Si oui, j'ai envie d&eacute; d'mander &agrave; Moussieu l'Vicomte d&eacute; m'donner la pliaque pour la pr&eacute;s&egrave;rver et la mett' dans l'bel du M&ecirc;nage &agrave; s&egrave;rvi d'mon&ucirc;ment &agrave; la m&eacute;mouaithe d&eacute; Papa Giffard!</P>

<i><a href="lefeuvre.html">George d'la Forge</a> Jersey Evening Post 24/8/1970<P></i>

<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>


Dans chu temps-l&agrave; (j'p&acirc;le d&eacute; y'a huiptante-ch&icirc;nq ans) nou criyait qu&eacute; l'Satan hantait les c'm&icirc;ns la niet, et nou n'&eacute;thait janmais pens&eacute; d&eacute; d's'ob&eacute;i &egrave;s pathents d&eacute; peux tch'i' f&ucirc;sse &icirc;nvit&eacute; &agrave; v'n&icirc;n nouos qu'si. Man Papa, Cap'taine Jean Ph'lippe Giffard, en avait fait eune estatue, du Dgi&acirc;bl'ye, tch'&eacute;tait visibl'ye dans l'fond du Creux d'Vis (m&ecirc;nomm&eacute; "Devil's Hole"), et v'l&agrave; tchi donnait eune id&eacute;e &egrave;s mousses d&eacute; s'n appathence. Il avait des pids en chabots fourtchis, eune longue coue atout un didget barbel&eacute; au but, et des cornes sus l'haut d'la t&ecirc;te comme un bichot.<P>

<I><a href="lefeuvre.html">George d'la Forge</a> JEP 15/4/1981</I><p>

<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>


<TABLE align="right">
<TR>
<TD>
<FONT SIZE=2>
<center><img src="dgiablye1955.jpg" width=222 height=500 alt="l'Dgi&acirc;bl'ye du Creux du Vis"><p>
<i>L'Dgi&acirc;bl'ye du Creux du Vis, photo d'1955</i></center>
</FONT></TD>
</TR>
</TABLE>



<P>Il avait des cornes sus la t&ecirc;te, et un visage comme un bichot, et iun d'ses pids 'tait fourtchi comme les pids d'eune vaque, et il avait eune longue coue auve un barbet au but, et san corps 'tait couv&egrave;rt d&eacute; p&eacute; comme eune biche. Ch't' &icirc;nmage-l&agrave; d'li 'tait d'autant pus r&eacute;el dans m'n id&eacute;e viyant qu&eacute; ch'tait man papa Giffard tch'avait sculpt&eacute; l'Dgi&acirc;bl'ye en bouais tch'&eacute;tait dans l'Creux au Dgi&acirc;bl'ye, et papa L'Feuvre m'avait emmen&eacute; l'vaie un D&icirc;nmanche viyant qu'j'avait 't&eacute; bouan gar&ccedil;on.</P>
<i><a href="lefeuvre.html">George d'la Forge</a> JEP 22/10/1969<P></i>

<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>


"Tan Papa Giffard en a fait iun en bouais, un Satan, cornes, coue auve l&eacute; barbet au but, pid-froutchi et toute la p&ecirc;que. Il est m&acirc;t&eacute; dans l'tout bas du Creux du Vis et un tas d'monde vont l'vaie. Ch'est p't &ecirc;t' pour ch'la qu&eacute; l'creux c'menche &agrave; &ecirc;t' appel&eacute; l'Creux au Dgi&acirc;bl'ye. Si tu'es un bouan gar&ccedil;on, j'ithons l'vaie ensembl'ye tchique D&icirc;nmanche l'arl&eacute;v&eacute;e."<p>

<i><a href="lefeuvre.html">George d'la Forge</a><br>
JEP 22/6/1972<p></i>

<p>&nbsp;<p>
<CENTER><img align=bottom src="coolme3.jpg"></CENTER><p>
&nbsp;<p>


"Lus m'm&eacute;e, n'est-alle pon eune Giffard?" Jeanneton li dit.<p>

"Oui," Manman li dit, "Florence Mary Giffard, la fille du Cap'taine Jean Giffard, l&eacute; sculpteur tch'a fait l's armeu&ecirc;thies d'Angli&eacute;t&egrave;rre en d'ssus d'la grand' porte dans l'bel d&eacute; la prison. Et ch'est li tch'a fait l'estatue du dgi&acirc;bl'ye tch'est dans l'fond du Creux du Vis qu&eacute; l'monde ont c'menchi &agrave; appeler l'Creux du Dgi&acirc;bl'ye."<p>

"Ch'est rein qu'd&eacute;pis qu'chu dgi&acirc;bl'ye-l&agrave; a 't&eacute; m&icirc;ns en pliaiche qu&eacute; l'monde l'appelle d&eacute; m&ecirc;me," s'fit Jeanneton. "J'allis l'vaie y'a tchique temps, et il est si affreux atout ses cornes qu&eacute; j'en avais qu&acirc;si peux."<p>


<i><a href="lefeuvre.html">George d'la Forge</a><br>
JEP 14/6/1973<p></i>


<P>&nbsp;</P>
<P>&nbsp;</P>

<font size="2"><i>Viyiz</i>: <p>

<ul>
<li><a href="creuxvis.html">L&eacute; Creux du Vis</a><p>
<li><a href="troglodyte.html">Les Caves d&eacute; Champion</a><p>
<li><a href="gdfgiff2.html">Man Papa Giffard</a><p>
<li><a href="gdfchoses5.html">Choses et autres</a><p>
<li><A HREF="dgiablye.html">L&eacute; Dgi&acirc;bl'ye</A><p>


</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
