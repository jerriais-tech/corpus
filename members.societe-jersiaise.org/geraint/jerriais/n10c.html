<HTML>

<!-- Mirrored from members.societe-jersiaise.org/geraint/jerriais/n10c.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Tchique bord entr&eacute; l'Pathadis et Woolworth, eune chanson - Somewhere between Heaven and Woolworths, A Song</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchique bord entr&eacute; l'Pathadis et Woolworth, eune chanson<br/>
Somewhere between Heaven and Woolworths, A Song</h2></font></center><p>

<CENTER><TABLE><TR><TD>


Ou garde des p&ecirc;tcheurs d'Saint Mart&icirc;n dans lus cages<br/>
et des rouoges pa&icirc;ssons dans lus bolles,<br/>
oulle est belle, n'veurt pon aller sus l'&acirc;ge<br/>
et v'l&agrave; d'it&eacute; tchi l'&ecirc;ffr&eacute;dole.<br/>
<br/>
Y'avait un amas d'hoummes tchi l'aimaient,<br/>
tout coumme auve pus d'dueurcheurs qu&eacute; d'douocheurs<br/>
et lus amour &agrave; lus tout seu &agrave; tchaie,<br/>
eune manni&eacute;the d&eacute; fa&icirc;th'thie d'teurts.<br/>
<br/>
Ou dit qu'oulle a achteu oubli&eacute;<br/>
les sentiments qu'oulle avait cont&eacute;<br/>
aut'fais &agrave; des ni&eacute;tchies d'bord&eacute;es<br/>
entr&eacute; les coupl'yes sus lus mont&eacute;es,<br/>
<br/>
ch'est qu'quand j&eacute; chant&icirc;nmes et dans&icirc;nmes,<br/>
ou 'tait &ecirc;cal&eacute;e sus ch't &ecirc;calyi,<br/>
eune garche habilyie en denim<br/>
auve les gas en menneties habilyis.<br/>
<br/>
Ou mange des roses sus l'pain r&ocirc;ti auve du beurre &agrave; tulipes;<br/>
en priant qu'san mitheux r'tcheinge sa jann&egrave;che;<br/>
sa susfache d'orcat d'pis longtemps d&ecirc;fripe,<br/>
ou y'a griffouoilli ches sif&egrave;ches:<br/>
<br/>
&quot;Oh tchique bord entr&eacute; l'Pathadis et Woolworth<br/>
j&eacute; d'meuthe j'aime j'&ecirc;cole,<br/>
j'garde des p&ecirc;tcheurs d'Saint Mart&icirc;n dans lus cages<br/>
et des rouoges pa&icirc;ssons dans lus bolles.&quot;<br/>
<br/>
<br/>
<i>Brian Patten</i><p>
<i>V&egrave;rsion J&egrave;rriaise d&eacute; <a href="jerpoem.html">Geraint Jennings</a></i><p>


</TD></TR></TABLE></CENTER>
&nbsp;<p>

<i>N+7: Ch'est eune gamme litt&eacute;thaithe d&eacute; patholes jou&eacute;e sustout par la dga&icirc;ngue d'auteurs tch'a nom Oulipo (Ouvroir de litt&eacute;rature potentielle). Chutte dga&icirc;ngue fait s&egrave;rvi des gammes et des r&egrave;gl'yes pouor l'&ecirc;crithie et la graiethie d'nouvelles formes et nouvieaux textes par l&eacute; h&acirc;sard, la transform&acirc;tion et la restriction. La transform&acirc;tion app'l&eacute;e S+7 (ou N+7) change un texte en rempliaichant ch&acirc;que pathole tch'est granmaticalement un nom (N) d'auve eune aut' pathole tch'est un nom tchi la siet sept entr&eacute;es pus bas (+7) dans l'dictionnaithe.<p>

N+10: Dans chutte pi&egrave;che, ch&acirc;que pathole tch'est un nom (N) a 't&eacute; rempliaichie par un aut' dgi&ecirc;x entr&eacute;es pus bas (+10) dans l'dictionnaithe:<p>
</i>
&nbsp;<p>

<center><font color="#215e21"><h2>Tchique bossu entr&eacute; l'pathieux et Woolworth, eune chant&ucirc;s'sie</h2></font></center><p>
<CENTER><TABLE><TR><TD>

Ou garde des p&eacute;titions dans lus caillibottes<br/>
et des rouoges palais dans lus bomb'thies,<br/>
oulle est belle, n'veurt pon aller sus l'ag&icirc;tant<br/>
et v'l&agrave; d'it&eacute; tchi l'&ecirc;ffr&eacute;dole.<br/>
<br/>
Y'avait un ambron d'honothabilit&eacute;s tchi l'aimaient,<br/>
tout coumme auve pus d&eacute; d'valeurs qu&eacute; d'doutes<br/>
et lus anarchie &agrave; lus tout seu &agrave; tchaie,<br/>
un manque d&eacute; fanmil'ye d&eacute; thon.<br/>
<br/>
Ou dit qu'oulle a achteu oubli&eacute;<br/>
les s&eacute;qu'tholles qu'oulle avait cont&eacute;<br/>
aut'fais &agrave; des niolinneurs d&eacute; bostchulement<br/>
entr&eacute; les courgettes sus la morale,<br/>
<br/>
ch'est qu'quand j&eacute; chant&icirc;nmes et dans&icirc;nmes,<br/>
ou 'tait &ecirc;cal&eacute;e sus ch't &ecirc;carc&eacute;t&eacute;,<br/>
eune gardeuse d&eacute; br&eacute;bis habilyie en dentell'lie<br/>
auve les g&acirc;te-tout en m&egrave;rc&eacute;naithes habilyis.<br/>
<br/>
Ou mange des ross&icirc;ngnos sus des paithes auve un b&eacute;zaar &agrave; Turcs;<br/>
en priant qu'sa m'lasse r'tcheinge san j&eacute;han;<br/>
sa syllabe d&eacute; cri d'orfinne d&eacute;pis longtemps d&ecirc;fripe,<br/>
ou y'a griffouoilli ches s&icirc;mpliots:<br/>
<br/>
&quot;Oh tchique bossu entr&eacute; l'pathieux et Woolworth<br/>
j&eacute; d'meuthe j'aime j'&ecirc;cole,<br/>
j'garde des p&eacute;titions dans lus caillibottes<br/>
et des rouoges palais dans lus bomb'thies.&quot;<br/>
<br/>

</TD></TR></TABLE></CENTER>
&nbsp;<p>

<i>La po&eacute;sie J&egrave;rriaise a 't&eacute; translat&eacute;e en Angliais, la transform&acirc;tion N+10 a 't&eacute; applyitchie, &eacute;pis l'r&ecirc;sultat a 't&eacute; r'translat&eacute; en J&egrave;rriais:<p>
</i>
&nbsp;<p>
<center><font color="#215e21"><h2>Dans les chent d'chasse entr&eacute; l'ch&acirc;chais et Woolworth</h2></font></center><p>

<CENTER><TABLE><TR><TD>

Ou tcheint d's aigref&icirc;ns dans lus douoche can&acirc;rie caillie<br/>
et pouor lus buts du&egrave;rs - un rouoge comt&eacute;,<br/>
est-alle belle d&eacute; n'aller pon &agrave; l'amitha&ucirc;t&eacute; pouor san plia&icirc;si,<br/>
o&ugrave;'est qu'pouor l'amour d'san tchu y'a chu tolet!<br/>
<br/>
Y'avait eune badinn'nie d'restaurants tchi l'aimaient<br/>
ouaithe qu'auve pus d&eacute; sloupes qu&eacute; d&eacute; douelles<br/>
et ra&icirc;que lus amathage tchaie,<br/>
eune fanfaronnade d&eacute; b'l&icirc;ns sus l'&ecirc;tchelle.<br/>
<br/>
Ou dit qu'oulle a oubli&eacute; d&eacute;pis<br/>
ses accomptes d&eacute; croua&icirc;s'sies vieillies<br/>
du temps p&acirc;ss&eacute; &egrave;s pe&ucirc;les d&eacute; Juis<br/>
entr&eacute; l'couscous du tr&eacute;fi,<br/>
<br/>
ch'est en tchi j't&ecirc;mes &agrave; chanter et danser<br/>
coumme ou fut &ecirc;calopp&eacute;e dans ch't' achie,<br/>
un ch'l&icirc;n ridgi en hard&eacute;<br/>
auve les modgies en m&eacute;r&icirc;ngues ridgies.<br/>
<br/>
Oulle enga&ucirc;me des nia&ucirc;m&icirc;ns conf&ecirc;ss&eacute;s atout un mogue Turco,<br/>
auve eune pri&eacute;the qu&eacute; ses baraquons d'or saient tr&eacute;jous hospitali&egrave;rs;<br/>
pouor un long p'lage, oulle a 't&eacute; &agrave; d'sabilyi, sa s&#375;mmetrie d&eacute; trembliot,<br/>
ou scriblyit l&agrave; ches n&egrave;rs:<br/>
<br/>
&quot;Oh d'la chasse entr&eacute; l'ch&acirc;chais et Woolworth<br/>
j'sis &agrave; d'meuther aimer mouontrer<br/>
tcheindre des aigref&icirc;ns dans lus douoche can&acirc;rie caillie<br/>
et pouor lus buts du&egrave;rs - un rouoge comt&eacute;.&quot;<br/>
<br/>
<br/>

</TD></TR></TABLE></CENTER>
&nbsp;<p>


<br/>
<i><a href="jerpoem.html">Geraint Jennings</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="n10a.html">La niet 'tait mucre, mes muscl'yes littaient dans l'ieau</a><p>
<li><a href="n10b.html">J&eacute; jou&ocirc;te mes pi&egrave;rres d'amour et fais dgi&ecirc;x engamb&eacute;es</a><p>
<li><a href="changin7.html">Changi</a><p>
<li><a href="matchin.html">J'happ'thai tan m&acirc;tch&icirc;n</a><p>
<li><a href="gjbliutac.html">&Ecirc;trav'l&eacute; sus la bli&ecirc;te, sus l'fi du dos</a><p>
<li><a href="gjcatouollie.html">La catou&ocirc;l'lie d'ort&eacute;s fait H&eacute;b&egrave;rt rithe</a><p>
<li><a href="gjstriquemarchi.html">&Agrave; striquemarchi en sandales sus l'sablion</a><p>
<li><a href="gjmaisdjuin.html">&Agrave; chu mais d'Ju&icirc;n, l'genre humain r'prend ses sens</a><p>
<li><a href="gjexpliosi.html">Les canons poudrinnent. L'&Ecirc;t&eacute; expli&ocirc;si</a><p>
<li><a href="gjenclyinne.html">Oulle est enclyinne et ouillinne, ma fututhe</a><p>
<li><A HREF="avisrime.html">Avis es Cheins qui Voudraient Rimer</A><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><P><A HREF="rimeurs.html">Rimeurs J&egrave;rriais</A></P>
<li><A HREF="rimeux.html">Rimeux - Pli&egrave;rcheux</A><P>
<li><a href="900e.html">En J&egrave;rriais</a><p>
<li><a href="occuo2mots.html">Occuo "Deux Mots"</a><p>
<li><a href="5nierscats.html">Si Mess Bisson a chinq ni&egrave;rs c'ats</a><p>
<li><A HREF="poemegj.html">Coumme tchi &ecirc;crithe un po&egrave;me</A><p>
<li><a href="camoens.html">J&eacute; vos chant'tai d'abouon d'amour et d'douochinn'nies</a><p>
<li><a href="poetry_day99.html">La Journ&eacute;e d'la Po&eacute;sie en J&egrave;rri 1999</a><p>
<li><a href="poetry_day03.html">La Journ&eacute;e d'la Po&eacute;sie 2003</a><p>


<li><a href="centomersey.html">Cento</a><p>
<li><a href="monseigneu.html">Chu Monseigneu</a><p>
<li><a href="poemforrogermcgough.html">Eune po&eacute;sie pouor Roger McGough</a><p>
<li><a href="atlunchtime.html">&Agrave; l'heuthe du d&icirc;nner - eune histouaithe d'amour</a><p>
<li><a href="batman.html">Iou dinne dgi&acirc;bl'ye qu&eacute; tu'es, Houmme-Ca&ucirc;que-Souothis?</a><p>
<li><a href="creaturetime.html">Eune criatuthe atout tchi dithe l'heuthe</a><p>
<li><a href="seascape.html">Mathinne</a><p>
<li><a href="suddenbeds.html">Quand dans des lyits d'affit</a><p>
<li><a href="riverarse.html">La Rivi&eacute;the Tchu</a><p>
<li><a href="graffiti.html">L's &ecirc;gr&icirc;nflias et l'graffiti</a><p>
<li><a href="drenchedsleep.html">Quand ou s'r&ecirc;vil'ye d'eune da&ucirc;tchinne d&eacute; dormi</a><p>
<li><a href="partypiece.html">La cli&eacute; d'la s&eacute;th&eacute;e</a><p>
<li><a href="horseautumn.html">Sus un j'va tch'a nom Stembre</a><p>
<li><a href="leuneliverpool.html">La leune lit sus Liv&egrave;rpool</a><p>
<li><a href="dreampoem.html">R&ecirc;v'v&egrave;rsets</a><p>
<li><a href="rogermcgough.html">Les po&egrave;tes d&eacute;vthaient tr&eacute;jous lus habilyi en fas d'sport</a><p>


<li> <a href="yesterday.html">Temps p&acirc;ss&eacute;</a><p>
<li> <a href="allyouneed.html">Tout ch'qu'i' faut est qu' j'aime</a><p>
<li><a href="helpfrommyfriends.html">J'sis-t-i' bein acant&eacute; m's anm&icirc;ns</a><p>
<li><a href="beatles.html">Si les Beatles chantaient en J&egrave;rriais....</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/n10c.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>

