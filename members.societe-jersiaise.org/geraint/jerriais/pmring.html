<HTML>

<!-- Mirrored from members.societe-jersiaise.org/geraint/jerriais/pmring.html by HTTrack Website Copier/3.x [XR&CO'2014], Tue, 15 Jul 2025 13:53:35 GMT -->
<HEAD>
<TITLE>How Ph'lip Bought a Ring</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>How Ph'lip Bought a Ring</h2></font></center><p><br>

Moussieu l'Editeu,<br>
<br>
J'm'en fiche pas mal, les viers temps valaient m&ucirc;s qu'les temps d'ach'teu.<br>
<br>
Ecoutez, et j'm'en vais vos racont&eacute; une p'tite histou&euml;the.<br>
<br>
J'avais justement vingt ans et j'tais s&ucirc;s l'r&acirc;t pour deux quartchiers, quand, au qu'menchement d'un certain mais d'Novembre, le parti du <a href="roselouothi.html">Luothi</a> annoncit c&ucirc;s la Chronique qu'un certain moussieu se portait candidat &agrave; la charge de D&eacute;put&eacute;. La semaine en r'venant, le m&ecirc;me papi annoncit qu'un autre moussieu contest&eacute;thait l'&ecirc;lection. Y tait du bord d'la <a href="gjroses.html">Rose</a>.<br>
<br>
Ach'teu, m&eacute;, j'n'appartenais a autchun des deux partis, car man bouonhomme de p&eacute;the m'avait tr&eacute;jous dit que ch'tait-l&agrave; l'miyeu plian: &#147;Tu verras,&#148; comme y m'disait, &#147;tchi t'payetha d'&ecirc;tre libre de vote pour un Parti on pour l'autre suivant les circonstances.&#148;<br>
<br>
En qu'menchant je n'comprenais pas tro ben tch&ecirc;sque y voulait dithe, mais j'avais trejous r'mertchi qu'apr&eacute;s une &ecirc;lection le bouonhomme avait assez pour accat&eacute; une neuve van, une g'niche r'nouv'l&eacute;e, ou m&ecirc;me un bidet, et don j'vint &agrave; pens&eacute; tch'il avait p't'&ecirc;tre raison. P&ucirc;s tard j'en fut se&ucirc;x: <br>
<br>
Y faut que j'vos diche, moussieu, que je n'tais pas acouo mathi&eacute;, mais qu'man p&eacute;the m'avait donn&eacute; un clios d'siez vr&eacute;gies et un couplye d'bricoles de vaques pour m'encouothagi car y savait qu'j'allais r'condithe ma Merrienne au dimanche au s&eacute; apr&egrave;s la chapelle, et qu'j'avais d&ecirc;ja d'mand&eacute; &agrave; m&eacute;m&eacute;e combain qu'j'&eacute;thais &agrave; p&eacute;yi pour une bague d'engagement.<br>
<br>
Deus-trais jours apr&egrave;s l's'annonces, ne v'la yun d'nos vaisins tch'y veint m'vais. Y m'dit tchi faisait biau temps pour la saison et j'dis vethe. Epis y s'mint &agrave; p&acirc;sl&eacute; d'man betchet d'raves et me d'mandit s'il tait &agrave; vendre, car y tait un mio &agrave; court de raichines.<br>
<br>
N'&ecirc;tant pas p&ucirc;s b&ecirc;te que chonna, et sachant tch'il avait p&ucirc;s d'raves que ses b&ecirc;tes ne pouvaient mangi, j'l'y dis que je n'tais pas pr&ecirc;ssi d'vendre, mais que j'l'y don'nais raiponse dans tchinze jours.<br>
<br>
S&ucirc;s chonna, y honnit deus-trais fais, &eacute;pis: &#147;P&acirc;slant d'l'&ecirc;lection,&#148; y s'fit. &#147;Sans doute tu t'en vas v&ocirc;te pour nous. Ecoute, man Ph'lip, j't'en don'nai un louis la ch&eacute;rge de chais raves-l&agrave;. Est-che un bardgin?&#148;<br>
<br>
&#147;N&acirc;nin,&#148; j'l'y raiponnit. &#147;y n'sont pas &agrave; vendre agniet. Epis avec chenna, les raves vont avec ma n&eacute;the vaque: Je n'vendrai pas yun s&acirc;ns l'autre.&#148;<br>
<br>
&#147;Mais djantre!&#148; y s'fit, &#147;Ou n'a qu'trais trans la maudite vaque.<br>
<br>
&#147;V&eacute;the,&#148; j'l'y dis, &#147;et ch'est pour chenna que j'veur la vendre. Mais y'a tout-plien d'temps. Une semaine ou deux ne f'thout autchune diff&eacute;thence, sinon ch'est presque seux, qu'le prix hauchitha dans l'entretemps.&#148; <br>
<br>
Je savais, viyo&ucirc;s, que l'jour de l'&egrave;lection, y n'y'ethait pas p&ucirc;s qu'yunne ou deux vou&acirc;ix entre les candidats, car dans chu temps-l&agrave; les Partis &eacute;taient &agrave; ben pr&egrave;s &ecirc;gaux, et j'tais convaintchu tchi s'saient forchis, yun ou l'autre, d'accat&eacute; mes raves et ma fichue vaque.<br>
<br>
Pour tchique temps je n'vit personne, et j'q'menchais &agrave; craithe que j'avais tait achocre, mais m&agrave; f&eacute;, la s&eacute;th&eacute;e d'vant l'&egrave;lection ne v'la une tappe &agrave; la porte. Ch'tait deux p&acirc;raissiens tch'y pathaissaient un mio g&ecirc;n&eacute;s. P&eacute;p&eacute;e et m&eacute;m&eacute;e &eacute;taient au liet et don j'tiomes touos-seurs nos trais.<br>
<br>
Y n'f&ucirc;tes pas longtemps d'vant m'dithe pourtchi qu'ils taient v'nus. A peine j'lus avais vers&eacute; un verre de grog, que l'p&ucirc;s vyi des deux me demandit tout s&eacute;quement, &#147;Eh ben, Ph'lip, tch&ecirc;squ'en est?&#148;<br>
<br>
&#147;Ch'est d'belles raves,&#148; je qu'menchit, &#147;et quant &agrave; la vaque -&#148; mais y m'interrompit.<br>
<br>
&#147;Ch'n'est pas tout chenna,&#148; tch'y s'fit. &#147;Combain qu't'en d'mande?&#148;<br>
<br>
J'en e&ucirc;mes pour vingt minutes &agrave; bardgyni, mais j'nos accordimes &agrave; la fin et quand miniet sonnit le <a href="roselouothi.html">Parti du Luothi</a> pouvait s'faithe a ben pr&egrave;s se&ucirc;x d'une vou&acirc;ix d'p&ucirc;s au Portinf&eacute;.<br>
<br>
Le lendemain matin ma methe me dit que j'n'avais pas fait tant pi&eacute;the, mais p&eacute;p&eacute;e m'dit que j'tais un boufflye de b&ecirc;te, et qu'j'ethais deu gaff&eacute; au mains djais louis d'p&ucirc;s.<br>
<br>
Les <a href="roselouothi.html">Louothiers</a> en remporirent par une vou&acirc;ix, et j'en tais ben ordguilleux, car j'pouvais dithe que j'tait m&eacute; tch'avait gagni l'&ecirc;lection. Mes raves et ma vaque me restirent s&ucirc;s les mains et quand le sam'di en r'venant j'men fut en ville siez <a href="gallichan3.html">Mess Gallichan</a> accat&eacute; ma bague, au mains j'pouvais dithe qu'ou n'avait pas cou&ocirc;t&eacute; chi. <br>

&nbsp;<p>
<i><a href="lebrocq.html">Ph'lip</a></i><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="divorce2.html">Ph'lip and Merrienne Discuss Divorce</a><p>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="roselouothi.html">Rose ou Louothi?</a><p>
<li><a href="bijouttie.html">La Bijout'tie</a><p>
<li><a href="galants.html">Miss Mary Ann et ses galants</a><p>
<li><a href="painincident.html">An Incident in the Pain Family</a><p>
<li><a href="rbutte.html">Le Gar&ccedil;on r'butt&egrave;</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmring.html by HTTrack Website Copier/3.x [XR&CO'2014], Tue, 15 Jul 2025 13:53:35 GMT -->
</HTML>
