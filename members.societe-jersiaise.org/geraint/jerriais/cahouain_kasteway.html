<HTML>
<HEAD>
<TITLE>Le boss me dit l'aoutre jour l'arlev&eacute;e: I faout que tu faiche tchique ch&ocirc;se pour l'Almonas</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le boss me dit l'aoutre jour l'arlev&eacute;e: I faout que tu faiche tchique ch&ocirc;se pour l'Almonas</h2></font></center><p>

Le boss me dit l'aoutre jour l'arlev&eacute;e: I faout que tu faiche tchique ch&ocirc;se pour l'Almonas. Tu'est eun badlagoule, et comme tu'est tchutchieux coumme unne pie, tu sait &agrave; peu pr&egrave;s tout. Je n'veur pas que l'Almonas sait remplyi que d'&eacute;ph&eacute;m&eacute;rides et un tas d'gniollin qu'les les gens ne li&egrave;sent pas.<br/>
<br/>
D'pis man row avec le boss, y faout que j'y'ob&eacute;isse, car ma Missis est l&agrave; pour m&eacute; surveillyi, et ch'est pourtchi que me v'l&agrave; &agrave; &ecirc;crithe dans l'Almonas pour la preumi&eacute; faie d'ma vie.<br/>
<br/>
Tch'est que j'men vais vos dithe, que j'pensi en m&eacute;-ma&icirc;me, tandi que j'tais &egrave;s &ecirc;coutes &agrave; St. Ou.<br/>
<br/>
Ma fingre, y faut craithe qu&eacute; nou m'a couronn&eacute; de la corde de pendu &agrave; iunne de mes piummes, car, quand j'tais muchi dans iunne des belles armou&egrave;thes faites par le fr&egrave;the au p'tit John de Millais, il y a de ch'la tchique temps, ne v'chein que j'ou&iuml;t :<br/>
<br/>
M-e-u-h-h! M-e-e-u-h! Etes-ous par ichin, Missis?<br/>
<br/>
- M-e-u-h-h! Tch'est y-a don pour v'nin disturb&eacute;. Ch'est y occouo l'bouan-homme Bill qui s'eu &ecirc;tre&ucirc;ll&eacute; la maintchi d'sa boua&icirc;t&eacute;e d'sno dans man boutch&egrave;t? J'm'en vais pas l'y r&ecirc;pondre. M-e-u-h-h! M-e-u-h-h!! J'sis qui n'y a pas personne &agrave; la maison. Le bouan-homme et sa Missis sont hors avec Johnnie et Ernest au concert des Boy Scouts.<br/>
<br/>
- Mais mon doux, tch'est qu'chonna veur dithe?  Nou veur occouo m'pinchi la couainne et m't&acirc;t&eacute; l'pi&eacute;cho comme la s&eacute;th&eacute;e qui vinrent tre&icirc;s m'examin&eacute; et qui faillirent mettre l'&ecirc;tablle &agrave; feu avec l&ucirc;s chandelle.<br/>
<br/>
- M-e-u-h-h! M-e-u-h-h!! Ch'est m&eacute;, Miriam, la sixi&egrave;me de chu nom-l&agrave;, et j'voudrais vos p&acirc;sl&eacute;.<br/>
<br/>
Entrez, s'fit Missis Kast&eacute;way, entrez et dites-m&eacute;, y-a i' du nouv&eacute;, pour vos faithe d&egrave;shall&eacute; &agrave; ditel z-heuthes?<br/>
<br/>
- Du nouv&eacute;, ma chi&egrave;the 'Appy, du nouv&eacute;, j'crait bein, et ach'teu tout J&ecirc;rri p&acirc;sle de m&eacute; et occouo p&ucirc;s d't&eacute;!<br/>
<br/>
- Trop d'ordji, Missis Miriam, trop d'ordji vos f'tha bos't&eacute;. Et tch'est qu'ou voulais qui p&acirc;sle de vous, d'pis que Wilbur ni Flip des Caches n'a voulu d'vous, ma&icirc;me pour un couple de p'tits jaunets.<br/>
<br/>
- Y faout pas s'm&acirc;rri, Missis Kast&eacute;way, et s'ou z-&ecirc;tes rest&eacute;e en J&ecirc;rri, pour de m&eacute; j'sis qu&acirc;siment saeuthe d'all&eacute; faithe eun p'tit viage en Am&eacute;thique.<br/>
<br/>
- En Am&eacute;thique? Et tch'est qui s'sait assez b&ecirc;te de p&eacute;yi l'passage &agrave; d'tchi si failli qu'vous. Ma pouore Miriam, tch'est qu'ou dites?<br/>
<br/>
- Chein que j'dit ch'est qu'tout J&ecirc;rri p&acirc;sle et p&acirc;sl'la longtemps d'm&eacute;<br/>
<br/>
- Tchi gniollin, l'affaithe est finie et non n'en p&acirc;sle p&ucirc;s. Quant &agrave; m&eacute;, ch'est diff&eacute;thent, et nou p&acirc;sl'la occouo d'm&eacute; &agrave; la Cour, car l'affaithe n'est pas finie comme chounna. Et bein saeux qu'au meeting de la Soci&eacute;t&egrave;t, y-en &eacute;tha hardi d'p&acirc;sl&eacute;.<br/>
<br/>
- Nou peut dithe chein qu'nou voudra t&eacute;, mais, saeuthement, tu n'rapport&eacute;thas taut d'sous &agrave; tan boss comme m&eacute;.<br/>
<br/>
- N'en v'l&agrave; t'i' du gniollin, tout d'ma&icirc;me. Av'ous jamais ou&iuml; dit&egrave;t? Sans bouogi d'J&ecirc;rri, ch'est p&ucirc;s chent souverains qu'men boss a ieu &agrave; cause de m&eacute;, et t&eacute;, pour unne dji&eacute;zainne de p'tits jaunes, nou s'sait contents de t'dounn&eacute; au bouochi.<br/>
<br/>
Pas ach'teu, dia. L'aoutre jour, j'fut en ville, et d'pis qu'nou-disait que je n'vallais pas vingt, souverains, j'l&ucirc;s ai m&ocirc;tr&eacute; &agrave; touos ch&egrave;s bachouards chein que j'pouvais faithe, m&eacute;, Miriam la sixi&egrave;me de chu nom qu'nou n'a pas voulu envi&eacute; en Am&eacute;thique.<br/>
<br/>
- Et ch'est qu'tu-as fait de si grand que tout J&ecirc;rri s'occhuppe de t&eacute;?<br/>
<br/>
- Tch'est qu'jai fait? Plieuth&eacute; un propri&eacute;taithe de caches qui voudrait bein m'av&eacute; ach'teu siez li.<br/>
<br/>
- Pour t&eacute; vendre au bouan-homme la Tour Eiffel, s'il est occouo d'chu monde.<br/>
<br/>
- Nennin, et ch'est l&agrave; qu'ou faites la m&ecirc;prinse, Miss Kast&eacute;way. Ecoute, ma chi&egrave;the 'Appy, ne v'chin l'affaithe : Au Butter Test, j'ai ieu la m&eacute;daille.<br/>
<br/>
- La m&eacute;daille! en chocolat, comme nou donne &egrave;s mousses.<br/>
<br/>
- Non fait, en or!<br/>
<br/>
- J'n'en crait pas un mot.<br/>
<br/>
- Ch'est la puthe, plienne et enti&egrave;the v&eacute;thit&ecirc;t, comme nou dit &agrave; la grand' Cour, iou qu'nou z-a d&ecirc;j&agrave; p&acirc;sl&eacute; d'm&eacute;.<br/>
<br/>
- Mais unne faillie vaque comme t&eacute; n'peut pas dounn&eacute; grand beurre.<br/>
<br/>
- Rein qu'tre&icirc;s livres et six onces!<br/>
<br/>
- Tre&icirc;s livres six onces, tchi mansonges.<br/>
<br/>
- Tu n'as qu'&agrave; r'gard&eacute; la g&acirc;zette, la sienne au haout de Vi&egrave;r Marchi, qui donnes toutes les nouvelles de J&ecirc;rri. Pour de m&eacute;, j'm'en vais bein vite rentr&eacute; dans m'n'&ecirc;tablle. Bonsou&egrave;r Missis A Kast&eacute;way, et rappl'ous que pour bein d's anneaies nou p&acirc;sl'la de Miriam la sixi&egrave;me de chu nom, tandi que d'vous tout s'sa fini opr&egrave;s un p'tit viage au Mouothi! M-e-u-h-h! M-e-u-h-h!!<br/>
<br/>
La pouore vieille Missis 'Appy Kast&eacute;way avali sa bouct&eacute;e et s'couochi. Dans un p'tit d'temps oulle 'tait &agrave; rumin&eacute;.<br/>
<br/>
</div><div align="center">*** <br/>
</div><div align="left">Ou dithez, gar&ccedil;ons, que l'Caouain veint d'cont&eacute; un tas de mensonges. Ch'ne s'sait p't&ecirc;tre pas un mensonge de dithe chonna, mais pour l'Almonas y faout tchique chose de risible, m&ecirc;me si ch'n'est pas tout la v&eacute;thit&egrave;t.<br/>
<br/>
<i><a href="gwdec.html">Caouain</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vaque.html">La Compliainte d'une Vaque</a><p>

<li><a href="jerseycow.html">Les vaques d&eacute; J&egrave;rri</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="pmheifer.html">Ph'lip shows his heifer in milk</a><p>
<li><a href="gdfvaque.html">Nouot' chi&eacute;the p&eacute;tite vaque</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="painherdbook.html">Mister Pain Betrays Herd Book Secrets</a><p>
<li><a href="painnoble.html">All about Golden Fern's Noble</a><p>
<li><a href="painexpert.html">Rapport d'Expert?</a><p>
<li><a href="show1919.html">Au &quot;Show&quot; des b&ecirc;tes</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

