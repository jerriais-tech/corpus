<HTML>

<!-- Mirrored from members.societe-jersiaise.org/geraint/jerriais/exode24.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
<HEAD>
<TITLE>Exode, Chapitre 24</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Exode, Chapitre 24</h2></font></center><p>

Et i' dit &agrave; Mo&iuml;se, &quot;Montez au Seigneu, t&eacute; et Aaron et Nadab et Abihu et septante des chefs d'Isra&euml;l, et louangiz-m&eacute; d'au liain. Mais y'a ra&icirc;que Mo&iuml;se tchi pou&ocirc;rra s'appr&eacute;chi du Seigneu - l's aut's n'd&eacute;vthont pon lus appr&eacute;chi, et l'peupl'ye n'pou&ocirc;rra pon monter acant&eacute; ieux. &Eacute;pis Mo&iuml;se v&icirc;nt et pr&eacute;sentit au peupl'ye toutes les patholes et louais du Seigneu, et tout l'peupl'ye r&ecirc;ponnit d'eune m&ecirc;me vouaix, &quot;Tout chein qu'l&eacute; Seigneu a dit, j'l&eacute; f'thons.&quot; &Eacute;pis Mo&iuml;se m&icirc;nt bas en &ecirc;crit toutes les patholes du Seigneu, et i' s'd&ecirc;t&acirc;nit t&ocirc;t l'mat&icirc;n et griyit un aut&eacute; au pid du mont auve douze pili&egrave;rs pouor les douze tribus d'Isra&euml;l. Et il env'yit tchiqu's'uns des hardgieaux d'Isra&euml;l br&ucirc;ler des sacrifices et offri des boeux en actions d'gr&acirc;ces au Seigneu. Et Mo&iuml;se pr&icirc;nt eune ma&icirc;ntchi du sang et l'v&egrave;rsit dans des bach&icirc;ns, et arrou&ocirc;sit l'aut&eacute; atout eune ma&icirc;ntchi du sang. Et i' pr&icirc;nt l'accord en &ecirc;crit et l'liut l'avant au peupl'ye, et i' r&ecirc;ponn&icirc;drent, &quot;Tout chein qu'l&eacute; Seigneu a dit, j'l&eacute; f'thons, et j'honoth'thons ses louais. &Eacute;pis Mo&iuml;se pr&icirc;nt l'sang et en arrou&ocirc;sit l'peupl'ye et dit, &quot;Chu sang-ch&icirc;n est un s&icirc;ngne d'l'accord qu'l&eacute; Seigneu a fait auve vous dans ches patholes.&quot; &Eacute;pis Mo&iuml;se et Aaron, Nadab et Abihu et septante des chefs d'Isra&euml;l mont&icirc;drent, et il' &ecirc;py&icirc;drent l&eacute; Dgieu d'Isra&euml;l et souos ses pids y'avait &agrave; chein tchi patha&icirc;ssait un aithe en jou&eacute;yaux, cliai coumme l&eacute; ciel, et i' n'm&icirc;nt pon sa main sus les chefs des &ecirc;fants d'Isra&euml;l: i' v&icirc;drent l&eacute; Bou&ocirc;n Dgieu et mang&icirc;drent et b&ucirc;drent. Et l'Seigneu dit &agrave; Mo&iuml;se, &quot;V&eacute;-t-en siez m&eacute; amont la montangne et prends ta pliaiche l&agrave; et j't&eacute; b&acirc;drai les pi&egrave;rres sus tchi j'ai &ecirc;crit la louai et les c'mandements &agrave; seule f&icirc;n qu'tu les faiche saver au peupl'ye.&quot; &Eacute;pis Mo&iuml;se et Josu&eacute; san s&egrave;rveux lus l'v&icirc;drent et Mo&iuml;se s'en fut amont la montangne du Bou&ocirc;n Dgieu. Et i' dit &egrave;s chefs, &quot;Restez don ich&icirc;n jusqu'&agrave; qu'j'&egrave;rveindr&ecirc;mes &agrave; vous: Aaron et Hur sont auve vous; si autchun a tchique affaithe, qu'il &acirc;ge &agrave; ieux.&quot; Et Mo&iuml;se s'en fut amont la montangne et ou fut couv&egrave;rte du nouage. Et la glouaithe du Seigneu s'&egrave;rp&ocirc;sait sus l'Mont Sina&iuml; et l'nouage l&eacute; couvrait duthant si&ecirc;x jours; et l'septchi&egrave;me jour il app'lit l'nom d'Mo&iuml;se d&eacute; d'dans l'nouage. Et la glouaithe du Seigneu 'tait coumme eune fliambe sus l'cop&eacute; d'la montangne l'avant &egrave;s i&egrave;rs des &ecirc;fants d'Isra&euml;l. Et Mo&iuml;se s'en fut amont la montangne dans l'nouage et 'tait l&agrave; duthant quarante jours et quarante nyits. <br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="exode_biblye.html">Exode</a><p>
<li><A HREF="exode3.html">Exode, Chapitre 3</A><p>
<li><a href="exodexiv.html">Exode, Chapitre 14</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/exode24.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
</HTML>
