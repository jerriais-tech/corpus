<HTML>
<HEAD>
<TITLE>Deux fameuses familles</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Deux fameuses familles</h2>
Ph'lip n'itha pas &agrave; la lune</font></center><p>

<font size="-1">&agrave; Port&icirc;nf&eacute;,<br/>
Saint Ou.<br/></font>
<br/>
Moussieu l'Editeu,<br/>
<br/>
Y'a des s'maines quand nou-s-a tant d'sujets quand n'ou veur se mettre &agrave; &ecirc;crithe que nou n'sait pas iou qu'menchi, mais, malheutheusement, ch'n'est pas d'm&ecirc;me agniet. Enfin j'm'en vais faithe d'man m&ucirc;s, et, comme de cou&ocirc;tume, j'm'en vais qu'menchi par le temps. Eh bein, Moussieu, j'en avons yeu de p&ucirc;s d'une sorte d&eacute;pis que j'vos avais &ecirc;crit la s'maine pass&eacute;e; y'a yeu du bieau temps et du sale temps, mais i' faut s'attendre &agrave; chonna au mais d'janvyi. J'ai un va&icirc;s&icirc;n tchi dit que l'pr&eacute;chain mais s'en va &ecirc;tre bein p&ucirc;s fraid. Il a b&eacute;t&ocirc;t chent ans et i' se r'souveint des siez s'maines de raide g'l&eacute;e dans l'hiv&eacute; de nonante-chinq &agrave; nonante-six, quand nou n'pouvait pas touchi &agrave; la t&egrave;rre et qu'les p'tits oua&icirc;sieaux cr&eacute;vaient d'faim.<br/>
<br/>
Ch'est avec grand r'gret que j'ai entendu d'la mort du Sieur Gilley, le seul survivant d'la famille d'san nom tch'avait pour bein des ann&eacute;es gard&eacute; les <a href="moulins.html">moul&icirc;ns</a> dans l'ouest de l'Ile. Dans l'<a href="otchupation.html">Otchup&acirc;tion</a> i' n'se fichait pas mal des Allemands, et quand i' 'tait au moul&icirc;n d'Gargate, dans la vall&eacute;e d'<a href="st_pierre.html">Saint Pi&egrave;rre</a>, i' n'disait jamais nenn&icirc;n &egrave;s gens tchi v'naient d&eacute; niet pour un mio d'flieu.<br/>
<br/>
J'ai yeu une v&icirc;site chutte semaine de yun des fils du D&eacute;put&eacute; Vautchi, d'<a href="la_trinnete.html">la Trin't&eacute;</a>. I' m'dit entre autres choses que sa m&egrave;the avait donn&eacute; naissance &agrave; onze &ecirc;fants, et tch'i' 'taient tous mathi&eacute;s avec des &ecirc;fants. Quant &agrave; li, i' n'avait pas 't&eacute; mathi&eacute; longtemps, mais y'avait d&ecirc;j&agrave; un p'tit Vautchi, et, sans doute, y'en &eacute;thait d'autres. I' d'meuthe &egrave;s Pliatons, et est tout &agrave; fait heutheux l&agrave;.<br/>
<br/>
&quot;Si chonna continue,&quot; s'fit la Merrienne, quand j'li dis, &quot;i' n'y &eacute;tha que des Vautchi&egrave;rs dans l'Ile, mais i' ne f'thont pas d'ma, car ch'est d'bouonnes gens.&quot;<br/>
<br/>
&quot;La seule famille &agrave; tchi qu'nou peut les compatha&icirc;tre,&quot; je m'fis, &quot;ch'est la famille &agrave; Ken Richardson, d'la Crouaix &egrave;s Mottes, &agrave; Saint Sauveux, que nou n'peut qu'admither. Ch'est tant p&ucirc;s tant m&ucirc;s, car tandis que y'&eacute;tha un nombre de vrais J&ecirc;rriais dans les fermes, nou n'y v&ecirc;rra pas tant d'Angliais.&quot;<br/>
<br/>
La g&acirc;zette nos a dit que les Conn&ecirc;tablyes d'Saint Pi&egrave;rre et d'<a href="st_ouen.html">Saint Ou&euml;n</a> ont 't&eacute; d'mand&eacute;s d'rester en office, et nou peut &ecirc;tre seux que nou n'v&ecirc;rra pas d'changements l&agrave;. Mais quant &agrave; la p&acirc;raisse d'<a href="st_sauveux.html">Saint Sauveur</a>, nou n'sait pas, car le Tom Mouothant n'a ocquo dit rein d'un bord ou d'l'autre, et y'a une forte rumeur tch'il a id&eacute;e de r'prendre pour un autre trais ans.<br/>
<br/>
Nou-s-entend par l&eacute; radio, que les Russes et l's Am&eacute;thitchains s'en vont, un mio p&ucirc;s tard, s'&ecirc;tablyi s&ucirc;s la <a href="leune2.html">lune</a>. J'avions p&acirc;sl&eacute; d'chonna, la Merrienne et m&eacute;, y'a tchique temps, et quant &agrave; m&eacute;, m&ecirc;me si je n'cr&eacute;vais pas d'la fraid, je n'voudrais pas m'trouver &agrave; m'n &acirc;ge, autchun bord ou&egrave;squ'i' n'y avait pas d'femmes et pas une seule auberge. I' s'peut que j'pou&ocirc;rrais m'p&acirc;sser d's auberges, mais quant &egrave;s femmes ch'ne s'sait pas la m&ecirc;me chose. Il est vrai que j'ai souvent dit tch'ils 'taient une m&ecirc;pr&icirc;nse d'la part de la Providence, mais chonna n'voulait pas dithe que j'&eacute;thais voulu l'Ile d&ecirc;priv&eacute;e d'cotillons et tout l'restant. Nennin, Moussieu, autchune personne tchi veur aller &agrave; la lune peut y'aller, mais Ph'lip de Port&icirc;nf&eacute; ne s'sa pas du nombre.<br/>
<br/>
&Agrave; ch'teu', &agrave; b&eacute;t&ocirc;t, Moussieu, pour une autre semaine.<br/>
<br/>
<i><a href="lebrocq.html">Ph'lip</a></i><br/>
<i>Jersey Weekly Post 8/2/1964 </i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="pmconnetablyes.html">Ph'lip p&acirc;sle des Conn&ecirc;tablyes</a><p>
<li><a href="pmlune.html">Ph'lip va &agrave; la lune</a><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="otchmv.html">M'n Otchup&acirc;tion</a><p>
<li><a href="otchup.html">L'Otchup&acirc;tion</a><p>
<li> <a href="otchupation.html">M&eacute;mouaithes d'l'Otchup&acirc;tion</a><p>

<li><a href="lettre_otchupation.html">Lettre du temps d'l'Otchup&acirc;tion</a><p>

<li><a href="pmdgerre.html">Au Portinf&eacute; dans la Dguerre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

