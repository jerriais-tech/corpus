<HTML>
<HEAD>
<TITLE>Preunmi&eacute;the &Ecirc;pitre d&eacute; St. Jean, Chapitre 4</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Preunmi&eacute;the &Ecirc;pitre d&eacute; St. Jean</h2>
Chapitre 4<br/></font></center><p>
<br/>
&nbsp;<p>
<center><font color="#215e21"><h3>Chapitre 4, v&egrave;rset 19</h3></font></center><p>

J'pouvons aimer d'pis qu'i' nos aimit l'preunmyi.<br/>
<br/>
&nbsp;<p>

<center><font color="#215e21"><h3>Chapitre 4, v&egrave;rsets 1-21</h3></font></center><p>

Mes chi&egrave;rs anm&icirc;ns, n&eacute; criyiz pon un ch&acirc;tchun tchi dit qu'il a l'esprit, mais &ecirc;prouvez-l&eacute; si l'esprit qu'il a veint du Bou&ocirc;n Dgieu. Ch'est en tchi y'en a un tas d'faux proph&egrave;tes tchi lus sont d&ecirc;hal&eacute;s dans l'monde. Ou pou&ocirc;rrez r'conna&icirc;tre l'esprit du Bou&ocirc;n Dgieu coumme chennech&icirc;n: ch&acirc;que esprit tchi d&ecirc;cliathe qu&eacute; J&eacute;s&ucirc;-Chri est v'nu dans la chai est du Bou&ocirc;n Dgieu, mais ch&acirc;que esprit tchi n'd&ecirc;cliaithe pon qu'J&eacute;s&ucirc; est humain n'est pon du Bou&ocirc;n Dgieu. Chennech&icirc;n est l'esprit d'l'antichrist qu'ous avez ou&iuml; est pouor v'n&icirc;n. Ch't esprit est d&ecirc;j&agrave; dans l'monde.<br/>
<br/>
Ous &ecirc;tes, vous, mes chi&egrave;rs &ecirc;fants, du Bou&ocirc;n Dgieu. Ous avez triomph&eacute; sus ieux, par cause qu&eacute; l'chein tch'est d'dans vous est pus grand qu'l&eacute; chein tch'est dans l'monde. Ieux, i' sont du monde et coumme d&eacute; ra&icirc;son  dithent chein qu'l&eacute; monde dit et l'monde les &ecirc;coute. J'sommes du Bou&ocirc;n dgieu, nous, et  autchun tchi conna&icirc;t l'Bou&ocirc;n Dgieu nos &ecirc;coute; mais autchun tchi n'est pon du Bou&ocirc;n Dgieu n'nos &ecirc;coute pon. Et n&eacute; v'l&agrave; coumme tchi qu'j'&egrave;rconna&icirc;ssons l'esprit d'la v&eacute;thit&eacute; et l'esprit d'la menn'tie.<br/>
<br/>
Mes chi&egrave;rs anm&icirc;ns, entr'-aimons-nous ch'est en tchi l'amour veint du Bou&ocirc;n Dgieu. Touos les cheins tch'aiment ont 't&eacute; n&eacute;s du Bou&ocirc;n Dgieu et conna&icirc;ssent l&eacute; Bou&ocirc;n Dgieu. Touos les cheins tchi n'aiment pon n'conna&icirc;ssent pon l'Bou&ocirc;n Dgieu. N&eacute; v'ch&icirc;n coumme tchi qu'l&eacute; Bou&ocirc;n Dgieu nos montrit s'n amour parmi nous: il envyit san seul Fis unnique dans l'monde &agrave; seule f&icirc;n qu&eacute; j'pi&ecirc;ssons vivre l&eacute; trav&egrave;rs d&eacute; li. Ch'est chennech&icirc;n l'amour: pon qu'j'aim&ecirc;mes l&eacute; Bou&ocirc;n Dgieu, mais i' nos aimait et nos envyit san Fis coumme un sacrifice tchi nos hal'la nos p&eacute;ch&eacute;s. Mes chi&egrave;rs anm&icirc;ns, viyant qu'l&eacute; Bou&ocirc;n Dgieu nos a tant aim&eacute;, j'd&eacute;vth&ecirc;mes &eacute;tout nos entr'-aimer. Fis d'&acirc;me n'a janmais veu l'Bou&ocirc;n Dgieu; mais si j'nos entr'-aimons, l'Bou&ocirc;n Dgieu vit en nous et s'n amour est fait entchi en nous.<br/>
<br/>
N&eacute; v'ch&icirc;n coumme tchi qu&eacute; j'savons qu&eacute; j'vivons en li et qu'i' vit en nous: i' nos a bailli d's&eacute;n esprit, et j'avons veu et t&ecirc;mouongnons qu'l&eacute; P&eacute;the a envy&eacute; san Fis pouor &ecirc;t' l&eacute; Sa&ucirc;veux du monde. Si autchun r'conna&icirc;t qu'J&eacute;s&ucirc; est l'Fis du Bou&ocirc;n Dgieu, l'Bou&ocirc;n Dgieu vit dans ch't&icirc;-ch&icirc;n et ch't&icirc;-ch&icirc;n dans l'Bou&ocirc;n Dgieu. Et d'm&ecirc;me j&eacute; conna&icirc;ssons et nos fions &agrave; l'amour qu&eacute; l'Bou&ocirc;n Dgieu a pouor nous.<br/>
<br/>
L'Bou&ocirc;n Dgieu est l'amour. L&eacute; chein tchi vit dans l'amour vit dans l'Bou&ocirc;n Dgieu, et l'Bou&ocirc;n Dgieu dans li. Ch'est coumme chennech&icirc;n qu'l'amour est gr&eacute;e entchi parmi nous &agrave; seule f&icirc;n qu'j'ayons confianche au jour d'la jug'gie: dans chu monde-ch&icirc;n j'sommes coumme J&eacute;s&ucirc;. N'y'a pon d'peux dans l'amour. Mais l'amour tch'est parfait cache la peux, par cause qu'la peux est d'la peunnition. L&eacute; chein tch'a peux n'est pon gr&eacute;e parfait en amour.<br/>
<br/>
J'aimons viyant qu'i' nos a aim&eacute; l'preunmyi. L&eacute; chein tchi dit qu'il aime l&eacute; Bou&ocirc;n Dgieu mais tchi d&eacute;teste un fid&egrave;le est un menteux. Ch'est en tchi l'chein tchi n'aime pon un fid&egrave;le qu'il a veu, n'peut n&eacute;ment aimer l'Bou&ocirc;n Dgieu qu'i' n'a pon veu. I' nos a c'mand&eacute; ainch&icirc;n: autchun tch'aime l&eacute; Bou&ocirc;n Dgieu dait &eacute;tout aimer l's aut' fid&egrave;les.<br/>

<br/>

<center><font color="#215e21"><h3>Chapitre 4, v&egrave;rset 9 </h3></font></center><p>
Ch'est coumme chennech&icirc;n qu'l&eacute; Bou&ocirc;n Dgieu a mouontr&eacute; s'n amour parmi nous: il envyit san seul Fis eunique dans l'monde &agrave; seule f&icirc;n qu&eacute; j'pi&ecirc;ssion vivre par li.<br/>

&nbsp;<p>


<center><font color="#215e21"><h3>Chapitre 4, v&egrave;rset 21 </h3></font></center><p>
Et i' nos &agrave; bailli chutte qu&eacute;mande-ch&icirc;n: Autchun tch'aime l&eacute; Bou&ocirc;n Dgieu dait &eacute;tout aimer san fr&eacute;the et sa soeu.<br/>
<br/>

&nbsp;<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="1jean_biblye.html">La Preunmi&eacute; &Ecirc;pitre d&eacute; Jean</a><p>
<li><a href="1jeani.html">La Preunmi&eacute; &Ecirc;pitre d&eacute; Jean, Chap&icirc;tre 1 - Chap&icirc;tre 2, v&egrave;rsets 1-2</a><p>
<li><a href="1jean3.html">Preunmi&eacute;the &Ecirc;pitre d&eacute; St. Jean, chapitre trais</a><p>
<li><a href="versets_biblye.html">Tchiques v&egrave;rsets d'la Bibl'ye</a><p>
</UL>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
