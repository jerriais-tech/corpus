<HTML>
<HEAD>
<TITLE>La Cigarette</TITLE>
<META  name="keywords" content="Jerriais, poetry, tobacco, tabac, tabagisme, anti-smoking, Normandie, Normandy, langue normande, Channel Islands,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<p>
<center><font color="#215e21"><h2>LA CIGARETTE</h2></font><br>
<p>
<I><font color="#215e21">Duo.<br>
AIR A VOLONT&Eacute;<br></font></I></center>
<p>

<CENTER><img src="feunmez.gif" height="150" alt="N'feunmez pon!"></CENTER><p>

<CENTER><TABLE><TR><TD>
<I>Basse:<br></I>
<p>
Tch'est qui vaut deux sous l'patchet<br>
Et que j'mets ov man mouochet<br>
Dans la paute de man blianchet?<br>
Ma bouanne Cigarette.<br>
<p>
<I>Soprano:<br>
<p>
</I>Tch'est qui t'cou&ocirc;te un tas d'coppeurs,<br>
Qu'tu f'thais bein mus d'mettre ailleurs,<br>
En cas qu'j'&eacute;thions des malheurs? <br>
Ta boustre d'Cigarette!<br>
<p>
<I>Basse:<br>
<p>
</I>Quand j'ai fini man d&icirc;ner<br>
Tch'est qu'ch'est qu'j'aime &agrave; d&ecirc;haller,<br>
Tout d'un coup, pour l'allumer?<br>
Ma bouanne Cigarette!<br>
<p>
<I>Soprano:<br>
<p>
</I>Quand tu'as mangi tan podin,<br>
Tu f'thais mus d'&ecirc;tre dans l'gardin<br>
Que d'&ecirc;tre &agrave; fumer ichin<br>
Ta fichue Cigarette.<br>
<p>
<I>Basse:<br>
<p>
</I>Et quand j'sis siez nous au ser,<br>
Et qu'ma femme est &agrave; r'pather,<br>
Tch'est qu'j&eacute; sis content d'fumer?<br>
Ma p'tite Cigarette!<br>
<p>
<I>Soprano:<br>
<p>
</I>Quand ta femme les mains dans l'ieau<br>
Est &agrave; laver les vaissieaux<br>
Tu fumes, pli&egrave;rcheux, les yeux clios!<br>
Ta vilaine Cigarette!<br>
<p>
<I>Basse:<br>
<p>
</I>Quand j'men vais &agrave; man travas<br>
Trantchill'ment, ov man pagas,<br>
J'lai tout l'temps, ou n'me tchitte pas<br>
Ma chi&eacute;the Cigarette!<br>
<p>
<I>Soprano:<br>
<p>
</I>Ah! dame, oui! ch'la patha&icirc;t bein<br>
D'vaie un grand babaine qui s'tcheint<br>
A fumer pour ne faithe rein.<br>
Ah! ches Cigarettes!<br>
<p>
<I>Basse:<br>
<p>
</I>Tch'est qui jaunis l'bu' d'mes daigts<br>
Met la couenne coumme du chamouais<br>
Qu'nou dithait que j'la peindrais?<br>
Ma p't'ite Cigarette.<br>
<p>
<I>Soprano:<p>

</I>Ou z'enfum&acirc;tchis les gens,<br>
Tout n'est qu'fum&eacute;e par dedans,<br>
Et ch'est la "spittoon" tout l'temps:<br>
Ov votr' Cigarette!<br>
<p>
<I>Basse:<br>
<p>
</I>Tch'est qui br&ucirc;le &agrave; raidd&eacute;-brache<br>
Et qui m'enfum&acirc;que la fache<br>
Tralant m&ecirc;me man mio d'moustache?<br>
Ma p'tite Cigarette!<br>
<p>
<I>Soprano:<br>
<p>
</I>J'voudrais qu'ou vos br&ucirc;l'thait l'nez<br>
Car de vrai, j'en ai assez.<br>
J'm'en ithai s'ou persistez,<br>
Ov vos Cigarettes,<br>
<p>
<I>Basse:<br>
<p>
</I>Tch'est qu'tu r'as dans la caboche,<br>
Tu'es jalouse, es-tu, ma douoche,<br>
Chaque fais que j'porte &agrave; ma bouoche<br>
Une p'tite Cigarette?<br>
<p>
<I>Soprano:<br></I>
<p>
Vaithe, et je l'dis, n'y'a pas d'run,<br>
Ichin d'dans, pour femme et p'tun,<br>
J'ai un houmme, j'n'en veurs que yun,<br>
Mais pas d' Cigarettes!<br>
<p>
<I>Basse:</I><p>

J'sai' bein qu'tu'as tr&eacute;jous raison<br>
Et tu f'thas coumme tu crai' bon.<br>
Mais pour m&eacute;, je n'tchittait pon<br>
Ma vielle Cigarette.<br>
<p>
&nbsp;<p>
<I><a href="ejluce.html">ELIE</a><br>
Sept., 1911<br></I>
<p>

</TD></TR></TABLE></CENTER>
<P>&nbsp;</P>
<CENTER><img src="feunmez2.gif"  width="289" alt="N'feunmez pon!"></CENTER>


<P>&nbsp;</P>

<FONT SIZE=2>
Viyiz &eacute;tout:
<ul>
<li><a href="ptunvoc.html">Feunmer en J&egrave;rriais</a><p>
<li><a href="ptun.html">L&eacute; p'tun</a><p>
<li><a href="gdffeunm.html">Tchi feunm&eacute;e!</a><p>
<li><a href="pipe.html">Ma Court-&eacute; Pipe</a><p>
<li><a href="pipefav.html">La Pipe la favorite</a><p>
<li><a href="snomem.html">En m&eacute;moire d&eacute; la bou&euml;te &agrave; s'no</a><p>
<li><a href="snohorte.html">Not' Bo&euml;te &agrave; s'no est horte!</a><p>
<li><a href="snocoup.html">Lettre du Coupabl'ye!</a><p>
<li><A HREF="snofeux.html">Compliainte d'un Snofeux</A><p>
<li><a href="pinchie.html">Une bouanne Pinchie de S'no</a><p>
<li><a href="niercat.html">D's annonces pouor des cigarettes</a><p>
<li><a href="sympathie.html">Sympathie</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
