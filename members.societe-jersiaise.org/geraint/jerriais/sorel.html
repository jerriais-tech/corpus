<HTML>

<!-- Mirrored from members.societe-jersiaise.org/geraint/jerriais/sorel.html by HTTrack Website Copier/3.x [XR&CO'2014], Tue, 15 Jul 2025 13:56:56 GMT -->
<HEAD>
<TITLE>La L&eacute;gende du Pits d'la Tchuette &agrave; Sorel</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>La L&eacute;gende du Pits d'la Tchuette &agrave; Sorel</h2></font></center><p><br>
<br>
<br>
La l&eacute;gende tchi siet, tchi n'avait janmais 't&eacute; publi&eacute;e d'vant qu' ou n'm&eacute; f&ucirc;sse racont&eacute;e par un ancien du va&icirc;sinn&eacute; d'Sorel (y'a eune trentaine d'ann&eacute;es d'chenna), 'tait en grand dangi d'&ecirc;tre oubli&eacute;e tout &agrave; fait:-<br>
<br>


<TABLE width=250 align="right" border=2 bordercolor="darkgreen" cellspacing=0 cellpadding=8>
<TR>
<TD>
<FONT SIZE="-1">
<p align="justify">
Ch't' histouaithe en est eune t&egrave;rribl'ye, bein seux, mais chein tchi patha&icirc;t la faithe acouo pus r&ecirc;elle ch'est les noms d'rotchi&egrave;rs, etc., dans chu parage. L&eacute; ch&acirc;t&eacute; 'tait sus la pliaiche tchi s'appelle &agrave; ch't heu <B>L&eacute; Gard&icirc;n d'Olivet </B>(rein &agrave; faithe, sans doute, auve l&eacute; chein &agrave; La Trinnet&eacute;), et en d'ssous y'a deux creux ou caves tchi s'appellent <B>La Pr&icirc;nce</B> et <B>La Pr&icirc;nc&ecirc;sse</B>, et y'a &eacute;tout <B>La Fontaine d&eacute; la Pr&icirc;nc&ecirc;sse</B>. La machacr&eacute;thie s'fa&icirc;thait o&ugrave;'est tchi sont les galots, &agrave; <B>La Tue&ucirc;thie</B>, et l'pits o&ugrave;'est qu' les corps &eacute;taient t&acirc;ss&eacute;s &eacute;tait <B>L'Pits d'la Tchuette</B>, ou<B> L'Pits d'la Tue&ucirc;thie. </B>Touos ches noms sont connus acouo d'nouos jours par c&egrave;rtains p&ecirc;tcheurs, et chein tchi fut nomm&eacute;, y'a bein d's ann&eacute;es, &quot;Le Lavoir des Dames&quot; (par des membres d&eacute; La Soci&ecirc;t&eacute; J&egrave;rriaise, i' patha&icirc;t), et pus r&eacute;cemment du nom stupide d&eacute; &quot;Venus Bath&quot; est v&eacute;thitabli&eacute;ment <B>L&eacute; Pits d'la Tchuette </B>ou, dans la langue officielle, <B>Le Puits de la Chuette.</B><br>


</FONT></TD>
</TR>
</TABLE>

<p align="justify">
Y'a bein bein longtemps, dans les temps barbares en J&egrave;rri, un Pr&icirc;nce et eune Pr&icirc;nc&ecirc;sse et lus siette vivaient dans un ch&acirc;t&eacute; &agrave; l'&eacute;st d&eacute; la T&ecirc;te d&eacute; Sorel. Il' 'taient bein m&ecirc;chants et vicieurs d&eacute; natuthe, et i' patha&icirc;t qu&eacute; l'pus grand plia&icirc;si du Pr&icirc;nce &eacute;tait d'attriotchi les batchieaux &agrave; t&egrave;rre &agrave; l'expr&egrave;s pouor bouocheler les cheins &agrave; bord ! Et il s'y prannaient comme chennech&icirc;n. L&eacute; Pr&icirc;nce fa&icirc;thait alleunmer eune fou&eacute;e sus la falaise, par un mauvais temps, pouor attither naviguants, p&ecirc;tcheurs ou pirates. Ches'-ch&icirc;n s'trouvaient bein vite d&eacute;vant la cour du Pr&icirc;nce, jugis et pis machacr&eacute;s du coup. Ches t&egrave;rribl'yes faits s'donnaient au ras dg'ieau au pid du ch&acirc;t&eacute;, et pis les corps 'taient fliantchis dans l'pits l&agrave; tout pr&egrave;s et la&icirc;ssis jusqu'&agrave; temps qu&eacute; v'l&agrave; tchi d'v&icirc;nsse tout pliein. Aupr&egrave;s ch'la les corps 'taient transport&eacute;s en batel&eacute;es au p'tit port d&eacute; Dgilliette en Nouormandie. V'l&agrave; tchi continnuit pouor longtemps, jusqu'au jour qu&eacute; les mouaines tchi d'meuthaient dans un monast&eacute;the (souodisant sus l'empliaichement d&eacute; &quot;Don Farm&quot; d'&agrave; ch't heu) v&icirc;ndrent et d&ecirc;truis&icirc;drent les malfaiteurs et lus ch&acirc;t&eacute;. Ayant don abattu et ext&egrave;rminn&eacute;, les mouaines voul&icirc;drent s&eacute; sauver en m&eacute;, mais lus bat&eacute; coulit au mitan d'la baie d'La Houle, entre Sorel et Ronez. Entr'autres choses tch'&eacute;taient &agrave; bord &eacute;tait l'si&egrave;ge en pi&egrave;rre sus tchi qu' les pou&ocirc;rres m&eacute;dgians 'taient jugis et tu&eacute;s. Ch'la coulit &eacute;tout, sans doute, et est bein seux l&agrave; au fond d'la m&eacute; acouo d'nouos jours.<br>
<br>
<TABLE width=250 align="left" border=2 bordercolor="darkgreen" cellspacing=0 cellpadding=8>
<TR>
<TD>
<FONT SIZE="-1">
<p align="justify">


Un <B>tchu&eacute;</B> est eune toube en bouais - un f&ucirc;t sci&eacute; en deux, et eune <B>tchue</B> est la m&ecirc;me chose mais pus grande qu&eacute; nou fa&icirc;thait s&egrave;rvi sustout dans l'preinseu. Eune tchu&eacute;e dg'ieau pouor les p&ecirc;tcheurs et les gens des c&ocirc;tes est eune mathe dans l'rotchi &agrave; b&acirc;sse-ieau. Ah &ccedil;a, eune tchuette es'sait eune mathe pus profonde, ou un pits dans l'rotchi. Et don, la mathe ou tchuette souos la T&ecirc;te d&eacute; Sorel donnit l'nom La Tchuette &agrave; chutte partie-l&agrave;, d'la c&ocirc;te et pis pus tard la mathe &egrave;rfut appel&eacute;e <B>L&eacute; Pits d'la Tchuette</B>. Il est &agrave; noter qu&eacute; du bord d&eacute; La Salinne, &agrave; St. Ou&euml;n, y'a &eacute;tout eune pliaiche dans l'rotchi tchi s'appelle <B>La Tchuette</B> (souvent prononc&eacute; La Dguette), pouor la m&ecirc;me raison.<br>

</FONT></TD>
</TR>
</TABLE>

Chutte l&eacute;gende ou histouaithe m&eacute; fut racont&eacute;e tout naturellement un jour par ch't ancien du va&icirc;sinn&eacute; du Mouothi tchi l'avait ieue li-m&ecirc;me d&eacute; san grand-p&eacute;the, d&eacute; tchi qu'la fanmil'ye a 't&eacute; &ecirc;tablyie l'tou d'Sorel pouor des chents ans. Chu bouonhomme Jean R'non (p&eacute;the du Sieur J. J. Renouf d'&agrave; ch't heu) savait bein qu&eacute; tout ch'la 'tait p&ucirc;t&ocirc;t l&eacute;gendaithe mais pensait bein quand m&ecirc;me tch'i' d'vait p't-&ecirc;tre y'aver tchique v&eacute;thit&eacute;. I' disait qu&eacute; la mathe dans l'rotchi n'&eacute;tait pon naturelle, et tch'i' s'rappelait d'aver veu, dans san janne temps, des restes d&eacute; fond&acirc;tions en pi&egrave;rre tch'ont dispathu d'enpis auve la droqu'sie d'la falaise.<br>
<br>
Ouaithe qu&eacute; pathelles histouaithes nouos pathaissent extraordinnaithes 'et riditchules au jour d'aniet, n'est-che pon p&ocirc;ssibl'ye qu&eacute; tchique autel d&eacute; sacrifice du tout temps p&acirc;ss&eacute; e&ucirc;sse exist&eacute; sus les lieux? Et qu&eacute;, pouor ches sacrifices, la bouochell'lie d'criatuthes - b&ecirc;tes et humaines - f&ucirc;sse d&eacute;v'nue l&eacute;gendaithe ava&ucirc; les si&egrave;cl'yes?</p>
<p>

&nbsp;<p>

<i><a href="lemaistre.html">F. L. M.</a></i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="espangnos.html">La L&eacute;gende des Navithes Espangnos</a><p>
<li><a href="mittes2.html">La Fontaine es Mittes</a><p>
<li><a href="fossealecrivain.html">L'histouaithe d&eacute; La F&ocirc;sse a L'&Ecirc;crivain</a><p>
<li><a href="creux_fantomes.html">Les Creux Fant&ocirc;mes</a><p>
<li><a href="faitchieaux2.html">Les p'tits fa&icirc;tchieaux</a><p>
<li><A HREF="fraude1850.html">Histouaithe du temps d'la fraude</A><p>
<li><a href="nierjva.html">La l&eacute;gende du ni&egrave;r ch&eacute;va</a><p>
<li><a href="rogodaine.html">La Rogodaine</a><p>
<li><a href="rogodaine2.html">La Rogodaine</a><p>
<li><a href="tchaiseenor.html">L'Histouaithe d&eacute; la Tchaise en Or</a><p>

<li><a href="brelade_legende.html">La l&eacute;gende d&eacute; l'&eacute;glyise d&eacute; St Br&eacute;lade</a><p>
<li><a href="hougbie.html">La L&eacute;gende de la Hougue Bie</a><p>
<li><a href="cliochesme.html">La L&eacute;gende des Clioches d'&Eacute;glyises en M&eacute;</a><p>

<li><A HREF="tombelaines.html">L&eacute; Cri des Tomb'laines</A><P>
<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>
<li><a href="rocqueber.html">Rocque B&egrave;r</a><p>

</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/sorel.html by HTTrack Website Copier/3.x [XR&CO'2014], Tue, 15 Jul 2025 13:56:56 GMT -->
</HTML>
