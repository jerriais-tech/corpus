<HTML>
<HEAD>
<TITLE>La Bouonne Nouvelle s'lon Jean: 1</TITLE>
<META  name="keywords" content="Jerriais, jersiais, language, langue, Bible, religion">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean: 1</h2></font></center>

<center><font color="#215e21"><h3>V&egrave;rsets 1-5</h3></font></center><p>
&Agrave; la c'mench'chie y'avait la pathole; et la pathole 'tait l&agrave; acant&eacute; l'Bou&ocirc;n Dgieu, et la pathole 'tait l'Bou&ocirc;n Dgieu. Ou 'tait l&agrave; acant&eacute; l'Bou&ocirc;n Dgieu d'pis la c'mench'chie d'toute chose, et toute chose fut gr&eacute;e atout lyi, et sans lyi n'y'eut autcheune chose d&eacute; gr&eacute;e tchi fut gr&eacute;e. La vie 'tait d&eacute;dans lyi, et chutte vie-ch&icirc;n 'tait la lueu &egrave;s gens. Chutte lueu lit dans la bli&acirc;se, et la bli&acirc;se n&eacute; peut pon la d&ecirc;teindre.<br/>
&nbsp;<p>

<center><font color="#215e21"><h3>V&egrave;rsets 1-14</h3></font></center><p>
<ul>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole &eacute;tait au c'menchement</a><p>
<li> <a href="jeanid.html">Au c'menchement y'avait la Pathole</a><p>
</ul>
&nbsp;<p>

<center><font color="#215e21"><h3>V&egrave;rsets 15-18</h3></font></center><p>

Jean t&ecirc;mouongnit entouor li en briyant, &quot;Ch't&icirc;-ch&icirc;n est l'chein d&eacute; tchi qu&eacute; j'dis, 'L'chein tch'est pouor v'n&icirc;n est m&icirc;ns par d'ssus m&eacute; par cause qu'i' 'tait &agrave; &ecirc;t' d'vant m&eacute;.' Viyant qu'il est heun&eacute;, j'avons 't&eacute; touos nous heun&eacute;s d'gr&acirc;ce. Ch'est en tchi la louai fut baillie par Mo&iuml;se; la gr&acirc;ce et l'bou&ocirc;n c'm&icirc;n d'la vie sont &agrave; nous par J&eacute;s&ucirc; l'Onguenn&eacute;. N'y'a fis d'&acirc;me tch'a veu l'Bou&ocirc;n Dgieu  en autchun temps; l'Fis eunique tch'est &agrave; la braichie du P&eacute;the, l&icirc;, il a explyitchi chein tch'est l'Bou&ocirc;n Dgieu.&quot;<br/>
<br/>

&nbsp;<p>
&nbsp;<p>

<center><font color="#215e21"><h3>V&egrave;rsets 19-28 </h3></font></center><p>
<img src="verrinnesbbapteme.jpg" height="600" alt="" title="" border="0" align="right" />
Et n&eacute; v'ch&icirc;n coumme tchi qu'Jean t&ecirc;mouongnit quand les Juis envy&icirc;drent des pr&ecirc;tres et des L&eacute;vites d&eacute; J&eacute;rusalem &agrave; l'ach&icirc;trer atout la tchestchion, &quot;Tchi qu'tu'es?&quot; Et i' n'&acirc;nionnit pon mais dit bein cliaithement, &quot;Ch'n'est pon m&eacute;, l'Christ.&quot; Et i' l&icirc; d'mand&icirc;drent, &quot;Tchi don? Ch'est-i' qu'tu'es Elie?&quot; Et i' dit, &quot;J&eacute; n'sis pon li.&quot; &quot;Ch'est-i' qu'tu'es chu proph&egrave;te-l&agrave;?&quot; Et i' r&ecirc;ponnit, &quot;N&acirc;nn&icirc;n-dgia.&quot; &Eacute;pis i' l&icirc; d&icirc;drent, &quot;Tchi qu'tu'es don? J'avons &agrave; en rapporter la r&ecirc;ponse &egrave;s cheins tchi nos ont env'y&eacute;. Tchi don qu'tu dis qu'tu'es?&quot; I' dit, &quot;J'sis la vouaix du chein tchi brait dans l&eacute; d's&egrave;rt: Griyiz l&eacute; c'm&icirc;n du Seigneu, coumme l&eacute; proph&egrave;te Esaie l'dit.&quot; Les cheins tch'avaient 't&eacute; env'y&eacute;s v'naient des Pharisiens. et i' l&icirc; tchestchionn&icirc;drent coumme chennech&icirc;n, &quot;Pouortchi don qu'tu b&acirc;pt&icirc;se si tu n'es ni l'Christ ni Elie ni chu proph&egrave;te?&quot; Jean lus r&ecirc;ponnit, &quot;J'bapt&icirc;se, m&eacute;, atout l'ieau: mais y'en a d'parmi vous qu'ou conna&icirc;ssiz pon; ch'est li tchi veint aupr&egrave;s m&eacute; tch'est avanchi l'avant &agrave; m&eacute;, d&eacute; tchi l'lachet d'sa&ucirc;l&eacute; j&eacute; n'm&eacute;thite pon d'd&ecirc;lachi.&quot; Et tout chennech&icirc;n s'adonnit &agrave; Bethannie d'l'aut' bord du Jourdain o&ugrave;'est qu'Jean 'tait &agrave; b&acirc;pt&icirc;si. <br/>

&nbsp;<p>
&nbsp;<p>


<center><font color="#215e21"><h3>V&egrave;rsets 29-46</h3></font></center><p>
<br/>
L&eacute; jour d'aupr&egrave;s Jean &ecirc;pyit J&eacute;s&ucirc; tchi 'tait &agrave; v'n&icirc;n &agrave; li et dit, &quot;&Ecirc;v'ch&icirc;n l'Angn&eacute; du Bou&ocirc;n Dgieu tchi hale l&eacute; p&eacute;ch&eacute; du monde! Ch't&icirc;-ch&icirc;n et l'chein d&eacute; tchi qu&eacute; j'dis qu'i' y'en a iun tchi veint aupr&egrave;s m&eacute; tch'est pus haut jutchi qu'm&eacute;, viyant qu'i' 'tait l&agrave; d'vant qu&eacute; j'f&ucirc;sse n&eacute;. J'n'avais pon compr&icirc;ns m&eacute;-m&ecirc;me tchi qu'i' 'tait, mais ch'tait &agrave; seule f&icirc;n d'l&eacute; faithe assaver &agrave; Isra&euml;l qu&eacute; j'v&icirc;ns bailli la lav'thie atout l'ieau.&quot; Et n&eacute; v'ch&icirc;n chein qu'Jean racontit: &quot;J'viyis l'Esprit tchi d'valit des cieux coumme eune colombe &agrave; s'jutchi sus li. J&eacute; n'l'&eacute;thais pon r'connu, m&eacute;, mais l'chein tchi m'a envy&eacute; pouor bailli la lav'thie atout l'ieau m'dit, 'Quand tu v&egrave;rras l'Esprit tchi d'vale s&eacute; jutchi sus un houmme, n&eacute; v'l&agrave; l'chein tchi badra la lav'thie atout l'Saint Esprit.' J'l'ai veu pouor m&eacute;-m&ecirc;me et j'en sis l't&ecirc;mouain. Ch't houmme-l&agrave;, ch'est l'Fis d&eacute; Dgieu.&quot;<br/>
<br/>
L&eacute; jour d'aupr&egrave;s Jean r'tait l&agrave;-bas acant&eacute; deux d'ses approtis. Quand i' vit J&eacute;s&ucirc; tchi 'tait &agrave; p&acirc;sser, i' dit, &quot;&Ecirc;v'ch&icirc;n l'angn&eacute; du Bou&ocirc;n Dgieu!&quot; Quand les deux approtis l'ou&iuml;t dithe chenna, i' lus r'tou&ocirc;nn&icirc;drent et lus en f&ucirc;drent souotre J&eacute;s&ucirc;.<br/>
<br/>
J&eacute;s&ucirc; r'gardit dri&eacute;the li et l's app&egrave;rchut tchi v'naient et lus d'mandit, &quot;Tch'est qu'ou ch&egrave;rchiz?&quot;<br/>
<br/>
&quot;Rabbi!&quot; qu'i' d&icirc;drent (v'l&agrave; tchi veurt dithe &quot;ma&icirc;t'&quot;), &quot;o&ugrave;'est qu'tu'es pouor louogi &agrave; ces s&eacute;?&quot;<br/>
<br/>
&quot;V'n'-ouos-en vaie!&quot; qu'i' r&ecirc;ponnit. I' lus en f&ucirc;drent acant&eacute; li et ayant veu o&ugrave;'est qu'i' 'tait louogi, i' p&acirc;ss&icirc;drent l&eacute; restant d'la journ&eacute;e acant&eacute; li, par cause qu'i' 'tait dans les quat' heuthes d&eacute; l'arl&eacute;v&eacute;e. Andr&eacute;, l'fr&eacute;the &agrave; Simon l'Rotchi, 'tait iun d'ches deux tchi lus en f&ucirc;drent souotre J&eacute;s&ucirc; quand il' avaient ou&iuml; chein qu'Jean dit. D&ecirc;li&ecirc;ment Andr&eacute; s'en fut crier pouor san fr&eacute;the et l&icirc; dit, &quot;J'avons trouv&eacute; l'Messie!&quot; (v'l&agrave; tchi veurt dithe &quot;l'Onguenn&eacute;&quot;). Et i' l'emm'nit &agrave; J&eacute;s&ucirc;. J&eacute;s&ucirc; l'dgettit et dit, &quot;T&eacute;, tu'es Simon fis Jean, don? Entr&eacute;tant tu'&eacute;thas nom Kephas!&quot; (V'l&agrave; tchi veurt dithe l&eacute; &quot;rotchi&quot;). <br/>
<br/>
Et l'jour d'aupr&egrave;s J&eacute;s&ucirc;  d&eacute;cidit d&eacute; s'arrouter en Galil&eacute;e. Il ach&icirc;trit Ph'lippe et l&icirc; dit, &quot;Si&eacute;-m&eacute;!&quot;<br/>
<br/>
Assa Ph'lippe 'tait d'B&eacute;thsaida, la m&ecirc;me ville qu'Andr&eacute; et l'Rotchi. Ph'lippe ach&icirc;trit Nathana&euml;l et l&icirc; dit, &quot;J'avons trouv&eacute; l'chein entouor tchi Mo&iuml;se &ecirc;crivit dans la Louai, l&eacute; chein m&ecirc;me qu'les proph&egrave;tes avaient &ecirc;crit entouor, J&eacute;s&ucirc; l'Nazar&eacute;tchien, fis Joseph.&quot;<br/>
<br/>
&quot;Nazareth! Y'&eacute;thait-i' janmais autcheune chose d&eacute; bouon d'ilo?&quot; qu'Nathana&euml;l s&eacute; fit.<br/>
<br/>
&quot;V&eacute;-t-en vaie pouor t&eacute;-m&ecirc;me,&quot; qu&eacute; Ph'lippe dit.<br/>
<br/>
&nbsp;<p>
&nbsp;<p>

<center><font color="#215e21"><h3>V&egrave;rsets 43-51 </h3></font></center><p>

L&eacute; lend'main J&eacute;s&ucirc; eut un affit pouor aller en Galil&eacute;e. Il ach&icirc;trit Ph'lippe et l&icirc; dit, &quot;V&eacute;-t-en m'si&eacute;the.&quot; Ch'est en tchi Ph'lippe 'tait d'B&eacute;thsa&iuml;da, la ville &agrave; Andr&eacute; et Pi&egrave;rre. Ph'lippe ach&icirc;trit Nathana&euml;l et l&icirc; dit, &quot;J'l'avons d&ecirc;muchi! L&eacute; chein entouor tchi qu'il' &ecirc;criv&icirc;tent, Mo&iuml;se, dans la louai, et les proph&egrave;tes: ch'est J&eacute;s&ucirc; d'Nazareth, fis Joseph.&quot; &quot;Nazareth!&quot; dit Nathana&euml;l. &quot;Ch'est-i' p&ocirc;ssibl'ye qu&eacute; d'tchi bou&ocirc;n veinge d&eacute; Nazareth!&quot; Ph'lippe l&icirc; dit, &quot;V&eacute;-t-en l'vaie!&quot; J&eacute;s&ucirc; vit Nathana&euml;l tchi s'en appr&eacute;chait et l&icirc; dit, &quot;N'en v'l&agrave;-t-i' pon un bou&ocirc;n Isra&eacute;lite sans sif&egrave;ches!&quot; Nathana&euml;l l&icirc; dit, &quot;D&eacute; io&ugrave; qu'tu m'connais?&quot; J&eacute;s&ucirc; r&ecirc;ponnit, &quot;D'vant qu'Ph'lippe t'ach&icirc;tr&icirc;sse, j't'avais veu souos l'fidgi.&quot; Nathana&euml;l l&icirc; r&ecirc;ponnit, &quot;Ma&icirc;t', tu'es l'Fis d&eacute; Dgieu, tu'es l'Rouai d'Isra&euml;l!&quot; J&eacute;s&ucirc; l&icirc; r&ecirc;ponnit, &quot;As-tu la fouai d'pis qu&eacute; j't&eacute; dis qu&eacute; j't'avais veu souos l'fidgi? Tu'en v&egrave;rras d'tchi pus grand qu'chennech&icirc;n.&quot; Et i' l&icirc; dit, &quot;V&eacute;the, j'vos dis qu'ou v&egrave;rrez l'ciel tchi s'ouvre et l's anges du Bou&ocirc;n Dgieu &agrave; monter et d'valer sus l'Fis d'l'houmme.&quot;<br/>

<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>
<li><a href="biblye.html">La Bibl'ye</a><p>

<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
