<HTML>

<!-- Mirrored from members.societe-jersiaise.org/geraint/jerriais/saintehelene.html by HTTrack Website Copier/3.x [XR&CO'2014], Tue, 15 Jul 2025 13:59:59 GMT -->
<HEAD>
<TITLE>La Sainte H&eacute;l&egrave;ne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Sainte H&eacute;l&egrave;ne</h2></font></center><p><br>
<br>
Sav'-ous o&ugrave;'est qu'est la Sainte H&eacute;l&egrave;ne? Comme la m&acirc;jorit&eacute; d'gens, j'avais l'id&eacute;e &icirc;mpr&eacute;cise d'eune &icirc;le dans l'Atlantique, tchique bord au seur-vou&ecirc;t d'Afrique, o&ugrave;'est qu'<a href="napoleon.html">Napol&eacute;on Bonaparte</a> patchit ses vailes. Mais j'n'avais janmais rencontr&eacute; un &#147;Saint&#148; &#150; ch'est comme chenna qu'nou-s'appelle l's habitants &#150; d'vant la conf&eacute;thence d&eacute; l'Associ&acirc;tion Parl&eacute;mentaithe du <a href="commonwealth.html">Commonwealth</a>, tchi pr&icirc;nt pliaiche dans not' &icirc;le au mais d'Ju&icirc;n. Il&agrave; j'avais la chance d'rencontrer la S&eacute;gr&eacute;taithe du Gouv&egrave;rn&eacute;ment d'la Sainte H&eacute;l&egrave;ne, et ou m'explyitchit qu'l'&icirc;le est &agrave; peu pr&eacute;s la m&ecirc;me grandeu qu'J&egrave;rri auve quarante-sept milles c&acirc;rr&eacute;s, mais tch'i' n'y a qu' si&ecirc;x mille habitants. <br>
<br>
L'&icirc;le a un caract&eacute;the tout-&agrave;-fait diff&eacute;thent d'J&egrave;rri. Ou s'trouve &agrave; mille ch&icirc;n chent milles au nor'-vou&ecirc;t du Cap, et ch'est eune &icirc;le d&eacute; contrastes &#150; i' y a des d's&egrave;rts, des montangnes d&eacute; deux mille ch&icirc;n chents pids d'haut, d'la p&acirc;tuthe et des vall&eacute;es remplyies d'pliantes des Tropiques. <br>
<br>
Pour achteu i' n'y'a pon d'h&acirc;vre, ni d'ca&ucirc;chie, ni d'a&eacute;roport, et la seule manni&eacute;the d'y aller est par bat&eacute; &#150; pour ch&icirc;n jours en m&eacute;! Les &#147;Saints&#148; lus en vont b&acirc;ti un a&eacute;roport, et i' m'disent qu'i' dait &ecirc;tre pr&ecirc;t pour 2010 ou 2011; en m&ecirc;me temps il' ont l'id&eacute;e d'construithe un grand h&ocirc;tel et un t&egrave;rrain d'golf. Y'a des gens tchi sont g&ecirc;n&eacute;s pour l'av'n&icirc;n viyant qu'i' y des pliantes et annimaux euniques tchi pou&ocirc;rraient &ecirc;tre m'nichis par les changements. La pliaiche &eacute;you qu'nou veurt b&acirc;ti l'a&eacute;roport est nomm&eacute; La Pliaine d'la Baie d'Prosp&eacute;thit&eacute; &#150; i' faut esp&eacute;ther qu'la prosp&eacute;thit&eacute; n' d&ecirc;truit pon l' bonheu  des &#147;Saints.&#148;<br>
<br>
<I>Tony Scott Warren<br>
2005<br>
</I>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pays.html">Des pays du monde en J&egrave;rriais</a><p>
<li><a href="vannin.html">L'&Icirc;le d&eacute; Man</a><p>
<li><a href="gdfafrique.html">En Afrique</a><p>
<li><a href="fanmail.html">A Fanmail Letter For Ph'lip From The African Jungle</a><p>
<li><a href="gambie.html">La Gambie</a><p>
<li><a href="jeuxiles.html">Les Jeux des Iles 1997</a><p>
<li><a href="gdfgibraltar.html">Gibraltar</a><p>

<li><a href="commonwealth.html">L&eacute; Commonwealth</a><p>
<li><a href="commonwealth2.html">L&eacute; Jour du Commonwealth</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/saintehelene.html by HTTrack Website Copier/3.x [XR&CO'2014], Tue, 15 Jul 2025 13:59:59 GMT -->
</HTML>
