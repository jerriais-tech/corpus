<HTML>
<HEAD>
<TITLE>How Piteur tricks the old lady, and the sad result</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Piteur tricks the old lady, and the sad result</h2></font></center><p>

Man pethe b&eacute;nin, n'en v'chin d'un autre! Et, coumme d'amor, ch'est oquo m&eacute; qu'nou bieaume.<br/>
<br/>
L'aut' jour, l'Bos me dit, &quot;N&eacute; v'la deux titchets d'the&acirc;tre, s'ou voulaites y'all&eacute; ov Madame Pain,&quot; Merci moussie, que j'lis dis; Laiz&eacute; n'est pon fort port&eacute;e pour les vanit&eacute;es d'la terre, mais m&eacute;, je n'm'en prive pon quant y s'adounne - j'y 'enmenn&eacute; ma fille.<br/>
<br/>
En ramontant siez nous, j'dis a Laiz&eacute;: l'Bos ma dounn&eacute; deux titchets pour eunne assembli&eacute;e ou-&eacute;s qu'chu savant houmme Sinel s'en va p&acirc;sl&eacute; sus la r'sembliance qui y'a entre eunne stch&eacute;lette de marmouset et d'Jerriais - y vindras tu? Coumme j'm'en doutais, ou n'tait pon pour perdre san temps a ou&eacute; ditet: &quot;si chavait t&eacute; pour eunne lectuthe sus les forgeurs qui bouessounnent, ou pour, Catch-my-pal&quot; qu'ou dit, &quot;j'&eacute;thais t&eacute; &egrave;sdgi d'bouan tcheu et mettre offuche un douze sou a la colecte; mais d'pis que j'sis mathi&eacute;e, qu'ou dit en me r'gardant, j'n'ai pus rin a apprendre sus les marmousets; j'en ai yeu m'n'aise! Emm&egrave;ne Lonore si tu veux; v'la tchi lis servitha d'lecon!&quot;<br/>
<br/>
J'l'embr&eacute;chi sus les deux joes - coumme je fais trejous apr&egrave;s y'en av&eacute; cont&eacute; yunne - et j'm'en fut a haut dithe a Lonore d'etre pr&egrave;te pour sept heuthes et d'mie et d'mettre san bouan chapp&eacute;. J'nos n'allons tchiq' bord a-c&egrave;s-s&eacute;.<br/>
<br/>
Ch'fut yunne des pus grand b&egrave;tises qu'jai faites d'pis l'qu'menchment de l'ann&eacute;e! et j'espethe qu'man cas s'a un averti pour les forgeux qu'ont des filles! Ne les emnez jommais au Theatre!<br/>
<br/>
Rin a r'dithe sus le c'menchment! Mais b&eacute;tot, n&eacute; v'la eunne vingtaines de filles qui r'sourdent pour dans&eacute;. Man p&eacute;the benin! que j'me fis, y's ont ronbli&eacute; d's'habillyi d'vant qu'd&eacute; v'n&eacute;! Touonne t&eacute; vitte de bord! Lonore, tandis qu'j'ramasse man mouochet pour te l'amath&eacute; sus l's'yeux! Apr&egrave;s que j'y'eut ben amath&eacute; l'mouochet - y s'adounnait que ch'tait man vert a carrieaux - j'la laissi s'rass&icirc;ethe; ou pou&eacute; ocuo ou&eacute; la musique. Mais ches pouores filles d'vaient etre tout d'meme ben g&eacute;n&eacute;es! Rin sus les gambes! et ch'quis avaient sus l'restant du corps! j'&eacute;thais peut a&icirc;siement l'mettre dans ma pouchette de veste!<br/>
<br/>
J'nose pas vos en dithe pus long! ous en rouogithaites, coumme j'ethais fait m&eacute; m&egrave;me sinon qu'un forgeux n'peut pon rouogi! L'houmme qu'&eacute;tait assis pr&egrave;s d'm&eacute; m'dit que les pouores garces avaient lus habits dans eunne casse qu'avait 't&eacute; &egrave;sdgethie dans l'navithe, et qu'ils avaient plieuth&eacute; hardi quand l'manedjeur l's'avait forchis a v'n&eacute; dans&eacute; endret nous sans cotelles.<br/>
<br/>
Ou m'dithez qu'j'ethais deu enmn&eacute; Lonore hors de la? Chose seuthe! Et si ch'tait a r'qu&eacute;menchi bin seux j'l'ethais fait! Mais quand j'm&eacute; l'vi pour l'enmn&eacute;, les gens s'mintes a cri&eacute;: &quot;Sit down, ole duffer!&quot; et pis etout, j'voulais vaie si par chance tchiq'un lus ethait pret&eacute; rin; les pouores hardelles futes oblyjis d'continu&eacute; a travaillyi l'restant de la seth&eacute;e sans av&eacute; tant seulment un cotillon entre toutes!<br/>
<br/>
Et l'piethe est qu'faut crethe qu'Lonore pou&eacute; oquo espi&eacute; d'un yi, car, d'pis chutte s&eacute;th&eacute;e la, ou n'est pus la m&egrave;me, ou reste d's'heuthes de temps a haut dans sa chambre, enfreumm&eacute;e a cli&eacute;. Nou la ou&egrave; sauter et gambad&eacute;; et par la veue a &egrave;sprouv&eacute; a mettre sa gambe sus l'ais du foyi, a marchi sus ses mains, a faithe des 'hou-di-doo' endret san mitheux, et a s'teurtre les bras nus au d'sus d'la t&egrave;te. Sa m&eacute;the en est au m'eyesp&eacute;! et coumme je n'y'avons pon dit ou-&eacute;s que j'fumes, ou s'en prend a Moussieu Sinel, pour av&eacute; touon&eacute; la t&egrave;te a sa fille ov ses histou&eacute;thes de marmouset. Ou pasle d'all&eacute; siez li, baillyi un 'talkin' to.' J'pliens Moussieu Sinel si Laiz&eacute; l'entr&eacute;prend.<br/>
<br/>
<i><a href="brambilo.html">Piteur Pain</a></i><br/>
<i>Morning News 1/2/1912</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="goodtimes.html">How Mister Piteur had good times in his youth</a><p>
<li><A HREF="gdffarce.html">Les farceurs</A><P>
<li><a href="gdffarces.html">Les farces bouannes</a><p>
<li><a href="farche.html">Une Bounne Farche</a><p>
<li><a href="farce.html">Eune farce</a><p>
<li><a href="2histoethes.html">Deux histo&egrave;thes d&eacute; man janne temps</a><p>
<li><a href="tictac.html">Tic... Tac... Tac...</a><p>
<li><a href="farces_chapelle.html">Des farces dans la chapelle</a><p>
<li><A HREF="raintchivale.html">Un Farceux Raintchiv&acirc;le &egrave;t Ap&egrave;rt</A><p>
<li><a href="mathie.html">L'histouaithe du nouvieau mathi&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

