<HTML>

<!-- Mirrored from members.societe-jersiaise.org/geraint/jerriais/painolympia.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>The Pains at Olympia</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The Pains at Olympia</h2></font></center><p>

D'pis l'temps qu'je dmeuthons en ville, p&eacute;p&eacute;e, s'fit Lon&ocirc;re l'aut' matin en &egrave;spinotchant les h&eacute;theques d'un caplan r&ocirc;ti, j'n'avons pon oquo vaie autchun skating-rink, et coumme nou p&acirc;le de cheunna &egrave;s 'at homes' ou &egrave;s qu&eacute; j'vais, tu n'voudrais pon qu'ta fille fut b&eacute;ganne la d'sus. Et pis, y'a cheun'chin, s'fait Laiz&eacute;. J'ai oui qu'y'a a bon d'jeunnes hoummes qui 'skatent,' et m&egrave;me des officiers du fort. Nou m'a dit qu'les siens qui 'skatent' s'ent' dounnent la main, s'ent' tchennent la t&acirc;le. Pense a ta fille, Piteur! Si par chance un offici s'n'allait s'ammouthachi d'lyi en la viyant driss&eacute; sus des rou&ocirc;lettes?<br/>
<br/>
J'y r'pens'sai, qu&eacute; j'fis: et apr&egrave;s av&eacute; lu un Chapitre coumme d'amor, j'm'en fut a l'Office vaie tch&egrave;s que l'Bos en dithait. L'Bos fut d'avis qu'Laiz&eacute; raisounnait bin, et m'dit qu'tant qu'a faithe j'fthaimes bin, m&eacute;, Laiz&eacute;, et Lon&ocirc;re d'apprendre la gamme d&eacute; skat&eacute; au pus t&ocirc;t. Les temps vindront, qui dit, qu&eacute; toutes les grandes routes s'ont pav&eacute;es en chiment, et qu'nou' pouorra skat&eacute; l'Ile en long et en trav&eacute;rs. Y faudra qu'ou sachiez skat&eacute; pour all&eacute; en campanne tche&ucirc;t&eacute; des nouvelles pour la gazette.<br/>
<br/>
Hon, hon, qu&eacute; j'fis: si ch'est d'm&egrave;me y faut don vaie a s'moustr&eacute; d'apprendre a marchi ov des rouelles souos ses bottes. Et tant qu'a faithe, qu&eacute; Laiz&eacute; et Lonore apprennent &eacute;tou. J'&icirc;thons pus tard, tou&ocirc;s les tr&egrave;s, bras d'sus bras d'sous, sus rou&ocirc;lettes, d'ichin l'Estat en passant opar la Mathe pour r'v&eacute;n&eacute; par le Mont Mado et d'sendre en ville par les Hautes Crou&egrave;x, l'b&eacute;tch&eacute;t Vinchent, et l'aub&egrave;rge a Dan S&eacute;lous. Et y'iou qu'j'itha&icirc;mes bin pour apprendre a rou&ocirc;l&eacute; bin? qu&eacute; j'dis au Bos. La d'sus y s'mint a san desk et m'&egrave;scrivit eunne lettre pour la pli&eacute;che sus l'Esplianade.<br/>
<br/>
<table border="0"  width="80%">
  <tr><!-- Row 1 -->
     <td><i>Dear Mr. Marks,</i><br/>
<i>This is our prize duffer. Pray teach him and his womenfolk to skate - if you can. Expenses, if any to account of Morning News,</i><br/>
<i>Halkett Place,</i><br/>
<i>November 27th 1911.</i><br/>
<br/></td><!-- Col 1 -->
  </tr>
</table>

La, qui m'dit; ou n'avez qu'a dounn&eacute; chutte lettre la ov mes compi&eacute;ments a Moussieu Marks; y soign'nont d'vous, et n'y'&eacute;tha rin a payi. Ou dithez qu'ous &egrave;tes du &quot;Morning News&quot; et tout l'monde s&eacute; car'ra.<br/>
<br/>
Coumme y s'adounnait qu&eacute; j'passais par la hier l'arlev&eacute;e - j'm'en allais vaie tch&egrave;s-qui-fait qu'y'a y'un des gas de l'av'nue qui reste allum&eacute; d'jour - j'entri a l'Olympia pour m'arrangi ov yeux quand tchi qu&eacute; je s'sai l'pus c'mode pour qu&eacute; j'vindra&icirc;mes apprendre a skat&eacute;. J'dounni la lettre du Bos a Moussieu Marks. sitot qui l'eu lue, y ch&acirc;tchi d'main ov m&eacute;, m'em'ni dans l'Hotel, criyi a sa femme et a tou&ocirc;s les ouaiteurs, et lus r'lut la lettre. Tout l'monde ch&acirc;tchi d'main ov m&eacute;, les servantes voul&icirc;tes a toutes forches m'embr&eacute;chi, ch'tait Misteur Pain par chin, Misteur Pain par la, et coum-est-qu'est Lonore, et Missis Pain s'piait ti en ville, et combin d'loppins d'chucre qu'ou mettez? en m'montrant l'tumbleur.<br/>
<br/>
Ch'est tout d'm&egrave;me de bin naice gens, les siens d'l'Olympia; et y s'en vont tous s'entre aidji a nos montr&eacute; a skat&eacute;. Les ouaiteurs prendront tous Lonore ch&acirc;tchun san tou ch&eacute; s'sa l'man&eacute;djeur li mTme qui s'otchuptha d'Laiz&eacute;: et quant a vous Misteur Pain, qui dit, rin qu'a vos r'gard&eacute; marchi, j'v&eacute; bin qu'ou pou&ocirc;rrez vos graie tout seu; la skat'tie vint d'natuthe &egrave;s forgeurs. Et - s'fit y en m'p&acirc;slant a l'ouoth&eacute;lle - pour les femmes, les deus-tr&egrave;s preumi&eacute; faies, ou m'comprenez? eunne couoche ou deux d'ouadinne sus les hanques et d'm&ecirc;me; ou comprennez? offuche eunne tchulbutte! mais ch'n'est rin! nou s'y'accouotume! et en y frottant d'la tormontinne d'vant s'couochi!<br/>
<br/>
Right you are! qu&eacute; j'fis en clyiantant par sus l'bord d&eacute; man tumbleur: Lonore est pus ou mains ouadinn&eacute;e d'sa natuthe &egrave;s parties sus tchi qu'nou tchet bas; et pour ch'qu'en est d'Laiz&eacute; - oquo deux d'gouts s'y'en cas d'vent s'nall&eacute; - quand ben m&egrave;me ou s'&eacute;strue&ucirc;llait deus tr&egrave;s fais, n'vos g&eacute;nez pon! Ch'n'est pon m&eacute; qu'&eacute;thait ma, et j'e'n vos f'thait pon d'r'proches.<br/>
<br/>
<i><a href="brambilo.html">Piteur Pain</a></i><br/>
<i>Morning News 1/12/1911</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pensezy.html">Pensez-y!</a><p>
<li><a href="sautez.html">&quot;Sautez, donc, gar&ccedil;ons et fillettes!&quot;</a><p>
<li><a href="patinnage.html">L&eacute; Patinnage dans la Pathade</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painolympia.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>

