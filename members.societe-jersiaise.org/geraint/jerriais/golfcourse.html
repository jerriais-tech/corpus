<HTML>
<HEAD>
<TITLE>Eun golf-course &egrave;s Creux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Eun golf-course &egrave;s Creux</h2></font></center><p><br>

<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>

'Tchi qu'tu penses' me d'mandit le Ph'lip Desclios l'aut' jour, 'de chu projet de b&acirc;ti eun golf-course &egrave;s Creux?'<br>
<br>
'Y'a eune pause d&eacute;pis que j'fus la, 'j'lis dis, 'et tout qu'j'en sais ch'est chein que l'mounde me dit ou que j'lis dans la gazette, mais i' semmblye que y'a certains p&egrave;rrots qui veullent empi&eacute;ter sus d'la buoanne terre labourablye pour y faithe eun golf course, pas &agrave; neu' creux, mais &agrave; dgiex-huit.<br>
<br>
'Et i' pr&eacute;tendent qu'i nos l' faut pour attither pus d'touristes, coumme si j'en ava&icirc;mes pas d&eacute;j&agrave; trop. Et m&ecirc;me y'a tchiques J&egrave;rriais dans l's Etats qui sount en faveur de chutte b&ecirc;tise.'<br>
<br>
'Eh bein,' s'fit l'Ph'lip, 'me j'sis f&egrave;rmi, et coumme de raisoun j'favorise l'agritchultuthe, mais quand m&ecirc;me n'est y poun vrai qu'les touristes appor&#173;tent bein des sou a l'&icirc;le, et qu'les h&ocirc;tels, restaurants, les bou&#173;tiques et d'm&ecirc;me se trouv'raient hardi en embarras si ch'en 'tait pas pour les touristes? I' faut qu' tout l'mounde en J&egrave;rri puis&#173;sent gagnyi lus vie.'<br>
<br>
'J'n'ai rein a r'dithe l&agrave; d'sus,' j'lis r&ecirc;pounnis, 'mais i' faut s'rapp'ler qu'J&egrave;rri n'est qu'eune p'tite &icirc;le.<br>
<br>
'Sans paler d'touristes, j'avouns d&eacute;j&agrave; pus qu'deux fais pus d'r&eacute;sidents que j'pouvouns acc'moder.<br>
<br>
'Et les touristes, y'en veint bein mains au jour d'agniet qu'y'en v'nait d'vant - le d&ecirc;ba&#173;clye de prosp&eacute;rit&eacute; partout l'Europe et l's Etats Unis en est l'r&eacute;&#173;sultat. Et pis, les siens qu'ount l'moyen d'viagi ne veinnent pas tant &agrave; J&egrave;rri coumme i'soulaient, i' lus vaut bein mus d'aller en Espagnye, en Italie, &egrave;s &icirc;les d'la Carrib&eacute;e, en Gr&egrave;ce, et &egrave;s pays iou qu'el temps est pus favourablye qu'en J&egrave;rri.<br>
<br>
'I' n'faut pas trop s'fier sus les touristes.<br>
<br>
'Erv&eacute;nant &egrave;s Creux, tu sais bein que deux fais dans l'couthant d'not' vie j'avouns 't&eacute; en danji d'affamer par la manque de nourrituthe, et pour se garder en vie i'fallait tchultiver jusqu'au dernyi pouce de terre labourablye.<br>
<br>
'Que l'Buoan Dgieu nos garde d'eune aut' dg&egrave;rre mais nou'n'sait jamais et sans p&acirc;ler d'dg&egrave;rre tchique aut' av&acirc;rie pourrait nos assoumer.<br>
<br>
'Par exemplye, si les marins allaient en gr&egrave;ve, les batchos qui nos apportent nos vivres ne pouarraient pas v'ner et v'l&agrave; tch&eacute;thait le m&ecirc;me effet qu'eune dg&egrave;rre, et, quant &agrave; la nouarituthe j'&eacute;thaimes a nos d&ecirc;brouallyi du mus possiblye.<br>
<br>
'N&acirc;nn&icirc;n, mon Ph'lip, j'avouns d&eacute;j&agrave; saccagi trop d'bouanne terre par b&acirc;ti d'sus, que ch'sait des maisouns, des offices, des pi&egrave;ches de coummerce ou des hangars dans la campagnye, et pa'ce qu&eacute; j'avouns bein trop d'mounde en J&egrave;rri, creuser eun r&eacute;servoir &agrave; la Vall&eacute;e d'la Reine, tchi qu'a d&ecirc;par&eacute; l'paysage et bein d'vr&eacute;gies d'buoanne terre agricole &eacute;tout.<br>
<br>
'Y'a loungtemps qu'&eacute;thaimes deu emp&ecirc;chi tout chu saccage. J'avouns failli not' d'ver.<br>
<br>
'Je n'pouvouns pas r'am'ner chein qu' j'avouns d&ecirc;truit mais au mains j'pouvouns y mettre' fin - et la preumieure chose qu'i nos faut faithe ch'est d'arr&ecirc;ter chu scandale des Creux.'<br>


&nbsp;<p>
<i><a href="delamare.html">Le Vi&egrave;r Trin'tais</a></i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gammvoc.html">Des gammes</a><p>
<li><a href="choule.html">La Choule</a><p>
<li><a href="doque.html">Jouer &agrave; doque</a><p>
<li><a href="barres.html">L&eacute; Jeu des Barres</a><p>
<li><a href="football.html">L&eacute; football</a><p>
<li><a href="sautemouton.html">L&eacute; Jeu d&eacute; Saute-Mouton</a><p>
<li><a href="jeuxiles.html">Les Jeux des Iles 1997</a><p>
<li><a href="intervilles.html">Les Jeux &Icirc;nt&egrave;rvilles</a><p>
<li><a href="invasion.html">L'&Icirc;nv&acirc;sion</a><p>
<li><a href="adlmreservoir.html">L&eacute; r&ecirc;s&egrave;rvoir</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
