<HTML>

<!-- Mirrored from members.societe-jersiaise.org/geraint/jerriais/kaiser.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Le Souper Du Kaiser</TITLE>
<META  name="keywords" content="Jèrriais, language, langue, Channel Islands, First World War, military, army, militia, guerre,  îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Souper Du Kaiser<br>
et chein qui l'ag'vi</h2></font></center><p>
<CENTER><TABLE><TR><TD>
 Le Kaiser 'tait dans san palais.<br>
 Ch'tait l'moment du souper :<br>
 Et touos les pliats d'argent r'lisaient<br>
 Assez pour l'&ecirc;galuer!<br>
 Mais sa ch&egrave;re &eacute;tait pust&ocirc;t maigre:<br>
 I' n'mangeait pon d'bouan tchoeu.<br>
 Y' avait du s&egrave; et du vinaigre,<br>
 Et pas mal de litcheu.<br>
 D'caboche au picl'ye, y'en avait bein,<br>
 Et d'la sausiche de g'va.<br>
 Mais ch'tait d'tchi bein triste qu'san pain<br>
 Couleur de chocolat :<br>
 N'y' avait pas d'beurre ou d'margarine,<br>
 Pas d'boeu, d'mouton ou d'lard<br>
 Mais une petite pliat'l&eacute;e d'sardines<br>
 Et une bo&euml;t&eacute;e d'houmard!<br>
 I' mangeait &agrave; londgheu' des dents,<br>
 Et rein q'par le Saint P'tit.<br>
 Et groumachait tout l'b&eacute;ni temps<br>
 De n'&ecirc;tre pas mus servi.<p>

 Un val&eacute;t en bel uniforme,<br>
 D&eacute;cor&eacute; d'une Crouaix d'f&eacute;.<br>
L'y'apportit un patch&egrave;t &ecirc;norme<br>
 Et s'mins &agrave; "d&ecirc;ficel&eacute;'.<br>
Ch'tait les gazettes du monde entchi<br>
 Que l'Kaiser voulait vaie,<br>
A seule fin d'pouvair s'renseigni<br>
 Sus chein qu'lus gens dinaient.<br>
 I' tchitti don l'mangi et l'baithe,<br>
 Et ouvri les papi&egrave;rs,<br>
Et s'mins assid&ucirc;ment a li&eacute;the.<br>
 Ses lunettes sus ses yi&eacute;rs !<br>
I' lut coumme ch'la une gestion d'temps:<br>
 I' grounnait par bord&eacute;es,<br>
Parfais m&ecirc;me i' grinchait les dents,<br>
 Sa fache en 'tait toute laie!<br>
Mais. tout d'un coup, i' tressauti,<br>
 Dans une affreuse col&eacute;the...<br>
Le val&eacute;t, prudemment, s'sauvi<br>
 Dri&eacute;the la chiffonni&eacute;the -<br>
Car il 'tait si maigre, l'pourr' corps,<br>
Qui n'prenait d'gh&eacute;the du run, -<br>
L'Kaiser ergardi d'touos les bords<br>
 Cherchant sans doute tchic-un!<p>

"Est i' bein vrai, chein qu'est dit l&agrave;,<br>
 Sus chutte maudite gazette,<br>
 On l'ont i' mins pour me faithe ma?"<br>
 I' d'mandi... &agrave; s'n'assiette.<br>
 "Oh ! si ch'est vrai. C'h'est 'l'agu&eacute;ve-tout'<br>
 Et mai, jmouorrai en cage,<br>
 Ch'est ichin le pus affreux coup,<br>
 Qui m'frappe en plien visage !<br>
 J'en avais pus qu'assez sus l'co .<br>
 Mais chutte fais j'sis perdu!<br>
 A tchi servi combattre occouo?<br>
 J'sis bel et bein fichu!!<p>

 De rouoge qu'il 'tait, i' touanni blianc,<br>
 Mais blianc coumme un lincheu :<br>
 Ses yi&eacute;rs restidrent ouverts touos grands<br>
 San front 'tait tremp&egrave; d'sueu'.<br>
 I' trembliait coumme la fielle au bouais,<br>
 Et tout d'un coup i' tchi,<br>
 Boum ! Tout san long, bas sus l'plianchais.<br>
 Coumme une chouque &ecirc;baubi !<p>

 Mais tch'est don qu'il avait peu' li&eacute;the<br>
 Pour lis faithe tant d'effet,<br>
 Chu Kaiser, &agrave; la mine si fi&egrave;the,<br>
 Qui pr&eacute;tend &ecirc;tre parfait?<p>

 ...Un paragraphe dans la "Chronique"<br>
 Du Bas du Vi&egrave;r Marchi, -<br>
 - (Ch'n'est pas qui s'sait y'une des pratiques<br>
 San val&eacute;t la volit!) :<br>
<i> "La louai, en fin, est sanctionn&egrave;e<br>
Et jusqu'&agrave; chinquante ans<br>
L'arm&eacute;e jerriaise es'sa appel&egrave;e<br>
Souos l's'armes en bein p'tit d'temps!"</i><p>

<i> <a href="ejluce.html">Elie</a><br>
 Sept. 1918.<p></i>

</TD></TR></TABLE></CENTER>


&nbsp;<p>

<FONT SIZE=2>
<i>Viyiz &eacute;tout</i>:
<ul>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="prussien.html">Le Proc&egrave;s du Prussien</a><p>
<li><a href="bulgarie.html">L'Abdication du Rou&eacute; d'Bulgarie</a><p>
<li><a href="londres.html">Londres et Jerry et l's' Allemands</a><p>
<li> <a href="tchifaithe.html">Tchi Faithe?</a><p>
<li><a href="berlin.html">En route pour Berlin</a><p>
<li><a href="trenches.html">Jersey-French from the Trenches</a><p>
<li><a href="ladies1914.html">Both Ladies Offer their Services</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="pains_bill.html">The Pains discuss the Bill</a><p>
<li><a href="gdfle.html">Les Berr&egrave;xes d&eacute; la Gr&egrave;ve d&eacute; L&eacute;</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="soudardes1916.html">Our Patois Letter</a><p>
<li><a href="painforecast.html">A Forecast as to the future</a><p>
<li><a href="chucre1918.html">Du chucre pour faithe de la g'lee</a><p>
<li><a href="greenfieldsoffrance.html">Les v&egrave;rts clios d'France</a><p>
<li><a href="dgerre.html">La dg&egrave;rre en J&egrave;rriais</a><p>

</ul>
</FONT>

&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/kaiser.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
