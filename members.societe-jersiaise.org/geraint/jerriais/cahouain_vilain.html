<HTML>
<HEAD>
<TITLE>J'sis un bein vilain ou&ecirc;s&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'sis un bein vilain ou&ecirc;s&eacute;</h2></font></center><p>

J'sis un bein vilain ou&ecirc;s&eacute; et personne ne voudrait de ma carcasse pour un fricot. Savous que j'en sis bein content, car si j'avais t&egrave;t un pithot ou un picot, j'trembli&eacute;thais hardi dans chutte saison ichin. J'&eacute;thais grand peux d'&ecirc;tes pendu &agrave; la boutique de Mess Swanger ou si&egrave;z Mess Kerdal.<br/>
 <br/>
 Ch'est pour chouna que j'me r&eacute;jouis d'&ecirc;tre un si vilain ou&ecirc;s&eacute;, bon &agrave; rein, m&ecirc;me pas &agrave; stuff&eacute;, car depis que j'&ecirc;rache des plieumes pour vous &ecirc;crithe, i' n'en reste pas fort sus ma carcasse.<br/>
 <br/>
 I' vos ont dit dans la g&acirc;zette que j'tais hors &agrave; St. Cli&eacute;ment. V'l&agrave; qu'est la puthe v&eacute;thit&egrave;t.<br/>
 <br/>
 Ou m'cr&eacute;thai' s'ou voul&egrave;z, mais aussi vrai que je ne semblle pas &agrave; d'autres ou&ecirc;siaux d'ma race, j'ai veu Georges et Fra&icirc;nque b&egrave;the unne fais ensemblle !<br/>
 <br/>
 I' s'allaient au Ch&acirc;let et si&egrave;z Mac tou&ocirc;s les deaux. Je n'sai si ch'est m&eacute; ou Fra&icirc;nque qu'est v'nu rouoge, mais je vos ass&egrave;uthe que j'ai veu tout rouoge.<br/>
 <br/>
 Ch'tait la s&eacute;th&eacute;e du meetin' et j'entendit des bieus qui faisaient de bein dr&ocirc;les d'erm&egrave;rques.<br/>
 <br/>
 Ch'est chutte famaeuse coupe qu'est la caouse de tout chonna, &agrave; me&icirc;ns que ch'ne s'sait le cllios qu'un grand d'la p&acirc;raisse ne voulait pas i' y'a daeux ans, tchultiv&eacute; li-ma&icirc;mme et qui dis : J'esp&egrave;the qu&eacute; m's'anmins ne l'prendront pas n'tou.<br/>
 <br/>
 Et l'aoutre l'&icirc; r&eacute;ponnit : Si ch'est l&agrave; tes principes, ch'n'est certainement pas les me&icirc;ns.<br/>
 <br/>
 J'vos dit m&eacute;, caouan, qui sait bein des choses, mais qui sait &egrave;ttou taithe sa bec quand il l'faout, j'vos dit que v'l&agrave; qui marche comme eunne tch&eacute;thue &agrave; tchans.<br/>
 <br/>
 Quand il'eurent lus meetin' de la Soci&eacute;t&egrave;t, y'en avait tchi voulaient av&eacute; eunne &ecirc;lection pour membre du coumiti. John, Ph'lip et Fra&icirc;nque furent propos&eacute;s pour daeux vacances.<br/>
 <br/>
 Charles, qui sait bein qu&eacute; toutes ch&egrave;s chican'nies l&agrave; finissent par faithe p&ucirc;s d'ma qu'aoutr&eacute;ment, saouvi la situation. I' l&ucirc;s dit qu&eacute; Johnny, s&acirc;n biau-fr&egrave;the, voulait se r'tith&eacute;, et ne v'l&agrave; poutchi i' n'y'eut pas d'&ecirc;lection.<br/>
 <br/>
 Oh ! j'pou&ocirc;rrais bein vos en cont&eacute; bein d'aoutres, mais ou' savez, i' y'a un grand m&acirc;jeur d'artil'lie, et ma fingre je n'voudrais pas qui tithe le canon du libelle ou de la remontrance contre m&eacute;.<br/>
 <br/>
 Nannin, j'ai trop paeux d'la badjette &agrave; moussieu Ouillium, et m&eacute; qu'aime bein &agrave; m'proumn&eacute;, je n'voudrais pas qui m'mettrai en cage. Ch'est pour chounna que je n'veur pas vos racont&eacute; la s&ccedil;ainne que j'ai ou&iuml; d'eunne pou&ocirc;re vacque. Et p&icirc;s, pour en dithe le vrai, j'n'en crait pas un mot de ch't'histou&egrave;the-l&agrave;.<br/>
 <br/>
 Au mais d'Juin tchi vein, si j'n'sis pas cr&eacute;v&egrave;t d'ichin l&agrave;, j'pense qui y'&eacute;tha tout plien d'fonne dans chutte p&acirc;raisse l&agrave;.<br/>
 <br/>
 Mac f'tha des sou', j'vos l'asseuthe.<br/>
 <br/>
 Comme nou' dit :<br/>
 <br/>
 Tchi vivra verra. En attendant, j'vos souhaite &agrave; tous un bouan No&eacute;. J'esp&egrave;the &egrave;ttou que le plum-pudding ne f'tha pas trop d'ma' &agrave; little Mary, comme disent les Angliais.<br/>
 <br/>
 A l'annaie tchi vein, gar&ccedil;ons. <br/>
 <br/>
<i> <a href="gwdec.html">Caouain</a></i><br/>
<i> 25/12/1909</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_stcliement.html">Pour vos dithe vrai</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

