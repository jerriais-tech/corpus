<HTML>
<HEAD>
<TITLE>La Bouonne Nouvelle s'lon Matchi, Chap&icirc;tre 26</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi: 26</h2></font></center>
<br>

<center><font color="#215e21"><h3>V&egrave;rsets 1-30</h3></font></center>

Et quand J&eacute;s&ucirc; avait finni toutes ches patholes, i' dit &egrave;s discipl'yes:<br>
<br>
&quot;Ou savez qu'i' y'&eacute;tha la P&acirc;que en deux jours, et l'Fis d'l'houmme es'sa crucifi&eacute;.&quot;<br>
<br>
&Eacute;pis les grands pr&ecirc;tres et l's &ecirc;crivains et les gr&ocirc;sses t&ecirc;tes lus assembly&icirc;tent siez l'chef pr&ecirc;tre, tch'avait nom Ca&iuml;aphas,<br>
<br>
Et i' tr&acirc;m&icirc;tent coumme tchi blioutchi J&eacute;s&ucirc; en l'tritchant &agrave; seule f&icirc;n d'l&eacute; mett' &agrave; mort.<br>
<br>
Mais i' d&icirc;tent: &quot;Pas duthant les f&ecirc;tes, car l&eacute; monde s'en va s'm&acirc;rri.&quot;<br>
<br>
<img src="verrinnehoppids.jpg" width="241" height="700" alt="En onguennant man corps d'm&ecirc;me, ou m'a gr&eacute;e pouor m'n ent&egrave;rrement" title="" border="0" align="right" />
Quand J&eacute;s&ucirc; 'tait &agrave; B&eacute;thannie siez Simon l'l&ecirc;preux,<br>
<br>
eune femme, tch'avait eune bo&ecirc;t&eacute;e en alb&acirc;tre d'onguent bein cou&ocirc;tageux, v&icirc;nt &agrave; li et coumme i' 'tait assis &agrave; tabl'ye oulle onguennait sa t&ecirc;te.<br>
<br>
Quand les discipl'yes &egrave;rm&egrave;rtch&icirc;tent chenna, i' f&ucirc;tent m&acirc;rris et d&icirc;tent: &quot;Pouortchi chutte gaspill'lie?<br>
<br>
J'&eacute;th&ecirc;mes peu vendre ch't onguent pouor un tas d'sou &agrave; seule f&icirc;n d'les donner &egrave;s pauvres.&quot;<br>
<br>
Mais J&eacute;s&ucirc; compr&icirc;nt et lus dit: &quot;Pouortchi qu'ous emb&acirc;tez chutte femme-ch&icirc;n? Car ou m'a fait du bein.<br>
<br>
V&eacute;the, ous &eacute;thez tr&eacute;jous des pauvres acant&eacute; vous, mais, m&eacute;, ou n'm'&eacute;thez pon tr&eacute;jous.<br>
<br>
En onguennant man corps d'm&ecirc;me, ou m'a gr&eacute;e pouor m'n ent&egrave;rrement.<br>
<br>
V&eacute;the, j'vos dis qu'&agrave; touos les bords dans l'monde tchi r'ch&egrave;vent chutte bouonne nouvelle, nou s'en va p&acirc;ler d&eacute; chein qu'chutte femme a fait.&quot;<br>
<br>
&Eacute;pis iun des douze, tch'avait nom Jud&acirc;s Iscariot, allit &egrave;s grands pr&ecirc;tres et dit:<br>
<br>
&quot;Tch'est qu'ou m'donn'nez si j'vos l'donne?&quot; Et il' atchi&ecirc;sc&icirc;tent pouor trente pi&egrave;ches d'argent.<br>
<br>
Et d'pis chu temps-l&agrave;, il esp&eacute;thait eune chance pouor l'us vendre.<br>
<br>
Quand v&icirc;nt l'preunmi&eacute; jour du pain sans l'vain, les disciply'es v&icirc;ntent &agrave; J&eacute;s&ucirc; et l&icirc; d&icirc;tent: &quot;O&ugrave;'est qu'i' faut t'pr&eacute;pather l'&egrave;rpas d'P&acirc;que?&quot;<br>
<br>
Et i' lus dit: &quot;Allez en ville siez un c&egrave;rtain houmme et dites-l&icirc; 'Man ma&icirc;t' dit, <I>N&eacute; v'ch&icirc;n l'heuthe, j'm'en vais garder P&acirc;que siez vous acant&eacute; mes discipl'yes.</I>'&quot;<br>
<br>
Et les discipl'yes f&icirc;tent coumme J&eacute;s&ucirc; l'us avait dit, et i' griy&icirc;tent la P&acirc;que.<br>
<br>
Quand v&icirc;nt l's&eacute;, i' 'tait assis &agrave; tabl'ye acant&eacute; les douze discipl'yes;<br>
<br>
et coumme i' mangeaient, i' dit: &quot;V&eacute;the, j&eacute; vos dis qu'iun d'vous s'en va m'vendre.&quot;<br>
<br>
I' f&ucirc;tent attristr&eacute;s et l&icirc; d&icirc;tent, ch&acirc;tchun dg'ieux, &quot;Ch'est-i' m&eacute;, don, Seigneu?&quot;<br>
<br>
Et i' lus r&ecirc;ponnit et dit, &quot;L&eacute; chein tch'a ch&acirc;r&eacute; chu pliat auve m&eacute;, ch'est li tchi m'vendra.<br>
<br>
L&eacute; Fis d'l'houmme s'n &icirc;tha, d&eacute; m&ecirc;me coumme ch'est &ecirc;crit, mais l'chein tchi l'vendra s'sa ma&ucirc;dit &#150; ch't&icirc;-ch&icirc;n n'&eacute;thait dg&eacute;the deu &ecirc;t' n&eacute;.&quot;<br>
<br>
Et Jud&acirc;s, l'chein tchi l'avait vendu, r&ecirc;ponnit et dit, &quot;Ch'est-i' m&eacute;, Ma&icirc;t'?&quot; I' l&icirc; dit, &quot;Coumme tu l'as dit.&quot;<br>
<br>
Et coumme i' mangeaient, J&eacute;s&ucirc; pr&icirc;nt du pain, i' l'b&eacute;nit et donnit des cou&ecirc;p&icirc;ns &egrave;s discipl'yes et dit: &quot;Prannez-en, chennech&icirc;n est man corps.&quot;<br>
<br>
Et i' pr&icirc;nt un mogue et fit d's actions d'gr&acirc;ce et lus en donnit et dit:<br>
<br>
&quot;Prannez-en, touos vous, car ch'est d'man sang du testament, tch'a 't&eacute; donn&eacute; &egrave;s gens pouor l&eacute; pardon d's offenses.<br>
<br>
Mais j'vos dis qu&eacute; d'pis achteu j&eacute; n'b&eacute;v'thai pon d'chu frit d'la v&icirc;ngne d'vant chu jour-l&agrave; quand j'en b&eacute;v'thai du nouv&eacute; acant&eacute; vous dans l'rouoyaume d'man P&eacute;the.&quot;<br>
<br>
I' chant&icirc;tent un cantique et lus en f&ucirc;tent au Mont d's Olives.<br>
<br>
&nbsp;<p>
&nbsp;<p>

<center><font color="#215e21"><h3>V&egrave;rsets 6-13</h3></font></center>

Assa, J&eacute;s&ucirc; 'tait &agrave; B&eacute;thannie siez Simon l'l&ecirc;preux et v'l&agrave; eune femme tchi v&icirc;nt &agrave; li auve un va&icirc;ss&eacute; d'alb&acirc;tre pliein d'eune hielle d&eacute; grand prix qu'ou l&icirc; v&egrave;rsit sus la t&ecirc;te coumme i' 'tait &agrave; tabl'ye. Et quand i' v&icirc;drent chenna, ses discipl'yes lus en m&acirc;rr&icirc;drent et d&icirc;drent, &quot;&Agrave; tchi bou&ocirc;n chutte p&egrave;rte-l&agrave;? Car nou-s'&eacute;thait peu vendre chu parfum-l&agrave; bein chi et en bailli les sou &egrave;s pou&ocirc;rres gens.&quot;<br/>
<br/>
Mais J&eacute;s&ucirc;, quand i' compr&icirc;nt chein qu'i' dithaient, lus dit, &quot;Pouortchi qu'ous env'y&ecirc;th&ecirc;tes chutte femme-ch&icirc;n? Chein qu'oulle a fait pouor m&eacute; est d'tchi bou&ocirc;n. Car ous avez tr&eacute;jous des pou&ocirc;rres gens parmi vous, mais pouor d&eacute; m&eacute; ou n'm'&eacute;thez pon tr&eacute;jous. Et quand oulle a v&egrave;rs&eacute; chu parfum-l&agrave; sus man corps, ou l'a fait pouor m'ens&eacute;v'li d'vant l'temps. J'vos dis, v&eacute;the, partout o&ugrave;'est qu'chutte bouonne nouvelle s'sa pr&ecirc;chie, ch'est pouor dithe partout l'monde, nou r'cord&eacute;tha &agrave; la r'nomm&eacute;e d&eacute; chutte femme-ch&icirc;n chein qu'oulle a just&eacute;ment fait.&quot;<br/>
<br/>
&nbsp;<p>
&nbsp;<p>

<center><font color="#215e21"><h3>V&egrave;rsets 14-16</h3></font></center>

&Eacute;pis iun d'la Douzaine, l&eacute; chein tch'avait nom Juda l'K&eacute;riotchien, s'en fut &egrave;s grands pr&ecirc;tres et lus d'mandit, &quot;Tch'est qu'ou m'b&acirc;rr'r&ecirc;tes si j'vos b&acirc;le J&eacute;s&ucirc;?&quot; I' settl&icirc;drent pouor trente pi&egrave;ches d'argent. Et entr&eacute;tant Juda esp&eacute;thait eune opporteunit&eacute; pouor l'us bailli.<p>

&nbsp;<p>

&nbsp;<p>

<center><font color="#215e21"><h3>V&egrave;rsets 26-41</h3></font></center>
<a href="verrinneslsouper.jpg"><img src="verrinneslsouper.jpg" width="241" height="357" alt="Et i' pr&icirc;nt un mogue et fit d's actions d'gr&acirc;ce" align="right"  border="0" /></a>

Quandi qu'i' soupaient, J&eacute;s&ucirc; pr&icirc;nt du pain, et quand i' l'eut b&eacute;ni, i' l&eacute; g'dachit et l'baillit &agrave; ses discipl'yes et lus dit, &quot;Prannez, et mangiz chenna! Chennech&icirc;n est man corps.&quot; Et quand il eut pr&icirc;ns l'mogue, i' fit eune action d'gr&acirc;ces, l'us baillit et dit, &quot;B'vez-en touos vous! Ch'est en tchi chennech&icirc;n est man sang, l'sang d'la nouvelle alliance tchi s'sa v&egrave;rs&eacute; pouor un amas d'gens pouor l'pardon d'p&eacute;ch&eacute;s. Assa j'vos dis qu&eacute; j'n'en baithai d'aut' d&eacute; chu frit-ch&icirc;n entr&eacute;ch&icirc;n chu jour-l&agrave; quand j'l'&egrave;rbaithai auve vous dans l'rouoyaume d&eacute; man P&eacute;the.&quot;<p>

Et quand il' e&ucirc;drent chant&eacute; l'cantique d'actions d'gr&acirc;ces, i' lus en f&ucirc;drent au Mont &egrave;s Olivi&egrave;rs. &Eacute;pis J&eacute;s&ucirc; lus dit, &quot;Ou s'sez d&ecirc;tou&ocirc;nn&eacute;s d'm&eacute;, touos vous, chutte niet, car il a 't&eacute; &ecirc;crit, 'J'achou&ecirc;m'thai l'gardeux d'br&eacute;bis et les br&eacute;bis du troup&eacute; s'sont &agrave; banon'. Mais aupr&egrave;s qu&eacute; j's'sai sou&ocirc;l'v&eacute; des morts, j'&icirc;thai l'avant &agrave; vous en Galil&eacute;e.&quot;<p>

L&eacute; Rotchi l&icirc; r&ecirc;ponnit, &quot;Quand touos l's aut's lus d&ecirc;tou&ocirc;nn'naient d't&eacute;, j&eacute; n'm&eacute; d&ecirc;tou&ocirc;nn'nai janmais d't&eacute;.&quot;<p>

&Eacute;pis J&eacute;s&ucirc; l&icirc; dit, &quot;V&eacute;the, j't&eacute; dis qu'chutte niet-ch&icirc;n, d'vant qu'l&eacute; co chante, tu m'&egrave;rnonch'chas trais fais.&quot;<p>

Mais l'Rotchi l&icirc; dit, &quot;M&ecirc;me si j'avais &agrave; mouothi auve t&eacute;, j't'&egrave;rnonch'chai pon!&quot; Et touos l's aut's discipl'yes d&icirc;drent ieux &eacute;tout la m&ecirc;me chose.<p>

&Eacute;pis J&eacute;s&ucirc; ag&acirc;ngnit acant&eacute; ieux &agrave; un endrait tch'avait nom G&eacute;ths&eacute;man&icirc;n et i' dit &agrave; ses discipl'yes, &quot;Asi&eacute;v'-ous ich&icirc;n quandi qu&eacute; j'm'en &icirc;thai par l&agrave; pouor prier.&quot; Et quand il eut pr&icirc;ns acant&eacute; li l'Rotchi et les deux fis &agrave; Z&eacute;b&eacute;d&icirc;n, i' s'&ecirc;cantit &agrave; s'engrouter et &agrave; &ecirc;t' bein afflyigi. Achteu i' lus dit, &quot;M'n &acirc;me est triste jusqu'&agrave; la mort; restez ich&icirc;n et vilyiz auve m&eacute;.&quot; Et quand i' s'en fut 't&eacute; un but pus liain, i' s'adentit dans l'aithe et dit en priant, &quot;Man P&eacute;the, si ch'est p&ocirc;ssibl'ye, fai qu'chutte modgie-ch&icirc;n p&acirc;sse liain d'm&eacute;. Pouor tout chenna qu'il en sait pon coumme j&eacute; l'veurs, m&eacute;, mais coumme tu l'veurs, t&eacute;.&quot;<p>

Aupr&egrave;s eune pause i' v&icirc;nt iou qu'ses discipl'yes 'taient et coumme i' les r'trouvit endormis, i' dit au Rotchi, &quot;Tchi! Ou n'avez pon peu don vilyi eune heuthe auve m&eacute;! Vilyiz et priez, &agrave; seule f&icirc;n qu'ou n'veing&ecirc;tes pon &agrave; l'&ecirc;preuve; l'esprit est prompt mais la chai est fouaibl'ye.&quot;<p>
&nbsp;<p>
&nbsp;<p>

<br/>

<center><font color="#215e21"><h3>V&egrave;rsets 42-49</h3></font></center>
<img src="verrinnegouorray1.jpg" width="241" alt="I' r'v&icirc;nt aupr&egrave;s chenna iou qu'i' 'taient, et les trouvit acouo endormis, car i' tchiyaient d'somm&eacute;." title="" align="right" />
I' s'en r'fut acouo eune fais prier eune deuxi&egrave;me fais, et i' dit, &quot;Man P&eacute;the, si chutte modgie-ch&icirc;n n'p&acirc;ss'sa pon sans qu'j'en baive, ch'est qu'ta volant&eacute; sait faite.&quot; I' r'v&icirc;nt aupr&egrave;s chenna iou qu'i' 'taient, et les trouvit acouo endormis, car i' tchiyaient d'somm&eacute;. Et quand i' l's eut tchitt&eacute;, i s'en r'fut acouo eune fais prier, et chenna pouor la tra&icirc;si&egrave;me fais, et i' r'dit les m&ecirc;mes patholes. L&agrave;-d'ssus i' r'v&icirc;nt trouver ses discipl'yes et lus dit, &quot;Dorm'-ous achteu? R'p&ocirc;s'-ous? N&eacute; v'ch&icirc;n l'heuthe tch'appr&egrave;che, et l'Fis d'l'Houmme s'en va &ecirc;t' trisonn&eacute; entr&eacute; les mains des p&eacute;cheurs! L&eacute;v'-ous! Tr&icirc;nmouss'-ous! L&eacute; chein tch'est pouor m'trisonner est d'amain!&quot;<br/>
<br/>
I' n'avait pon acouo finni ches patholes-ch&icirc;n qu&eacute; n&eacute; v'l&agrave; Jud&acirc;, iun d'la Douzaine, tchi v&icirc;nt acant&eacute; eune dga&icirc;ngue d&eacute; gens, arm&eacute;s d's&acirc;bres et d'b&acirc;tons, tch'avaient 't&eacute; env'y&eacute;s par les grands pr&ecirc;tres et les vi&egrave;rs du peupl'ye. Assa l'chein tchi l'trisonnait lus avait donn&eacute; un s&icirc;ngna pouor l'&egrave;rconna&icirc;tre en lus d&icirc;thant, &quot;L&eacute; chein &agrave; tchi qu'j&eacute; f'thai un b&eacute;cot, ch'est ch't&icirc;-l&agrave; qu'ou ch&egrave;rchiz; gaffez-l&eacute;.&quot;<br/>
<br/>
Et d'siette i' s'appr&eacute;chit d'J&eacute;s&ucirc; et l&icirc; dit, &quot;B&ocirc;nsouair, Ma&icirc;t'!&quot; Et i' l&icirc; fit un b&eacute;cot.<br/>
<br/>
&nbsp;<p>
&nbsp;<p>


<center><font color="#215e21"><h3>V&egrave;rsets 50-58</h3></font></center>

J&eacute;s&ucirc; l&icirc; r&ecirc;ponnit, &quot;M'n anm&icirc;n, pouortchi qu'tu'es ich&icirc;n?&quot; Et d'siette v'l&agrave; tch'i' lus appr&eacute;ch&icirc;drent et l'gaff&icirc;drent et l'blioutch&icirc;drent. D'un co iun des cheins tchi 'taient auve J&eacute;s&ucirc; pr&icirc;nt san s&acirc;bre, l&eacute; d&ecirc;halit et slachit l's&egrave;rveux du grand pr&ecirc;tre assez pouor en coper l'ouothelle. J&eacute;s&ucirc; l&icirc; dit, &quot;&Egrave;rca&ucirc;che tan s&acirc;bre! Ch'est en tchi touos les cheins tchi prendront l's&acirc;bre, mou&ocirc;rront par l's&acirc;bre. Crai-tu qu&eacute; j&eacute; n'saithais pon prier &agrave; man P&eacute;the, et qu'i' n'm'env'y&ecirc;thait pon ich&icirc;n en l'heu pus qu'douze l&eacute;gions d'anges? Mais coumme tchi don qu'les &Ecirc;crituthes lus accompli&eacute;thaient, tchi dithent qu'il est d'm&ecirc;tchi qu&eacute; v'l&agrave; tchi s'adonne?&quot;<br/>
<br/>
&Eacute;pis &eacute;tout J&eacute;s&ucirc; s'adr&eacute;chit &agrave; chutte dga&icirc;ngue-l&agrave; et lus dit, &quot;Vos &ecirc;t'-ous d&ecirc;hal&eacute;s arm&eacute;s atout des s&acirc;bres et des b&acirc;tons &agrave; seule f&icirc;n d&eacute; m'blioutchi coumme si j'tais un voleux? J'tais touos les jours assis au mitan d'vous &agrave; ens&icirc;ngni dans l'templ'ye, et ou n'm'avez pon arr&ecirc;t&eacute;. Mais tout chenna s'est adonn&eacute; &agrave; seule f&icirc;n qu'chein qu'les proph&egrave;tes &ecirc;criv&icirc;drent s'accomply&icirc;sse.&quot; &Eacute;pis touos les discipl'yes l&eacute; la&icirc;ss&icirc;drent et happ&icirc;drent la pathe.<br/>
<br/>
Ches gens-l&agrave;, quand il' e&ucirc;drent m&icirc;ns lus mains sus J&eacute;s&ucirc;, l'emm'n&icirc;drent siez Ca&iuml;phe, tchi 'tait l'grand pr&ecirc;tre, o&ugrave;'est qu'les &ecirc;crivains et les vi&egrave;rs 'taient assembli&eacute;s. Pouor du Rotchi, i' l'si&eacute;vait au liain jusqu'au bel d'la ma&icirc;son du grand pr&ecirc;tre, et quand il eut entr&eacute;, i' s'assi&eacute;vit auve les gens pouor vaie l'adg&egrave;vement d'tout.<br/>
<br/>
&nbsp;<p>
&nbsp;<p>
<center><font color="#215e21"><h3>V&egrave;rsets 59-68</h3></font></center><p> 

Assa les grands pr&ecirc;tres et toute l'assembli&eacute;e des vi&egrave;rs ch&egrave;rchaient d'cabochi l't&ecirc;mouongnage contre J&eacute;s&ucirc; &agrave; seule f&icirc;n qu'i' p&ucirc;drent l&eacute; tuer; et i' n'arrivaient pon &agrave; l'&egrave;rch&eacute;ver ouaithe qu'un tas d'faux t&ecirc;mouains lus pr&eacute;sent&icirc;drent. &Agrave; la f&icirc;n v'l&agrave; tchi geuth&icirc;drent deux tchi d&icirc;drent, &quot;Ch't houmme-ch&icirc;n dit, 'M&eacute; j'peux passecrithe l&eacute; Templ'ye du Bou&ocirc;n Dgieu et l'&egrave;rb&acirc;ti en trais jours.'&quot;<br/>
<br/>
L&eacute; grand pr&ecirc;tre s&eacute; d'butit et l&icirc; dit, &quot;N'y'as-tu pon d'r&ecirc;ponse? Tch'est qu'ch'est d&eacute; tchi qu'i' t'atch&ucirc;thent?&quot;<br/>
<br/>
Mais J&eacute;s&ucirc; n'dit mot. Et l'grand pr&ecirc;tre l&icirc; dit, &quot;J't'ass&egrave;rmente l'avant au Dgieu vivant, di-nous si tu'es l'Onguenn&eacute;, l'Fis du Bou&ocirc;n Dgieu!&quot;<br/>
<br/>
J&eacute;s&ucirc; l&icirc; dit, &quot;Tu l'as dit, v&eacute;the. Mais j'vos dis: 'Entr&eacute;ch&icirc;n ou v&egrave;rrez l'Fis d'l'Houmme assis au d&ecirc;tre du Pouv&eacute; et &agrave; v'n&icirc;n sus les nouages du ciel.'&quot;<br/>
<br/>
&Eacute;pis l'grand pr&ecirc;tre s'&ecirc;trilyit les habits et dit, &quot;Il a &ecirc;cliandr&eacute; l'Bou&ocirc;n Dgieu! J'voulons-t-i' d'aut' t&ecirc;mouains? Ch'est en tchi ous avez ou&iuml; s'n &ecirc;cliandr&eacute;thie! Tch'est qu'est vot' v&egrave;rdi?&quot;<br/>
<br/>
I' r&ecirc;ponn&icirc;drent, &quot;I' m&eacute;thite la mort!&quot; &Eacute;pis il' &ecirc;cop&icirc;drent dans sa fache et l'batt&icirc;drent et tchiqu's'uns l&icirc; baill&icirc;drent des cliam&ucirc;thes en d&icirc;thant, &quot;Di-nous la forteune, t&eacute; l'Onguenn&eacute;! Tchi qui t'a bailli chutte cliam&ucirc;the?&quot;<br/>
<br/>



&nbsp;<p>
&nbsp;<p>
<center><font color="#215e21"><h3>V&egrave;rsets 59-68</h3></font></center><p> 

Entr&eacute;tant les grands pr&ecirc;tres et tout l'assembli&eacute;e traichaient un faux t&ecirc;mouongnage contre J&eacute;s&ucirc; pouor l'faithe mouothi. Et i' n'en trouvaient pon tchi f&ucirc;sse suff&icirc;sant ouaithe qu'eun fliotchet d'faux t&ecirc;mouains lus m&acirc;t&icirc;drent. &Agrave; la f&icirc;n deux faux t&ecirc;mouains v&icirc;ndrent tchi d&icirc;drent, &quot;Ch't&icirc;-ch&icirc;n dit, 'J'peux d&ecirc;truithe l&eacute; templ'ye du Bou&ocirc;n Dgieu et l'&egrave;rb&acirc;ti en trais jours.'&quot;<br/>
<br/>
L&agrave;-d'ssus l'grand pr&ecirc;tre s&eacute; l'vit et l&icirc; dit, &quot;Tu n'r&ecirc;ponds rein &agrave; chein qu'ches'-ch&icirc;n t&ecirc;mouongnent contre t&eacute;?&quot;<br/>
<br/>
Mais J&eacute;s&ucirc; n'd&icirc;thait mot. Et l'grand pr&ecirc;tre l&icirc; dit, &quot;J't&eacute; c'mande par l'Dgieu vivant d'nos dithe si tu'es l'Onguenn&eacute;, l'Fis du Bou&ocirc;n Dgieu.&quot;<br/>
<br/>
J&eacute;s&ucirc; l&icirc; r&ecirc;ponnit, &quot;Tu l'as dit: j&eacute; l'sis mais j'vos d&ecirc;cliathe qu'&agrave; la siette ou v&egrave;rrez l'Fis d'l'houmme assis &agrave; la d&ecirc;tre d'la majest&eacute; du Bou&ocirc;n Dgieu v'n&icirc;n sus les nues du ciel.&quot;<br/>
<br/>
L&agrave;-d'ssus l'grand pr&ecirc;tre &ecirc;trilyit ses habits et i' dit, &quot;Il a dit d'la m&ecirc;disance! Tch'est qu'j'avons acouo b&eacute;souain d't&ecirc;mouains? Ou l'avez ou&iuml; m&ecirc;dithe! Tch'est qu'ous en pensez?&quot;<br/>
<br/>
I' r&ecirc;ponn&icirc;drent, &quot;Il a m&eacute;thit&eacute; la mort.&quot; L&agrave;-d'ssus i' li'&ecirc;cop&icirc;drent &agrave; la fache, et i' tap&icirc;drent dessus &agrave; cos d'pouaing, et d'aut's l&icirc; baill&icirc;drent des cliaques.<br/>
<br/>
Et i' d&icirc;thaient, &quot;Onguenn&eacute;, d'vinne don! Di tchi qu'est l'chein tchi t'a tap&eacute;!&quot;<br/>
<br/>


&nbsp;<p>
&nbsp;<p>
<center><font color="#215e21"><h3>V&egrave;rsets 69-75</h3></font></center>

Assa Pi&egrave;rre 'tait assis dans l'bel l'avant &agrave; la ma&icirc;son et eune s&egrave;rvante l'ach&icirc;trit et dit, &quot;Tu 'tais auve J&eacute;s&ucirc; l'Galil&eacute;en.&quot; Mais i' l'&egrave;rnyit l'avant &egrave;s i&egrave;rs d&eacute; touos en d&icirc;thant, &quot;J&eacute; n'sai rein d&eacute; chein qu'tu dis.&quot;<br/>
<br/>
Et quand i' s'en fut &agrave; l'uss'sie, n&eacute; v'l&agrave; un aut' tchi l'&ecirc;pyit et dit &egrave;s cheins tchi 'taient l&agrave;, &quot;Ch't houmme-ch&icirc;n 'tait auve J&eacute;s&ucirc; l'Nazar&eacute;tchien.&quot;<br/>
<br/>
Et i' dit en juthant, &quot;J&eacute; n'connais pon ch't houmme-l&agrave;!&quot;<br/>
<br/>
&Eacute;pis aupr&egrave;s acouo un p'tit d'temps les cheins &agrave; l'entou v&icirc;ndrent dithe &agrave; Pi&egrave;rre, &quot;V&eacute;the, tu'es iun d'ches-l&agrave; d'pis qu'tu p&acirc;le d'lus manni&eacute;the.&quot;<br/>
<br/>
&Eacute;pis auve d'la juth'thie i' dit, &quot;J&eacute; n'connais pon ch't houmme-l&agrave;!&quot; Et n&eacute; v'l&agrave; d'siette nou ou&iuml;t l'co chanter. Et chein qu'J&eacute;s&ucirc; avait dit r'v&icirc;nt &agrave; Pi&egrave;rre, coumme il avait dit, &quot;D'vant l'heuthe du cocol&icirc;ncheux, tu dithas trais fais qu'tu n'm&eacute; connais pon.&quot; Et i' s'en fut en plieuthant &agrave; fraides l&egrave;rmes.<br/>
<br/>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>

<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 25</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - des v&egrave;rsions<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - des v&egrave;rsions<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>
<li><a href="matchi3_biblye.html">La Bouonne Nouvelle s'lon Matchi: 3</a><p>
<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="matchi9_biblye.html">La Bouonne Nouvelle s'lon Matchi: 9</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>
<li><a href="matchi13.html">La Bouonne Nouvelle s'lon Matchi, Chapitre 13</a><p>
<li><a href="matchi14.html">La Bouonne Nouvelle s'lon Matchi, Chapitre 14</a><p>
<li><a href="matchi15_biblye.html">La Bouonne Nouvelle s'lon Matchi: 15</a><p>
<li><a href="matchixvi.html">La Bouonne Nouvelle s'lon Matchi: 16</a><p>
<li><a href="matchi17_biblye.html">La Bouonne Nouvelle s'lon Matchi: 17</a><p>
<li><a href="matchi18_biblye.html">La Bouonne Nouvelle s'lon Matchi: 18</a><p>
<li><a href="matchxix.html">La Bouonne Nouvelle s'lon Matchi - chapitre 19</a><p>
<li><a href="matchixx.html">La Bouonne Nouvelle s'lon Matchi, Chapitre 20</a><p>
<li><a href="matchi21.html">La Bouonne Nouvelle s'lon Matchi, Chapitre 21</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Pathabole des dgi&ecirc;x vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 29-46</a><p>

<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
