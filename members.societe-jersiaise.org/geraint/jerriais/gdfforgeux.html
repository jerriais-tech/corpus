<HTML>
<HEAD>
<TITLE>L'forgeux s'enrichit pon!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'forgeux s'enrichit pon!</h2></font></center><p>

<i><font size="-1">Fort Lauderdale, Florida, U.S.A.
Le 2 d'mar, 1974<br/></font></i>
<br/>

Moussieu l'R&eacute;dacteu,<br/>
<br/>

Ch'est presqu'&icirc;ncriyabl'ye combein qu'tout a renchi&eacute;thi auve l&eacute; p&acirc;ssage du temps. Par exempl'ye, sav'ous combein qu'un forgeux ch&egrave;rge pour fether un j'va ches jours? J&eacute; n'l&eacute; sai pon m&eacute;-m&egrave;me. I' dait &ecirc;t' bein connu en J&egrave;rri, o&ugrave;'est tch'i' n'y a pon mal de j'vaux par les c'm&icirc;ns. Mais j'peux vouos dithe qu&eacute; dans l'ann&eacute;e 1889 quat' fi&egrave;rs n&eacute; cou&ocirc;taient qu'un &ecirc;tchu !<br/>
<br/>

&Icirc;ncliu dans eune lettre &egrave;rchue d'l'Avocat <a href="jjlemarquand.html">J. J. L'M&egrave;rquand</a> 'tait un compte d&eacute; forge, &ecirc;crit par man P'p&egrave;e dans ch't' ann&eacute;e-l&agrave;, pour du travas d'forge fait pour l&eacute; Sieur Philippe George Powell, d&eacute; La Pointe, a St. Ou&euml;n, qu&eacute; j'connaissais quand j'tais mousse. Il 'tait l&eacute; p'p&egrave;e a Philip Powell, d&eacute;c&eacute;d&eacute; l&eacute; 11 septembre, 1972. L'Avocat L'M&egrave;rquand, agissant pour l's h&eacute;thitchi&egrave;rs, trouvit l'compte parmi les papi&egrave;rs d&eacute; la succession, et i' li donn&icirc;drent gr&agrave;cieusement p&egrave;rmission d&eacute; m'l'env'yer.<br/>
<br/>

Eune compathaison entre les prix d'chu temps-la et les cheins d'&agrave; ch't heu est si &icirc;nt&eacute;r&ecirc;ssante tch'i' vaut la peine d&eacute; les r'corder. N&eacute; v'ch&icirc;n don l'd&eacute;tail du compte.<br/>
<br/>

"Dt. Philippe G. Powell &agrave; George Le Feuvre. 1889 
<ul>
    <li>Juil. 4. 2 Coutures 6d - </li>
    <li>Ao&ucirc;t 16. 2 fers, 2 coutures 1/9. </li>
    <li>Sept. 24. 1 Couture 3d - </li>
    <li>Oct. 7. 2 Fers. 2 Coutures 1/9 - </li>
    <li>Oct. 31. Une charrette r&eacute;par&eacute;e 6d. - </li>
    <li>Nov. 2. 2 Coutures 6d. - </li>
    <li>Nov. 7. Une Pointe 1d. - </li>
    <li>Nov. 16. 2 Fers 1/3. - </li>
    <li>Nov. 25. Une fourche r&eacute;par&eacute;e, une bigorne reserr&eacute;e 1/6. - </li>
    <li>Nov. 26. 2 Fers 1/3 - </li>
    <li>Dec. 1. Un manche de fourche, et la fourche r&eacute;par&eacute;e 1/3 - </li>
    <li>Total: 10/7."</li>
</ul> <br/>
<br/>


Quand nou pense qu' eune "couture", probabli&eacute;ment un rassembli&eacute;ment d'deux feth&acirc;les d&eacute; tch&eacute;thue ou eune partie d'tchiquechose rompue, n&eacute; cou&ocirc;tait qu'siex sou, et qu' deux fi&egrave;rs &agrave; j'va n'cou&ocirc;taient qu' un ch'l&icirc;n trais p&eacute;n&icirc;ns - un &ecirc;tchu pour les quatre - nous-s-a d'la peine &agrave; s'&icirc;nmaginner comment qu'un forgeux pouvait faithe sa forge payi auve des prix d'm&egrave;me, mais i' n'faut pon oublier qu' tout est r&eacute;latif et qu&eacute; l'cou&ocirc;tement d'la vie a r'doubli&eacute; bein des fais d'pis l'ann&eacute;e 1889. Comme j'lai mentionn&eacute; d'vant, man Papa avait tout pliein d'travas dans la forge et &eacute;thait 't&eacute; bein s'il avait r'chu touos les sou tchi il'&eacute;taient deues. Mais la grand' partie des gens n'payaient qu'eune fais par an, &agrave; la f&icirc;n d'la sa&icirc;son d'patates, et quand la sa&icirc;son 'tait mauvaise et tch'i' y'en avait tchi n'pouvaient pon payi, i' n'&eacute;thait janmais pens&eacute; d'lus env'yer bille ou d'lus faithe d&eacute; la peine. N&eacute; v'la l'pr&icirc;ncipe de nouos vi&egrave;rs! I'n'y a pon d'doute qu&eacute; la vie &eacute;tait duthe dans ches temps-l&agrave;, mais les J&egrave;rriais 'taient dueurs &eacute;tout, et il' avaient du natuth&eacute; et vivaient pus heutheusement qu'au jour d'aniet.<br/>
<br/>

J'sis r'connaissant &agrave; l'Avocat L'M&egrave;rquand pour aver prins la peine d&eacute; m'&ecirc;crithe et d'm'env'yer chu compte l&agrave;, viyant qu&eacute; j'sai bein tch'il est pus embarrass&eacute; qu&eacute; l'dgi&acirc;bl'ye sus eune chivi&eacute;the, comme nouos d&icirc;saient l's anciens quand j'tais mousse. Ch'nest pon seulement l'suffat d'eune grand' client&egrave;le dans san travas juridique tchi li p&egrave;se sus l's &ecirc;paules, mais ch'est san travas comme champion des drouaits des gens du commun et d'la lib&egrave;rt&eacute; des J&egrave;rriais en g&eacute;n&eacute;ral dans sa fonction d'Senateu dans L's &Ecirc;tats.<br/>
<br/>

Un fanmeux J&egrave;rriais, l'S&eacute;nateu, Y'en a sans doute tchi n'l'aiment pon, et y'en a tchi dithont tch'il a la t&ecirc;te cratchie, mais quand j'ouai d's expressions d'm&egrave;me v'la tchi m'fait toute suite penser qu&eacute; n&eacute; v'la un homme d'esprit extraordinnaithe, car nou n'&eacute;thait janmais pens&eacute; d'dithe d'it&eacute; d'un homme ordinnaithe.<br/>
<br/>

Y'a eune chose bein c&egrave;rtaine: "J.J.", comme il est affectuesement connu par touos ses anmins en J&egrave;rri, a du couothage et du sang-fraid &agrave; gogo. J'm'&egrave;rsouveins qu&eacute; quand l'Socialisme c'menchit &agrave; faithe s&eacute;n appathence dans l'&Icirc;le et qu' l'affaithe d'asse&ucirc;thance "S&eacute;curit&eacute; Sociale" vint d'vant L's &Ecirc;tats y'a eune v&icirc;ngtaine d'ann&eacute;es ou pus, j'tais iun des spectateurs dans la gal'lie publyique et j'n'ai janmais ou&iuml; un homme &ecirc;t' crititchi (j'allais qu&acirc;si dithe "bl&eacute;g&egrave;rd&eacute;!) comme i' l'fut aupr&egrave;s tch'il avait p&acirc;l&eacute; contre l'adoption.<br/>
<br/>

Dans chu temps-l&agrave;, comme &agrave; ch't heu, L's &Ecirc;tats 'taient compos&eacute;s d'eune douzaine, pus ou mains, d&eacute; membres-orateurs et l'restant d'membres presque silencieux. Nou p&acirc;le d&eacute; couoyer - ches'l&agrave; couoyissent tellement lus vouaix tch'i' n'font s&egrave;rvi qu'un mot par discours, l&eacute; mot "Pour" ou "Contre". Eh bein, ch&acirc;que membre-orateur crititchit "J.J." &agrave; san tou, et j'pensais qu&eacute; v'la tchi s'en allait l&icirc; faithe ma et l&eacute; d's'encouothagi d'janmais opposer autcheune chose dans la Chambre &agrave; l'av'n&icirc;n, mais &agrave; ma grande surpr&icirc;nse, quand i' s'm&acirc;tit sus ses pids d'dri&egrave;the pour r&ecirc;pondre a ses adv&egrave;rsaithes, il 'tait si calme et seux d'l&icirc;-m&egrave;me qu&eacute; nou-s-&eacute;thait pens&eacute; &agrave; l'ou&iuml; tch'il avait 't&eacute; lo&ucirc;s&eacute; &agrave; la pliaiche du contraithe. <br/>
<br/>

A m'n id&eacute;e, s'n attitude et san comport &agrave; ch't' occ&acirc;sion-l&agrave; a&icirc;dgit hardi &agrave; assolider sa carri&eacute;the politique tch'est si bein &ecirc;tablyie &agrave; ch't heu.<br/>
<br/>

<i><a href="lefeuvre.html">George d'La Forge.</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfforge.html">La Forge</a><p>

<li><a href="forgeux.html">L&eacute; Forgeux</a><p>
<li><a href="dunstan.html">L&eacute; f&eacute; d&eacute; j'va</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

