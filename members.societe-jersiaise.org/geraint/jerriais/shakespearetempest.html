<HTML>

<!-- Mirrored from members.societe-jersiaise.org/geraint/jerriais/shakespearetempest.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
<HEAD>
<TITLE>La Temp&ecirc;te</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Temp&ecirc;te</h2>
d&eacute; William Shakespeare</font></center><p>

&nbsp;<p>


<center><font color="#215e21"><h3>O&ugrave;'est qu'la bourde chuche, j'chuche &eacute;tout</h3>
Where the bee sucks, there suck I</font></center><p>

<CENTER><TABLE><TR><TD>
O&ugrave;'est qu'la bourde chuche, j'chuche &eacute;tout:<br/>
couochi dans du jaune coucou;<br/>
J'm'y couoche quand l&eacute; cahouain crie.<br/>
j'vole sus l'dos d'eune ca&ucirc;que-souothis<br/>
souotr&eacute; l'&Ecirc;t&eacute; bein heutheux.<br/>
Bein heutheux, bein heutheux j'vivthai achteu<br/>
souos la branque flieuthie d'un bouais bein ombreux.<br/>
<br/>

<i><a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>
&nbsp;<p>
&nbsp;<p>



&nbsp;<p>

<center><font color="#215e21"><h3>Acte 1, sc&egrave;ne 2</h3></font></center><p>
&nbsp;<p>

<div style=" text-align: left; text-indent: 0px; padding: 0px 0px 0px 0px; margin: 0px 0px 0px 0px;"><table width="100%" border="0" cellpadding="5" cellspacing="2" style="border-width: 0px; background-color: #ffffff;">
<tr valign="top">
<td width="99"><b>Ariel</b>
<br />
</td>
<td width="412"> Salut, grand ma&icirc;t'! J't&eacute; salue, Messire! J'veins<br/>
accomplyi tout tan d'si: si ch'est d'voler,<br/>
d'nagi, d&eacute; d'valer dans l'br&ucirc;l&icirc;n, d'cachi<br/>
les nouages nouachis, tout chein qu'tu veurs d'mander -<br/>
c'mande Ariel et tout san sc&icirc;n.<br/><br />
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">&nbsp; &nbsp; &nbsp; &nbsp; &nbsp; &nbsp; &nbsp; &nbsp;  &nbsp; &nbsp; &nbsp; &nbsp; &nbsp; &nbsp; &nbsp; &nbsp; As-tu,<br/>
fa&icirc;t&eacute;, gr&eacute;e recta la temp&ecirc;te coumme j'dis?<br/><br />
</td>
</tr>
<tr valign="top">
<td width="99"><b>Ariel</b><br />
</td>
<td width="412"> Jusqu'au picot.<br/>
J'abordis l'navithe du rouai, drait au nez,<br/>
pis dans la c&ocirc;sse, sus l'pont, dans ch&acirc;que cabanne,<br/>
en &ecirc;m&acirc;nue j'fliambis, pis j'm'&ecirc;cliatchis<br/>
pouor br&ucirc;ler ch&icirc;n' et l&agrave;, d'la heuni&eacute;the,<br/>
&egrave;s v&egrave;rgues, sus la beaupr&eacute;e, j'y br&ucirc;lis cliai<br/>
&eacute;pis m'rassemblyis. L's &ecirc;parts d'Jupit&egrave;r,<br/>
ches av&egrave;rtis d'&ocirc;rage, n'fa&icirc;thaient pon pus<br/>
d'fr&eacute;meu ni d'fr&eacute;douoillage; les feurs et cras<br/>
d'la soufr&eacute;thie souinne sembliaient assailli<br/>
l'pi&ecirc;ssant Nepteune et &ecirc;louochi ses lou&ecirc;mes,<br/>
d&ecirc;ladgi san didget.<br/><br />
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;   Man nobl'ye fa&icirc;t&eacute;!<br/>
Tchi qui pou&ocirc;rrait st&eacute;ner un 't&eacute; sabbat<br/>
bravement sans bisc&acirc;thier?<br/><br />
</td>
</tr>
<tr valign="top">
<td width="99"><b>Ariel</b><br />
</td>
<td width="412">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;  N'y'avait fis d'&acirc;me<br/>
tchi n'tait pon hors d&eacute; s&eacute;, n'&ecirc;canchait pon<br/>
au m'sesp&eacute; d's &ecirc;capp&eacute;es. Sauf les mat'lots,<br/>
tous drotch&icirc;tent ho'-l'bord dans la boul&eacute;e d'm&eacute;.<br/>
J'fliambais acant&eacute; ieux: l'pr&icirc;nce F&egrave;rdinand,<br/>
l&eacute; fis du rouai, &egrave;s g'veux raides en pitchets,<br/>
fut l'preunmyi dans l'ieau, dit: &quot;L'enf&eacute; est vi&egrave;de<br/>
et touos ses dgi&acirc;bl'yes sont 'ch&icirc;n!&quot;<br/><br />
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;  Bein fait, fa&icirc;t&eacute;!<br/><br />
</td>
</tr>

</table>
</div>

<br/>


&nbsp;<p>

<center><font color="#215e21"><h3>Acte 1, sc&egrave;ne 2</h3></font></center><p>
&nbsp;<p>

<div style=" text-align: left; text-indent: 0px; padding: 0px 0px 0px 0px; margin: 0px 0px 0px 0px;"><table width="100%" border="0" cellpadding="5" cellspacing="2" style="border-width: 0px; background-color: #ffffff;">

<tr valign="top">
<td width="99"><b>Ariel</b>
<br />
</td>
<td width="412"> Y'a-t-i' acouo du train? D'pis qu'ou m'peinez<br/>
Souv'n'-ous d&eacute; vrai d'chein qu'ou m'avez prom&icirc;ns<br/>
qu'ou n'avez pon ag'v&eacute;.<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qu&eacute; tchi? Oua&icirc;n&acirc;tre?<br/>
Tch'est qu'tu peux m'd&eacute;mander?<br/>
</td>
</tr>
<tr valign="top">
<td width="99"><b>Ariel</b>
<br />
</td>
<td width="412"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma lib&egrave;rt&eacute;.<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">D'vant qu'ch&eacute; sait t&egrave;rm&eacute;? Nou-fait!<br/>
</td>
</tr>
<tr valign="top">
<td width="99"><b>Ariel</b>
<br />
</td>
<td width="412"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;S'i' vos plia&icirc;t,<br/>
N'oubliez pon qu&eacute; j'vos ai bein s&egrave;rvi<br/>
n'ai n&eacute;ment mentu ni m&ecirc;pr&icirc;ns, gr&eacute;e tout<br/>
sans hyie ni honn'nie. Ou m'prom&icirc;ntes d&eacute; m&ecirc;me<br/>
d&eacute; m'd&ecirc;mett' un douze-mais.<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">&nbsp;&nbsp;&nbsp;&nbsp;&nbsp;&nbsp;&nbsp;&nbsp;As-tu roubli&eacute;<br/>
d&eacute; tchi torment qu'j&eacute; t'lib&eacute;this?<br/>
</td>
</tr>
<tr valign="top">
<td width="99"><b>Ariel</b>
<br />
</td>
<td width="412"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;N&acirc;nn&icirc;n.<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">Si-fait! Tu crai qu'ch'est trop d'piler la v&acirc;se<br/>
d&eacute; l'avanteu sa&ucirc;ss&eacute;e,<br/>
d&eacute; cou&ocirc;rre ava&ucirc; l'vent tchi cout&egrave;le du Nord,<br/>
d&eacute; m'ner man d&ecirc;m'n&icirc;n &egrave;s minnes d&eacute; la T&egrave;rre<br/>
quandi qu'il aubeg&egrave;le d&ucirc;.<br/>
</td>
</tr>
<tr valign="top">
<td width="99"><b>Ariel</b>
<br />
</td>
<td width="412"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou-fait, ma&icirc;t'!<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">Tu mens, brute &ecirc;m&acirc;nue! As-tu roubli&eacute;<br/>
la chorchi&eacute;the Sycothax, malinne, crotchie<br/>
les deux buts en iun? L'as-tu don roubli&eacute;?<br/>
</td>
</tr>
<tr valign="top">
<td width="99"><b>Ariel</b>
<br />
</td>
<td width="412"> N&acirc;nn&icirc;n, ma&icirc;t'.<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si-fait! O&ugrave;'est qu'ou fut n&eacute;e? Di!<br/>
</td>
</tr>
<tr valign="top">
<td width="99"><b>Ariel</b>
<br />
</td>
<td width="412"> En Alger, Ma&icirc;t'.<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh ch'tait-i'? j'dai tr&eacute;jous<br/>
eune fais par mais t'&egrave;rdithe chein qu'tu'as 't&eacute;, t&eacute;,<br/>
chein qu'tu'as oubli&eacute;. Chutte n&eacute;the m&eacute;the Sycothax<br/>
pouor touos ses ma&ucirc;faits, toute sa chorchel'lie<br/>
qu'nou n'st&egrave;ne pon d'ou&iuml;, fut bannie, coumme tu l'sai,<br/>
d'Alger. Mais pouor chein qu'ou 'tait &agrave; porter<br/>
nou n'voulait pon la tuer. Ch'n'est-i' pon vrai?<br/>
</td>
</tr>
<tr valign="top">
<td width="99"><b>Ariel</b>
<br />
</td>
<td width="412"> Si-dgia!<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">Chutte vielle ha&icirc;ngre encheinte fut am'n&eacute;e ich&icirc;n<br/>
et la&icirc;ssie par les navidgants. Et t&eacute; -<br/>
m'n escliave, coumme tu m'dis - tu 'tais san s&egrave;rvant,<br/>
et viyant qu'tu 'tais un esprit trop f&icirc;n<br/>
pouor accomplyi ses b&acirc;sses qu&eacute;mandes ni&ecirc;sibl'yes<br/>
et r'f&ucirc;sait ses hauts affits, ou t'cliouit<br/>
atout l'pus grand pouver d'ses dgi&acirc;bliot&icirc;ns,<br/>
sa tch&icirc;nte d&eacute; tchi qu'ou n'put pon s'd&ecirc;m&acirc;rri,<br/>
dans un p&icirc;n froutchi. Et dans chu creux-l&agrave;<br/>
&egrave;s agou&icirc;ns, tu restis emprisonn&eacute;<br/>
eune douzaine d'ann&eacute;es. Mais lyi, ou mouothit<br/>
en t'la&icirc;ssant l&agrave; &agrave; gronner et gr&icirc;nchi<br/>
pi&eacute;the qu'eune meule tch'&ecirc;tampe. &Agrave; chu temps ch't' &icirc;let<br/>
- s&eacute;non pouor chu fis qu'oulle y lapinnit,<br/>
chu fou&ocirc;ngnot d'chorchillon - 'tait viant d'&acirc;mes<br/>
et d&ecirc;peupli&eacute;.<br/>
</td>
</tr>
<tr valign="top">
<td width="99"><b>Ariel</b>
<br />
</td>
<td width="412"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, Caliban, san fis<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">J't&eacute; l'dis, ma f&eacute;, ch'est li, chu Caliban,<br/>
qu&eacute; j'garde achteu pouor m's&egrave;rvi. Tu saithais<br/>
mus dans tchi ma qu&eacute; j't&eacute; trouvis. Tes hou&icirc;ns<br/>
fa&icirc;thaient les loups hue&ucirc;ler et p&egrave;rchaient l'tchoeu<br/>
d'ourses courtes d&eacute; p&eacute;; ch'tait eune tortuthe &egrave;s &acirc;mes<br/>
cond&acirc;mn&eacute;s qu&eacute; la chorchi&eacute;the Sycothax<br/>
n&eacute; pou&ocirc;rrait d'aut' en cachi. Ch'tait man sc&icirc;n,<br/>
quand j'arrivis et t'ou&iuml;s, tchi fit d&ecirc;lier<br/>
l'p&icirc;n pouor t&eacute; lib&eacute;ther.<br/>
</td>
</tr>
<tr valign="top">
<td width="99"><b>Ariel</b><br />
</td>
<td width="412"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;J'vos r'm&egrave;rcie, ma&icirc;t'.<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">Si tu'en gronne acouo, j&eacute; choqu'thai un tch&ecirc;ne<br/>
et t'y fiqu'thai dans sa couoth&eacute;e notche&ucirc;the<br/>
pouor y braithe douze Hivi&egrave;rs.<br/>
</td>
</tr>
<tr valign="top">
<td width="99"><b>Ariel</b><br />
</td>
<td width="412">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Extch&ucirc;thez-m&eacute;.<br/>
J'r&ecirc;ponn'nai tr&eacute;jous &agrave; vos bouonnes qu&eacute;mandes<br/>
et ch&icirc;n' et l&agrave; f'thai m'n esprit'tie douochement.<br/>
</td>
</tr>
<tr valign="top">
<td width="99"><b>Prosp&eacute;tho</b><br />
</td>
<td width="412">Fai d'm&ecirc;me, &eacute;pis &agrave; la f&icirc;n d'deux journ&eacute;es<br/>
j't'abanonn'nai.<br/>
</td>
</tr>
<tr valign="top">
<td width="99"><b>Ariel</b><br />
</td>
<td width="412">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah man ma&icirc;t', est-i' nobl'ye!<br/>
Tch'est qu'j&eacute; f'thai don? Dites-m&eacute;: tch'est qu'j&eacute; f'thai don?<br/>
</td>
</tr>
</table>
</div>






&nbsp;<p>
&nbsp;<p>

<center><font color="#215e21"><h3>Acte 1, sc&egrave;ne 2</h3></font></center><p>
&nbsp;<p>

<div style=" text-align: left; text-indent: 0px; padding: 0px 0px 0px 0px; margin: 0px 0px 0px 0px;"><table width="100%" border="0" cellpadding="5" cellspacing="2" style="border-width: 0px; background-color: #ffffff;">
<tr valign="top">
<td width="99"><b>Caliban</b><br/><br />
</td>
<td width="412">Ch't' &icirc;le est &agrave; m&eacute;, par Sycothax ma m&eacute;the,<br/>
et tu m'l'as vol&eacute; dgia! Quand tu'arrivis,<br/>
tu soulais m'fliatter, m'faithe plia&icirc;si, m'bailli<br/>
d&eacute; l'ieau tremp&eacute;e d'gradiles, et m'ens&icirc;ngni<br/>
comme tchi app'ler la grande veue et la p'tite<br/>
tchi br&ucirc;lent et niet' et jeu, et j't'aimais bein<br/>
et t'mouontrais toutes les miyeu pi&egrave;ches d&eacute; l'&icirc;le:<br/>
les bouoillons, salinnes, dous, d's&egrave;rts et c&ocirc;tis.<br/>
Dgi&acirc;tre sait qu'j&eacute; l'fis! Qu'les chorch&eacute;thons<br/>
d'Sycothax tchaient sus t&eacute;: pou&egrave;rs et l&icirc;nmaches!<br/>
Car j'sis, ra&icirc;que m&eacute;, touos les sujets qu&eacute; tu'as,<br/>
m&eacute; tchi 'tais man rouai &agrave; m&eacute; - tu m'encotte<br/>
dans chutte rocque-ch&icirc;n, quandi qu'tu m'en confisque<br/>
tout l'restant d'l'&icirc;le.<br/><br />
</td>
</tr>
<tr valign="top">
<td width="99"><b>Prosp&eacute;tho</b><br/><br />
</td>
<td width="412">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Tchil escliave d&eacute; menn'ties<br/>
tchi r&ecirc;pond ra&icirc;que &egrave;s clyippes au run d'caresses!<br/>
J't'ai souongni, manni&eacute;the d&eacute; m'luque, j&eacute; t'louogeais<br/>
siez m&eacute; entr&eacute;ch&icirc;n qu'tu voul&icirc;sse violer<br/>
l'honneu d'ma chi&eacute;the fil'ye.<br/><br />
</td>
</tr>
<tr valign="top">
<td width="99"><b>Caliban</b><br/><br />
</td>
<td width="412">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; P&ucirc;sse-t-i' &ecirc;t' ag'v&eacute;!<br/>
Tu m'emp&ecirc;chis. J'&eacute;thais peu peuplier ch't' &icirc;le <br/>
d'eune c&acirc;l&eacute;e d'Calibans.<br/><br />
</td>
</tr>
<tr valign="top">
<td width="99"><b>Mithanda</b><br/><br />
</td>
<td width="412">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ma&ucirc;fait escliave!<br/>
tchi n'&egrave;rchait dg&eacute;the la m&egrave;rque d'un br&icirc;n d'bou&ocirc;nt&eacute;,<br/>
&eacute;tant r&icirc;lyi d'tout ma! J'en eus pitchi,<br/>
m'en d'mentis d&eacute; t'faithe p&acirc;ler, t'ens&icirc;ngnais<br/>
ch&acirc;que heuthe d&eacute; tchi - quand t&eacute;, &icirc;ngnot sauvage,<br/>
tu d&ecirc;rengliais &agrave; tort, en br&eacute;dendgant<br/>
coumme un bruta. Pis j&eacute; t'fis ra&icirc;thonner<br/>
en patholes cliaithes et puthes. Mais en &ecirc;pu,<br/>
tu d&ecirc;gou&ocirc;silyis tout ch'qu'tu'as peu pr&ecirc;chi<br/>
pouor l'renvyer sus la maie. N&eacute; v'l&agrave; pouortchi<br/>
qu'en justice tu'es blioutchi dans chu rotchi,<br/>
t&eacute; tch'as bein m&eacute;thit&eacute; pus qu'eune pr&icirc;thon.<br/><br />
</td>
</tr>
<tr valign="top">
<td width="99"><b>Caliban</b><br/><br />
</td>
<td width="412">Tu m'as appr&icirc;ns ta langue, et j'en profite:<br/>
ch'est qu'j&eacute; saithai t'ma&ucirc;dithe - qu'la mouothinne t'prenge<br/>
pouor m'aver duit en tan d'vis!<br/>
<br />
</td>
</tr>
</table>
</div>
&nbsp;<p>

&nbsp;<p>


&nbsp;<p>

<center><font color="#215e21"><h3>Acte 5, sc&egrave;ne 1</h3></font></center><p>
&nbsp;<p>
<CENTER><TABLE><TR><TD>

Vous, p'tits fa&icirc;tchieaux d'monts, dous, mathes et boua&icirc;s'sies<br/>
et vous tch'&egrave;s sablions sans y m&egrave;rtchi d'pas<br/>
chassez Nepteune au r'tchiyant, et au fliot<br/>
happez la pathe; d'mi&eacute;-poupettes tchi dansez<br/>
au cliai d'la leune les rondasses sus la bli&ecirc;te<br/>
o&ugrave;'est qu'la g&egrave;rche n&eacute; pa&icirc;t pon; et vous tch'aimez<br/>
so&ucirc;fflier des v&ecirc;nes-d&eacute;-loup &agrave; m&icirc;nniet, tchi<br/>
jouez aupr&egrave;s l'couvre-feu; atout l'a&icirc;gue d&eacute; tchi<br/>
ouaithe qu'ou s&eacute;yiz faillis, j'ai embli&acirc;s&eacute;<br/>
l'sol&eacute; d'm&eacute;jeu, mo&ucirc;tchi les brises d&eacute; d'bat,<br/>
et m&acirc;rri la v&egrave;rte m&eacute; d'auve la bliue votte<br/>
pouor faithe tr&eacute;fi: et j'ai satchi du feu<br/>
d&eacute; pathe auve l'&ocirc;rage pouor g'liver l'fort tch&ecirc;ne<br/>
auve l'&ecirc;part du Bou&ocirc;n Dgieu, et l'd&ucirc; rotchi<br/>
j'ai fait drotchi, et &ecirc;t&egrave;rr&eacute; les trous<br/>
&egrave;s p&icirc;ns et c&egrave;dres; &agrave; man c'mandement les f&ocirc;sses<br/>
ont d&ecirc;t&acirc;n&eacute; lus dormeurs &agrave; banon<br/>
par man sc&icirc;n. Mais chu pouver-ch&icirc;n d'chorchi<br/>
j'&egrave;rnonche ich&icirc;n, et quand j'&eacute;thai envy&eacute;<br/>
du chant des hauts cieux, chein qu&eacute; j'fais achteu,<br/>
pouor mett' en affit lus esprits sus ch't air<br/>
&agrave; les charmer, &eacute;pis j'b&ucirc;ch'chai ma chouque,<br/>
l'&egrave;nt&egrave;rr'rai tchiques braichies avant souos t&egrave;rre,<br/>
et &agrave; d&ecirc;main d'autchun pliomb &agrave; sonder<br/>
j'ny&ecirc;thai man livre.<br/>

</TD></TR></TABLE></CENTER>



&nbsp;<p>


&nbsp;<p>

<center><font color="#215e21"><h3>Acte 3, sc&egrave;ne 2</h3></font></center><p>
&nbsp;<p>

<CENTER><TABLE><TR><TD>

N'ayiz pon d'peux; l'&icirc;le est remplyie d'tinn&eacute;<br/>
et d't&icirc;nt'tie tchi r&ecirc;jouit et n'fait pon d'ma.<br/>
Par bord&eacute;e des milles cordes tr&eacute;ssonnent tout l'tou<br/>
d'mes ouothelles, et par bord&eacute;e des vouaix sonnent<br/>
tchi, si j&eacute; m'tais r&ecirc;vilyi d'eune t&acirc;n&eacute;e,<br/>
m&eacute; f'thont rendormi, &eacute;pis en r&ecirc;vant<br/>
j'craithais qu'il en tch&egrave;rrait du ciel d&eacute; l'or<br/>
si les nouages lus ouvraient; en m'r&ecirc;vilyant<br/>
j'plieuthais pouor &egrave;r'r&ecirc;ver.<br/>

</TD></TR></TABLE></CENTER>

&nbsp;<p>


&nbsp;<p>


<center><font color="#215e21"><h3>Acte 4, sc&egrave;ne 1</h3></font></center><p>
&nbsp;<p>
<CENTER><TABLE><TR><TD>

Not' r&ecirc;villon veint &agrave; f&icirc;n. Ches acteurs<br/>
coumme j'vos ai dit 'taient touos d's esprits &eacute;pis<br/>
ont d&ecirc;pens&eacute; en l'air, en a&ucirc;tchies d'air:<br/>
et, coumme la b&acirc;tithie sans bas d&eacute; chutte v&icirc;sion,<br/>
les tours enhathinn&eacute;es, les bieaux mangni&egrave;rs,<br/>
les templ'yes d&eacute; nobli&egrave;che, et m&ecirc;me chu grand gli&ocirc;be,<br/>
v&eacute;the-dgia, tous tch'y d'meuthent en s'sont d&ecirc;cachis<br/>
et, coumme chutte pathade d'appathences passecrite,<br/>
n'y la&icirc;ss'sont pon d'oua&icirc;rage. Nous j'soummes d'it&eacute;<br/>
d&eacute; tchi qu'les r&ecirc;ves sont gr&eacute;es, et not' p'tite vie<br/>
est r'c&egrave;rcli&eacute;e d'eune somm&eacute;.<br/>

</TD></TR></TABLE></CENTER>

&nbsp;<p>

&nbsp;<p>



<br/>

<br/>

<center><font color="#215e21"><h3>Ch&icirc;n braiches ava, tan p&eacute;the g&icirc;t l&agrave;</h3>
<i>Full fathom five thy father lies</i></font></center><p>

<CENTER><TABLE><TR><TD>
Ch&icirc;n braiches ava, tan p&eacute;the g&icirc;t l&agrave;;<br/>
ses os sont tou&ocirc;nn&eacute;s en cor&acirc;l;<br/>
en p&egrave;rles, ses i&egrave;rs ont p&acirc;ss&eacute; l'pas;<br/>
s&eacute;n atonmie, toute s&eacute;n oss&acirc;le<br/>
changies par l'tou&ocirc;nnement d'la math&eacute;e<br/>
en d&eacute; tchi chi et chifath&eacute;.<br/>
Les s&eacute;raines sonnent sa clioche d'amors:<br/>
cly&icirc;nclias.<br/>
&Ecirc;coute! J'les ouai - i' sonnent sa mort.<br/>


</TD></TR></TABLE></CENTER>


<br/>

<br/>







&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="shakespeare.html">Shakespeare</a><p>
<li><a href="shakespeare2.html">Tchiques br&eacute;delles d&eacute; Shakespeare</a><p>
<li><a href="rchardii.html">Chu tr&ocirc;ne royal de Rou&eacute;s</a><p>
<li><a href="shake2.html">En m&eacute;mou&egrave;re de Shakspeare</a><p>
<li><a href="shake1.html">A William Shakespeare</a><p>
<li><a href="shakespeare3.html">Un Tas d'brit entouor rein</a><p>
<li><a href="patates_fricachies.html">Patates Fricachies</a><p>
<li><a href="feessaintbrelade.html">Les Fe&eacute;s &agrave; Saint Br&eacute;lade</a><p>


&nbsp;<p>
<dd><i>Pi&egrave;ches d&eacute; Shakespeare:</i><p>
<li><a href="shakespearedream.html">Un R&ecirc;ve &agrave; la Saint Jean</a><p>
<li><a href="shakespearehamlet.html">Hamlet</a><p>
<li><a href="shakespearetempest.html">La Temp&ecirc;te</a><p>
<li><a href="shakespearemuchado.html">Un Tas d'Brit Entouor Rein</a><p>
<li><a href="shakespearemacbeth.html">Macbeth</a><p>
<li><a href="shakespeareviernoue.html">L&eacute; Vi&egrave;r Nou&eacute;, ou Comme ou voulez</a><p>
</dd>

&nbsp;<p>
<dd><i>Sonnets d&eacute; Shakespeare:</i><p>
<li><i>Sonnet 1:</i><p>
<ul>
<li><a href="sonnet1.html">1: Les pus belles criatuthes d&eacute;vthaient lus r'faithe</a><p>
<li><a href="sonnet1a.html">1: Des belles et bieaux j'en voulons d'abou&ocirc;n pus</a><p>
</ul>
<li><a href="sonnet2.html">2: Quand quarante hivi&egrave;rs t'&eacute;thont tch&eacute;thu&eacute;</a><p>
<li><a href="sonnet3.html">3: &Egrave;rgarde tan mitheux; di au chein qu'tu'y vai</a><p>
<li><a href="sonnet4.html">4: G&acirc;zouoilleux gr&acirc;cieux, pouortchi qu'tu t'd&ecirc;s'menche</a><p>
<li><a href="sonnet5.html">5: Ches heuthes tch'ont travailli douochement pouor graie</a><p>
<li><a href="sonnet6.html">6: N'la&icirc;sse pon l&eacute; rigot d'main d'Hiv&eacute; gr&icirc;nmer</a><p>
<li><a href="sonnet7.html">7: &Agrave; sinne d&eacute; jeu l'rouai gr&acirc;cieux cache v&egrave;rs l'Vou&ecirc;t</a><p>
<li><a href="sonnet8.html">8: Man sounneux, pouortchi ou&iuml; ch't air aigr&eacute;ment?</a><p>
<li><a href="sonnet9.html">9: Es-tu &ecirc;pe&ucirc;th&eacute; qu'ta veuve t&eacute; plieuth'tha</a><p>
<li><a href="sonnet10.html">10: Tchil affront&eacute;! N'&ocirc;se pon dithe qu&eacute; tu'es d'hait</a><p>
<li><a href="sonnet11.html">11: Tu vieillis, v&eacute;the, tout coumme tu'es rajanni</a><p>
<li><a href="sonnet12.html">12: Quand j'compte les heuthes tchi p&acirc;ssent s'lon la sonn'nie</a><p>
<li><a href="sonnet13.html">13: Ah mais, qu'tu f&ucirc;sse t&eacute;-m&ecirc;me! Mais man tchoeu, tu'es</a><p>
<li><a href="sonnet14.html">14: Ch'n'est pon &egrave;s &ecirc;tailes qu&eacute; j'tchil'ye mes avis</a><p>

<li><i>Sonnet 15:</i><p>
<ul>
<li><a href="sonnet15.html">15: Quand j'pense qu&eacute; tout chein tchi cra&icirc;t reste parfait</a><p>
<li><a href="sonnet15a.html">15: I' m'sembl'ye qu&eacute; tout chein qu'nou vait tchi fleuthit</a><p>
</ul>
<li><a href="sonnet16.html">16: Mais pouortchi pon d'un mouoyen bein pus fort</a><p>

<li><i>Sonnet 17:</i><p>
<ul>
<li><a href="sonnet17.html">17: Mes v&egrave;rsets &agrave; l'av'n&icirc;n, tchi qu'les craithait</a><p>
<li><a href="sonnet17a.html">17: Les gens &agrave; v'n&icirc;n n'craithaient pon ma po&eacute;sie</a><p>
</ul>

<li><i>Sonnet 18:</i><p>
<ul>
<li><a href="sonnet18.html">18: Es-tu, ma belle, coumme eune journ&eacute;e d'&Ecirc;t&eacute;!</a><p>
<li><a href="sonnet18a.html">18: J'dithais qu'un jour d'&Ecirc;t&eacute; lit dans ta fache</a><p>
</ul>

<li><i>Sonnet 19:</i><p>
<ul>
<li><a href="sonnet19.html">19: Temps affanm&eacute;! &Egrave;rbouffle les gr&icirc;ns &egrave;s lions</a><p>
<li><a href="sonnet19a.html">19: Oh temps! tu p&acirc;sse, et les lions n'gr&icirc;nm'thont pus</a><p>
</ul>


<!-- <li><a href="sonnet20.html">20: </a><p> -->
<li><a href="sonnet21.html">21: M&eacute;, j&eacute; n'trouve ni bieaut&eacute; ni bieaux v&egrave;rsets</a><p>
<li><a href="sonnet22.html">22: Man mitheux m'&ecirc;cliandre s'i' dit qu&eacute; j'sis vyi</a><p>
<li><a href="sonnet23.html">23: Coumme un acteu malaufait sus la strade</a><p>
<li><a href="sonnet24.html">24: M&eacute;n yi a jou&eacute; l'peintre et a peintuth&eacute;</a><p>
<li><a href="sonnet25.html">25: Oh vous sus tchi l's &ecirc;tailes sou&ocirc;rithent, m&ecirc;ssieux</a><p>
<li><a href="sonnet26.html">26: Ma&icirc;t' d&eacute; m'n amour &agrave; tchi qu'j'sis amath&eacute;</a><p>
<li><i>Sonnet 27:</i><p>
<ul>
<li><a href="sonnet27.html">27: Quand, &ecirc;couochi d'travas, j'couors m&eacute; couochi</a><p>
<li><a href="sonnet27a.html">27: Tchiyant d'somm&eacute;, et d'sithant man p'tit liet</a><p>
</ul>
<li><a href="sonnet28.html">28: Coumme tchi don r'v&eacute;n&icirc;n entchi&eacute;thement tchoeuthu</a><p>
<li><a href="sonnet29.html">29: Quand, ahont&eacute; du monde et d&ecirc;connu</a><p>
<li><a href="sonnet30.html">30: &Agrave; m'n assembli&eacute;e d&eacute; murmuthes et m&eacute;mouaithes</a><p>
<li><a href="sonnet31.html">31: &Agrave; ta braichie sont chi&eacute;this touos ches tchoeurs</a><p>
<li><a href="sonnet32.html">32: S'tu vis pus longtemps qu'man jour accomplyi</a><p>
<li><a href="sonnet33.html">33: J'ai veu chent fais l&eacute; r'gard du jour couvri</a><p>
<li><a href="sonnet34.html">34: Pouortchi qu'tu m'prom&icirc;ns un 't&eacute; bieau mat&icirc;n</a><p>
<li><a href="sonnet35.html">35: N&eacute; sai pus triste en r'viyant tes m&ecirc;faits</a><p>
<li><a href="sonnet36.html">36: Nous deux, j'dai dithe, j'd&eacute;vth&ecirc;mes nos d'saccouplier</a><p>
<li><a href="sonnet37.html">37: Coumme un p&eacute;the en vieill&egrave;che s'abuse &agrave; vaie</a><p>
<li><a href="sonnet38.html">38: Coumme tchi qu'ma Muse pou&ocirc;rrait mantchi d'sujet</a><p>
<li><a href="sonnet39.html">39: Coumme tchi qu&eacute; j'chant'tai bouonnement ta valeu</a><p>
<li><a href="sonnet40.html">40: Tchein touos mes tchoeurs, man tchoeu - v&eacute;the, prend les touos</a><p>
<li><a href="sonnet41.html">41: Tu fais du m&ecirc;ch&eacute; d'mousse en lib&egrave;rt&eacute;</a><p>
<li><a href="sonnet42.html">42: Si ch'est qu'tu l'as, ch'n'est pon l&agrave; man malheu</a><p>
<li><a href="sonnet43.html">43: Si j'dors, n&eacute; v'l&agrave; les heuthes quand j'ouvre les i&egrave;rs</a><p>
<!-- <li><a href="sonnet44.html">44: </a><p> -->
<!-- <li><a href="sonnet45.html">45: </a><p> -->
<li><a href="sonnet46.html">46: Man tchoeu et m'n yi font eune bat&acirc;le d&eacute; flieurs</a><p>
<li><a href="sonnet47.html">47: Man tchoeu a p&acirc;ss&eacute; contrat auve man yi</a><p>
<!-- <li><a href="sonnet48.html">48: </a><p> -->
<li><a href="sonnet49.html">49: Entr&eacute;ch&icirc;n qu'tu m'sgorne - s'tu t'en vas m'sgorner</a><p>
<li><a href="sonnet50.html">50: J'sis-t-i' &agrave; gabather b'samment en viage!</a><p>
<li><a href="sonnet51.html">51: M'n amour extch&ucirc;th'tha man bidet pi&egrave;rcheux</a><p>
<li><i>Sonnet 52:</i><p>
<ul>
<li><a href="sonnet52.html">52: Coumme l&eacute; gr&icirc;ncheux, j'ai eune cli&eacute; argent&eacute;e</a><p>
<li><a href="sonnet52a.html">52: Ma cli&eacute; tchi ouvritha ta belle s&eacute;the&ucirc;the</a><p>
<li><a href="sonnet52b.html">52: J'sis coumme un milsoutchi d&eacute; tchi la cli&eacute;</a><p>
</ul>
<li><a href="sonnet53.html">53: D&eacute; tchi faichon qu'tu'es, t&eacute;? D&eacute; tchi qu'tu'es gr&eacute;e</a><p>
<li><a href="sonnet54.html">54: Combein qu'la bieaut&eacute; sembl'ye pus embellie</a><p>
<li><a href="sonnet55.html">55: Ch'n'est pon la Pyramide, ni l'vi&egrave;r grannit</a><p>
<li><a href="sonnet56.html">56: Amour, rafra&icirc;chis ta fache, qu'nou n'diche pas</a><p>
<li><a href="sonnet57.html">57: Viyant qu&eacute; j'sis tan s&egrave;rveux, j'p&acirc;sse mes si&egrave;rs</a><p>
<li><a href="sonnet58.html">58: Si ch'est par tchique dgieu qu&eacute; j&eacute; t'sis sou&ocirc;m&icirc;ns</a><p>
<li><a href="sonnet59.html">59: S'i' n'y'a rein d'nouv&eacute;, mais tout chein tch'i' y'a</a><p>
<li><a href="sonnet60.html">60: Coumme les lou&ecirc;mes aboulent, lus lanchent sus l'galot</a><p>
<li><a href="sonnet61.html">61: Veurs-tu qu't&eacute;n &icirc;nmage atote mes pa&ucirc;pi&eacute;thes</a><p>
<li><a href="sonnet62.html">62: J'm'&egrave;rgarde tr&eacute;jous atout un yi d'vandg&icirc;the</a><p>
<li><a href="sonnet63.html">63: Quand l's ans l&icirc;'&eacute;thont bailli eune talmo&ucirc;se</a><p>
<li><a href="sonnet64.html">64: Quand j'ai veu l'Temps tch'&icirc;nflyige ses &ecirc;gr&icirc;nflias</a><p>
<li><a href="sonnet65.html">65: Les math&eacute;es, l'grannit, la t&egrave;rre et l'm&eacute;ta</a><p>
<li><a href="sonnet66.html">66: L&acirc;ss&eacute; d'ches'-ch&icirc;n, j'voudrais m'&egrave;rp&ocirc;ser, mort</a><p>
<li><a href="sonnet67.html">67: Pouortchi qu'i' vit don acant&eacute; ch't ohi</a><p>
<li><a href="sonnet68.html">68: Sa fache d&eacute; m&ecirc;me a enfachi l'vi&egrave;r temps</a><p>
<li><a href="sonnet69.html">69: Quand l'yi du monde t'&egrave;rgarde, tu l'&ecirc;galue</a><p>
<li><a href="sonnet70.html">70: Si tu'es blia&ucirc;m&eacute;, tu n'en s'sa pon failli</a><p>
<li><a href="sonnet71.html">71: N&eacute; m'plieuthe pon un br&icirc;n pus aupr&egrave;s ma mort</a><p>
<li><a href="sonnet72.html">72: I' n'est pon d'm&ecirc;tchi qu'nou t'faiche t'acconter</a><p>
<li><a href="sonnet73.html">73: &Egrave;rgarde-m&eacute; bein - &ecirc;v'ch&icirc;n, j&eacute; m'sis s'tembri</a><p>
<li><a href="sonnet74.html">74: Mais sai heutheux quand j's'sai d'un co blioutchi</a><p>
<li><a href="sonnet75.html">75: Tu'es don &agrave; m'n esprit toute sa nou&ocirc;rrituthe</a><p>
<li><a href="sonnet76.html">76: Pouortchi qu'mes v&egrave;rsets manquent d&eacute; ches ordgi&egrave;rs</a><p>
<li><a href="sonnet77.html">77: Tan mitheux t'mouontre coumme tchi qu&eacute; tu'es &acirc;gi</a><p>
<li><a href="sonnet78.html">78: Ouaithe qu&eacute; j't'aie &ecirc;mo&ucirc;tchi pouor m'&icirc;nspither</a><p>
<li><a href="sonnet79.html">79: Quandi qu'j'&egrave;rcli&acirc;mais t'n a&icirc;gue &agrave; man tout seu</a><p>
<li><a href="sonnet80.html">80: J'ai-t-i' l'failli quand j'&ecirc;cris entouor t&eacute;</a><p>
<li><a href="sonnet81.html">81: Si j'&ecirc;cris des bieaux v&egrave;rsets sus ta mort</a><p>
<li><a href="sonnet82.html">82: Ma Muse, j'l'adveins, n'tait pon ta parchonni&eacute;the</a><p> 
<li><a href="sonnet83.html">83: J'n'ai janmais creu qu&eacute; j'dai haler t'n &icirc;nmage</a><p>
<li><a href="sonnet84.html">84: Coumme tchi dithe pus qu'chennech&icirc;n: coumme tchi louangi</a><p>
<li><a href="sonnet85.html">85: Ma Muse, tch'a l'filet, s'tait par courtoua&icirc;sie</a><p>
<li><a href="sonnet86.html">86: Ch'fut-i' l'papefi d'san fi&egrave;r fieillet d'papi</a><p>
<li><a href="sonnet87.html">87: Ma chi&eacute;the, pouor m&eacute; tu'es bein trop chi&eacute;the. Adgi!</a><p>
<li><a href="sonnet88.html">88: Quand d'&ecirc;cliandres tu s'sa d'affit d'&ecirc;true&ucirc;ler</a><p>
<li><a href="sonnet89.html">89: S'tu m'dis qu'tu m'la&icirc;ssis tchaie pouor tchique ohi</a><p>
<li><a href="sonnet90.html">90: Si tu'as eune hie contre m&eacute;, ai-la achteu</a><p>
<!-- <li><a href="sonnet91.html">91: </a><p> -->
<li><a href="sonnet92.html">92: Tout coumme, &ecirc;canche-t&eacute; acouo &agrave; t'muchi</a><p>
<!-- <li><a href="sonnet93.html">93: </a><p> -->
<li><a href="sonnet94.html">94: Les cheins tchi f'thaient du ma, mais n'en f'thont pon</a><p>
<li><a href="sonnet95.html">95: Tu radouochis et embellis la honte</a><p>
<li><a href="sonnet96.html">96: Y'en a tchi dithent qu'tu'es trop janne, trop ligi</a><p>
<li><a href="sonnet97.html">97: J'ai-t-i' hiv&egrave;rn&eacute; bein liain d't&eacute;, man tchoeu</a><p> 
<li><a href="sonnet98.html">98: J'ai 't&eacute; liain d't&eacute;, &agrave; banon au R'nouv&eacute;</a><p>
<li><a href="sonnet99.html">99: &Agrave; la violette affront&eacute;e, j'lichonnis</a><p>
<li><a href="sonnet100.html">100: O&ugrave;'est qu'tu'es, ma Muse? As-tu oubli&eacute; d'enpis</a><p>
<li><a href="sonnet101.html">101: Oh ma&ucirc;faite Muse, coumme tchi qu'tu r'pentithas</a><p>
<li><a href="sonnet102.html">102: M'n amour est renforchi, mais sembl'ye pus mo</a><p>
<li><a href="sonnet103.html">103: Ma Muse hale l&eacute; portrait d'un reintchiv&acirc;le</a><p>
<li><a href="sonnet104.html">104: Pouor m&eacute;, tu n'peux janmais &ecirc;t' vyi, man chi&egrave;r</a><p>
<li><a href="sonnet105.html">105: Qu'nou n'm&ecirc;nomme pon m'n amour ra&icirc;que ma manie</a><p>
<li><a href="sonnet106.html">106: J'ai liu dans les chroniques du temps p&acirc;ss&eacute;</a><p>
<li><a href="sonnet107.html">107: Ch'n'est pon mes doutanches ni la pr&eacute;dithie</a><p>
<li><a href="sonnet108.html">108: Tch'est qu'y'a dans l'ch&egrave;rv&eacute; qu'l'encre peut bein ancrer</a><p>
<li><i>Sonnet 109:</i><p>
<ul>
<li><a href="sonnet109.html">109: Oh, n'di janmais qu'man tchoeu 'tait hors d'&ecirc;tch&egrave;rre</a><p>
<li><a href="sonnet109a.html">109: Oh n'di janmais qu&eacute; j't'avais fait d's accraithes</a><p>
</ul>
<li><a href="sonnet110.html">110: H&eacute;las, j'ai galva&ucirc;d&eacute;, v&eacute;the, ch&icirc;n' et l&agrave;</a><p>
<li><a href="sonnet111.html">111: Oh, pouor m'n amour, h&egrave;rtch&icirc;ngne auve la Forteune</a><p>
<li><a href="sonnet112.html">112: T&eacute;n amour, tan pitchi, veinnent apliati</a><p>
<li><a href="sonnet113.html">113: D&eacute;pis qu&eacute; j't'ai la&icirc;ssi, m&eacute;n yi s'arroute</a><p>
<li><a href="sonnet114.html">114: Ou bein si m'n esprit, couronn&eacute; d&eacute; t&eacute;</a><p>
<li><a href="sonnet115.html">115: Chein qu'j'ai &ecirc;crit d'vant est ra&icirc;que des menneties</a><p>
<li><a href="sonnet116.html">116: Man tchoeu n'vait pon d'emp&ecirc;chement au mathiage</a><p>
<li><a href="sonnet117.html">117: Atch&ucirc;the-m&eacute; coumme chennech&icirc;n: qu'j'ai n&eacute;glyigi</a><p>
<li><a href="sonnet118.html">118: &Agrave; seule f&icirc;n d'adguchi s&eacute;n app&eacute;tit</a><p>
<li><a href="sonnet119.html">119: Endg&egrave;rdgichonn&eacute; auve des l&egrave;rmes d's&eacute;raines</a><p>
<li><a href="sonnet120.html">120: D&eacute;pis qu'tu m'trisonnis, achteu j'sis mus</a><p>
<li><a href="sonnet121.html">121: Ch'est mus d'&ecirc;t' un vilain qu'd'&ecirc;t' vilann&eacute;</a><p>
<li><a href="sonnet122.html">122: Chu livret qu'tu pr&eacute;sente &agrave; man ch&egrave;rv&eacute;</a><p> 
<li><a href="sonnet123.html">123: Nou-fait, Fa&ucirc;cheux! N'dis pon qu&eacute; j'ai changi</a><p>
<li><a href="sonnet124.html">124: Si m'n amour 'tait ra&icirc;que d'la graine d&eacute; f&ocirc;ss&eacute;</a><p>
<li><a href="sonnet125.html">125: Tch'est qui m'en s'sait si j'portais la banni&eacute;the</a><p>
<li><a href="sonnet126.html">126: Oh t&eacute;, man bieau hard&eacute; tchi t&egrave;rge atout</a><p>
<li><a href="sonnet127.html">127: Aut'fais nou n'd&icirc;thait pon qu'l&eacute; n&eacute; 'tait b&eacute;</a><p>
<!-- <li><a href="sonnet128.html">128: Combein souvent qu't&eacute;, ma musique, tu r'joue</a><p> -->
<li><a href="sonnet129.html">129: Spr&eacute;der sa s'menche? N&eacute; v'l&agrave; eune p&egrave;rte d'hounneu!</a><p>
<li><a href="sonnet130.html">130: Ses i&egrave;rs? I' n'lithent janmais coumme l&eacute; sol&eacute;.</a><p>
<li><a href="sonnet131.html">131: Tu'es aussi tyrannique sus tan jutcheux</a><p>
<li><a href="sonnet132.html">132: J'aime-t-i' tes i&egrave;rs! Ieux, tchi conna&icirc;ssent tan tchoeu</a><p>
<li><a href="sonnet133.html">133: Dgi&acirc;tre sait au tchoeu tchi fait pargeindre man tchoeu</a><p>
<li><a href="sonnet134.html">134: Achteu j'ai conf&ecirc;ss&eacute; qu'il est &agrave; t&eacute;</a><p>
<li><a href="sonnet135.html">135: Des p'tits ma&icirc;t's graient lus femmes - tu'as tan G&eacute;rant</a><p>
<li><a href="sonnet136.html">136: Si t'n &acirc;me t&eacute; gronne viyant qu&eacute; j't'ai aveint</a><p>
<li><a href="sonnet137.html">137: L'amour - l'aveugli&eacute;thie; tu hale mes i&egrave;rs</a><p>
<li><a href="sonnet138.html">138: Quand ma douoche juthe qu'ou m'aim'tha &agrave; tr&eacute;jous</a><p>
<li><a href="sonnet139.html">139: N'esp&eacute;the pon qu&eacute; j't'extch&ucirc;th'thai, ma math&acirc;tre</a><p>
<li><a href="sonnet140.html">140: Sai avis&eacute;e coumme tu'es cruelle: n&eacute; visse</a><p>
<li><a href="sonnet141.html">141: Si j't'aime, ma f&eacute;, j&eacute; n't'aime pon auve mes i&egrave;rs</a><p>
<li><a href="sonnet142.html">142: L'amour est m&eacute;n ohi, et ta chi&eacute;the v&egrave;rtu - l'hyie </a><p> 
<li><a href="sonnet143.html">143: V'l&agrave; la bouonnefemme s'tr&icirc;nmousse pouor &egrave;rhapper</a><p>
<li><a href="sonnet144.html">144: J'ai deux amours, du r'confort, du m'sesp&eacute;</a><p>
<li><a href="sonnet145.html">145: Ches l&egrave;vres, par l'amour couleuth&eacute;es</a><p>
<li><a href="sonnet146.html">146: Man pou&ocirc;rre esprit pou&ocirc;rri, si chutte p&eacute;ch'chie</a><p>
<li><a href="sonnet147.html">147: M'n amour est coumme les stembres, acouo d'affit</a><p>
<li><a href="sonnet148.html">148: Ah mais! Mes i&egrave;rs amouoth&acirc;chis n'vaient goutte</a><p>
<li><a href="sonnet149.html">149: Oh belle cruelle, dithais-tu qu'j&eacute; n't'aime pon</a><p>
<li><a href="sonnet150.html">150: Tchi sc&icirc;n qu&eacute; tu'as qu'd'itelle pi&ecirc;ssance tu graie</a><p>
<li><a href="sonnet151.html">151: L'amour est trop janne pouor r'conna&icirc;t' l'atchitte</a><p>
<li><a href="sonnet152.html">152: D&eacute;pis qu&eacute; j't'aime, tu sai qu&eacute; j'sis fauss&eacute;</a><p>
<li><a href="sonnet153.html">153: M'ttant bas sa torche, Cupidon s'accli&acirc;ssit</a><p>
<li><a href="sonnet154.html">154: Eune fais l&eacute; p'tit dgieu d'amour s'endormit</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/shakespearetempest.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
</HTML>

