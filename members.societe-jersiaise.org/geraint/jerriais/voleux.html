<HTML>
<HEAD>
<TITLE>Le voleux couronn&eacute;!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le voleux couronn&eacute;!</h2></font></center><p>

<CENTER><TABLE><TR><TD>
Dans un ch&acirc;t&eacute; en France, un voleux, bein pressi,<br>
'Tait &agrave; rempl'yi une pouque avec toutes sortes d'tchi.<br>
Des vases et des statues, des portraits, des bijoux,<br>
Des montres, d'l'argent'tie travaill'yie avec go&ucirc;t,<br>
Des jouettes pour ses gar&ccedil;ons, d'la dentelle pour ses filles,<br>
Et des titres d'nobli&egrave;che, et des contrats d'famille.<br>
Il avait fait main basse sur tout chein qu'i' voulait.<br>
L'propi&egrave;taith' 'tait mort d'un traitre coup d'cout&eacute;<br>
Sa femme 'tait &ecirc;vannie, sa fille 'tait vilann&egrave;e,<br>
Et l'voleux chantonnait en r'gardant ses m&ecirc;faits!<br>
<br>
Un autre voleux passi, err&egrave; coumme un lapin,<br>
Sauti par sus l'f&ocirc;ss&egrave; et traversit l'gardin.<br>
Nueue-t&ecirc;te et essouffli&egrave;, ses habits d&ecirc;chith&egrave;s,<br>
Saisi d'une peux mortelle, les yeaux touos &ecirc;gheth&eacute;s:<br>
&quot;Laisse ta pouque et sauve-tai, qu'i' heurli en passant.<br>
Car ne f'chin, souentre nous, toute une racachie d'gens,<br>
L'h&eacute;thitchi du ch&acirc;t&eacute; n'est pus d'autre un p'tit mousse,<br>
Il a happ&egrave; une arme et le v'chin &agrave; mes trousses<br>
Et, avec li, s'en veinnent un tas de ses ammins<br>
Bin d&eacute;cid&egrave;s d'nos pendre d&egrave;s qu'i' nos &eacute;thont prins!&quot;<br>
<br>
L'prumi&eacute; voleux resti la becque et les yi&egrave;rs ou'&egrave;rts,<br>
Endrait tout san butin, pensant &egrave;s parchounni&egrave;rs,<br>
Qu'il avait empliy&egrave; pour l'i'aidji dans sa t&acirc;che<br>
Et qu'&eacute;taient  &agrave; s'rigaler d'vin, des fraits et d'g&acirc;che.<br>
I' lus criyi tout d'suite et raconti les faits<br>
Qu'l'autre voleux v'nait d'lis dithe &agrave; chez mauvais sujets.<br>
&quot;I'patha&icirc;t, s'lus fit-i', qu'notr' scouade qu'&eacute;tait l&agrave; bas<br>
Veint de s'trouver happ&egrave;e dans un mio d'embarras.<br>
Notr' camarade Rupert a l'air tout &ecirc;ffrit&egrave;<br>
Et, d'apr&egrave;s s'n'appathence, il a 't&egrave; maltrait&egrave;<br>
Il a des coups m&egrave;rtchis du haut au bas du corps.<br>
J'avions pourtant bein dit que l'Bouan D'jeu 'tait d'notr' bord!<br>
J'avions tu&egrave; l'vi d'ichin,mins sa femme en prison,<br>
Et d&ecirc;bauchi sa fille, pour lus faithe une le&ccedil;on.<br>
Mais l'fils, &agrave; ch'que j'veins d'ou&iuml;, veurt ach'teu' se r'binfrer<br>
Et pr&eacute;tend nos chasser d'ichin pour y rentrer!<br>
Dites mai, gar&ccedil;ons, tchi ma' que j'pouorr&eacute;thions lis faithe?<br>
Faut b&ucirc;chi, saccagi et n'laissi rein dri&eacute;the!&quot;<br>
<br>
&quot;V'l&agrave; qu'est bein, Prince Willy, r&ecirc;pounnidrent le restant,<br>
Emport&egrave;z ch'qu'ou' pouv&egrave;z, pren&egrave;z tout d'ichin d'dans.<br>
Nous, j'avons des martcheaux, des bigornes et des haches;<br>
J'allons mettre tout chonnechin en br&eacute;delles et b&eacute;daches!&quot;<br>
Et tandis que l'voleux qu'ils app'laient Prince Willy<br>
Ramassait d'autr' grand's pouques et s'mettait &agrave; l's'empl'yi<br>
Les parchounni&egrave;rs c'menchaient &agrave; b&ucirc;chi &agrave; grands coups,<br>
Et saccageaient partout les meubl'yes couverts de v'lou's;<br>
Mettaient en mille br&eacute;delles pianos, mitheurs, portraits:<br>
D&ecirc;chithaient les tapis des plianchais et des d'grais;<br>
Salissaient, douoillaient, tout, &ecirc;rachaient en juthant<br>
Tout ch'qui faisait l'ch&acirc;t&eacute; &ecirc;tre admith&egrave; des gens!<br>
<br>
B&eacute;t&ocirc;t, dans tout l'ch&acirc;t&eacute;, le d'sastre fut compli&egrave;t,<br>
A forche d'capuchi, chaque voleux 'tait enni&egrave;t.<br>
Ils avaient &ecirc;br&egrave;tchi deux-trais de lus &ocirc;tis.<br>
Et tout &eacute;tait en ruine et minchons souos lus pids!<br>
<br>
Lus chef, le Prince Willy, avait plien ses pouchettes<br>
De bagues, de cha&icirc;nes en or et d'magnifiques attouettes<br>
De br&ocirc;tches avec des perles, un tas d'boutons d'argent,<br>
Et pus d'un bieau coll'yi et pus d'un gros diamant.<br>
Ses pouques pliennes d'argent'tie 'taient trop pesantes pour li.<br>
Et ch'fut sus les tch&eacute;thiots que l'pe&ucirc;les les empili; -<br>
Pas d'trop bouan tchoeu in'n'tout, car i' s'm&ecirc;fiait d'ses gens,<br>
Qui volaient avec li d'pis d&ecirc;j&agrave; bein longtemps!<br>
&quot;Port&egrave;z vite, i' lus dit, tout ch'la jusque siez mai;<br>
Et n'touch&egrave;z pas &agrave; rein, ou j'vous achou&ecirc;mithai,<br>
Ou' s'sez r&ecirc;compens&egrave;z, s'ou' faites tout chein qu'j'ordonne.<br>
Mais n'd'sob&eacute;iss&egrave;z pas, car jamais je n'pardounne!&quot;<br>
Tout d'suite, au feu d'galop, ne v'l&agrave; les tch&eacute;thiots hors<br>
Emportant tout l'butin, une grand' ch&egrave;rge d'tr&eacute;sors,<br>
Et l'Prince Willy, rest&egrave; parmi les autr' voleurs,<br>
Erm&egrave;rtchi qu'dans l'ch&acirc;t&egrave;, n'y'avait pus rein d'valeur!<br>
<br>
Nous entendait, au lliain, un continuel rounnais,<br>
Des coups, d'la galop'thie et les cris d'un tas d'vouaix,<br>
Des heurles et des hourras, qui s'rappr&eacute;chaient bouan rond:<br>
Y'avait une fi&egrave;re bastaude tchic bord dans l's'envithons!<br>
Le Prince Willy grimpi sus la tour du ch&acirc;t&eacute;<br>
Pour t&acirc;chi d'vaie coumment que l'affaithe se passait.<br>
Et quand i' r'd&ecirc;valli , avec d'affreux juth'ments:<br>
&quot;Je crai qu'l'affaithe va mal, se fit-i', pour nos gens!&quot;<br>
<br>
&quot;Faut d&ecirc;camper d'ichin, tout d'suite, j'd&eacute;v'tha&icirc;mes &ecirc;tre hors,<br>
Je soummes qu&acirc;si cern&egrave;s, j'en crains, de touos les bords.<br>
Mais d'vant nos en aller, j'avons occouo d'tchi faithe!<br>
Vite, apport&egrave;z du geon, d'l'&ecirc;train et d'la feuegi&eacute;the,<br>
D'la paraffine, d'la poudre! Fouorrez-en dans l's'all&egrave;es,<br>
Dans les chambres et l'parleux, et dans toutes les mont&egrave;es!<br>
Faut l'br&ucirc;ler, lus ch&acirc;t&eacute;, faut l'r&acirc;zer jusqu'&agrave; t&egrave;rre,<br>
Quand i' veindront ichn, i' n' rest&eacute;tha qu'des pierres!...&quot;<br>
<br>
Le Prince et l's'autr' voleurs sont contents d'lus travas,<br>
Le ch&acirc;t&eacute; br&ucirc;le, aussin, d&eacute;pis l'haut jusqu'au bas!<br>
I' le r'gardent d'dri&eacute;the un large et haut foss&egrave;,<br>
Yo&ugrave; qui craient qu'pour le temps i' sont bein en seuth't&egrave;...<br>
<br>
Mais l'fils du vi&egrave;r Ch&acirc;t'lain, ses ammins ses vaisins,<br>
Arrivent ov des b&acirc;tons, couothant par touos les c'mins.<br>
Le Prince Willy 'tait fort, 'tait tra&icirc;tre et bein arm&egrave;;<br>
D'accord avec san p&egrave;the, il a coummins l'forfait!<br>
Mais la vengeance appr&eacute;che et n'montr&eacute;tha pas d'gr&acirc;ce<br>
Es voleurs couronn&eacute;s, qui font les crimes en masse!!<br>
<br>
<I><a href="ejluce.html">Elie</a><br>
Sept. 1918</I><br>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="prussien.html">Le Proc&egrave;s du Prussien</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li> <a href="tchifaithe.html">Tchi Faithe?</a><p>
<li><a href="bulgarie.html">L'Abdication du Rou&eacute; d'Bulgarie</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="painforecast.html">A Forecast as to the future</a><p>
<li><a href="greenfieldsoffrance.html">Les v&egrave;rts clios d'France</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
