<HTML>

<!-- Mirrored from members.societe-jersiaise.org/geraint/jerriais/tempethatuthe.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
<HEAD>
<TITLE>La Temp&eacute;thatuthe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Temp&eacute;thatuthe</h2></font></center><p>
<br/>
<IMG SRC="fraid.jpg" WIDTH=37 HEIGHT=79 ALIGN="right" alt="I' fait fraid">
J'&egrave;rchus man p'tit th&egrave;rmom&egrave;tre gratuit d's &Ecirc;tats un mio trop tard pouor l'achie d'grippe, mais ch'tait un sou&ocirc;lagement d'vaie ma temp&eacute;thatuthe en couleurs. Au jour d'aniet, j'avons siez nous des th&egrave;rmom&egrave;tres digitaux, &ecirc;lectronniques et &agrave; litchide cristall&icirc;n, au run des vi&egrave;rs th&egrave;rmom&egrave;tres &agrave; vif-argent. En p&acirc;lant d'ches th&egrave;rmom&egrave;tres &agrave; vif-argent, i' m'sembl'ye qu'les nosses d&eacute;vthaient aver d'la forche au pouongnet, viyant qu'i' daivent p&acirc;sser bein du temps &agrave; ch&acirc;tchi ches th&egrave;rmom&egrave;tres.<br/>
<br/>
M&ecirc;me si y'a des temp&eacute;thatuthes &ecirc;l'v&eacute;es parmi la popul&acirc;tion, la temp&eacute;thatuthe d'la sa&icirc;son a r'fraidgi aupr&egrave;s un bein doux S'tembre. Nou dit qu&eacute; ch't' ann&eacute;e a 't&eacute; parmi les pus ca&ucirc;des s'lon les r'cords, ouaithe qu'nou n'f&ucirc;sse pon vra&icirc;nment r&ocirc;ti en &Ecirc;t&eacute;. Et des scientistes, d's exp&egrave;rts et des politiciens lus en vont au Dannemar &agrave; seule f&icirc;n d'distchuter la ca&ucirc;ff'thie globale &agrave; Copenhague. I' faut battre l&eacute; f&eacute; tandi tch'il est ca&ucirc;d.<br/>
<br/>
Pouor l'restant d'nous, j'allons rester au coin d&eacute; s'n &acirc;tre &agrave; s'ca&ucirc;ffer atout un v&egrave;rre ca&ucirc;d, ou of&ucirc;che ahonmard&eacute; dans sa grand' tcha&icirc;se auve la ca&ucirc;ff'thie centrale bein r&eacute;glyie et eune modgie d'th&eacute;e d'amain. Mais i' vaut aller hors vaie chein qu'i' y'a duthant la F&ecirc;te d&eacute; Nou&eacute;: la chant'tie d'cantiques, les c'm&icirc;ns d'la Ville &ecirc;cliaithis, les pathades et les marchi&egrave;rs.<br/>
<br/>
La fraid n'vaut rein &agrave; p&egrave;rsonne, mais i' faut tr&eacute;jous du su auve l&eacute; doux. Nou n'appr&eacute;cie pon d'abouon d'&ecirc;t' au ca&ucirc;d sans saver la fraid. Mais y'a l'trop, y'a l'trop p'tit et y'a l'tro &agrave; p&ecirc;tri - nou n'appr&eacute;cie pon eune fraid d'tchian, ni eune fraid mucre tchi vouos p&acirc;sse l&eacute; trav&egrave;rs d's os. Tout coumme, y'en a tch'aiment aller nagi dans la m&eacute; quand l'temps est gliaichi. Et pouor les cheins tch'aiment faithe du ski ou du patinnage, si la natuthe n'peut pon offri d'la n&eacute; et d'la gliaiche, la technologie peut satisfaithe &egrave;s d'mandes d&eacute; ches sports-l&agrave;.<br/>
<br/>
Pouor d&eacute; m&eacute;, j'n'aime pon gr&eacute;notter, ni drotchi sus des drisses par les c'm&icirc;ns en Hiv&eacute;. Nan-dgia, j'sis pus &agrave; co coumme l&eacute; vi&egrave;r gar&ccedil;on d'Messire <a href="marett.html">Robert Pipon Marett</a>: j'sis mus &quot;assis &agrave; s'n aise aupr&egrave;s du feu&quot;. Ca&ucirc;de feunm&eacute;e vaut mus qu'fraid vent, valet!<br/>
<br/>
<i><a href="jerpoem.html">Geraint Jennings</a><br/>
</i><br/>
&nbsp;<p>
<div align="center"><img src="fraiderue.jpg" height="100" alt="" title="" /></div><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="tempsphr.html">Tchi temps qu'j'avons aniet?</a><p>
<li><a href="pmchaleu.html">Merrienne et la chaleu</a><p>
<li><a href="pmchaleu2.html">D'la chaleu &agrave; Saint-Ou</a><p>
<li><a href="pmcaud.html">Y fait trop caud</a><p>
<li><a href="caleu.html">La Caleu</a><p>

<li><a href="varvot.html">Au varvot</a><p>
<li><a href="pouffre.html">L&eacute; temps est pouffre - et l'pav&eacute; est en sue&ucirc;the</a><p>
<li><a href="pouffrecafe.html">Pouffre coumme du caf&eacute;</a><p>
<li><a href="ecauffin.html">L'&ecirc;ca&ucirc;ff&icirc;n d'Ju&icirc;n</a><p>
<li><a href="sole.html">L&eacute; Sol&eacute;</a><p>
<li><a href="etvous.html">Et vous?</a><p>

<li><a href="change.html">Changement d'habits, changement d'opinions</a><p>
<li><a href="sammcgee.html">La Cr&eacute;m&acirc;tion d&eacute; Sam Mcgee</a><p>

<li><a href="pmfraid.html">Pus fraid que Jamais?</a><p>
<li><a href="pmgrandhive2.html">L&eacute; Grand Hiv&eacute;</a><p>
<li><a href="pmgrandhive.html">M&eacute;mouaithes du Grand Hiv&eacute;</a><p>
<li><a href="pmfraid2.html">Merrienne et l'temps fraid</a><p>
<li><a href="pmchilblains.html">Merrienne has chilblains</a><p>
<li><a href="pmminsethe.html">D'la m&icirc;ns&egrave;the &agrave; Port&icirc;nf&eacute;</a><p>
<li><a href="pmliet.html">Ph'lip aime san liet</a><p>
<li><a href="fre.html">La Fr&eacute;</a><p>
<li><a href="fraid.html">Ah! Fait i' fraid!</a><p>
<li><a href="gdffraid2.html">I' fait fraid!</a><p>
<li><A HREF="rfraid.html">Les R'fraide&ucirc;res</A><p>
<li><a href="pmcold.html">Merrienne complains of the cold</a><p>
<li><a href="fre.html">La Fr&eacute;</a><p>
<li><a href="enfliubous.html">Enfliub'-ous!</a><p>
<li><a href="tomjp.html">La Complyi&egrave;nte d&eacute; l'oncle Tom</a><p>
<li><a href="pmrmiede.html">Un mauvais r'mi&egrave;de pour s&eacute; garder caud</a><p>
<li><a href="fraidjm.html">Eun r'miede qui peu &ecirc;tre esprouvai quand y fait grand fraid</a><p>
<li><a href="pmboutelle.html">Merrienne et sa boutelle</a><p>
<li><a href="pmcouvertuthe.html">Merrienne et sa couvertuthe &eacute;lectrique</a><p>
<li><a href="lovewarm.html">J'ai m&eacute;n amour &agrave; m'&egrave;rca&ucirc;ffer</a><p>

<li><a href="fraidcaud.html">Fraid et Caud</a><p>
<li><a href="payscauds.html">Les Pays Cauds et les Pays Frais</a><p>
<li><a href="gdfcaud.html">I' fait caud, ich&icirc;n!</a><p>
<li><a href="gdfpatuthe2.html">Changement d'p&acirc;tuthe</a><p>
<li><a href="gdfpatuthe3.html">Changement d'p&acirc;tuthe</a><p>
<li><a href="feu.html">L&eacute; feu</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/tempethatuthe.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
</HTML>
