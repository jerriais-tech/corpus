<HTML>

<!-- Mirrored from members.societe-jersiaise.org/geraint/jerriais/pmpetrol.html by HTTrack Website Copier/3.x [XR&CO'2014], Tue, 15 Jul 2025 14:00:20 GMT -->
<HEAD>
<TITLE>This petrol business</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>This petrol business</h2>
How Merrienne would settle it</font></center><p>

Monsieu l'Editeu,<br/>
<br/>
J'tiomes &agrave; p&acirc;sl&eacute;, la Merrienne et m&eacute;, l'aut' s&eacute;, au sujet d'la p&eacute;trole, et je r'mertchi qu'ben des gens s'trouv'thaient ben emb&ecirc;t&eacute;s.<br/>
<br/>
&quot;Sans doute,&quot; ou s'fit, &quot;mais quant &agrave; hardi v'la tchi n'l&ucirc;s f'tha pas d'ma d'rest&eacute; siez yeux un mio p&ucirc;s tch'y n'font. Y'a ben trop d'hommes mathi&eacute;s, m&ecirc;me ichin &agrave; <a href="st_ouen.html">Saint-Ou</a> tch'y sont &agrave; galvaud&eacute; ou&ecirc;sque y n'ont qu'faithe &agrave; ben pr&egrave;s touos les siers.&quot;<br/>
<br/>
&quot;Ch'est par affaithe,&quot; j'ly dit. &quot;Ils ont tait en travas tout l'jour et n'ont pas yeu l'temps.&quot;<br/>
<br/>
&quot;Va cont&eacute; chonna &agrave; ta grand'm&egrave;the,&quot; s'fit la Merrienne. &quot;Y'a une chose, Ph'lip; j'voudrais tch'y m'donn'nais la djobbe d'la distribu&eacute;, chutte p&eacute;trole.&quot;<br/>
<br/>
J'me mint &agrave; rithe. &quot;Ma pouore vielle,&quot; j'l'y dit, &quot;tu n's&eacute;thais pas iou qu'menchi.&quot;<br/>
<br/>
&quot;Si fait,&quot; ou dit, &quot;j's&eacute;thais ben iou qu'menchi et iou fini &eacute;tout. Che s'sait fait dans p'tit d'temps.&quot;<br/>
<br/>
J'ly d'mandit de m'dithe comment qu'ou s'y prendrait. &quot;Tu'en donn'nais tout plien &agrave; la police, sans doute?&quot;<br/>
<br/>
&quot;La police!&quot; ou s'fit. &quot;Ah, mais, nouff&eacute;-dj&agrave;. Une d&eacute;mi&eacute;-pinte la s'maine au tout p&ucirc;s pour les Chantgniers, et rain du tout pour les officiers d'Conn&ecirc;tablye. Autrement nou les v&ecirc;rrait &agrave; gallop&eacute; d'un but &agrave; l'autre de l'&icirc;le touos les siers faisant la mine tch'ils avaient des causes.&quot;<br/>
<br/>
&quot;Mais, ma pouore Merrienne,&quot; j'l'y dit, &quot;y faut tch'y faichent l&ucirc;s d'v&eacute;, nos Chantgniers, autrement l'Protchutheux pouorait les mettre en bou&acirc;ite.&quot;<br/>
<br/>
&quot;Ne m'conte pas d'tan gniolin,&quot; ou s'fit. &quot;Par chen qu'j'en vait, m&eacute;, un Chantgni n'a qu'a dithe &agrave; sa femme tch'il a une cause, et le v'la hors. P&ucirc;s tard nou vait s&ucirc;s la g&acirc;zette que l'affaithe avait tait arrangie amicablyement. J'n'aime pas toute ch't'ami&ecirc;tchi-l&agrave;, m&eacute;. Y'en a un mio trop d'nos jours ou&ecirc;sque y n'd&eacute;v'thai pas s'en trouv&eacute;.&quot;<br/>
<br/>
&quot;Tu n'est pas juste &agrave; notre honothablye police,&quot; j'l'y dit. &quot;Mais enfin; les Recteurs, ach'teu, en &eacute;thaient-t'y?&quot;<br/>
<br/>
&quot;Ah mais oui, les chiers. Chent gallons la s'maine au tout mains.&quot;<br/>
<br/>
&quot;Et pourtchi, chonna?&quot;<br/>
<br/>
&quot;M&eacute;ts-t&eacute; &agrave; la pi&eacute;che du n&ocirc;tre tch'a la djobbe de condithe touos ses p&acirc;r&acirc;issiens s&ucirc;s la bouonne route. Crai-tu tch'y peut l'faithe &agrave; pid?&quot;<br/>
<br/>
&quot;Ah, damme,&quot; j'l'y dit, &quot;s'y s'met dans la t&ecirc;te de v&icirc;sit&eacute; r&eacute;dguli&eacute;thement touos les Saint-Ouennais, sans p&acirc;sl&eacute; des Saint-Ouennaises, tch'y sont s&ucirc;s l'mauvais qu'min, jamais n'le f'tha avec chent gallons. Donne-y'en mille, pour &ecirc;tre s&ucirc;s l'bouon bors. Mais ach'teu tch&ecirc;sque tu f'thais pour chais pou&ocirc;res Angliais tch'y d'meuthent si lien d'la ville?&quot;<br/>
<br/>
&quot;Pas une goutte pour yeux,&quot; dit la Merienne; &quot;pas seulement une demi&eacute;-goutte. Tch'ils aillent &agrave; pid. V'la tchi l&ucirc;s f'tha du ben!<br/>
<br/>
<i><a href="lebrocq.html">Ph'lip</a></i><br/>
<i>6/12/1947</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="esso.html">Esso</a><p>
<li><a href="pmcar.html">Ph'lip wants to buy a car</a><p>
<li><a href="pmspeed.html">Merrienne Gets The Speed Mania...</a><p>

<li><a href="petrole1916.html">Caouain et la p&eacute;trole</a><p>
<li><a href="gdfmotos.html">Les motos</a><p>
<li><a href="cachmoto.html">Quand J'fus pour Apprendre &agrave; Cachi un Moto</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmpetrol.html by HTTrack Website Copier/3.x [XR&CO'2014], Tue, 15 Jul 2025 14:00:20 GMT -->
</HTML>

