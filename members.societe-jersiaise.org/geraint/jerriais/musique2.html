<HTML>

<!-- Mirrored from members.societe-jersiaise.org/geraint/jerriais/musique2.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Musique! Musique!! Musique!!!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>Musique! Musique!! Musique!!!<P></h2></font>

<font color="#215e21"><P>Chanson d'adieu d'un vier gar&ccedil;on</font></CENTER>
<CENTER><TABLE><TR><TD>
Le moussieu qu'&ecirc;crivit<BR>
L'articl'ye d'M&ecirc;cr&eacute;di<BR>
Dans la "Nouvelle"<BR>
Pathait content<BR>
Quand il apprend<BR>
Que nos hardelles<BR>
Ach't'eu pratiquent<BR>
Tant la musique!</P>
<P>Ah! Je n'sis pas coumme li,<BR>
Je n'peux pon m'en r&eacute;joui.<BR>
Ch'est une minz&egrave;the<BR>
Dans l'v&ecirc;zine;<BR>
Tous sembl'yent jouer<BR>
Au sien qu'est l'pli&egrave;the,<BR>
Et tant d'musique<BR>
Dounne l's'hyst&eacute;riques!</P>
<P>J'm&eacute; rappelle bein du temps<BR>
D'y'a vingt ou vingt-chinq ans!<BR>
Qu'nou z'tait &agrave; s'n'aise,<BR>
Chatchun siez s&eacute;,<BR>
La pipe au b&eacute;,<BR>
Dans sa grand tchaise,<BR>
Ov sa Chronique,<BR>
Et <I>sans</I> musique!</P>
<P>Anni&egrave;t qu'chest diff&eacute;thent!<BR>
N'y'a pon un seul moment<BR>
S'maine ou Dimanche<BR>
Sans <I>do.. r&eacute;.. mi..</I> !<BR>
Si l'un finit<BR>
L'autre erquemanche!<BR>
Tr&eacute;jous astique..<BR>
Fichue musique!</P>
<P>Y'a une &egrave;rchervell&eacute;e<BR>
- Ch'est une fille de journ&eacute;e -<BR>
Tchi, d&egrave;s si&egrave;z heuthes,<BR>
D&egrave;chithe les airs<BR>
Ov san Wagner.<BR>
Souvent j'en plieuthe!<BR>
Oh! qu&eacute; l'vier nick<BR>
Prenje sa musique!</P>
<P>Touos les matins ch'est d'm&ecirc;me;<BR>
Pas d'paix m&ecirc;me en Car&ecirc;me!<BR>
Sa chance s'sa belle<BR>
Si tchic matin<BR>
Je n'mets pon fin<BR>
A mad'moueselle<BR>
Et sa musique<BR>
Ov une d'mi&eacute; brique!</P>
<P>Mais d'vant qu'chette-l&agrave; s'sait horte<BR>
Y'en a de toutes les sortes;<BR>
Tout l'long d'la route,<BR>
A chaque piano..<BR>
Sol.. la.. si.. do..<BR>
Et tous d&ecirc;routent!<BR>
Ils 'n'ont la trique<BR>
Fichues musiques!</P>
<P>Grimp&eacute;es sus lus scabelles<BR>
Des digottes de hardelles<BR>
Tapotent.. Tapotent<BR>
<I>Mi.. fa.. sol.. la..<BR>
</I>J'lus veurs pas d'ma..<BR>
Mais piesse une botte<BR>
Ou une buanne trique<BR>
Cliore lus musique!</P>
<P>Tout l'jour ch'est la m&ecirc;me chose,<BR>
Pas un moment j'n&eacute; r'pose,<BR>
'Sit&ocirc;t qu'l'&ecirc;cole<BR>
A prins l's'aviers,<BR>
Touos les pus viers<BR>
Au piano volent..<BR>
Et lus musique!<BR>
Ch'est d'tchi tragique!!</P>
<P>Quand l'heuthe des r'pas arrive<BR>
Souvent ch'n'est qu'pain et chives<BR>
Qu'les pouorres hoummes mangent<BR>
Autant d'<I>do.. r&eacute;..<BR>
</I>N'graient pas l'din&eacute;.<BR>
Faut qu'nou s'arrange<BR>
Et qu'nou s'en lique! -<BR>
Maudite musique!!</P>
<P>J'affolais une s&eacute;th&egrave;e<BR>
Et j'fut faithe une touann&egrave;e<BR>
Pour &ecirc;tre trantchille.<BR>
Boustre d'm&ecirc;tchi,<BR>
Ch'tait <I>sol.. la.. si..<BR>
</I>Par toute la ville.<BR>
Ah! vilaine clique<BR>
De joueux d'musique!</P>
<P>Mes ouothelles en bourdonnent,<BR>
Tout l'temps des pianos sonnent,<BR>
Et m&eacute; j'enrage,<BR>
Faut qu'j'y mette fin,<BR>
J'n'y peux pus t'nin!<BR>
J'men vais en v'yage:<BR>
J'pars en Afrique<BR>
L'iyain d'la musique!<P>
&nbsp;<p>

<i><P><a href="ejluce.html">Elie</a><BR>
3 Ao&ucirc;t 1908</P></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="occie.html">Si unn' flieur s&eacute; trouve par herbage occie</a><p>
<li><a href="lettre1888.html">Eune lettre d&eacute; 1888</a><p>
<li><a href="musvoc.html">La musique</a><p>
<li><a href="musique.html">La Musique</a><p>
<li><a href="pmmusique.html">Ph'lip et la M&ucirc;sique</a><p>
<li><a href="tenrsouveinstu.html">T'en r'souveins-tu?</a><p>
<li><a href="abetot.html">J'vo's avais dit &agrave; b&eacute;t&ocirc;t</a><p>
<li><a href="tanteopera.html">Ma tante &agrave; l'Op&eacute;ra</a><p>
<li><a href="dansevoc.html">Danser</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/musique2.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
