<HTML>
<HEAD>
<TITLE>L&eacute; r&ecirc;s&egrave;rvoir</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; r&ecirc;s&egrave;rvoir</h2></font></center><p>

<img src="delamare.gif" width="350" height="142" alt="" title="" align="right" />
&quot;I' parait,&quot; s'fit l'Ph'lip Desclios quand j&eacute; l'rencontris hier en ville dans l'Vi&egrave;r Marchi, &quot;qu&eacute; l'aut' s&eacute; l'Assembli&eacute;e d'J&egrave;rriais f&ucirc;tent visiter l&eacute; r&ecirc;s&egrave;rvoir qu'i' sount &agrave; b&acirc;ti &agrave; Grouville. Y fus-tu?&quot;<br/>
<br/>
&quot;Mais n&acirc;nnin dj&agrave;,&quot; j'lis dis, &quot;j'vais 't&eacute; par l&agrave; y'a tchiques s&eacute;maines, et du haut d'la Rigoundaine j'pus vaie coumment qu'il' ount saccagi la vall&eacute;e. V'l&agrave; tchi m'fit v'ner les l&egrave;rmes &egrave;s i&egrave;rs, des l&egrave;rmes &eacute;d hounte et d'rage. I' nos est dit dans l's'Ecritures qu&eacute; j'd&eacute;vouns pardounner les siens tchi nos fount tort, mais quant &agrave; m&eacute; j&eacute; n'pardounnrai jamais, ma vie duthante, les siens qui sount r&eacute;spounsablyes pour ch't'acte &eacute;d trahisoun. D&eacute; penser qu'j'avouns laissi ches vandales-l&agrave; faithe pus d'dommage &agrave; J&egrave;rri qu&eacute; n&eacute; l'f&icirc;tes les Allemands duthant chinq ans d'otchup&acirc;tioun! Et d'm&ecirc;me, si j'avais 't&eacute; l&agrave;-bas avec l'Assembli&eacute;e, j'crains qu&eacute; j'n'&eacute;thais pas peu m'emp&ecirc;chi d'faithe la clameur d&eacute; Haro, et v'l&agrave; tchi n'&eacute;thait servi d'rein car l&eacute; dommage est d&eacute;j&agrave; fait et n'peut pas &ecirc;tre d&ecirc;fait.&quot;<br/>
<br/>
&quot;En &ecirc;ffet,&quot; s'fit l'Ph'lip, &quot;v'l&agrave; tchi m'a fait mal au tchoeu &eacute;tout d&eacute; vaie ieunne des pus belles vall&eacute;es d'J&egrave;rri d&ecirc;truite, mais i' parait qu&eacute; j'n'avouns pas d'chouaix, et s'i' n'b&acirc;tissent pas chu r&ecirc;s&egrave;rvoir j'allouns tous cr&eacute;ver d's&eacute;.&quot;<br/>
<br/>
&quot;Mon Ph'lip,&quot; j'lis dis, &quot;tu sai bein qu'les malfaisants sount tr&eacute;jous bein ad&egrave;rts &agrave; trouver d'buonnes raisouns pour l&eacute; m&ecirc;ch&eacute;t qu'i' fount. I' pr&eacute;tendent qu&eacute; chu r&ecirc;s&egrave;rvoir ch'est pour l&eacute; b&eacute;n&eacute;fice et l'bein&ecirc;tre d&eacute; t&eacute; et m&eacute;. Tu n't'as pas m'dithe qu&eacute; tu crai d'it&eacute; niol&icirc;n? Nou-fait, ches messieurs-l&agrave; nos prannent pour des achocres. Pourtchi qu'i' nos faut pus d'ieau? Ch'est viyant qu&eacute;, pour l'amour d&eacute; remplyi lus pouchettes d&eacute;j&agrave; bein trop b'santes il' ount attir&eacute; ichein en J&egrave;rri eunne populatioun, sans coumpter les touristes, deux fais pus grande qu&eacute; les ressources &eacute;d l'&icirc;le n&eacute; peuvent sou&acirc;st'ner. Dans not' temps j'souffraimes d&eacute; temps en temps d'eunne grande s&eacute;cr&egrave;che, mais j'avaimes quandm&ecirc;me assez d'ieau, car la populatioun d'chu temps l&agrave; 'tait au pus eunne chinquantaine d&eacute; mille, ch'est &agrave; dithe pas pus qu'nos ressources p&eacute;rmettent. D&eacute; s'mett' &agrave; acc'moder sus eun terrain d'eunne quarantaine d&eacute; milles carr&eacute;s l&eacute; mounde qu&eacute; j'avouns achteu ch'n'est ni raisonnablye ni dans nos vrais int&eacute;r&ecirc;ts, et ch'est countre la louai d'la natuthe. Et d's&eacute; buter countre la louai d'la natuthe ch'est d'coumettre eune p&eacute;ch&eacute; countr' &eacute;l Saint-Esprit, et n's'ra jamais pardounn&eacute;. D&eacute; touas les p&eacute;ch&eacute;s ieun des pus vilains ch'est l'p&eacute;ch&eacute; d'la gourmandise, et rein qu'la gourmandise qu'a m'n&eacute; ches malfaisants-l&agrave; &agrave; nos voler d'not' h&eacute;ritage, la biaut&eacute; d'not' &Icirc;le.&quot;<br/>
<br/>
&quot;J'sis d'accord,&quot; s'fit l'Ph'lip, &quot;mais tu veinnes d&eacute; m'dithes t&eacute;-m&ecirc;me qu&eacute; l'dommage est d&eacute;j&agrave; fait et qu'l&eacute; n'pouvouns pas l'd&ecirc;faithe. Puisqu'il en est d'm&ecirc;me estch'qu'i'n'vaudrait pas mus d'accepter chein qu'nou' n'peut pas changi, et enfin d&eacute; s'taithe la goule?&quot;<br/>
<br/>
&quot;Mon Ph'lip,&quot; j'lis dis, &quot;quand y'a ieu eune crime si &ecirc;norme &eacute;d fait i'n'faut jamais s'taithe et l'accepter. J'avouns l&eacute; d'ver d'faithe &agrave; saver &agrave; nos &ecirc;fants et lus &ecirc;fants coumment qu'il' ount 't&eacute; frustr&eacute;s d&eacute; lus patrimoine et d'lus h&eacute;ritage. J&eacute; n'd&eacute;vouns jamais laissi en paix les siens qui l's'ount frustr&eacute;s. I' faut qu&eacute; j'faisouns d'sorte qu&eacute; l'noum d'ches criminels sait inscrit &agrave; tout jamais dans l'r&eacute;gistre des &icirc;nf&acirc;mes.&quot;<br/>
<br/>
&quot;Dgi&acirc;tre-sai,&quot; s'fit l'Ph'lip, &quot;t&eacute; v'l&agrave; en bouan' &ecirc;part &agrave; mat&icirc;n! V'l&agrave; tchi m'a fait tant d'bein d&eacute; t'&ecirc;couter qu&eacute;, v&eacute;ttan, j'm'en vais t'payi eunne fais &agrave; b&egrave;the.&quot;<br/>
<br/>
Et j'vos promets, bouannes gens, qu&eacute; ch'n'est pas touas les jours qu&eacute; l'Ph'lip paye eunne fais &agrave; b&egrave;the &agrave; persounne.<br/>
<br/>
<i><a href="delamare.html">L&eacute; vi&egrave;r Trin'tais</a></i><br/>
<i>JEP 31/8/1990</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="assembliee/reservoir.html">Au nouvieau r&ecirc;servoir</a><p>

<li><a href="pmwater.html">Water is short at Portinfer</a><p>

<li><a href="gdfappathence.html">L'appathence trompe tchiquefais!</a><p>
<li><a href="gdfgaz4.html">Dans la G&acirc;zette...</a><p>
<li><a HREF="gdfavis.html">&Ecirc;tes-ous d&eacute; m'n avis?</a><p>
<li><a href="gdf3vouaix.html">Trais vouaix tragiques!</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

