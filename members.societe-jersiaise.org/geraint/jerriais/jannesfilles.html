<HTML>
<HEAD>
<TITLE>Les jannes filles d'&agrave;-ch't'heu!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les jannes filles d'&agrave;-ch't'heu!</h2></font></center><p>

<div align="center"></font><font size="3">____________________________________<br/><br/>
</div><div align="left"><br/><br/>
</div><div align="center"><i>A Moussieu l' Editeu d'la Vielle &quot;Chronique de J&egrave;rri.&quot;</i><br/><br/>
</div><div align="left">M&acirc;n chi&egrave;r Moussieu, - Si vos plya&icirc;t - vos plya&icirc;t-i' - av&eacute; la bont&egrave; de m'ba&icirc;llyi une p&eacute;tite c&agrave;rre dans votre Almann&acirc;s d'l'ann&egrave;e tyi veint, pour chu p'tit morc&eacute; ichin, que j'vos &acirc;nvie, j'vos s'sai bein, bein obyigi, en vos souhaitant, &agrave; vous et &agrave; mes lecteur'<br/><br/>
</div><div align="center"><b>Un bein, bein bou&acirc;n Nou&eacute; !</b><br/><br/>
________________<br/><br/>
</div><div align="left">J&eacute; k'menche par vos dize qu&eacute; l'ao&ucirc;te jour, en ch&egrave;rfouoyant dans mes vier' boutyins, j'm&icirc;ns la main s&ucirc;s iun d'vos vi&egrave;r' z-Almann&acirc;s - l&eacute; chein d'1878 - i' s'en va y-av&eacute; 36 ans - si j&eacute; n'm&eacute; trompe pas. Eh bein, Moussieu, comme j'aimme hardi note bou&acirc;n vi&egrave;r J&egrave;rriais, j&eacute; r'gardi d'dans, pour veis si y'&eacute;zait, par chance, tyiques pi&eacute;ches &ecirc;crites dans la belle langue qu&eacute; nos anch&ecirc;tres nos la&icirc;ssizent pour h&eacute;zitage, en l&ucirc;s z-n'allant, et tyi p&acirc;laient si bein - un p'tit m&ucirc;s qu'les cheins d'&agrave;-ch't'heu, h&eacute;las ! car oulle en a bein p&egrave;rdu, chutte pou&ocirc;re langue, d&eacute;pis ch&icirc;nquante ans - et &agrave; tyi la fao&ucirc;te ?<br/><br/>
Mais i' fao&ucirc;t esp&eacute;z&eacute; qu'ou va s'ravigott&eacute; - &agrave;-ch't'heu qu&eacute;, gr&acirc;ce &agrave; note savant et aimablle Doyen - tyi l'a apport&egrave; d'Angli&eacute;terre en J&egrave;rri j'avon' &quot;l' <i>A&iuml;steurfo&ucirc;de !&quot;</i> V&eacute;ze ! m&acirc;n bou&acirc;n moussieu l'&ecirc;diteu, i' fao&ucirc;t esp&eacute;z&eacute; qu'nos jannes gens s'en vont s'm&egrave;ttre &agrave; tigue-d&eacute;-cor' &agrave; l'&ecirc;tudy&eacute; et &agrave; l'apprendre - chutte belle langue, si expressive - et qu'dans un an ou dae&ucirc;x, che r's&eacute;za comme i' y-a ch&icirc;nquante ans, au me&icirc;ns, et qu'a&icirc;nchin j'cons&egrave;rv&eacute;zon' notre ind&eacute;pendance, nos gouv&egrave;rnant par nos propres loua&icirc;s, et en continuant &agrave; choua&icirc;zi, comme j&eacute; l'faison' d&eacute;pis tant d'si&eacute;ccles, [sic] nos juges et ao&ucirc;tes fonctionnaizes. N'oubli&egrave;z pas, jannes gens, qu&eacute; si j'ab&acirc;ndonnon' note langue mat&egrave;rn&egrave;lle - le bou&acirc;n vi&egrave;r J&egrave;rriais - comme nos l'd&icirc;sait Moussieu B. - un J&egrave;rriais, ch't&icirc;-l&agrave; - &agrave; &quot;l'  <i>A&iuml;steurfo&ucirc;de,&quot; </i>l'ao&ucirc;te s&eacute; - j'p&egrave;rdon' tout !<br/><br/>
Mais, comme n'ou dit, pour en r'v&eacute;nin &agrave; nos moutons - ch'est-&agrave;-dize, &agrave; votre Almann&acirc;s d&eacute; 1878, j&eacute; vai qu'un c&egrave;rtain achocre vos y donne unne pi&eacute;che &agrave; tyi i' ba&icirc;lle l&eacute; titre d&eacute; &quot;<i>Deusse-trais mots &egrave;s jannes filles de J&ecirc;rri,</i>&quot; et s'p&egrave;rmet d'faize des r'm&egrave;rques s&ucirc;s la manni&eacute;ze ty'i' s'habiyaient &agrave; ch't'&ecirc;poque-l&agrave;. I' p&acirc;le des piummes de-co tyi portaient s&ucirc;s l&ucirc;s chapiao&ucirc;x, des c&acirc;zaques tyi m&egrave;ttaient, des longues co&ucirc;es d'l&ucirc;s robes, et d'un c&acirc;blle atou un cro au but, ty'i' portaient &agrave; l&ucirc;s c&ocirc;t&egrave;. Et pis - l'pe&ucirc;le ! i' l&ucirc;s d'mandait si, par chance, chu cro-l&agrave; 'tait pour happ&eacute; les gar&ccedil;ons ? I' n'savait pon qu&eacute; chu cro-l&agrave; 'tait pour erl&eacute;v&eacute; l'c&ocirc;t&egrave; d'l&ucirc;s robes, pour qu&eacute; nou v&icirc;sse la belle dentells [sic] ty'il' avaient au bas d'l&ucirc;s biao&ucirc;x cotiyons. V&eacute;ze ! et p&icirc;s ch'est qu&eacute; j'vos c&egrave;rtifie, chonna fa&icirc;sait plya&icirc;si &agrave; ve&icirc;s, quand n'ou p&acirc;ssait l'long d'iae&ucirc;x et qu'n'ou les r'gardait d'trav&egrave;rs - l's' yi&egrave;r' en piquent occouo, quand n'ou z-y pense !<br/><br/>
Et p&icirc;s, continuant s&acirc;n lib&ecirc;lle, l'achocre fait ses r'm&egrave;rques s&ucirc;s l'ordyi des filles d&eacute; chu temps-l&agrave;, et d'mande - si vos plya&icirc;t - si ch'est &ecirc;tonnant tyi n'y-ait pas p&ucirc;s d'maziages ? - qu&eacute;, sa f&eacute;, n&acirc;nnin ; car, qu&eacute; les gar&ccedil;ons y r'gardaient &agrave; dae&ucirc;x fe&icirc;s, d'vant s'emb&acirc;t&eacute; d'it&egrave;lles poup&egrave;ttes, tyi' savaient bein d'avanche ty'i' n'pou&ocirc;rraient pas les ma&icirc;nt'nin dans un t&egrave;l ordyi et unne t&egrave;lle fa&icirc;eniant&icirc;se.<br/><br/>
Et d'pens&eacute; ty'il &ecirc;crivait chonna en mil huit-chents s&egrave;ptante-s&egrave;t !<br/><br/>
N'ou s&eacute; d'mande s'il 'tait l&agrave; en diex-neu' chents tr&egrave;ze, ty-est qu'il en dizait - d've&icirc;s tout chein tyi s'p&acirc;sse &agrave; l'antou d'nous, he&icirc;n ?<br/><br/>
V&eacute;ze ! ty-est qui dizait d'la mode d'&agrave;-ch't'heu : d'ch&egrave;s belles p&eacute;tites robes qu&eacute; nos hardelles mettent, ty'i' semblle, en v&eacute;zit&egrave;, qu'ch'est autant d'trous-d'chour' habiy&icirc;s !<br/><br/>
N'ou dit qu'l&ucirc;s robes sont si &ecirc;traittes qu&eacute;, s'il' allaient tye&icirc;s, i' n'pou&ocirc;rraient pon s&eacute; r'l&eacute;v&eacute; toutes seules - les filles et fammes, pas les robes, et qu&eacute; n&eacute; v'l&agrave; pourtyi i' y-en a qu'ont unne rangie d'boutons d'vant et dri&eacute;ze &agrave; l&ucirc;s robes, pour en cas ty'il' &icirc;zaient tye&icirc;s, i' pi&egrave;ssent la&icirc;ssi cou&ocirc;rre les boutons, et a&icirc;nchin ba&icirc;lli du lougat, et pouai s&eacute; r'butt&eacute;. Ch'n'est pas mal p&ecirc;ns&egrave;, chonna, - criy-ous pon, moussieu ? Et p&icirc;s, bouistre ettou, quand i' s&eacute; r'm&egrave;ttent s&ucirc;s l&ucirc;s p&icirc;ds, tyi n's&eacute;zait pas ao&ucirc;trement, n'cr&eacute;zait n'ou pas ve&icirc;s d's'hommes d&eacute;vant s&eacute;, ettou - comme j'en viyais iunne, m&eacute;-ma&icirc;mme, l'ao&ucirc;te jour, &agrave; chein ty'il appellent <i>Une soir&eacute;e dansante</i>, s'&ecirc;trav'l&eacute; d'tout s&acirc;n long s&ucirc;s l'pi&acirc;nche&icirc;s, en finissant unne danse. Vra&icirc;nment, j&eacute; n'sai pas ty-est qu'oulle &eacute;zait fait, si ma cou&ocirc;zinne R&acirc;chel, ty-&eacute;tait l&agrave;, n'avait pas 't&egrave; &agrave; s&acirc;n s'cour' - l&icirc; d&ecirc;boutonn&eacute; l'bas d'sa robe et li-a&icirc;dyi &agrave; s&eacute; r'butt&eacute; . . . . . . .<br/><br/>
L&eacute; lond'main j'p&acirc;lion' d'l'affaize, la cou&ocirc;zinne R&acirc;chel et m&eacute;, et j'l&icirc; d&icirc;sais qu&eacute; ch'tait bein dr&ocirc;le, qu&eacute; quand la robe fut d&ecirc;boutonn&egrave;e, nou n'v&icirc;ssent pon en d'sous iun d'ch&egrave;s biao&ucirc;x cotiyons brod&egrave;s, comme j'en avais veu tant, et qu'j'en avais rest&egrave; tout &ecirc;bahi. S'ou l'avetes ve&ucirc;e ! Rouoge comme un co', &quot;Grand b&ecirc;te !&quot; s&eacute; m'f&icirc;t-alle, &quot;ou' n'sav&egrave;z d&ocirc;n pas qu'nos robes d'&agrave;-ch't'heu sont bein trop &ecirc;traittes, pour av&eacute; d'it&egrave;ts fallabas d'sous, - qu&eacute; n'ou n'en m&egrave;t pas ?&quot;<br/><br/>
- &quot;Eh, ty-est qu'ou' z-y m&egrave;tt&egrave;z &agrave; la pliaiche, si-en cas ?&quot; l&icirc; fis-je, &quot;car i' deit y-av&eacute; tyique ch&ocirc;se&quot; - ou' n'pou&ocirc;r&eacute;ziez pas vos gard&eacute; cao&ucirc;des atou s&eacute;lement d'it&egrave;lles pliches.&quot;<br/><br/>
L&agrave;-d'sus, l&eacute; cr&eacute;ziez-t-ous ? ou' s'en v&icirc;nt &agrave; m&eacute;, toute m&acirc;rrie, et m'fichit la p&ucirc;s raidde cliam&ucirc;se qu&eacute; j'aie jammais ieu - j'n'en vit qu'feu ! Ou' m'traiti jusqu&eacute; d'affr&ocirc;nt&egrave; baloque - qu&eacute; j'tait bein trop tyuziae&ucirc;x, et qu'ou n'voulait p&ucirc;s av&eacute; rein &agrave; faize ov' m&eacute; - qu&eacute; ch'tait tout fini entre nos dae&ucirc;x . . . .<br/><br/>
N&eacute; v'l&agrave;, moussieu, chein qu'j'eu, pour av&eacute; ieu la langue trop longue !<br/><br/>
J'n'en ai, pas me&icirc;ns, un boustre d&eacute; d&ecirc;pi&egrave;t - j'avais un n-yi s&ucirc;s la hardelle ! - car, ch'est qu'oulle &eacute;za d'tyi p&ucirc;s tar' - et m&eacute; tyi n'ai pon grand-ch&ocirc;se . . . . . .<br/><br/>
H&eacute;l&acirc;s ! h&eacute;l&acirc;s ! fao&ucirc;t-i', fao&ucirc;t-i' ! J&eacute; l'v&eacute; bein &agrave;-ch't'heu : J'&eacute;zais deu m'c&ocirc;ntent&eacute; d&eacute; r'gard&eacute; et d&eacute; n'dize mot. Mais, i' n'est p't'&ecirc;tre pas ocouo trop tar' - n'ou v&egrave;rra. Enfin, &agrave; la paix ! j'm'en botte, arrive tyi pliante, j'l&icirc; dizai chein qu&eacute; j'pense, quand j'la r'v&egrave;rrai. S'ou m'picangne, j'ai m&acirc;n pli&acirc;n.<br/><br/>
</div><div align="center">_____________________<br/><br/>
</div><div align="left">J'l'ai r've&ucirc;e, moussieu, ma p'tite R&acirc;chel - ch'tait avant-hier. J'fu la ve&icirc;s si&egrave;z lyi, tandi qu'les vi&egrave;r' 'taient en ville. Ch'tait-l&agrave; m&acirc;n temps - quand oul' 'tait &agrave; s&acirc;n tout seu', et j'en profiti. Oul' tait dans sa tchu&icirc;zinne.<br/><br/>
J'entre sans tap&eacute;, et l&icirc; di' : &quot;Bonjour, p'tite R&acirc;chot - t&eacute; r'v&eacute;l&agrave;, don, occouo &agrave; b&ucirc;zotyi, comme d'amor, - tu n'en changege&acirc;s pon. Comm&eacute;-est qu'tu-&egrave;s &agrave; matin ? Es-tu occouo m&acirc;rrie ?&quot;  Pour toute r&ecirc;ponse ou m'tou&acirc;nnit l'dos, en m'fa&icirc;sant la p&ucirc;s la&icirc;ds [sic] gringne qu&eacute; j'a&icirc;e jammais veu et m'd&icirc;t bein rup&egrave;ment ; &quot;All-ou&ocirc;s-en, villain-&ocirc;ti qu'ou' z &ecirc;tes - j&eacute; n'veur av&eacute; rein &agrave; faize ov' vous - all-ou&ocirc;s-en, j'vos di' !&quot;<br/><br/>
Mais j&eacute; n'm'en alli pon ! En m'appr&eacute;chant pus pr&egrave;s, j'l&icirc; r&ecirc;ponni - et bein p&ocirc;s&egrave;ment, &egrave;ttou : &quot;Oui, oui, ma R&acirc;chot, j'm'en &icirc;zai ; mais pas d'vant t'av&eacute; appr&icirc;ns mes nouvelles - car ch'est pour chonna qu&eacute; s's&icirc;s [sic] v'nu - pas pour ao&ucirc;te-ch&ocirc;se. Eh ! pard&icirc;ngue ! est-che qu&eacute; tu criya&icirc;s, qu&eacute; j'tais v'nu pour m&eacute; m&egrave;ttre &agrave; g'nor' &agrave; tes p&icirc;ds, t&eacute; d'mand&eacute; pardon? S'tu l'as creu, tu t'&egrave;s bein tromp&egrave;e : j&eacute; n's&icirc;s pon v'nu en tout pour chonna. Ecoute un p'tit. Comme nou dit : &quot;Y-a d'ao&ucirc;tes monnier' qu&eacute; Jean l'Dain !&quot; J's&icirc;s v'nu franchement, comme un homme, t&eacute; dize qu&eacute; j's&icirc;s de t'n'avis : i' vao&ucirc;t m&ucirc;s, comme tu m&eacute; l'd&icirc;sais t&eacute;-ma&icirc;mme l'ao&ucirc;te s&eacute;, qu&eacute; tout s'sait fini entre nos dae&ucirc;x - tu m'as servi comme un tchan - tu n'veur p&ucirc;s m&eacute; r've&icirc;s. Eh bein ! ma R&acirc;chel, tu-&egrave;s libre ! Si tu n'm'avais pas servi d'ma&icirc;mme, j'm'en allais t&eacute; d'mand&eacute; en maziage iun d'ch&egrave;s jours ; mais &agrave;-ch't'heu, ch'est fini, et bein fini. Mais j'ai unne bouanne c&ocirc;nsol&acirc;tion : ch'est qu&eacute; si j't&eacute; pu, j&eacute; n'pu pas, vrainment, &agrave; toutes l&eacute; z-ao&ucirc;tres. Nan ! nan ! ma R&acirc;chel, tu pe&ucirc;x en ch&egrave;rchi un ao&ucirc;tre quand tu voudras - ty-est qui sait ? y-en a p't-&ecirc;tre d&ecirc;j&agrave; iun. Pour de m&eacute; - autant vao&ucirc;t-i' qu'j&eacute; l'd&icirc;se &agrave;-ch't'heu - j'en ai iunne toute trouv&egrave;e; j'n'ai qu'&agrave; dize l&eacute; mot . . . . Ah ! ah ! Et p&icirc;s, i' fao&ucirc;t qu'j&eacute; l'diche: oul' est d'a&ucirc;ssi bouanne ma&icirc;son comme t&eacute; - ou' n't'en deit rein . . . . . . &quot;<br/><br/>
J'viyais bein qu'ou' palissait &agrave; m'zuze qu&eacute; j'p&acirc;lais - mais ou' foussenotait et &ecirc;poussetait tout l't&egrave;mps. Mais bigre, dia, quand ou' ou&iuml; tyi y-en avait unne ao&ucirc;tre sus l'tapis, ou' n'put p&ucirc;s y t'nin - ou' s'arr&ecirc;tit tout cour', bi&acirc;nche comme unne chity&egrave;tte, et m'ergardant drait en fache, ou' m'd&icirc;t en s'&ecirc;criyant - ah ! tyi cri ! j'en fr&eacute;sionne occouo : &quot;Ah ! mao&ucirc;vais suj&egrave;t, ou' m'donn&egrave;z l'coup d'la mor !&quot; Et p&icirc;s ou' s'la&icirc;ssait cou&ocirc;rre toute &ecirc;bao&ucirc;bie dans la grand' tya&icirc;ze &agrave; s&acirc;n p&eacute;ze . . . . . .<br/><br/>
Ah ! ch'est m&eacute; t'y-eu pae&ucirc;x ! Mais comme j&eacute; n's&icirc;s jammais longtemps &agrave; m'd&eacute;cid&eacute; - j'n'y-alli &agrave; dae&ucirc;x ni &agrave; tre&icirc;s - viyant un pot s&ucirc;s la tablle, vite, j'l'attrape, en m'd&icirc;sant, n&eacute; v'chin justement chein tyi nos fao&ucirc;t - un bouan cliap&egrave;t d'iao&ucirc; fraidde la f'sa b&eacute;t&ocirc;t erprendre ses sens, et en ma&icirc;mme temps j'l&icirc; fiche &agrave; raidde-brache la pot&egrave;e l'trav&egrave;r' d&eacute; z-ouoz&egrave;lles . . . . !<br/><br/>
Ah ! mais, t'y-est d&ocirc;n chonna ? m'z-ammins, ty'i' spectaclle ! - j'v'nais d'l&icirc; fi&acirc;ntyi unne pot&egrave;e d'lait dans la fache . . ! <br/><br/>
Cliaque ! n&eacute; v'l&agrave; l'pot dans l'aize, en vingt br&eacute;delles !<br/><br/>
Comme ou' pou&egrave;z bein l'pens&eacute;, j'en resti l&agrave; d'vant lli, comme un but d'boua&icirc;s, les bras avao&ucirc;t m&eacute; ; sans pouait bouogi un fi - et j'm'&ecirc;criyi d'unne voua&icirc;s toute &ecirc;frit&egrave;e : &quot;Ah ! j'veins-t-i, d&ocirc;n, d'en faize iunne, d'chu coup ichin ! Qu'j'ai t&egrave;, d&ocirc;n, un fi&egrave;rre bachouar ! - j'n'en fais jammais d'dae&ucirc;x sortes - j'&eacute;zais deu r'gard&eacute; ty-est qui y-avait dans l'pot ! La v'l&agrave; dans un bel &ecirc;tat . . . . !&quot;<br/><br/>
Mais comme j&eacute; m'lamentais, sans sav&eacute; tyi faize, R&acirc;chel r'ouvrait l's'yi&egrave;r' p'tit-&agrave;-p'tit, avec bein d'la painne. Enfin, ou' parvint &agrave; l's'&ecirc;cal&eacute; ass&egrave;z pour y ve&icirc;s. Ou' r'garde l&eacute; d'vant d's&acirc;n fro, ou' s'p&acirc;sse la main s&ucirc;s la fache et p&icirc;s la r'garde . . !<br/><br/>
Ah ! j'p&ecirc;nsi, j'm'en vais-t-i en ou&iuml;, du cliai et d'l'&ecirc;pais, d'chutte fe&icirc;s ichin . . . . !<br/><br/>
Ou' s'l&egrave;ve, draite comme un pity&egrave;t, et m&eacute; r'garde d'unne t&egrave;lle dr&ocirc;le de manni&eacute;ze . . . . . .<br/><br/>
&quot;Ah ! ma p'tite R&acirc;chot !&quot; j'l&icirc; dis bein humbli&eacute;ment, &quot;esty&ucirc;ze-m&eacute; - j&eacute; n'l'ai pas fait espr&egrave;s - j'criyais qu&eacute; ch'tait d'l'iao&ucirc; tyi y-avait dans l'pot ; mais, h&eacute;l&acirc;s ! ch'tait du lait. J'&eacute;zais deu r'gard&eacute; d'vant - j&eacute; l'sai bein - mais t'y-est qu'tu veur ? J'avais p&egrave;rdu la t&ecirc;te - j'pensais qu'tu-allais tr&ecirc;pass&eacute;. J't'en prie, n'm&eacute; r'garde pon d'ma&icirc;mme - tu m'fais trimeu. Esty&ucirc;ze-me, pour chutte fe&icirc;s . . . . !&quot;<br/><br/>
La p'tite m&acirc;tinne s'&ecirc;gouffit &agrave; rize comme unne folle !<br/><br/>
&quot;Sai'-tu bein ty-est qu'tu ve&icirc;ns d'faize, grand laiduze qu&eacute; tu-&egrave;s ! - unne bouanne pot&egrave;e d'lait d'p&egrave;rdue, et l'pot en br&eacute;delles, et m'z'habits touos emb&eacute;donn&egrave;s !&quot; s&eacute; m'f&icirc;t-alle.<br/><br/>
&quot;Ty-est qu'ch'est qu'ch'l&agrave;, au prix d'ta vie, ma p'tite R&acirc;chot ?&quot; l&icirc; r&ecirc;ponnis-je. &quot;Eh ! ch'n'est qu'un goutin d'lait, opr&egrave;s tout. Y-a l'pot &egrave;ttou, ch'est vrai - mais y-en a d'ao&ucirc;tres &agrave; la boutique. Eh ! si n'y-a qu'chonna, nou t'en r'&eacute;za un ao&ucirc;tre - v'l&agrave; tout. Mais, tu n'veur, d&ocirc;n, pas m'pardonn&eacute; ?&quot; l&icirc; fis-je, en m'appr&eacute;chant occouo p&ucirc;s pr&egrave;s. &quot;Ah ! tu-as l'tyeu bein du !&quot;<br/><br/>
&quot;Eh bein ! s'fit-alle, en d&ecirc;touannant la t&ecirc;te - j'l&eacute; f'sait &agrave; unne condition : ch'est qu'ou' m'dich&icirc;z l'nom d'la criatuze qu'ou' z-all&egrave;z ve&icirc;s a-ch't'heu.&quot;<br/><br/>
&quot;Tyi criatuze ?&quot; l&icirc; r&eacute;ponni-je, tout &ecirc;tonn&egrave;.<br/><br/>
&quot;Eh ! d'la cheinne qu'ou' z-av&egrave;z choua&icirc;si pour &ecirc;tre vote famme !&quot;<br/><br/>
&quot;Ah ! tu veur l&eacute; sav&eacute; !&quot; fis-je, tout joyae&ucirc;x. &quot;Mais, chutte criatuze-l&agrave; - comme i' t'plia&icirc;s d'l'app'l&eacute; - mais ch'est t&eacute;-ma&icirc;mme, ma R&acirc;chot - j'n'en veur pas d'ao&ucirc;tre - tu n'm'as pas comprins ? Et, occouo d'p&ucirc;s, tu m'as dit qu'tu n'm&eacute; veur pas. Eh bein ! d'p&icirc;s qu'ch'est d'ma&icirc;mme, j'vedds [sic] ma ma&icirc;son, m&acirc;n ma&icirc;nnage et toute la boutique, et l&eacute; r'nouv&eacute; tyi veint, j'paque mes velles et j'fiche m&acirc;n camp &agrave; la Califournie - v'l&agrave; ! n'ou n'm&eacute; r'v&egrave;rra p&ucirc;s jammais en J&egrave;rri, et . . . . . .<br/><br/>
Mais, la pou&ocirc;rre garce ! ou' n'm&eacute; donni pas l'temps d'fini - chutte fe&icirc;s, ch'fut lli, tyi s'en v&icirc;nt toute engrout&egrave;e m'sao&ucirc;t&eacute; au co' et m'dize : &quot;N&eacute; t'en vas pas, m&acirc;n p'tit Cl&egrave;mmi; ah ! n't'en va pas ; car j&eacute; t'aimme ! tu n'vai, d&ocirc;n, pas, combein qu&eacute; j't'aimme ! Ah ! s'tu t'en vas, v&eacute;ze, j'en mou&ocirc;rrai ! ! !<br/><br/>
Ou' m'embrachi si du', qu'ou' fa&icirc;llyit m'&ecirc;tranglyi . . . . !<br/><br/>
Tch'est qu&eacute; j'pouais faize, sinon l&icirc; rendre la paz&egrave;lle ?<br/><br/>
Et j&eacute; l'f&icirc;s, aussin, et p&icirc;s ch&eacute; n'tait pas &agrave; r'gr&egrave;t, j'vos l'gar&acirc;ntie . . . . . .<br/><br/>
Opr&egrave;s ch'l&agrave;, - ou' pouv&egrave;z bein l'pens&eacute; - tout allit comme s&ucirc;s rou&ocirc;l&egrave;ttes - chutte fe&icirc;s 'chin, ch'tion' d'accor' et bein d'accor' !<br/><br/>
V'l&agrave; tyi valait bein unne pot&egrave;e d'lait - et l'pot pas dessus ; hein ?<br/><br/>
</div><div align="center">____________<br/><br/>
</div><div align="left">Comme n'ou dit : &quot;Y-a un but &agrave; tout !&quot; et il en fut d'ma&icirc;mme d&eacute; la p'tite sca&icirc;nne entre ma p'tite R&acirc;chot et m&eacute;. Comme d&eacute; ra&icirc;son, v'l&agrave; tyi n'pouait pas duz&eacute; tr&eacute;jous . . . . . Eh ! n'ou z-en s'sait v'nus b&ecirc;tes ! . . . . . .<br/><br/>
Mais, m&acirc;tin ! ou' m'r'&ecirc;fritit qu&acirc;si, occouo unne fe&icirc;s ; car, quand n'ou z-eu ass&egrave;z ligoua&icirc;si - pour chutte bord&egrave;e-l&agrave; - ou' s'm&icirc;nt &agrave; m'egzamin&eacute; d'hao&ucirc;t-en-bas, et s'&ecirc;criyit, toute &ecirc;fr&eacute;dol&egrave;e : &quot;J't'en prie, ergarde un p'tit - t&acirc;n biao&ucirc; ni&egrave;r v&egrave;ste et ta belle c&acirc;zaque d&eacute; fin ni&egrave;r drap - i' sout [sic] tou&ocirc;s dou&ocirc;z&egrave;s d'lait et d'craimme ! Ch'est m&eacute; tyi ve&icirc;ns d't'emb&eacute;donn&eacute; d'ma&icirc;mme. Attend'.<br/><br/>
Et d's&acirc;n biao&ucirc; bi&acirc;n mouoch&egrave;t d'pouch&egrave;tte, o&ugrave;' s'm&icirc;nt &agrave; m'frott&eacute; en as-tu en veur-tu, et en &ocirc;tit l'p&ucirc;s gros. Mais ou' n'avait pas l'air satisfaitte, et s&eacute; m'd&icirc;t-alle : &quot;I' sont ruin&egrave;s, t&eacute; z-habits, m&acirc;n pou&ocirc;rre gar&ccedil;on !&quot;<br/><br/>
&quot;Bah !&quot; l&icirc; fi&icirc;s-je [sic], &quot;n't&eacute; g&egrave;nes d&ocirc;n pon, ma R&acirc;chot, y-a occouo dee [sic] te&icirc;ntuzi&egrave;r' en J&egrave;rri . . . . !&quot;<br/><br/>
&quot;Allon' ! ch'n'est pas chon'chin tyi fait chon'na,&quot; s'f&icirc;t R&acirc;chel, en s'ba&icirc;ssant, pour ram&acirc;ss&eacute; les t&ecirc;ts du pot, tou&ocirc;s &ecirc;parpiy&icirc;s dans l'aize - &quot;tu sai' bein, m&acirc;n Clem, qu&eacute; si j'nos sommes engag&icirc;s t&eacute; et m&eacute; - l'un &agrave; l'ao&ucirc;tre - y-a occouo unne ch&ocirc;se &agrave; faize - et ch'l&agrave;, ch'est d'av&eacute; la p&egrave;rmission et l'consentement d'm&acirc;n papa et d'ma mamman - sans ch'l&agrave;, rein ! - tu comprends bein ? - sans ch'l&agrave;, i' n'y-a rein d'fait. J'en touchechai tyiques mots &agrave; mamman d&egrave;s anni&egrave;t. A-ch't'heu, i' fao&ucirc;t qu'j&eacute; r'paze ma tyu&icirc;sinne et qu'j'a&icirc;lle m&eacute; ch&acirc;ngi, d'vant qu'nos gens r've&icirc;ngent - et j'les r-attends - i' n's&eacute;zaient t&egrave;rgi bein longtemps &agrave;-ch't'heu. Ch'est pourtyi, m&acirc;n p'ti&eacute; Cl&egrave;mmi, va-t-en et la&icirc;sse-m&eacute;. R'vein d'main au s&eacute;, pour sav&eacute; ty-est qu'il' en d&icirc;sent. Allon', embrache-m&eacute; occouo unne fe&icirc;s - et p&icirc;s &quot;A d'main !&quot; Mais, prend' garde - n&eacute; r'dou&ocirc;lle pas t&eacute; z-habits, chutte fe&icirc;s . . . . . &quot;<br/><br/>
J'f&icirc;s comme R&acirc;chel me d&icirc;sait, et p&icirc;s j'm'en alli - dyai comme un p&icirc;nchon - chant&ucirc;zant tout l'long du k'min, sus l'air de &quot;M&acirc;lebro s'en va-t-en dy&egrave;rre&quot; :<br/><br/>
</font></font></font><table><tr><td><font size="3"><font color="#000000"><font face="Times New Roman">&quot;Ah ! oui, ma p'tite R&acirc;chot -<br/>
J&eacute; reviendrai d&eacute;main ;<br/>
Mir&ocirc;nton, mir&ocirc;nton, mir&ocirc;ntainne !<br/>
J&eacute; r&eacute;viendrai demain,<br/>
Y d&eacute;mand&eacute; ta main !&quot; (<i>Ch&ocirc;rus</i>).<br/><br/>
</table>


J&eacute; n'dormit pas unne l&egrave;rme toute la ni&egrave;t ! Et ou' pou&egrave;z bein vos fi&eacute;, moussieu, qu&eacute; j'n'y m&acirc;ntyi pas - d'all&eacute; ve&icirc;s l's'anciens, hier-au-s&eacute;, comme j'av&icirc;mmes accord&egrave;, R&acirc;chel et m&eacute;. Eh bein ! i' m'f&icirc;drent unne m&icirc;nne charmante tou&ocirc;s les dae&ucirc;x. J'm'app&egrave;rchu bein vite que l't&egrave;rrain avait t&egrave; pr&eacute;paz&egrave; et ty-i' n'y-avait p&ucirc;s qu'&agrave; s'm&eacute; - et ch'est chein qu&eacute; j'f&icirc;s . . .<br/><br/>
La r&ecirc;ponse &agrave; ma d'mande fut : &quot;Tu nos fa&icirc;s bein du pya&icirc;si, m&acirc;n gar&ccedil;on ! J'avion' tr&eacute;jous d'ziz&egrave; ty'il en f&ucirc;sse a&icirc;nchin ; tu nos pya&icirc;s &agrave; tou&ocirc;s les dae&ucirc;x, et note p'tite fille t'aimme bein. J&eacute; s'son' d&ocirc;n bein fi&egrave;r d&eacute; t'donn&eacute; note R&acirc;chel pour famme, quand l'temps s'sa v'nu.&quot;<br/><br/>
La bouanne-famme acqui&ecirc;s&ccedil;ait, en fa&icirc;sant des saluts &agrave; chein qu's&acirc;n bou&acirc;n-homme d&icirc;sait.<br/><br/>
Et n&eacute; v'l&agrave;, moussieu ! - en ai-je, d&eacute; la chance, hein !<br/><br/>
Et p&icirc;s, ch'est qu'ma R&acirc;chel m'a prom&icirc;ns qu&eacute;, dorz&eacute;navant, ou' s'habile'la &agrave; m&acirc;n go&ucirc;t - absol&ucirc;ment comme j&eacute; voudrai !<br/><br/>
Et j'nos en f'son' paz&eacute; - <br/><br/>
</div><div align="center">Puisqu&eacute; tout va bein,<br/>
L&eacute; r'nouv&eacute; tyi veint !<br/><br/>
</div>


&nbsp;<p>


<i><a href="charlespicot.html">C. DU MONT</a></i><br/><br/>
Chu 2 d&eacute; D'zembre,<br/><br/>
MCMXIII.<br/><br/>
</font>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="femme.html">La femme</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><P><A HREF="filldach.html">L'portrait d'la Fille d' Achteu</A></P>
<li><a href="fillfaut.html">La Fille qui Nos Faut</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="2mots2.html">Deux mots</a><p>
<li><a href="quistait.html">Qui s'tait, s'accorde</a><p>
<li><a href="femavnin.html">La femme du temps &agrave; v'nin</a><p>
<li><a href="leapyear.html">A Leap Year Proposal</a><p>
<li><a href="lettre1888.html">Eune lettre d&eacute; 1888</a><p>
<li><a href="gdfhabillement.html">L'Habillement Des Femmes</a><p>
<li><a href="donnaemobile.html">La donna e mobile</a><p>
<li> <a href="filferm.html">Prenais unne bouanne fille de fermi</a><p>
<li><a href="gdfemancipation.html">Emancip&acirc;tion?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

