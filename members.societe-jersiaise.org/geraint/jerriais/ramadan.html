<HTML>

<!-- Mirrored from members.societe-jersiaise.org/geraint/jerriais/ramadan.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Ramadan</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ramadan</h2></font></center><p>

<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>

'La buonnefemme et m&eacute;,' s'fit l'Ph'lip Desclios qui veint passer eune dem'y'heuthe &agrave; bagouler, 'j'ta&icirc;mes &agrave; p&acirc;ler de chein qu'tu m'avais dit y'a tchiqu'temps au sujet des diff&eacute;rentes <a href="erligion.html">r&eacute;ligiouns</a>, et ou' m&eacute; d'mandit tchi qu'tu criais des abstinences qui nos sount pr&ecirc;chis, par exemplye &eacute;l <a href="gdftchitheme.html">Car&ecirc;me</a>. J'lis dis que j't&eacute; d'mandrais'.<br/>
<br/>
'Les cr&ecirc;tchiens,' j'lis r&ecirc;pounnis, 'i'craient qu'il' ount ach'v&eacute; grand m&eacute;rite si duthant les tchiques semaines devant <a href="vendredisaint.html">Vendredi Saint</a> et <a href="paques.html">P&acirc;ques</a> i' tchittent d&eacute; fumer ou d'b&eacute;the de l'<a href="baithe.html">alcohol</a>. I' d&eacute;vraient penser &egrave;s musulmans, tchi duthant eune mais entchi - le mais d'Ramadan - n&eacute; b&eacute;vent ni mangent rein dutout ent'el l'vant et l'couochant du sol&eacute;. Ramadan peut v'ner dans autchun mais d'l'ann&eacute;e, et quand il arrive en &ecirc;t&eacute;, surtout dans les pays cauds, ch'est eune &eacute;preuve p&eacute;niblye'.<br/>
<br/>
'Mais bein seux y'a des musulmans qui, sans faithe la meine de rein, n'observent pas Ramadan trop strict&eacute;ment. Quand j'tais en Afghanistan, eune ann&eacute;e Ramadan veint en pliein &ecirc;t&eacute;.<br/>
<br/>
J'avais &agrave; faithe avec le Ministre &eacute;d D&eacute;v'loppement, car not' gouvern&eacute;ment 'tait a lus aidgi dans eun grand projet agricole, et eune matin&eacute;e qu'i' faisait eune chaleu' impossiblye le Ministre me telephonit de vi&eacute;rs ounze heuthes et m'dit qu'y'avait eune grande diffichult&eacute; qu'avait subitement apparut dans not' projet, et qu'oulle 'tait si importante qu'i' fallait qu'i' v&icirc;nesse me vaie tout d'suite.<br/>
<br/>
'Mais, Excellence,' je lis dis, 'ch'n'est pas &agrave; vous de v'ner siez m&eacute;, ch'est m&eacute; qui dait aller siez vous, et puisqu'ou' dites que ch'est hardi important je s'rai &agrave; vot' office dans eun quart d'heuthe'.<br/>
<br/>
'Ah, pardoun' i'm'dit, 'ch'est eune affaithe si d'licate qu'i'n'faut pas que l'mounde en sache rein, car v'l&agrave; tchi f'rait damage &egrave;s rapports entre nos deux gouvern&eacute;ments. M&ecirc;me les membres &eacute;d m'n'office n'en savent rein, et d'm&ecirc;me i' vaut mus qu'ou'n' v&icirc;nssent pas ichein, j'veindrai tout seu' siez vous, et pour que les membres &eacute;d vot' Ambassade n'en savent rein nintout j'veindra, pas &agrave; vot' office mais &agrave; vot' r&eacute;sidence'.<br/>
<br/>
'Eh bein, mon Ph'lip, j'tais bein au fait avec chu projet agricole l&agrave; et j'savais que n'y'avait autcheune diffichilt&eacute; qui s'tait &ecirc;l'v&eacute;e entre les Afghans et nous. Et d'm&ecirc;me je m'doutais bein chein qu&eacute; l'Ministre avait en veue. Ch'tait Ramadan, et i' faisait eune chaleu' d'dgiablye, i' voulait &agrave; mangi et &agrave; b&eacute;the, surtout &agrave; b&eacute;the. 'Bouon, Excellence,' j'lis dis, 'j'vos attrendrai &agrave; l'entr&eacute;e d'c&ocirc;t&eacute; pr&egrave;s de m'n'office priv&eacute;e, ouesqu' &eacute;n y'erra persounne &agrave; interroumpre not' counversatioun.'<br/>
<br/>
Et j'm'en fus &agrave; la maisoun, j'dis &agrave; Akbar, mon chef servant, que j'attendais eun moussieu &agrave; douze heures sus eune affaithe priv&eacute;e, et d'm&ecirc;me de pr&eacute;parer eun grand pliat de sandwiches de jamboun et de l'mettre, avec eune bouteille de mon miyeu whiskey, sus la tablye &eacute;d m'n office. 'Et', j'lis dis, 'pas eun mot &agrave; persounne'. Car j'savais bien que j'pouvais m'fier absolument sus Akbar.<br/>
<br/>
Quand l'Ministre arrivit et vit l'jamboun et l'whiskey i'm embrachit, mode Afghane, et m'dis: 'Ah chi&egrave;r amin, j'vos aimouns tant car ou' nos coumprennez si bein'. Eune heure apr&egrave;s, quand j'eumes fini la pliatt'l&eacute;e d'jamboun et la bouteille de whiskey et que l'Ministre se l'vit pour s'en aller, j'lis fis eun cly&icirc;n et lis d'mandis 'Eh bein, Excellence, chutte grande diffichult&eacute; entre nous entours le projet agricole, j'&eacute;sp&egrave;the qu'oulle est r&eacute;solue &agrave; vot' satisfactioun?'<br/>
<br/>
Le Ministre s'&ecirc;bouffit d'rithe. 'Tu sais aussi bein qu'm&eacute;, 'i' s'fit, 'qu projet marche &agrave; merveille, mais je n'pouorrais pas guaranti qu'eune aut' diffichult&eacute; n&eacute; s'arrivra pas devant que l'Ramadan sait fini, et qu'i' faudra que j'&eacute;rveinne t'&egrave;rvaie.'<br/>
<br/>
L&eacute; Ph'lip fit la meine d'&ecirc;tre tout &ecirc;tounn&eacute;. En ritounnant i's'fit: 'J'pensais que ch'tait countre la r&eacute;ligioun des musulmans de mangi autcheune viande qui v'nait du couochoun, ou d'b&eacute;the d'alcohol. Et t&eacute;, t'en servit &agrave; eun musulman, et &agrave; lus saisoun d'je&ucirc;ner!<br/>
<br/>
'J'n'&eacute;thais jamais cr&ecirc;u qu'eun bouoan m&eacute;todiste coumme t&eacute; &eacute;thait fait d'it&eacute;. Mais ch'est p't&ecirc;t' chein qu'nous appelle la diplomatie.<br/>
<br/>
'Mais m&eacute;, j&eacute;n'sis pas musulman, et d'm&egrave;me eune gout d'litcheu n&eacute; m'est pas interdit. Et &agrave; t'entendre p&acirc;ler d'whiskey v'l&agrave; tchi m'a fait la gorge hardi secque.<br/>
<br/>
'T'en &eacute;thais pas eune l&egrave;rmin &agrave; m'dounner?&quot;<br/>
<br/>
<p>

<i><a href="delamare.html">Le Vi&egrave;r Trin'tais</a></i><br>
<i>8/12/1993</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="diplomatique.html">Eun Incident Diplomatique</a><p>
<li><a href="georgebrown.html">George Brown et l'Foreign Office</a><p>
<li><a href="singapour.html">Singapour</a><p>
<li><a href="payscauds.html">Les Pays Cauds et les Pays Frais</a><p>
<li><a href="services.html">Les Services hors pays</a><p>

<li><a href="coree.html">En Cor&eacute;e</a><p>


<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>

<li><a href="islamique.html">La Nouvelle Ann&eacute;e Islamique</a><p>
<li><a href="calendri_islamique.html">Les Calendri&egrave;rs &egrave;rcaltchul&eacute;s</a><p>
<li><a href="gdfpids.html">Fanmeuses &ecirc;tampes de pids</a><p>

<li><a href="terresainte.html">Un Viage en T&egrave;rre Sainte</a><p>
<li><a href="terresainte2.html">Un viage en T&egrave;rre Sainte</a><p>
<li><a href="gdfisrael.html">En Isra&euml;l</a><p>
<li><a href="assembliee/israel1971.html">Discours par l&eacute; Sieur Jean Le Maistre</a><p>
<li><a href="assembliee/terresainte.html">Un viage en T&egrave;rre Sainte</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ramadan.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>

