<HTML>

<!-- Mirrored from members.societe-jersiaise.org/geraint/jerriais/gdfdertou2.html by HTTrack Website Copier/3.x [XR&CO'2014], Tue, 15 Jul 2025 13:44:44 GMT -->
<HEAD>
<TITLE>D'&egrave;rtou en J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'&egrave;rtou en J&egrave;rri</h2></font></center><p>


<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<i><br/>
L&eacute; 24 mai, 1969.</i><br/></font>
<br/>
Moussieu l'R&eacute;dacteu,<br/>
<br/>
J'y sis r'v&eacute;nu si souvent dans mes vi&egrave;rs jours, en J&egrave;rri, qu&eacute; ch'n'est r&ecirc;&eacute;llement pon rein d'nouv&eacute; pour m&eacute; d&eacute; r'vaie les vi&egrave;rs accoints, et acouo y'a tchiquechose d&eacute; plia&icirc;sant en r'viyant La Corbi&egrave;the et La <a href="pmbaie.html">Baie d'St. Ou&euml;n</a> quand l'avion p&acirc;sse par dessus, et nou r'sent eune manni&egrave;the d&eacute; sens&acirc;tion d'&ecirc;t' &quot;Siez nous&quot; quand nou met l'pid &agrave; t&egrave;rre!<br/>
<br/>
Ch&acirc;que ann&eacute;e am&egrave;ne quand-m&egrave;me des changements, et des p&egrave;rtes d'vi&egrave;rs anm&icirc;ns. Quand j'm&icirc;ns l'pid &agrave; t&egrave;rre chutte fais, j'tais just&eacute;ment en temps pour m&eacute; changi et aller &agrave; l'ent&egrave;rrement du Juge Francis Le Boutilyi qu&eacute; j'avais connu d'pis que j'tions mousses ensembl'yes &agrave; <a href="st_ouen.html">St. Ou&euml;n</a>. San p'p&egrave;e, et l'mein &eacute;tout, 'taient des vielles r&eacute;chinnes du <a href="roselouothi.html">Louothi</a>, et nou s'viyait souvent. Un charmant corps, l&eacute; Juge, et un fid&egrave;le anm&icirc;n, et v'l&agrave; tch'i' m'fait chose d&eacute; penser qu&eacute; j&eacute; n'l&eacute; r'v&egrave;rrai pon dans chutte vie.<br/>
<br/>
I' s'en vont &agrave; grands pas, les vi&egrave;rs anm&icirc;ns. Y'a eune v&icirc;ngtaine d'ann&eacute;es, j'rencontrais souvent 'Douard et Mary Hamon d'Port&icirc;nfer, Reuben Thatcher et l'Avocat John Fleury L'Cornu siez-li &agrave; Highfield, et j'avions d'bouannes s&eacute;th&eacute;es ensembl'yes. I' sont touos hors au r'pos &ecirc;t&egrave;rnel &agrave; ch't heu.<br/>
<br/>
J'viyais des changements dans la ville &eacute;tout quand j'y &eacute;tais hi&egrave;r. La <a href="rueddriethe.html">Rue d'Dri&egrave;the</a> du vi&egrave;r temps n'est pus la rue d'dri&egrave;the, et auve les neuves grand' boutiques d'un c&ocirc;t&eacute;, ou' patha&icirc;t pus comme eune ville du Nouvieau Monde, et oulle a bein gangni san nom mod&egrave;rne de la rue du rouai!<br/>
<br/>
Ch'tait &icirc;nt&eacute;r&ecirc;ssant d'vaie l'gros creux tch'est l'c'menchement d'la tonnelle sous L'Mont d'la Ville. V'la tchi m'fa&icirc;sait penser au vi&egrave;r nom d'La Folie - La Rocque Creuse - et v'la tchi m'ram&eacute;mouaithait qu&eacute; si les rats tch'avaient donn&eacute; lus nom - Le Coin &egrave;s Rats - &agrave; la vielle cauchie pouvaient r'v&eacute;n&icirc;n, il' adopt&eacute;thaient probabli&eacute;ment chu gros creux-l&agrave; pour l&eacute; leu &agrave; la pliaiche d&eacute; rester dans lus vi&egrave;r accoint!<br/>
<br/>
Et tchi grand baliv&egrave;rne d'b&acirc;tisse tchi cra&icirc;t &agrave; c&ocirc;t&eacute; d'l'&eacute;glyise d&eacute; la ville! Ch'est assez pour qu&eacute; s'n ombre env'loppe L&eacute; <a href="royal_square.html">Vi&egrave;r Marchi</a>! Si l's anciens allaient r'v&eacute;n&icirc;n, i' chang'geaient probabli&eacute;ment l'nom d'La Rue Trousse Cotillon ou La Rue du Ch&icirc;nm'tchi&eacute;the (l&eacute; nom d&eacute; Church Street dans lus temps) &agrave; La Rue du Gratte-Ciel.<br/>
<br/>

I' sont &icirc;nt&eacute;r&ecirc;ssants, les vi&egrave;rs noms des rues d'la ville, mais il' avaient d&ecirc;j&agrave; dispathus par l&eacute; temps qu&eacute; j'fus n&eacute;. J'crai bein tch'i' n'y'a pon fort d&eacute; jannes J&egrave;rriais tchi sont &icirc;nt&eacute;r&ecirc;ssis &agrave; les d&ecirc;nichi d'nouos jours. J'connais un moussieu tchi peut les nommer tous - l'Acad&eacute;micien <a href="lemaistre.html">Fra&icirc;nque Le Maistre</a>. J'avais pens&eacute; dans tchique temps qu&eacute; Georgetown avait p't &ecirc;t' 't&eacute; nomm&eacute; pour iun d'mes anch&ecirc;tres, et j'fus surpr&icirc;ns d'ou&iuml; l'contraithe quand l'Sieur Le Maistre m&eacute; dit qu&eacute; san vi&egrave;r nom 'tait L&eacute; Fief d&eacute; Gorges. Et ouaithe qu&eacute; l's anciens couoyaient hardi, il' 'taient g&eacute;n&eacute;theux quand fallait donner des noms &egrave;s rues. La cheinne qu&eacute; j'connaissons comme Hill Street 'tait quatre petites rues &agrave; but ieune de l'autre tch'avaient nom La Rue d'Haut, La Rue des Forges, La Rue du Pid d'La Montangne, et La Rue &egrave;s Trais Pigeons! Ch'est seux qu&eacute; Library Place d'&agrave; ch't heu n's&eacute; vant'tait pon d'san vi&egrave;r nom. Ch'tait L'Coin &egrave;s Couochons! New Cut 'tait L'Bel &egrave;s &Acirc;nes, et nouot' Queen Street d'au jour d'aniet 'tait La Rue &egrave;s Porcqs. Et j'crai (j'n'en sis pon trop seux) qu&eacute; Peirson Place avait nom La Rue &egrave;s Couochons!<br/>
<br/>
Tout ch'la veurt dithe que l's annimaux tch'&eacute;taient villais 'taient honor&eacute;s par l's autorit&eacute;s dans l'temps jadis, m&egrave;me les rats! Mais La Rue &egrave;s Porcqs n'en 'tait pon du nombre - oulle 'tait nomm&eacute;e pour eune fanmile d&eacute; chu nom-l&agrave;. Par contre, Lempri&egrave;re Street n'&eacute;tait pon nomm&eacute;e pour la fanmile Lempri&egrave;the, car oulle avait nom La Ruette des Pr&eacute;s.<br/>
<br/>
I' faut avouer que j'm&eacute; pliais mus dans les routes d&eacute; la campangne qu&eacute; dans les rues d'la ville. I' sont belles &agrave; ch't &ecirc;poque, les routes d&eacute; la campangne. Les bouais sont en fielles et les foss&eacute;s sont couv&egrave;rts d&eacute; v&egrave;rduthe et d'flieurs sauvages. J'&egrave;rm&egrave;rtchais hi&egrave;r qu&eacute; La Route d&eacute; V&icirc;nchelez d&eacute; Highfield au Mangni d'V&icirc;nchelez d&eacute; Haut, est r'd&eacute;v'nue comme oulle 'tait quand j'tais mousse. Quand j'&egrave;rv&icirc;ns en J&egrave;rri en 1946 qu&acirc;si touos ses bouais avaient dispathu - par la vieill&egrave;che, et par les haches des <a href="otchup.html">Allemands</a>, nou m'dit dans l'temps - et la route 'tait toute &agrave; l'ouv&egrave;rt. &Agrave; ch't heu, des nouvieaux bouais ont r'pr&icirc;nt lus pliaiche, et duthant les v&icirc;ngt-deux ans pass&eacute;s il' ont cru hauts assez pour qu&eacute; les branques d&eacute; haut &egrave;rforment l'arche et la votte tch'avait fait V&icirc;nchelez &quot;Lane&quot; fanmeuse dans man janne temps.<br/>
<br/>
J'sis bein content d'vaie, &eacute;tout, qu&eacute; des jannes bouais ont 't&eacute; pliant&eacute;s entre les vi&egrave;rs dans La Route du Mangni (d'St. Ou). Y'en a parmi ches vi&egrave;rs-l&agrave; tchi sont comme m&eacute; - i' c'menchent &agrave; ch&acirc;tchi - mais, malheutheusement pour m&eacute;, nou n'peut pon m'ravigotter en pliantant un janne bouais pour m&eacute; rempliaichi! J'ai quand-m&egrave;me tchique esp&eacute;thance d&eacute;pis qu'les docteurs peuvent vouos transplianter d'nouvelles pompes dans l'corps et vouos donner la p&ocirc;ssibilit&eacute; d'eune deuxi&egrave;me gestion!<br/>
<br/>
<i><a href="lefeuvre.html">George d'La Forge</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="brancage2.html">L'originne d&eacute; nos routes, nos foss&eacute;s et l'brancage</a><p>
<li><a href="pave.html">Sus l'pav&eacute;</a><p>
<li><a href="23helyi.html">Deux'trais mots d'St. H&eacute;lyi</a><p>
<li><a href="pont2.html">Il a p&acirc;ss&eacute; gentiment dg'ieau souos l'pont</a><p>
<li><a href="bouaisvoc.html">Les Bouais en J&egrave;rriais</a><p>
<li><a href="gdfdertou1970.html">D'ertou en J&egrave;rri!</a><p>
<li><a href="gdfdertou6.html">D'&egrave;rtou en J&egrave;rri!</a><p>
<li><a href="gdfdertou9.html">D'&egrave;rtou en J&egrave;rri</a><p>
<li><a href="piedpiper.html">L&eacute; P&icirc;freux Piel&eacute; d'Hanm'l&icirc;n</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfdertou2.html by HTTrack Website Copier/3.x [XR&CO'2014], Tue, 15 Jul 2025 13:44:44 GMT -->
</HTML>

