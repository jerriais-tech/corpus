<HTML>

<!-- Mirrored from members.societe-jersiaise.org/geraint/jerriais/nationaltrust2.html by HTTrack Website Copier/3.x [XR&CO'2014], Tue, 15 Jul 2025 13:58:55 GMT -->
<HEAD>
<TITLE>L&eacute; National Trust d&eacute; J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; National Trust d&eacute; J&egrave;rri</h2></font></center><p>

<TABLE width=270 align="right">
<TR>
<TD>

<center><img src="hamptonne.jpg" width="250" height="194" alt="Hamptonne"><p>
<font size="2">Hamptonne</font><p></center>

</TD>
</TR>
</TABLE>
 Chutte soci&eacute;t&eacute; fut fond&eacute;e en 1936, et l&eacute; National Trust d&eacute; J&egrave;rri est tout &agrave; fait independant du National Trust d&eacute; l'Anglieterre, qu'ou ais qu' les membres des deux organisations ont l&eacute; drouait et l'b&eacute;n&eacute;fice d&eacute; pouver visiter les diff&eacute;thentes propri&eacute;t&eacute;s d&eacute; chaque organisation pouor rein.<p>

D&eacute;pis qu'l&eacute; Trust fut fond&eacute;, la soci&eacute;t&eacute; a acqu&eacute;thit bein des propri&eacute;t&eacute;s qu&eacute;'s&eacute; par don ou par acat, et l&eacute; Trust est achteu l&eacute; deuxi&egrave;me pus grand propri&eacute;taithe aupr&egrave;s l&eacute; gouv&eacute;rnement d' J&egrave;rri, les Etats.<p>

L&eacute; Trust esp&egrave;the d&eacute; pr&eacute;server pouor l&eacute; b&eacute;n&eacute;fice du publyi et pouor l'&icirc;le des propri&eacute;t&eacute;s tch'ont d'la valeu naturel, historique ou pouor lus bieaut&eacute;.<p>

Ieun des preunmi&eacute; acats ch'tait L&eacute; R&acirc;t, et l&eacute; peupl'ye savent sans doute qu&eacute; chutte propri&eacute;t&eacute; fut &eacute;rnouvl&eacute;e et appropri&eacute;e et tchit gangni un prix dans la comp&eacute;tition en J&egrave;rri pouor l&eacute; miyeu dess&icirc;n en 1999.<p>

Mais l&eacute; Trust fut fond&eacute; pa'ce qu&eacute; un tas d'gens 'taient g&ecirc;n&eacute;e auve les probl&egrave;mes du d&ecirc;veloppement dans les 1930, especiallement les b&acirc;tisses et huttes l&eacute; long des gr&egrave;ves d&eacute; l'&icirc;le.<p>

Un nombre de J&egrave;rriais lus rencontritent pouor &ecirc;prouver &agrave; trouver eune solution &agrave; chu probl&egrave;me. Quand y'avait eune possibilit&eacute; qu'un c&ocirc;ti dans La Vall&eacute;e des Vaux f&ucirc;sse d&ecirc;velopp&eacute;, L&eacute; Sieur Carlyle Le Gallais acatit chutte propri&eacute;t&eacute; pouor l&ecirc; Trust, et chennechin lus donnit l'opportunit&eacute; pouor &ecirc;tablyi l&eacute;galement l&eacute; Trust. Bein du monde supportitent l&eacute; Trust et chutte soci&eacute;t&eacute; est &agrave; ch't heu responsabl'ye pouor pus qu&eacute; 130 propri&eacute;t&ecirc;s dans l'&icirc;le.<p>

Etant eune soci&eacute;t&eacute; charitabl'ye, l&eacute; Trust s&eacute; fie sus des donations et des dons pouor pay&eacute; pouor l&eacute; programme essentiel d&eacute; l'entr&eacute;tchien et des r'pathes d&eacute; ses propri&eacute;t&eacute;s.<p>

Un r'venu important pouor l&eacute; Trust veint du loyer que l&eacute; Trust er'chait pouor ses propri&eacute;t&eacute;s, mais ch'est eune vraie emb&ecirc;te, pa'ce qu&eacute; bein des batisses et des propri&eacute;t&eacute;s n&eacute; sont pon ouvert au publyi comme i'y'a des locataithes en pi&egrave;che. Enf&icirc;n, i'y'a toutes les bouaisies, les pr&eacute;s et les autres pi&egrave;ches comme les falaises tchi sont la pouor l&eacute; publyi a en prendre avantage et tout pouor rein. L&eacute; Trust ont eune &ecirc;tchipe des travailleurs tch'ont la responsabilit&eacute; d&eacute; souongni qu&eacute; tout s'sait am&ecirc;nagi comme i'faut, esp&eacute;cialement la protection des flieurs et autres pliantes sauvages alentou d&eacute; la Mathe au Seigneu et &egrave;s Malti&egrave;thes &agrave; Grouville, dans l's alentours du Mathais d'Grouville.<p>


Les propri&eacute;t&eacute;s les pus connues d&eacute; chu Trust sont L&eacute; Moulin d&eacute; Qu&eacute;tiv&eacute;, les <a href="gdfle.html">B&egrave;rrexes &agrave; La Gr&egrave;ve d&eacute; L&eacute;</a>, La Maison Morel, La Tour Victoria, <a href="hamptonne2.html">La Ferme &agrave; Hamptonne</a>, l&eacute; pr&eacute; des Orchides tchi s'appelle l&eacute; Nier Pr&eacute;, tout pr&egrave;s d'La Mathe au Seigneu, et pis lus si&egrave;ge officiel &agrave; Ste Mathie, Les Ormes.<p>

Deux d&eacute; ches propri&eacute;t&eacute;s sont ouvert duthant l'&eacute;t&eacute; pouor les touristes et les gens d'J&egrave;rri, L&eacute; Moulin d&eacute; Qu&eacute;tiv&eacute; et Les B&egrave;rrexes &agrave; La Gr&egrave;ve et pis dreinement L&eacute; Trust ont acat&eacute; L&eacute; Moulin d&eacute; T&eacute;sson et aupr&egrave;s tch'ils &eacute;thont finni d&eacute; creuser pouor vaie s'i'y a autchune chose de valeu &agrave; enregistrer i's'en vont l&eacute; d&ecirc;veloper auve un parchonnyi pour i'faithe des appart&eacute;ments pouor y d'meuther. <p>


 J'avais d&eacute;ja explyitchi comment qu&eacute; L&eacute; Trust fut fond&eacute; en 1936, pouor pr&eacute;server &agrave; tout janmais pouor l&eacute; b&eacute;n&eacute;fice du publyi les propri&eacute;tes tch'ont d'la valeu naturel, historique ou pouor lus bieaut&eacute;.<p>

Mais l&eacute; Trust organise d'autres choses pouor lus membres comme la s&eacute;th&eacute;e dans l'hiv&eacute;, la lectuthe du stembre et les promenades du 'rnouv&eacute; et l'&eacute;t&eacute;, p&ucirc;t&ocirc;t des &eacute;v&eacute;nements social et pis i'produisent &eacute;tout deux gazettes touos l'ans pouor les membres.<p>

L&eacute; Trust n'ont qu&eacute; 2000 membres et i'voudraient encouothagi d'autres &agrave; les joindres pa'ce qu&eacute; ch'est dificile d&eacute; faithe toutes les r'pathes et l'entr&eacute;tchien d&eacute; touos les b&acirc;tisses et lus propri&eacute;t&eacute;s auve bein p'tit d'sou.<p>

Auve l'aide d'eune don&acirc;tion r&eacute;cente, L&eacute; Trust a acat&eacute; l&eacute; Moul&icirc;n d&eacute; T&eacute;sson mais, malheutheusement l&eacute; moulin avait 't&eacute; n&eacute;glyigi par les propri&eacute;taithes d&eacute; d'vant (pr&eacute;c&eacute;dent) et si L&eacute; Trust n&eacute; l'avaient pon atch&eacute;thi achteu, bein vite, j'&eacute;thai 'tait trop tard pouor l&eacute; graie.<p>

Chu moul&icirc;n est eune importante partie d&eacute; l'histouaithe d&eacute; J&egrave;rri au sujet d&eacute; l'arch&eacute;ologie industrielle, esp&eacute;cialement comme i'y'a des ruines d'un vi&egrave;r moul&icirc;n &agrave; ieau et pis pus tard, des restants d'un moulin &agrave; eng&icirc;n. L&eacute; Trust n&eacute; peut pon assolider la restauration du moul&icirc;n pa'ce qu&eacute; il' n'ont pon les fonds pouor l&eacute; faithe et i'faut qu'il'aient d&eacute; l'aide auve un parchonnyi pour b&acirc;ti qu&eacute; se des offices ou des appart&eacute;ments. Enfin, les pus importantes parties s'sont gard&eacute;s pouor les montrer au publyi.<p>

Ieune des preunmi&eacute;s propri&eacute;t&eacute;s qu&eacute; l&eacute; Trust atch&eacute;thi ch'tait L&eacute; R&acirc;t &agrave; St Louothains, tout pr&eacute;s de la Fontaine St Mart&icirc;n. Chutte ma&icirc;son est du 17i&eacute;me si&egrave;clye, et L&eacute; Trust d&eacute;cident i'y'a tchique ann&eacute;es d&eacute; l'appropri&eacute; pa'ce qu&eacute; nou'y trouvit d&eacute;s t&eacute;rribl'yes probl&eacute;mes d&eacute; mucreu et i'n'y avait pon des &icirc;nstallations mod&eacute;rne pouor &ecirc;tre assez confortabl'ye pouor y d'meuther.<p>

Duthant lus entch&ecirc;tes, il' decouvr&icirc;tent trais portes t'ch'&eacute;taient bliotchies, et ches'ch&icirc;n ont 'tait restaur&eacute;s et ouvertes pouor les nouvieaux locataithes. Quouaiqu' les plianchais des chambres n'taient pon en bouonne condition, il'ont m&eacute;nagi d&eacute; pouver les r'nouveler et &eacute;tout il' p&ucirc;tent d&eacute;monter la vielle mont&eacute;e en bouais et la r'pather dans lus tch&egrave;rpent'tie &agrave; St Mathie.<p>

Pa'ce qu&eacute; l&eacute; niv&eacute; dg'ieau souos terre dans chu va&icirc;sinn&eacute; est bien haut, i'futent oblyigie de faithe deux'trais tuyaux souos la ma&icirc;son pouor pouver la garder s&eacute;c et les am'ner &agrave; eune &eacute;gout tchi m&eacute;ne &agrave; un cann&eacute; &agrave; c&ocirc;t&eacute; d'la ma&icirc;son. Il' ont creuser un pits pouor rempliaichi l&eacute; vier pits dans l'pr&eacute; et r'nouveler tout l'&eacute;lectricit&eacute; dans la ma&icirc;son, pouor qu'ou pi&ecirc;sse &ecirc;tre otchup&eacute;e, mais &agrave; m&ecirc;me temps d&eacute; garder l&eacute; caract&eacute;the d&eacute; chutte propri&eacute;t&eacute;.<p>

L&eacute; Trust sont les propri&eacute;taithes d&eacute; Hamptonne &agrave; St Louothains, et bien du monde savent qu&eacute; chutte propri&eacute;t&eacute; est divis&eacute;e et tchi'y'a trais ma&icirc;sons d&eacute; diff&eacute;thents si&egrave;cl'yes tchi nouos montre un bieau portrait d&eacute; l'histouaithe sociale d&eacute; l'&icirc;le avau les ann&eacute;es.<p>

Y'a bein des propri&eacute;t&eacute;s tchi sont sus les falaises au nord de l'&icirc;le, auve bein des pliantes sauvages de l'&icirc;le et iou qu'il'y'a des c'm&icirc;ns pouor l&eacute; publyi a y profiter. I'y'a bein des terres achteu qu&eacute; les fermiers n&eacute; sont pon pr&eacute;s a travailli et L&eacute; Trust fut d'la peine d&eacute; les louer &agrave; des louoyis &icirc;nt&eacute;rresants, et auve la situation ch&eacute;s jours dans l'agritchultuthe, chenna s'en va continnuer. <p>

&nbsp;<p>

<i>Fran&ccedil;ouais Le Maistre</i><p>

&nbsp;<p>
<div align="center"><table border="0"  width="550">
  <tr><!-- Row 1 -->
     <td><img src="jerriais11.jpg" width="100" height="100" alt="" title="" border="0" /></td><!-- Col 2 -->
     <td><img src="jerriais27.jpg" width="100" height="100" alt="" title="" border="0" /></td><!-- Col 1 -->
     <td><img src="jerriais131.jpg" width="100" height="100" alt="" title="" border="0" /></td><!-- Col 3 -->
     <td><img src="jerriais152.jpg" width="100" height="100" alt="" title="" border="0" /></td><!-- Col 4 -->
     <td><img src="jerriais169.jpg" width="100" height="100" alt="" title="" border="0" /></td><!-- Col 5 -->
	   </tr>
	   <tr>
	 <td><img src="jerriais229.jpg" width="100" height="100" alt="" title="" border="0" /></td><!-- Col 5 -->
		 <td><img src="jerriais245.jpg" width="100" height="100" alt="" title="" border="0" /></td><!-- Col 5 --> 
		 		 <td></td><!-- Col 5 --> 
		 <td><img src="jerriais275.jpg" width="100" height="100" alt="" title="" border="0" /></td><!-- Col 5 --> 
			 <td><img src="jerriais276.jpg" width="100" height="100" alt="" title="" border="0" /></td><!-- Col 5 -->  
  </tr>
</table></div>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="nationaltrust.html">L&eacute; National Trust d&eacute; J&egrave;rri &agrave; St. Ou&euml;n</a><p>
<li><A HREF="menofthetrees.html"> L'Associ&acirc;tion d&eacute; J&egrave;rri des Gens d'la Boua&icirc;s'sie</A><p>v
<li><a href="hamptonne2024.html">Hamptonne</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/nationaltrust2.html by HTTrack Website Copier/3.x [XR&CO'2014], Tue, 15 Jul 2025 13:58:55 GMT -->
</HTML>
