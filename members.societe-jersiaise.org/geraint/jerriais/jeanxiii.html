<HTML>
<HEAD>
<TITLE>La Bouonne Nouvelle s'lon Jean, Chapitre 13</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, Chapitre 13</h2></font></center><p>

<center><font color="#215e21"><h3>V&egrave;rsets 1-10</h3></font></center>
D'vant les f&ecirc;tes d&eacute; P&acirc;ques, J&eacute;s&ucirc; r&eacute;alisit qu&eacute; ch'tait l'temps pouor l&icirc; d'tchitter chu monde pouor aller au P&eacute;the. Il avait aim&eacute; les cheins d'chu monde tchi 'taient acant&eacute; li, et i' l's aimait jusqu'&agrave; la f&icirc;n. Et don coumme i' mangeaient, et qu'l&eacute; Mal&icirc;n avait didgi Judas fis Simon, l'Iscariote, &agrave; l'trisonner, J&eacute;s&ucirc;, tchi savait qu'l&eacute; P&eacute;the avait m&icirc;ns tout entre ses mains, et qu'i' 'tait v'nu du Bou&ocirc;n Dgieu et s'n allait siez l'Bou&ocirc;n Dgieu, s&eacute; l'vit d'la tabl'ye, halit sa c&acirc;saque et m&icirc;nt un d'vant&eacute;. &Eacute;pis i' v&egrave;rsit d&eacute; l'ieau dans un bach&icirc;n et lavit les pids &egrave;s discipl'yes, en les s'tchant atout san d'vant&eacute;. Et quand i' v&icirc;nt &agrave; Simon l'Rotchi, l'Rotchi l&icirc; dit, &quot;Seigneu, ch'est-i' qu'tu lav'thas mes pids, t&eacute;?&quot; J&eacute;s&ucirc; l&icirc; r&ecirc;ponnit coumme chennech&icirc;n, &quot;Chein qu&eacute; j'fais achteu tu n'comprendras pon, mais tu l'comprendras ava&ucirc; l'temps.&quot; L&eacute; Rotchi l&icirc; dit, &quot;J'n'allou&ecirc;thai janmais qu'mes pids saient lav&eacute;s par t&eacute;.&quot; J&eacute;s&ucirc; l&icirc; r&ecirc;ponnit, &quot;Si j&eacute; n't&eacute; nettis pon, tu n'&eacute;thas rein &agrave; faithe auve m&eacute;.&quot; L&eacute; Rotchi l&icirc; dit, &quot;Seigneu, pon ra&icirc;que don mes pids, mais mes mains et ma t&ecirc;te &eacute;tout.&quot; J&eacute;s&ucirc; l&icirc; dit, &quot;L&eacute; chein tch'est lav&eacute; est d'm&ecirc;tchi d'aver ses pids lav&eacute;s &eacute;pis il est lav&eacute; tout entchi. Et vous, mes discipl'yes, ous &ecirc;tes lav&eacute;s, mais pon touos.&quot;<br/>
<br/>
&nbsp;<p>


<center><font color="#215e21"><h3>V&egrave;rsets 11-15</h3></font></center>
I' savait tchi qui trisonnait et n&eacute; v'l&agrave; pouortchi qu'i' dit, &quot;ous &ecirc;tes lav&eacute;s, mais pon touos.&quot; &Eacute;pis un co qu'i' lus avait lav&eacute; les pids et r'm&icirc;ns sa c&acirc;saque, i' s'rassi&eacute;vit et lus dit, &quot;Viy'-ous chein qu'j'ai fait pouor vous? Ou m'app'lez Ma&icirc;t' et Seigneu, et ous avez raison, v'l&agrave; tch'est chein qu&eacute; j'sis. Et si m&eacute;, l'Seigneu et l'Ma&icirc;t', j'vos ai lav&eacute; les pids, il est d'm&ecirc;tchi qu'ou vos entr&eacute;-lavent les pids &eacute;tout. J'vos ai mouontr&eacute; chein qu'i' faut faithe &agrave; seule f&icirc;n qu'ou f'th&ecirc;tes chein qu'j'ai fait pouor vous.<br/>
<br/>
&nbsp;<p>

<center><font color="#215e21"><h3>V&egrave;rsets 16-20</h3></font></center>
V&eacute;the j&eacute; vos l'dis: les s&egrave;rveurs n&eacute; sont pon pus grands qu'lus ma&icirc;t', et les m'sagi&egrave;rs n&eacute; sont pon nitout pus grands qu'l&eacute; chein tchi l'envyie. S'ou comprannez bein ches choses-ch&icirc;n, ou s'sez heutheurs s'ou les faites. J&eacute; n'sis pon &agrave; p&acirc;ler &agrave; touos vous; j'connais les cheins qu'j'ai choua&icirc;si, mais chenna s'adonne &agrave; seule f&icirc;n d'accomplyi chein tch'a 't&eacute; &ecirc;crit: &quot;L&eacute; chein tchi mange du pain auve m&eacute; a l'v&eacute; san pid contre m&eacute;.&quot; Entr&eacute;ch&icirc;n, j'vos dg&egrave;rnis &agrave; l'avanche &agrave; seule f&icirc;n qu'ou cr&eacute;th&ecirc;tes quand ch&eacute; s'sa accomplyi. V&eacute;the j&eacute; vos l'dis: l&eacute; chein tch'atchil'ye autchun env'y&eacute; par m&eacute;, m'atchil'ye, et l'chein tchi m'atchil'ye, atchil'ye l&eacute; chein tchi m'a env'y&eacute;.&quot;<br/>
<br/>
&nbsp;<p>


<center><font color="#215e21"><h3>V&egrave;rsets 21-28</h3></font></center>
Un co qu'J&eacute;s&ucirc; avait dit chennech&icirc;n, i' fut bein g&ecirc;n&eacute; et dit, &quot;V&eacute;the, j'vos l'dis, iun d'entr&eacute; vous s'en va m'trisonner.&quot;<br/>
<br/>
Les discipl'yes lus entr&eacute;-dgett&icirc;drent, dans la bli&acirc;se pouor l'chein d'entr&eacute; ieux d&eacute; tchi qu'i' p&acirc;lait. Iun d'ses discipl'yes, l&eacute; chein qu'J&eacute;s&ucirc; aimait bein, 'tait allouongni au ras d'li. Simon l'Rotchi don cahuchit la t&ecirc;te d'vi&egrave;rs li pouor qu'i' d'mand&icirc;sse &agrave; J&eacute;s&ucirc; d&eacute; tchi qu'i' p&acirc;lait. Et coumme i' 'tait r'allouongni au ras d'J&eacute;s&ucirc;, i' l&icirc; d'mandit, &quot;Seigneu, tchi qu'ch'est?&quot;<br/>
<br/>
J&eacute;s&ucirc; r&ecirc;ponnit, &quot;Ch'est l'chein &agrave; tchi qu&eacute; j'p&acirc;ss'sai chu cr&ocirc;t&icirc;n d'pain un co qu&eacute; j'l'&eacute;thai tremp&eacute; dans la bolle.&quot; Et un co don qu'il avait tremp&eacute; l'cr&ocirc;t&icirc;n, i' l'p&acirc;ssit &agrave; Jud&acirc; fis Simon l'K&eacute;riotchien. Aupr&egrave;s qu'il e&ucirc;sse &egrave;rchu l'cr&ocirc;t&icirc;n, l&eacute; Satan s's&icirc;lyit en li. J&eacute;s&ucirc; l&icirc; dit, &quot;Va-t-en faithe qu&eacute;daine chein qu'tu'es pouor faithe.&quot; N'y'avait fis d'&acirc;me l&eacute; tou d'la tabl'ye tchi comprannait pouortchi qu'i' l&icirc; dit chenna.<br/>
<br/>
&nbsp;<p>

<center><font color="#215e21"><h3>V&egrave;rsets 29-38</h3></font></center>
Y'en avait tchi 'taient d'avis qu'Jud&acirc; s'en fut viyant qu'i' gardait la bours&eacute;e d'sou et qu'J&eacute;s&ucirc; li'avait dit d'aller acater d&eacute; tchi pouor l'fricot, ou pouor bailli d&eacute; tchi &egrave;s pou&ocirc;rres gens. Et d'siette Jud&acirc; pr&icirc;nt l'cr&ocirc;t&icirc;n d'pain et s'en fut hors dans la ni&egrave;rcheu. Quand i' s'fut d&ecirc;hal&eacute;, J&eacute;s&ucirc; dit, &quot;V'l&agrave; tchi veindra d'la glouaithe au Fis d'l'Houmme, et l'Bou&ocirc;n Dgieu r'ch&eacute;vtha d'la glouaithe en li. Si ch'est qu'l&eacute; Bou&ocirc;n Dgieu r'chait d'la glouaithe en li, l'Bou&ocirc;n Dgieu l&icirc; b&acirc;dra d'la glouaithe en l&icirc;-m&ecirc;me, et l&icirc; b&acirc;dra d'la glouaithe d&ecirc;li&ecirc;ment, v&eacute;the. Mes chi&egrave;rs &ecirc;fants, j'm'en vais rester acant&eacute; vous ra&icirc;que acouo un p'tit but. &Eacute;pis ou m'ch&egrave;rch&eacute;thez, et coumme j&eacute; l'dis &egrave;s Juis, j'vos l'dis achteu: Io&ugrave; qu&eacute; j'vais ou n'm&eacute; si&ecirc;thiz pon. J'vos donne un nouvieau c'mandement: entr'aim'-ous l's iuns et l's aut's - coumme j'vos ai aim&eacute;, m&eacute;, entr'aim'-ous d'm&ecirc;me. Et coumme chenna tout l'monde saithont qu'ous &ecirc;tes mes discipl'yes, s'ou vos entr'aimez.<br/>
<br/>
Simon l'Rotchi l&icirc; dit, &quot;Seigneu, io&ugrave; qu'tu vais?&quot;<br/>
<br/>
J&eacute;s&ucirc; l&icirc; r&ecirc;ponnit, &quot;Io&ugrave; qu&eacute; j'vais, tu n'm&eacute; si&ecirc;thas pon achteu, mais tu y si&ecirc;thas pus tard.&quot;<br/>
<br/>
L&eacute; Rotchi l&icirc; dit, &quot;Pouortchi qu&eacute; j'n'pou&ocirc;rrai pon t'si&eacute;the achteu? J'mou&ocirc;rrai pouor t&eacute;.&quot;<br/>
<br/>
J&eacute;s&ucirc; r&ecirc;ponnit, &quot;Ch'est-i' qu'tu mou&ocirc;rrais pouor m&eacute;? V&eacute;the, j't&eacute; l'dis, d'vant qu'l&eacute; co chante, tu m'&eacute;thas d&ecirc;ni&eacute; trais fais.&quot;<br/>
<br/>



&nbsp;<p>
<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>

<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</font>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
