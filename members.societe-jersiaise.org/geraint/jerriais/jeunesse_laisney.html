<HTML>

<!-- Mirrored from members.societe-jersiaise.org/geraint/jerriais/jeunesse_laisney.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>Des Memouaithes De Ma Jeunesse</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des Memouaithes De Ma Jeunesse</h2></font></center><p>


    Bein des gens chi m'ecoute a matin aurorons pus d'recollections du temps pass&eacute; que j'puisse offri, mais j'voudrais quand meme addrechi mes pens&eacute;es es pus jeunes chi prends un intethet dans n'out vieille langue et coutoummes.<br/>
<br/>
    Mes pathents avais ferm&eacute; dans la paraisse de St.Jean pour 29 ans, et chais la que j'avons 'tait el'vees, mes deux freres et deux soeurs. Quand j't'aimes mousses, et j'pasle des ann&eacute;es 1930-45, la vie n'tait pas toute pour les pourres fermiers, y n'avais pas d'aige des Etats cououmme chi qu'ils ont qu'jour d'aniet. Ch'tait necessaire de gratt&eacute; et bein des fais nos pathents lus d'mandais de ou'est qu'el prochain sou s'aller v'nint pour garder la famille et payi les comptes. A chute raison, coumme mousses j't'aimes aprins a donn&eacute; un coup d'main ou'est que j'pouvaimes.<br/>
<br/>
    Quand vlnair Le Samedi ch'tait pas le cas d'aller j'ou&eacute; la football coumme bein d'nos camarades ch'in n'tais pas en farme, fallait grate les raves et navaits pour soigni les bestchaux le Dinmanche. Au Samedi fallait soigni d'netti l'bel et arrangi l's'affaithes le tou des batisses. Quand v'nait la saison d'la pliantie, au r'venant d'l'&eacute;cole ch't'ait toute suite au clios pour aidgi a charge lescasses a patates et rentrer les betes a l'&eacute;tablye. Un travas que j'trouvais detestablye 'tait quand v'nait la saison d'la deffouithie. Aupres que les tach'rons avais defoui toute la s'mnaine et mins les patates en restais, pour l'evelane e'les couchons, une tache pas bein interessante j'vos garantie, surtout quand y faisait caud, et que les p'tites patates etais ratatin&eacute;es a cause du sole. Aupres que'l clios avait 'tait cliargi d'vignes et que pep&eacute;e avait griffone et harchi en preparation pour la prochaine recolte ch'tait acquo les mousses ch'avais l'travas d'guener les patates ertrouv&eacute;es, et les metre en bouaites pour s'mence. Duthant l'&eacute;t&eacute; j'avaimes pas bein d's'opportunitees d'aller sus la gr&eacute;ve coumme chi que'l efants ont au'jourd'aniet. Nous attendait trejours fete le jour de la sortie d'l'ecole du Dinmanche. Ch'tait vraiment tchique chose d'aller pour une promenade dans les vainnes et pus tard dans les wagons. Quand n'out viager d'un but d'l'ile a l'autre y r's'emblait que nou s'aller dans un pays etrangi.pour les St Ouennais, viagi j'us'qua Gouray 'tait une vraie entreprinse. Dans mon jeune temps, la majorit&eacute; d'fils fermiers restais sus la ferme quand y chittais d'l'ecole, et par chu temps la nous avait une bounne id&eacute;e du travas. La grand partie d'la cultivation d'terre se faisait auve les ch'vaux et pus tard le tracteur fit s'n'apparence. J'men r'appelle tellement quand le tracteur a rouelles de f&eacute;, le Fordson, 'tait vraiment tchique chose a vais. Mon pethe nos a raconteur souvent coumme tchique quand une fais il avait engage un contracteur pour tourn&eacute; la terre au c'menchment que'l tracteur fit s'n'apparence, le 'deuxieme jour de tournie, y trouvites toutes sortes de fourbi que les vaisins avais enfoui, esperomt qu'el tracteur n'aurait pas la force de passer l'travers. Quand nou tourn&eacute; le terre, c'h'tait pas une affaithe d'arriv&eacute; au clios auve une tch&ecirc;thue a quatre rais coumme au'jourd'aniet, c'h'tait une tch&ecirc;thue a trein,auve un houmme a t'nin, et un autre houmme a chaque but du clios a fouit le pitchage et r'habbilyi a m'surs. Aupres qu'el betchet 'tait tourn&eacute; fallait fouit les carres a la b&ecirc;que et remplyi les raises, et tchique fais quand nou s'vait tourn&eacute; l'clios a deucht&eacute;, y'avait une bounne raie a remplyi dans l'miton du betchet. J'ai veut aupr&eacute;s avait travaillyi bein du a remplyi auve l'aidge d'un bouon choeu que nou s'avait laissi, pep&eacute;e vendrait vais l'travas et insist&eacute; que y'avait trop d'fias et acquo une fais fallait remmencer d'la terre pour faithe le miton pus uniforme.<br/>
<br/>
    Dans doubte les gens avaient pus d'forche et d'energie dans mon jeune temps ch'il ont au'jourd'aniet. Aupres que les patates etais l'v&eacute;e et merqu&eacute;s l'iron, fallait les griffon&eacute; a bras, une tache assez duthe. Y fallait les r'pass&eacute; toutes a la pliatte houette, pas d'arros'ris pour emp&eacute;chi la serc'lye dans chais temps la, et pour en fini tout 'tait houett&eacute; a bras. Si nous avait un ch'va chi march&eacute; d'pres la coutoumme vinc de son faithe servi pour griffon&eacute; et houett&eacute;, un grand amendement. Bein seux la saison la pus pliasante 'tait quand v'nait la moisson. J'men rappelle quand l'avout 'tait toute si&eacute;e a bras, et les femmes gerb&eacute;es, et pis tout 'tait montait montait en binots, et malheur si les binots n'taits pas pliachis en ron drait. Quand v'nait l'temps d'battre, tout 'tait charge en vethuthes, et chi spectaclye de vais une douzaine de vainn&eacute;es de froment en route pour la machine a batter. Les machines a batter 'taits gouvern&eacute;es a la vapeur, et c'hais'un portrait que j'noubli'thai jamais. Le grans engine soigni au tcherbon, chi donn&eacute; des pouff&eacute;es d'fum&eacute;e. L'odeur de la vapeur et la grand chaine chi connect&eacute; l'engin a la machine. Ch'tait vraiment une pliaiche d'activit&eacute;, des bounhoummes partout, chachun a sa poste, les uns passais les gerbes de la vethuthe a la machine, d'autres soign&eacute;es d'la grenelle et finallement y'avait l'&eacute;train a charge. Naturrellement y'avait trejous un bounmoumme chi faisait l'tou auve le jougiee d'cidre, une tache bein importante surtout quand y faisait une chaleur. Chais ch'la que nous app'l&eacute; les bouons viers temps.<br/>
<br/>
    Chai'que naturelle que amsuthe que l'temps s'passe les affaithes change, chais forchi qui'l es necessaire de suivre le temps modern, mais j'em demande tchique fais si les gens n'taits pas pus heutheux dans l'temps pass&eacute;. Tchique quos'ont criyis?<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfviertemps.html">L&eacute; bouan vi&egrave;r temps</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><A HREF="viertemp.html">Viers Temps</A><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="vierstemps.html">Les bouans viers temps</a><p>
<li><a href="progres.html">Le Progr&egrave;s</a><p>
<li><a href="chiffres.html">Des chiffres du passer</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfjep75.html">L&eacute; Passage du temps</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><A HREF="100ans.html">Y'a chent ans</A><p>
<li><a href="memouaithes.html">M&eacute;mouaithes d'Aut'fais</a><p>
<li><a href="change100.html">Les changements q'ya yieu en Jerri</a><p>
<li><a href="reveelie.html">L&eacute; R&ecirc;ve</a><p>
<li><a href="gdfchange.html">Tchi changements!</a><p>
<li><a href="gdfchangements2.html">Tchi changements!</a><p>
<li><a href="pmgoodold.html">The Good Old Days</a><p>
<li><a href="assembliee/tchians1975.html">J&egrave;rri s'en va &egrave;s tchians</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="gdfrsouvnous.html">Vouos en r'souv'n'-ous?</a><p>
<li><a href="gdfanciens.html">Si l's anciens r'v&eacute;naient!</a><p>
<li><a href="gdfjadis.html">L'Temps jadis</a><p>
<li><a href="gdfveindra.html">Aupr&egrave;s chu temps-ich&icirc;n il en veindra d'autre!</a><p>
<li><a href="vierstempsflm.html">Les Vi&egrave;rs Temps</a><p>
<li><a href="gdfcmin.html">En c'min p&acirc;ssant</a><p>
<li><a href="gdffanmilyes.html">Les vielles fanmil'yes J&egrave;rriaises</a><p>

<li><a href="viertempsadlm.html">L&eacute; Vi&egrave;r Temps</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jeunesse_laisney.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>

