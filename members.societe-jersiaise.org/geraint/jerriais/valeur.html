<HTML>
<HEAD>
<TITLE>La Belle &egrave;t Brave P'tite Ile</TITLE>
<META  name="keywords" content="Jèrriais, history, language, langue normande, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Belle &egrave;t Brave P'tite Ile,</h2><br>
ou<br>
L'Chant des Actes d&eacute; Valeur<br>
des<br>
Jerriais.<br></font></center>
<p>
&nbsp;<p>
<i>D&eacute;di&egrave; &agrave; tous les Gar&ccedil;ons d'la P'tite Ile 
qui n'ont pon d&ecirc;g&eacute;n&eacute;r&egrave; d&eacute; lus braves 
et intr&egrave;pides Anch&ecirc;tres,<p>
Par un Fid&egrave;le Esfant d'la Vieille C&ecirc;sar&eacute;e.<br></i>

<p>
<CENTER><TABLE><TR><TD>
<CENTER>
I.<br>
<p>
D'pis qu'les Druid's vinr'nt piant&eacute;<br>
Lus pi&egrave;r's &agrave; sacrifi&eacute;<br>
Sus touots les points d&eacute; not' bell' p'tite &icirc;le <br>
Ch&acirc;qu' peuple a, en san tou,<br>
Sans m&ecirc;me ofri un sou,<br>
Voulu d&eacute; forch' prendr' not' bell' p'tite &icirc;le.<br>
Car tout l'mond' convou&egrave;tait l'&icirc;le ;<br>
Oui, ch'tait au chain qu'&eacute;rait l'&icirc;le :<br>
I vinr'nt y d&ecirc;bertchi,<br>
Et coudpisir'nt l'ponsi<br>
Pour d&eacute;v'nin ma&icirc;tr's d'la p'tite &icirc;le !<br>
<p>
II.<br>
<p>
Gil's-C&ecirc;zard - l&eacute; grand-houm',<br>
Qui 'tait Emp&eacute;reur d'Roum',<br>
Sautit l'prumi sus la bell' p'tite &icirc;le.<br>
J'nos bat&icirc;m's d&eacute; not' mux,<br>
Et quand j'n'en pouv&icirc;m's pus<br>
I s'&ecirc;lanchit sus la bell' p'tite &icirc;le.<br>
I n'vint pas tout seu dans l'&icirc;le :<br>
I-l-'taient eun' tap&egrave;' sus l&icirc;le.<br>
A ses douz' favoris,<br>
Gil's criyit : "Partagis<br>
"Entr' vous, mes brav's, la p'tite &icirc;le !" <br>
<p>
III.<br>
<p>
Tch&ecirc;qu' ch&eacute;s nouviaux ma&icirc;tr's fir'nt ?<br>
Contens d'lus chef, i dir'nt :<br>
"Noumons en s'n-honneu la bell' p'tite &icirc;le !"<br>
Et i la b&acirc;tisir'nt<br>
"C&ecirc;sar&eacute;e," h&egrave;-pis fir'nt<br>
Fortifi&eacute; partout not' bell' p'tite &icirc;le.<br>
I-l-avaient grand peux d'perdr' l'&icirc;le :<br>
I voulaient rest&eacute; dans l'&icirc;le ;<br>
Osin, ch'est chain qu'i fir'nt,<br>
Tout l'temps qu'i-l-y restir'nt<br>
A gouvern&eacute; la p'tite &icirc;le !<br>
<p>
IV.<br>
<p>
Au but d'eun' fichue paus',<br>
J'sent&icirc;m's ch'qui n'tait pas ros' :<br>
J'v&icirc;m's d&ecirc;bertchi dans not' bell' p'tite &icirc;le ;<br>
Eun' racachie d'Saxons,<br>
Ove hach's, lanc's &egrave;t b&acirc;tons,<br>
Pour achoinmi l'peupl' d'la bell' p'tite &icirc;le ;<br>
Touots ch&eacute;s mar&acirc;tr's s'ru&icirc;r'nt sus l'&icirc;le,<br>
Et, dans mains qu'un rain d'temps, l&icirc;le<br>
Fut arous&egrave;' du sang<br>
D&eacute; presqu' tous ses &egrave;sfans,<br>
Tu&egrave;s en d'fendant lus p'tite &icirc;le ! . . . <br>
<p>
V.<br>
<p>
Eun' vol&egrave;' opr&egrave;s chl&agrave;,<br>
Pensant nos fair' du ma,<br>
D'autr's Saxons vinr'nt dans not' bell' p'tite &icirc;le ;<br>
Pon contents d'nos vol&eacute;,<br>
I tu&icirc;r'nt l'bouan Saint H&eacute;y&eacute; ; <br>
Mais i n'pur'nt pon prendr' not' bell' p'tite &icirc;le.<br>
I-l-eur'nt lus tchoeu content d'l'&icirc;le ;<br>
Car touots les brav's gar&ccedil;ons d'l'&icirc;le<br>
Tout d'un coup lus m&acirc;rir'nt,<br>
Et l'z-autr's lus d&ecirc;p&ecirc;chir'nt<br>
D'fichi lus camp d'la p'tite &icirc;le !<br>
<p>
VI.<br>
<p>
Pus tard, j'f&ucirc;m's sacagis<br>
Par d'autr's barb&acirc;r's hardis,<br>
Qui v'naient souvent dans not' bell' p'tite &icirc;le<br>
Pilis, vol&eacute;, br&ucirc;l&eacute;<br>
Et nos mart&eacute;r&icirc;s&eacute; ; <br>
Mais ch'tait pas l&agrave; prendr' not' bell' p'tite &icirc;le.<br>
L'coyrag' n'tait pas mort dans l'&icirc;le,<br>
Et j'rest&icirc;m's occouo ma&icirc;tr's d'l'&icirc;le :<br>
J'nos bat&icirc;m's pour not' drou&egrave;t,<br>
Et j'lus b&acirc;y&icirc;m's du s&egrave;t<br>
Pour les chas&eacute; d'la p'tite &icirc;le !<br>
<p>
VII.<br>
<p>
Tchiqu' temps opr&egrave;s, Rou&ocirc;lot<br>
Batit d'z-ail's coume un cot, -<br>
Pens'-ous qu&eacute; ch'tait sus la brav' p'tite &icirc;le ?<br>
Nannin ; car i criyait<br>
Qu&eacute;, viyant qu'i-l'avait<br>
Normandie, qu'i t'nait la brav' p'tite &icirc;le.<br>
I s'trompait - ch'tait &agrave; nous l'&icirc;le, -<br>
Et d'pus, j&eacute; jur&icirc;m's qu&eacute; l'&icirc;le<br>
N's'rendrait pas pour si p'tit,<br>
Qu'i falait feu satchi<br>
D&eacute;vant qu&eacute; d't'nin la p'tite &icirc;le ! <br>
<p>
VIII.<br>
<p>
Quand les Seigneurs Normands<br>
Vinr'nt, coume autant d'brigands,<br>
Pour saisi les t&egrave;r's d'la brav' p'tite &icirc;le<br>
Et nos fair' lus escliav's,<br>
J'nos l'v&icirc;m's touots en brav's ;<br>
Et ch't-insult' faite &agrave; la brav' p'tite &icirc;le<br>
Fut vang&eacute;e des houm's libr's d'l'&icirc;le,<br>
Et chl&agrave;, pour pus d'chant ans ;<br>
A la fin, &egrave;s tyrans,<br>
J'e&ucirc;m's &agrave; c&eacute;d&eacute; la p'tite &icirc;le ! <br>
<p>
IX.<br>
<p>
D&ecirc;qu' l'R&eacute; d'Franc' heu creu bouan<br>
D'd&ecirc;pos&eacute;d&eacute; l'Duc Jean,<br>
Ses fid&egrave;l's sujets d'la brav' p'tite &icirc;le<br>
S'd&ecirc;cliarir'nt tous d'ov' li,<br>
Et i-l-en fut bain fi,<br>
Car i 'rcompensit la brav' p'tite &icirc;le.<br>
Mais les "Normands" voulaient l'&icirc;le<br>
Et L'Mouann' fut envi&egrave; dans l'&icirc;le ;<br>
Mais i-l-en heu du pi&egrave;r',<br>
Car j'y-ordonn&icirc;m's d&eacute; s't&egrave;r'<br>
Et d'd&ecirc;camp&eacute; d'la p'tite &icirc;le ! <br>
<p>
X.<br>
<p>
Septant'-neu-v-ans opr&egrave;s<br>
Les "Normands" ervinr'nt v&egrave;s<br>
Ch'qu'i pou&ocirc;raient fair' dans la brav' p'tite &icirc;le.<br>
I s'n-alaient - disaient-i -<br>
"L'Angli&eacute;t&egrave;r' contch&eacute;ri" . . . . <br>
Et "hap&eacute; en qu'min" la brav' p'tite &icirc;le !<br>
Mais i comptaient sans l'z-houm's d'l'&icirc;le ;<br>
Car, quo&egrave;qu' tout l'&ecirc;t&egrave; d'vant l&icirc;le,<br>
I n'p&ucirc;r'nt pon apr&eacute;chi, -<br>
Et mains qu' chl&agrave; - d&ecirc;bertchi<br>
Ou ma&icirc;tr&icirc;s&eacute; la p'tite &icirc;le ! <br>
<p>
XI.<br>
<p>
Tch&eacute;rantain' d'ans pus tard,<br>
Les m&ecirc;m's fir'nt un aut' vard<br>
Pour at&egrave;r&eacute; dans la brav' p'tite &icirc;le :<br>
I-l-acouorir'nt camp&eacute;<br>
A Gouor&egrave; - d'vant l'Ch&acirc;t&eacute;,<br>
Qui domptit l'z-enn'mins d'la brav' p'tite &icirc;le.<br>
Mais tchi deu profond pour l&icirc;le,<br>
L&eacute; fenmeux Gouv&egrave;rneux d'l'&icirc;le -<br>
D&eacute; Barentin - fut tu&egrave; . . . .<br>
Oui ! en Jerriais d&eacute;vou&egrave;,<br>
I mouorit pour sa p'tite &icirc;le<br>
<p>
XII.<br>
<p>
Pis vint l'grand Du-jeu-clyin, -<br>
Ch&eacute; n'tait pas du niolin :<br>
Ch'tait fini chut' f&egrave;s d'la brav' p'tite &icirc;le . . . .<br>
I s'n-alait tout r&acirc;s&eacute;,<br>
Tchul'but&eacute; l'<a href="orgueil.html">Vi&egrave;r-Ch&acirc;t&eacute;</a><br>
Et soum&egrave;tre &agrave; li la brav' p'tite &icirc;le !<br>
Mais l'fenmeux R'naud <a href="gdfdecarteret.html">d'Cart'r&egrave;t</a> d'l'&icirc;le<br>
'Tait l&agrave; pour d'fendr' l'ch&acirc;t&eacute; d'l'&icirc;le ;<br>
Et l'bieaux Conn&ecirc;tabl' vit -<br>
Qu'ch'tait pus p&egrave;rt' qu&eacute; profit<br>
D'cherchi &agrave; prendr' la p'tite &icirc;le ! <br>
<p>
XIII.<br>
<p>
Eune arm&egrave;' d'Esp&eacute;nnyos<br>
D'Br&eacute;tons &egrave;t dit&egrave;s cots<br>
Vint opr&egrave;s ; mais l'z-houm's d'la brav' p'tite &icirc;le<br>
Li dir'nt : "Halt'! si vos pi&egrave;s ! . . . .<br>
"N'apr&eacute;chis pas trop pr&egrave;s !<br>
"Car, jusqu'au derny d'la brav' p'tite &icirc;le,<br>
"S'bat'ra &agrave; la mort pour s'n-&icirc;le !"<br>
Mais l'enn'min, pour tchit&eacute; l'&icirc;le,<br>
D'mandit d'l'or - mais pas d'ca !<br>
Ch'tait mux d'li donn&eacute; chl&agrave;<br>
Qu' d'&ecirc;tr' tu&egrave;s &egrave;t perdr' la p'tite &icirc;le ! <br>
<p>
XIV.<br>
<p>
Penhou&egrave;t s'contentit, li,<br>
D&eacute; v'nin nos ravagi,<br>
Sans s'av&icirc;s&eacute; d'prendr' la brav' p'tite &icirc;le ;<br>
Mais ch'tait eune aut' chanson<br>
Quand Fieutch&egrave;t 'rchu mission<br>
D'Man-l&eacute;vri, d'v'nin dans la brav' p'tite &icirc;le,<br>
Pour sa&icirc;si en san nom l'&icirc;le ;<br>
Car, par eun' trah&icirc;son, l'&icirc;le<br>
V'nait d'l'-i-&ecirc;tr' vendue sans drou&egrave;t<br>
Par Henri-l'bel-obj&egrave;t -<br>
L&eacute; Rou&eacute; tra&icirc;tre &agrave; sa p'tite &icirc;le ! . . . . <br>
<p>
XV.<br>
<p>
Fieutch&egrave;t nos d&icirc;t d'nos rendr',<br>
Qu&eacute; j'gannions rain d'nos d'fendr', -<br>
Qu'i s&eacute;rait bain r'duir' la brav' p'tite &icirc;le ! . . . .<br>
Bah ! i-l-est, ma f&eacute; v&egrave;r',<br>
Pus a&icirc;si d'dir' qu&eacute; d'fair' :<br>
I n'eut qu'si&egrave;s p&acirc;ress's d'la brav' p'tite &icirc;le . . . . <br>
Et j'gard&icirc;m's l'aut' maintchi d'l'&icirc;le.<br>
J'f&icirc;m's pus qu' chl&agrave; : Phlip d'Cart'r&egrave;t d'l'&icirc;le<br>
Et l'brav' Harleston s'minr'nt<br>
A not' t&ecirc;t' &egrave;t li 'rprinr'nt<br>
Chain qu'i-l-avait d'la p'tite &icirc;le ! <br>
<p>
XVI.<br>
<p>
J'f&icirc;m's moli par not' jeu<br>
Les "Normands" d'lus ardeu,<br>
Car i n'ervinr'nt v&egrave;s la brav' p'tite &icirc;le<br>
Qu'au but d'pus d'trais chants ans, -<br>
S'nou except' les forbans<br>
Qui p&acirc;sir'nt au Nord d'la brav' p'tite &icirc;le -<br>
Pour pilyis chut' partie d'l'&icirc;le,<br>
Mais qui n'fir'nt qu&eacute; senti l'&icirc;le ;<br>
Car, au-yeu d'fair' butin,<br>
I 'rch&ucirc;r'nt du "cach'-cou&ocirc;sin,"<br>
Et v'l&agrave; ch'qu'i-l-eur'nt d'la p'tite &icirc;le ! <br>
<p>
XVII<br>
<p>
Ch'tait l&eacute; Princ' d&eacute; Naseau<br>
Qui fut l'pr&eacute;chain b&eacute;gaud<br>
"Qu'&ecirc;conit sa raie" pour la brav' p'tite &icirc;le ;<br>
I vint - pensant d'fair' bain -<br>
Par dans la baie d'Saint-Ouen,<br>
Criyant tout bouann'ment qu'la brav' p'tite &icirc;le,<br>
Ou p&ucirc;t&ocirc;t, qu'les houm's d&eacute; l'&icirc;le<br>
S'rendraient, en li livrant l'&icirc;le ;<br>
Mais l'pou&ocirc;r' Princ' s'fichit<br>
Brav'ment l&eacute; d&eacute; dans l'yi :<br>
I-l-eut mains qu' chl&agrave; d'la p'tite &icirc;le ! <br>
<p>
XVIII.<br>
<p>
Du coup, pour en fini,<br>
Rou&ocirc;l'court, l'aventuri,<br>
At&egrave;re eun' gni&egrave;t sus la brav' p'tite &icirc;le :<br>
I camp' dans l'<a href="royal_square.html">Vi&egrave;r-Marchi</a><br>
S'n-arm&egrave;' d'papi-m&acirc;chi,<br>
M'nich' d&eacute; feu &egrave;t d'sang la brav' p'tite &icirc;le,<br>
Prend d'san y&egrave;t l'Gouverneux d'l'&icirc;le<br>
Et s'crait grand-rou&eacute; d&eacute; tout' l'&icirc;le !<br>
Mais, tandis qu'not' grivou&egrave;s<br>
S'r&ecirc;jou&icirc;t d&eacute; san succ&egrave;s,<br>
Ch&acirc;qu' houm' s'arm' dans la p'tite &icirc;le<br>
<p>
XIX.<br>
<p>
L&eacute; Donn'-Tchichott' fran&ccedil;ais<br>
Aprend qu&eacute; les Jerriais<br>
S'apr&ecirc;t'nt &agrave; d'livr&eacute; lux brav' p'tite &icirc;le :<br>
L&eacute; v'l&agrave; qu'i fil' tout dr&egrave;t<br>
Au <a href="elizabeth_castle.html">Ch&acirc;t&eacute; Lizab&egrave;t</a>,<br>
Pensant qu'chut' fort'ress' d'la brav' p'tite &icirc;le<br>
L'erconna&icirc;tra ma&icirc;tr' d&eacute; l'&icirc;le ;<br>
Mais, parmi les brav's d&eacute; l'&icirc;le,<br>
S'trouv' l&agrave;, Meul'kesteur, pr&ecirc;t<br>
A y-aprendr' qu'i-l-est<br>
Mains qu' bain-v'nu dans la p'tite &icirc;le ! <br>
<p>
XX.<br>
Rou&ocirc;l'-court, contrari&egrave;t<br>
D'&ecirc;tr' 'rchu &agrave; coups d'boul&egrave;t,<br>
'Rvain &agrave; la "<a href="gdfhist.html">Cohue</a>" d'la brav' p'tite &icirc;le,<br>
&nbsp;Et qu'mande &agrave; ses soudards<br>
D&eacute; s'menni&eacute; coum' d'z-&ecirc;pars. <br>
- L&eacute; M&acirc;jeur Pierson, d'la brav' p'tite &icirc;le,<br>
En t&ecirc;t' d'la Milic' d&eacute; l'&icirc;le,<br>
Ouvr' san feu sus l'z-enn'mins d'l'&icirc;le ;<br>
Mais chu nobl' dgh&egrave;ri tch&egrave;t . . . <br>
Oui ! mortell'ment bi&egrave;s&egrave; ! . . . .<br>
Dans la d'livranc' d'la p'tite &icirc;le ! <br>
<p>
XXI.<br>
<p>
Dumaresq prend vit'ment<br>
D'nos troup's l&eacute; coumand'ment<br>
Pour vaincr' l'enn'min d&eacute; la brav' p'tite &icirc;le :<br>
Dans s'n-intr&eacute;pide ardeu -<br>
Afrontant f&eacute; &egrave;t feu -<br>
Chu d&egrave;gn' ofici d'la brav' p'tite &icirc;le<br>
Remport' la victou&egrave;r' pour s'n-&icirc;le !<br>
- Quant au presqu' Contch&eacute;rant d'l'&icirc;le,<br>
I n'a "ni fich' ni bran" -<br>
Nou l'a tu&egrave; coume un tchan,<br>
Au cri d&eacute; "Viv' la P'tite Ile !" <br></CENTER>
<p>
&nbsp;<p>
<i>(Commenc&eacute; &agrave; Jersey en 1863, achev&eacute; &agrave; Londres au commencement de 1864, par <a href="jdr.html">J.D.R.</a>)</i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="dates.html">Tchiques dates &icirc;nmportantes dans l'histouaithe d'J&egrave;rri</A><p>
<li><a href="gdfhist.html">Historique...</a><p>
<li><A HREF="royal_square.html">Royal Square</A><p>
<li><a href="fort_regent.html">L&eacute; Fort R&eacute;gent</a><p>
<li><a href="histvoc.html">L'Histouaithe</a><p>
<li><a href="destinne.html">Not' Destinn&eacute;e</a><p>
<li><a href="janvi.html">L&eacute; Six d'Janvi 1781</a><p>
<li><a href="guerrier.html">Exploits Guerriers des Habitants de Jersey, apr&egrave;s la Conqu&ecirc;te, jusqu'&agrave; 1781</a><p>
<li> <a href="ermatons.html">Erm&acirc;tons nous Gar&ccedil;ons!</a><p>

<li><A HREF="phlippe_dauvergne.html">Ph'lippe D'Auvergne</A><p>
<li><a href="scotlandthebrave.html">En M&eacute;mou&eacute;the</a><p>
<li><P><A HREF="jaime.html">J'Aime</A></P>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
