<HTML>
<HEAD>
<TITLE>Tchi vivra v&egrave;rra</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchi vivra v&egrave;rra</h2></font></center><p>

<font size="-1">Fallbrook,<br/>
California, USA.<br/></font>
<br/>
Moussieu l'R&eacute;dacteu,<br/>
<br/>
&quot;Tu m'as dit bein des fais tch'i' faut tr&eacute;jours dithe la v&eacute;thit&eacute;&quot;, j'disais &agrave; Papa eune s&eacute;th&eacute;e quand j'tions &agrave; l'entou d'l'&acirc;tre y'a qu&acirc;si n&eacute;nante ans. &quot;Et les ma&icirc;tres et maitr&ecirc;sses &agrave; l'&ecirc;cole nouos disent la m&ecirc;me chose, et Mess du Heaume nouos l'dit &eacute;tout &agrave; l'<a href="ecoledudinmanche.html">&Ecirc;cole du D&icirc;nmanche</a>. Ch'est en tchi j'ai trouv&eacute; ch'la dr&ocirc;le dans la forge &agrave; matin quand j'ai ou&iuml; Ma&icirc;t' Cli&eacute;ment L'Cornu dithe qu&eacute; la vethit&eacute; n'est pon tr&eacute;jours bouanne &agrave; dithe&quot;.<br/>
<br/>
&quot;Eh bein , man gar&ccedil;on&quot;, Papa m'dit, &quot;j'sis bein content d'vaie qu'tu'as bouanne ou&iuml;e pour tout qu' tu ouait les grand' p&egrave;rsonnes dithe dans la forge. Nouot' vielle langue J&egrave;riaise est si riche qu&eacute; tu'es seux d'ou&iuml; d's expressions tchi s'entre-contr&eacute;d&icirc;sent. L'expression la v&eacute;thit&eacute; n'est pon tr&eacute;jours bouanne &agrave; dithe en est ieune. Ch'est un vi&egrave;r diton tchi s'applyique dans c&egrave;rtains cas o&ugrave;'est qu'ch'est sage, pour sauver d'l'embarras &agrave; tchitchun, d&eacute; n'pon r&eacute;p&eacute;ter tchiquechose viyant qu&eacute; v'l&agrave; tchi pou&ocirc;rrait aver un &ecirc;ffet malheutheux pour autrui. Dans tel cas, ouaithe qu&eacute; nou pou&ocirc;rrait r'conna&icirc;tre tchique v&eacute;thit&eacute;, ch'n&eacute; s'sait p't-&ecirc;t' pon bouan d&eacute; l'dithe et i' vaudrait mus s'taithe. Mais i' n'y'a rein tchi justifie p&egrave;rsonne d&eacute; menti&quot;.<br/>
<br/>
&quot;Tch'est qu' ch'est qu'un t&eacute;l&eacute;phone?&quot;, j&eacute; d'mandis &agrave; Papa. &quot;Mess Hubert Dgeinn'tile t&eacute; disait dans la forge tch'il est &agrave; penser d'en aver iun pour qu&eacute; les gens pi&ecirc;ssent l'appeler pus vite quand lus j'vaux ou lus vaques sont malades&quot;<br/>
<br/>
&quot;Ch'est eune manni&eacute;the d&eacute; boua&icirc;te ou machinne qu&eacute; nou p&acirc;le d&eacute;dans&quot;, i' m'dit. &quot;La vouaix est port&eacute;e sus des fis d'f&eacute; &agrave; eune boua&icirc;te ou machinne sembliabl'ye siez eune aut' p&egrave;rsonne, et i' peuvent s'entre-p&acirc;ler auss&icirc;n aisi&ecirc;ment comme s'il' 'taient dans l'm&ecirc;me appartenement&quot;.<br/>
<br/>
&quot;J'pense bein qu'la vouaix n'peut pon aller bein liain sus du fi d'f&eacute;. Ithai-t-alle d'ich&icirc;n siez Ma&icirc;t' Abraham L&eacute; Ruez?&quot;, j'l&icirc; d'mandis.<br/>
<br/>
&quot;Mais ou peut &ecirc;t' port&eacute;e autcheune distance, m&ecirc;me d'ich&icirc;n &agrave; Gou&ocirc;rray&quot;, Papa m'dit, &quot;pour bein tch'i' y'aie di fi d'f&eacute; d'eune boua&icirc;te &agrave; l'autre. J'p&acirc;le d'eune boua&icirc;te ou machinne viyant qu&eacute; j&eacute; n'sai pon l'vraie nom. J'crai qu'en Fran&ccedil;ais nou dithait qu' ch'est un 'appareil t&eacute;l&eacute;phonique'&quot;.<br/>
<br/>
&quot;Mais ch'est qu&acirc;si &icirc;ncriyabl'ye&quot;, j'dis &agrave; Papa, &quot;qu&eacute; la vouaix p&ucirc;sse s&eacute; porter sus du fi d'f&eacute; tchi n'a pon d'vie&quot;.<br/>
<br/>
&quot;Eh bein, tu pou&ocirc;rras en ou&iuml; la preuve t&eacute;-m&ecirc;me la pr&eacute;chaine fais qu' j'&icirc;thons vaie tes Parrain et Marraine d'Aubert &agrave; La Mouaie &agrave; <a href="st_brelade.html">St Br&eacute;lade</a>&quot;, i' m'dit, &quot;I' veinnent d'en aver iun d'&icirc;nstall&eacute; siez ieux, et tu pou&ocirc;rras p&acirc;ler d'l&agrave; &agrave; Mess Hubert ich&icirc;n &agrave; S<a href="st_ouen.html">t Ou&euml;n</a> s'il a l'sien par chu temps-l&agrave;.<br/>
<br/>
&quot;J'sommes sus l'point d'vaie bein des choses qu&eacute; nouos anch&egrave;tres &eacute;thaient creu &ecirc;t' des mithacl'yes&quot; Papa continnuit. &quot;Un tas d'choses sont faites &agrave; la machine &agrave; ch't heu. Et m&ecirc;me dans la forge j'sommes &agrave; faithe lus tch&eacute;thues en f&eacute; &agrave; la pliaiche d'en bouais. I' pathait qu&eacute; l'temps s'en va v'n&icirc;n qu&eacute; nou pou&ocirc;rra viagi dans l'air auss&icirc;n bein comme sus t&egrave;rre et sus l'ieau. Sans doute, j'n&eacute; s'sai pon l&agrave; pour vaie toutes ches m&egrave;rvelles, mais tu les v&egrave;rras si l'Bouan Dgieu t'pr&ecirc;s&egrave;rve et tu pou&ocirc;rras penser en m&eacute; et t'&egrave;rsouv'n&icirc;n qu&eacute; j't'l'avais dit&quot;.<br/>
<br/>
&quot;Mais es-tu un proph&egrave;te, Papa?&quot;, j'l&icirc; d'mandis. &quot;A l'<a href="ecoledudinmanche.html">&Ecirc;cole du D&icirc;nmanche</a> quand Moussieu P&eacute;p&icirc;n ou Moussieu Bichery nouos a&icirc;guent &agrave; li&eacute;the la <a href="biblye.html">Bibl'ye</a>, nou liet entou&ocirc;rre des anciens appel&eacute;s des proph&egrave;tes, tchi disaient l'av'n&icirc;n&quot;.<br/>
<br/>
&quot;Oh mais nann&icirc;n, j'n'en sis pon iun&quot;, i' m'dit, &quot;Mais i' n'est pon b&eacute;soin d'&ecirc;t' un proph&egrave;te pour vaie qu'des changements nouos attendent. I' y'en a d&ecirc;j&agrave; ieu plusieurs. Des navithes en f&eacute; rempliaichent les navithes en bouais et d's eng&icirc;ns les font marchi &agrave; la pliaiche d&eacute; vent. J'avons des c&acirc;rrosses tchi vont sans j'vaux, et nou peut p&acirc;ler, atout l'aigue d&eacute; chu t&eacute;l&eacute;phone, &agrave; d'aut's p&egrave;rsonnes des milles pus liain.<br/>
<br/>
&quot;Et Moussieu Pepin m'disait l'aut' D&icirc;nmanche qu&eacute; m&ecirc;me la Bibl'ye nouos dit qu&eacute; l'av'n&icirc;n s'en va nouos apporter des changements, mais tch'i' n&eacute; s'son pon tous pour l&eacute; mus. Enf&icirc;n, comme nouos l'dit un aut' vi&egrave;r diton: Tchi vivra v&egrave;rra'&quot;!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfmachinnnie.html">La machinn'nie en g&acirc;ngne!</a><p>
<li><a href="gdftelevision.html">La t&eacute;l&eacute;vision</a><p>
<li><a href="gdfsalut2.html">Les d'vis du Bouan'homme George</a><p>
<li><a href="gdftelevision2.html">Les d'vis du Bouan'homme George</a><p>
<li><a href="gdfya80ans.html">Y'a huiptante ans</a><p>
<li><a href="assembliee/sociale.html">Qu&eacute; la vie commerciale et sociale d'&agrave; ch't heu' vaux mus qu'la sienne d'aut'fais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

