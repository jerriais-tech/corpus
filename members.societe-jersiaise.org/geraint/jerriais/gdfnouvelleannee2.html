<HTML>
<HEAD>
<TITLE>La Nouvelle Ann&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Nouvelle Ann&eacute;e</h2></font></center><p>

<i><font size="-1">San Antonio, Texas,<br/>
U.S.A.<br/>
L&eacute; 4 janvyi, 1969.<br/></font></i>
<br/>
Moussieu l'R&eacute;dacteu,<br/>
<br/>
N'&egrave;rv&eacute;la eune aut' ann&eacute;e pass&eacute;e qu&eacute; j'n'&egrave;rv&egrave;rrons janmais! Touos nouos anm&icirc;ns nouos l'avaient souhait&eacute;e bouanne quand san preunmi&eacute; jour fut n&eacute;. Ch'est chein tch'i' s'fait touos l's ans!m En f&icirc;n d'compte, oulle a 't&eacute; bouanne pour bein des pi&egrave;ches et probabli&eacute;ment p&eacute;nibl'ye pour d'autres. Ch'est la vie! L's uns prosp&egrave;thent et l's aut' ont d'la peine &agrave; gabather, mais i' nouos faut touos vivre en esp&eacute;thance car nou n'gangne rein d'&ecirc;tre au m'thesp&eacute;, et j'esp&egrave;the qu&eacute; chutte nouvelle ann&eacute;e d'mil neu chent souoxante-neu s'en va &ecirc;t' bouanne pour touos vos lecteurs en J&egrave;rri et &agrave; l'&ecirc;trangi.<br/>
<br/>
<img src="rocco.jpg" width="379" height="100" alt="" title="" align="right" />
Ou' s'en va sans doute apporter des changements un mio partout l'monde, la nouvelle ann&eacute;e. En J&egrave;rri, la <a href="pmbudget.html">tonnelle souos l'Mont d'La Ville</a> s'en va probabli&eacute;ment &ecirc;t' finnie. La m&eacute; s'en va d&eacute;v'n&icirc;n souche d&eacute; bouaisson pour touos l's habitants - J&egrave;rriais, touristes et autres - sans les so&ucirc;ler, et, si assez d'gens veulent contribuer l'montant sugg&eacute;th&eacute; par <a href="etats.html">L's &Ecirc;tats,</a> La Tour d&eacute; La Rocco es'sa r'b&acirc;tie. J'pense bein qu'ou' n'est pon vielle assez pour &ecirc;t' consid&eacute;th&eacute;e monument historique et dingne d&eacute; pr&ecirc;s&egrave;rv&acirc;tion par L's &Ecirc;tats, et qu'ch'est pour ch'la tch'i' faut faithe les gens contribuer. Et pis, &eacute;tout, touos les membres d&eacute; La Chambre L&eacute;gislative n'ont pon 't&eacute; n&eacute;s &agrave; <a href="st_ouen.html">St. Ou&euml;n</a>. Ch't honneu-l&agrave; n'est pon accord&eacute; &agrave; tout l'monde! Nou n'peut don pon s'attendre qu&eacute; La Rocco aie l'm&egrave;me &icirc;nt&eacute;th&ecirc;t pour ieux comme pour les St. Ou&euml;nnais!<br/>
<br/>
Eune aut' chose qu&eacute; nou peut s'attendre &agrave; vaie en J&egrave;rri est l'agrandissement d'L'<a href="aeroport1965.html">A&eacute;rodr&ocirc;me</a> &agrave; <a href="st_pierre.html">St. Pi&egrave;rre</a> pour pouver acc'moder l's avions &agrave; r&ecirc;action. Faut s'p&eacute;ther qu'tchitchun s'en va &icirc;nventer tchique tracas pour avaler l'brit d'ches avions-l&agrave; &agrave; la pliaiche d&eacute; l'la&icirc;ssi d&ecirc;foncer l's ouothelles au monde!<br/>
<br/>
J'viyais dans ieune des g&acirc;zettes du mais d'novembre (les cheinnes d&eacute; d&eacute;zembre s'en vont c'menchi &agrave; v'n&icirc;n dans tchique temps chu mais!) tch'i' s'en va faller r'd&ecirc;penser un tas d'h&egrave;rp&icirc;ns pour agrandi d's <a href="eduvoc.html">&ecirc;coles</a> et en b&acirc;ti d'neuves. V'la tchi veurt dithe qu&eacute; la nouvieaut&eacute; cra&icirc;t pus vite qu&eacute; l's &ecirc;coles! Esp&eacute;thons qu'ou' s'sa comme les &ecirc;fants Peldg&eacute; et qu'oulle amend'da &agrave; cra&icirc;tre, la nouvieaut&eacute;, et qu'ou' f'tha honneu &egrave;s belles &ecirc;coles b&acirc;ties par l'ambition du S&eacute;nateu Jean L'M&egrave;rquand et les sou des contribuabl'yes! Mais est-che tch'i' n'est pon beint&ocirc;t temps d'y porter r'mi&egrave;de, &agrave; chutte situation-l&agrave;? Ich&icirc;n, en Am&eacute;thique, i' sont &agrave; &ecirc;prouver &agrave; molli l'nombre d'&ecirc;fants &agrave; la pliaiche d&eacute; b&acirc;ti pus d'&ecirc;coles! Il' ont peux qu'l'av'n&icirc;n s'en va nouos apporter eune situation tch'il' appellent &quot;explosion d'population&quot;, et i' veulent apprendre &egrave;s gens mathi&eacute;s &agrave; &ecirc;l'ver deux ou trais &ecirc;fants au grand pus &agrave; la pliaiche d'aver d'grand' fanmiles. Point d'veue d'r&eacute;ligion, v'la tch'i' n'plia&icirc;t pon &agrave; tout l'monde, et m&egrave;me l&eacute; Pape s'est consid&eacute;th&eacute; oblyigi d'en dithe san p'tit but, mais j'sommes &agrave; penser pus liain que l'but du nez ich&icirc;n, et l'viage &agrave; la leune a prouv&eacute; qu'nou peut aller bein pus liain dans l'espace, et l'id&eacute;e est tch'i' y'etha p't &ecirc;t' la probabilit&eacute; d'trouver tchique aut' plian&egrave;te sus tchi nou pouorra transporter l'surplius d'explosion d'population! I' d&icirc;sent qu&eacute; l'homme peut faithe autcheune chose tch'i' peut s'&icirc;nmaginner. Tchi danmage qu&eacute; j&eacute; n'savais pon ch'l&agrave; quand j'tais mousse!<br/>
<br/>
Eune aut' chose tch'est c&egrave;rtaine d'&ecirc;t' faite en J&egrave;rri ch't ann&eacute;e est la b&acirc;tithie d'un tas d'aut' maiethons, et l'&ecirc;la&icirc;sissement d'routes. Si l'affaithe continnue, tout l'&Icirc;le es'sa eune ville et i' n'y &eacute;tha pus d'campangnards. I' s'sont touos villais ou &quot;Town Pats,&quot; comme l's anciens soulaient l's appeler quand j'tais mousse! Enf&icirc;n, esp&eacute;thons qu&eacute; L's &Ecirc;tats n's'en vont pon p&egrave;rmettre la b&acirc;titchie d'trop s&egrave;rres. Si y'a tchiquechose tchi d'sahonte la campangne, ch'est des s&egrave;rres, et y'en a d&ecirc;j&agrave; bein trop par les c'm&icirc;ns! En m&egrave;me temps, j'veurs bein admettre qu&eacute; l'pouorre dgi&acirc;tre d'f&egrave;rmyi a fort' &agrave; faithe. Il &ecirc;prouve &agrave; si&eacute;the les comp&ocirc;ts et cra&icirc;tre d&eacute; tout, mais l'cl&#375;inmat est souvent contre li, et quand il a eune bouanne r&eacute;colte l&eacute; conm&egrave;r&ccedil;ant dans l'marchi l&icirc; donne siez sou pour eune caboche et vend un ch'l&icirc;n ou m&egrave;me pus! Ch'n'est pon ravissant tch'i' pense &agrave; cra&icirc;tre des r&eacute;coltes ou l&eacute;dgeunmes souos l'abri d'eune s&egrave;rre. Malheutheusement les s&egrave;rres n&eacute; sont pon des monuments artistiques, et i' n'embellissent pon la campagne!<br/>
<br/>
En Am&eacute;thique, j'avons grand b&eacute;soin d'esp&eacute;thance p't &ecirc;t' acouo pus qu'bein des pays viyant qu'nouos jannes hommes sont en dangi d'la mort sus l'camp d'bat&acirc;le. J'esp&eacute;thons don qu'1969 nouos apport&eacute;tha la paix. J&eacute; c'menchons bein. J'avons &ecirc;lu un cons&egrave;rvateur comme Pr&eacute;sident pour la preunmi&eacute; fais dans huit ans. Sa t&acirc;che n'est pon a&icirc;sie. Heutheusement tch'il est janne et en plieine vidgeu d'vie et d'sant&eacute;.<br/>
<br/>
Quant &agrave; m&eacute;, j'sis r'conna&icirc;ssant d'&ecirc;t' acouo du rang des vivants et qu&eacute; L'Bouan Dgieu m'a donn&eacute; l'privil&egrave;ge d&eacute; r'vaie eune nouvelle ann&eacute;e na&icirc;tre pour la septante-septi&egrave;me fais! Et j'attends f&ecirc;te d&eacute; r'vaie touos m's anm&icirc;ns en J&egrave;rri l'mais tchi veint!<br/>
<br/>
<i><a href="lefeuvre.html">George d'La Forge</a></i><br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nouvan.html">Un' Buonn' Nouvelle Ann&eacute;e</a><p>
<li><a href="nouvan2.html">Le Nouvel An</a><p>
<li><a href="nouvan3.html">La Nouvelle Ann&eacute;e</a><p>
<li><a href="nouvan4.html">La Nouvelle Ann&eacute;e</a><p>
<li><a href="gdfnouvelleannee1972.html">La nouvelle ann&eacute;e</a><p>
<li><a href="pmnewyear.html">New Year Resolutions at Portinfer</a><p>
<li><a href="pourlenouvelan.html">Pour le Nouvel An</a><p>
<li><a href="nouvelan.html">L&eacute; Caouain au Nouvel An</a><p>
<li><a href="gdfnouvelleannee1967.html">La Nouvelle Ann&eacute;e</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="resolutions2003.html">Les R&ecirc;solutions</a><p>
<li><a href="1901.html">1901</a><p>
<li><a href="1900.html">1900</a><p>
<li><a href="findannee.html">Fin d'ann&egrave;e</a><p>
<li><a href="jftu.html">J.F.(T.)U. Ltd.</a><p>

<li><a href="nouvelleanneejp.html">En enviant unn' carte d&eacute; souhaits pour la Nouvelle Ann&eacute;e</a><p>
<li><a href="pman1951.html">L&eacute; Jour d&eacute; l'An</a><p>
<li><a href="pman1960.html">Une Bouonne Ann&eacute;e</a><p>
<li><a href="pmnouvelleannee1956.html">La Nouvelle Ann&eacute;e</a><p>
<li><a href="pmannee1955.html">Une Bouonne Ann&eacute;e</a><p>
<li><a href="predictions1911.html">Pr&eacute;dictions pour dziexs-neu' chents onze</a><p>
<li><a href="biloannee1915.html">Un brin en patois</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="perfectyear.html">Eune Bouonne Ann&eacute;e</a><p>
<li><a href="tchudlan.html">L&eacute; Tchu d&eacute; l'An</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

