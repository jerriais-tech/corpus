<HTML>
<HEAD>
<TITLE>Eune Sc&egrave;ne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune Sc&egrave;ne</h2></font></center><p>
<br/>
<br/>
<i>Alice, 19 ans, va paiyi eune visite &agrave; sa tante Rachelle d&eacute; 86 ans<br/>
</i><br/>
- Eh bein ma tante! coumment q'tuais?<br/>
<br/>
- Douochement ma p'tite, j'en perds; j'nai pas la m&ecirc;me vigueur d'aute fais. J'ai travailli bein d&ucirc; des mes jeunes ans, j'nallaimes pas &agrave; l'escole jusqu'a l5 ou l6 ans dans men temps, sinon les gens d'moyen.<br/>
<br/>
- Nan ma tante! dans ten temps les gens tais amaintchl sauvage, pas dutout refined. Y n'yavais pas d'esducation.<br/>
<br/>
L'p&egrave;vre monti au nez &agrave; la bouonne femme, le mot d'sauvage n&eacute; lis piut pas.<br/>
<br/>
- Alice! dit m&eacute;, tchesque tuentends par sauvage?<br/>
<br/>
- Eh bein, les femmes mettais des gros cotiyons d'molton, et d'gros souyi&egrave;rs, pas d'rubber heels seulement, et des gros schabots d'bois. Et pis les hoummes avec des chminsoles d&eacute; molton et lus grosses bottes a ciou qui b'saient eun pachet abominable, et quand y marchais sus l'pavai nou d'vait l'sentendre quasiment d'eune d'miai mille au yien, et lus grands rouoges mouochais d'pouchettes b&eacute;t&ocirc;t amaintchi grands coumme eun drap d'table, et yen avait hardi qu'in pouvais pas seulement paslai en Angiais, ils avais bein d'la peine &agrave; dithe : &quot;Good morning et fine weather.&quot;<br/>
<br/>
- Alice! tu m'fais su&eacute; quand j 'tentends paslai coume chounna. J'admettrai qu'l'zesfants n'avais pas les privileges qu'ou zavais anniet. L'esducation n'tai pas obligatoire, l'sanciens pensais au travas et voulais q'lus esfants, quand y srais grands pouorraient dirigi eune mainsnage. Eune fille d'vait savait boulangi, coutchi et rabiyi des cauches. Et pis tu pasle d&eacute; n'&ecirc;tre pas refined. Estche-l&agrave; du &quot;refined&quot; au jour d'anniet qu&eacute; d'vais des femmes, a fumai des cigarettes coumme des tcherbounniers et quand nou pense qu&eacute; n'ou Il'peut pas allai dans bein des restaurants en ville pour mangi eune bouochie, sans du monde a fumai, femmes et hoummes. Tu pasle d&eacute; sauvage et d'refined, mais j'appelle chounna n'savait pas vivre. Si j'avais eun restaurant en ville j'mettrais : &quot;No smoking allowed during meal-time.&quot;<br/>
<br/>
Alice lis dits : Tu n'erais pas grande monde a ten restaurant, va.<br/>
<br/>
- Eh bein, s'fit la bouonnefemme, j'dirais: les siens qu'in veulle pas v'nin parcequ&eacute; n'ou n'peut pas fumai sus l'heuthes des repas, eh bein, ch'est des sauvages. Et pis tu pasles d&eacute; cotiyons d'molton. Tu n'airais pas veu des femmes a lus promnai dans les routes presque toute nus comme n'ou vai achteu, chest l&agrave; ta haute civilisation. Si notre m&eacute;the nou avait veues a fumai, et rigis avec des brais a houmme, ou amaintchi nus j'en erraimes attrapai eune bouonne slingeuse. Et yi sage, im sembye qu'l'mot sauvage sai pus appropriai a chu monde-l&agrave; qu'a notre temps.<br/>
<br/>
Et ditmai, ma, p'tite, tchest q'chest qu'des <a href="cocktails.html">cocktails</a> qu'il ont es dances?<br/>
<br/>
-Noumme dit q'chest d'la litcheu ma tante!<br/>
<br/>
-Eh bein! n'en r'v&eacute;la eune acte de civilization, pas d'moyen quasiment d'avait d'dance sans litcheu.<br/>
<br/>
- Mais, ma tante, les dances vos mette fit!<br/>
<br/>
-Ah, ma pouorre fille, n'en v'la. Tu sai bein tch'est qu'arrivi a ta p'tite couosine l'autre jour, eune bouonne p&eacute;tite fille pourtant, mais entrainais par des camarades, eun cr&egrave;ve tcheu &agrave; ses gens. Nev'la dont l'resulta des cocktails! Et pis, tch'est q'tu dis des femmes qui lus paigne les levres et l'songles avec d'la rouoge peinture, n'en rv&eacute;la du refined, d'la haute civilization et d'lestiquette. Et pis chein q'ya accouo d'piethe, l'sautres femmes qui s'habille coumme y faut et qui peuvent bein dansai sans prendre de cocktails et qui n'permettrais pas a lus esfants d'allai l&agrave; iou qui y'a des cocktails ; ch'est z'la les peinturieres et les cocktailresses les r'garde avec mespris, et dise : &quot;They're not modern.&quot;<br/>
<br/>
Et pis, l&ucirc;-tu sus les gazettes l'autre jour qu'en Angliaiterre, y d'mande eun tas d'jeunes hoummes pour l'arm&eacute;e, et 75 du chent qui lus pr&eacute;sente sont d&eacute;s B.3, l'autoritai en est toute attristais. Estche estounnant! les jeunes gens lus couoche &agrave; d'heuthes hauribles; y vont es cinemas et dances; et pis pas d'levrie au matin, n'en v'la du fit.<br/>
<br/>
Et tu pasle qu&eacute; quand j'tais jeune, les gens tais sauvages et sans esducation, mais tuas tai a Londres avec ta m&eacute;m&eacute;e. Y n'ya pas d'biaux b&acirc;tisses coumme ichin en Jerri!<br/>
<br/>
- Oh! ma tante, j'ten prie, tai-t&eacute;. Des b&acirc;tisses! Faut vais la Cath&eacute;drale de St. Paul et Westminster Abbey et bein d'autres.<br/>
<br/>
- Justement, ma p'tite, ch'est chein qu&eacute; j'voulais t'endre dithe. Vais-tu coumme tuais a t'mettre la corde au co! Dans tchi temps qu'chest cath&eacute;drales-l&agrave; ont tai b&acirc;tis? Ch'est derniethement estchepon?<br/>
<br/>
- Oh! ma tante, y'a des chents ans!<br/>
<br/>
- Ah! nos y v'la, j'tai des sauvages dont qui l'sont b&acirc;tis?<br/>
<br/>
- Ma tante, j'voudrais bein n'&ecirc;tre pas v'nue t'vais anniet, car j'sis confuse.<br/>
<br/>
- Ma p'tite ch'est tant mus. Les cath&eacute;drales q'tuas veu a Londres, ont tai b&acirc;tis par des gens intelligents. Y'avait d'sarchitectes dans chu temps-l&agrave;, et d'souvriers aitou! Tuas tai a l'escole anniet, et tu criyais q'tnesducation tai finie, mais n'ou n'est jammais trop viers pour apprendre, pense z'y bein ma p'tite.<br/>
<br/>
-Eh bein! j&eacute; crai qu'jmen vais ma tante. A b&eacute;t&ocirc;t.<br/>
<br/>
<i><a href="maugi.html">J. M.</a></i> <br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdffem.html">La femme en g&acirc;ngne!</a><p>
<li><a href="femavnin.html">La femme du temps &agrave; v'nin</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>
<li><a href="temppass.html">L&eacute; Temps Pass&eacute;</a><p>
<li> <a href="temps_passait.html">Le temps p&acirc;ssait</a><p>
<li> <a href="temps_paset.html">Le temps p&acirc;set et achteu</a><p>
<li><A HREF="viertemp.html">Viers Temps</A><p>
<li><a href="vierstemps.html">Les bouans viers temps</a><p>
<li><A HREF="esthepsi.html">Les Pllaintes d'Esth&eacute; P'si</A><p>
<li><a href="betteroue.html">La Sornette de Bett&eacute; Rou&eacute;</a><p>
<li><a href="janne.html">Not'e Janne Temps</a><p>
<li><a href="progres.html">Le Progr&egrave;s</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a HREF="gdfprogres.html">L&eacute; progr&eacute;s</a><p>
<li><A HREF="100ans.html">Y'a chent ans</A><p>
<li><a href="change100.html">Les changements q'ya yieu en Jerri</a><p>
<li><a href="reveelie.html">L&eacute; R&ecirc;ve</a><p>
<li><a href="gdfchange.html">Tchi changements!</a><p>
<li><a href="pmgoodold.html">The Good Old Days</a><p>
<li><a href="jeanmarie.html">Jean et Marie siez yeux</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
