<HTML>
<HEAD>
<TITLE>Triste incertitude</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Triste incertitude</h2></font></center><br>
<CENTER><TABLE><TR><TD>
Je crai quasi que j'ou&iuml; l'coucou<br>
Dans les bouais, hier matin.<br>
J'fumais ma pipe et tout d'un coup<br>
J'l'entendis dans l'gardin -<br>
Du mains, je l'crai, car faut l'avouer:<br>
Un esprit d'minchet pousse<br>
Souvent d's'avi&egrave;rs &agrave; le d'ganner...<br>
J'ou&iuml;-t-i' coucou ou mousse?<br>

<p>
J'me sis d'mand&egrave; pus d'chinquante fais<br>
Tch'est que j'ou&iuml; r&eacute;ellement.<br>
'Tait-che le coucou dans le haut d'un bouais<br>
Ou tchic p'tit garnement?<br>
J'avais promins coumme d'habitude<br>
De l'dithe &agrave; Mess Bisson,<br>
Mais dans une telle incertitude<br>
J'm&eacute; demande: "coucou?", "gar&ccedil;on?"<br>

<p>
Si se'lment, j'l'avais veu d'mes yeux<br>
L'&ecirc;tre, tchi, d'un ton m&eacute;lodieux<br>
Chantait, san Coucou myst&eacute;thieux,<br>
Mousse ou ouais&eacute;, j'm&eacute; s'sais fait seux<br>
Le tch&egrave; qu'avait criy&egrave; des deux<br>
Et nou l'expos'sait sus l'compteux!<br>

<p>
<i><a href="ejluce.html">Elie</a><br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="coucou.html">Le Coucou</a><p>
<li><a href="maiscouc.html">Les Mais du Coucou</a><p>
<li><a href="notreammin.html">Notre Ammin</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
