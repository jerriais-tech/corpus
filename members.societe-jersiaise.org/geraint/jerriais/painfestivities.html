<HTML>
<HEAD>
<TITLE>Moralisings on the Seasons Festivities</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Moralisings on the Seasons Festivities</h2></font></center><p>
<img src="noue/bouan_noue2014b.gif" width="200" height="142" align="right" alt="" title="" />
Ch'est une chose surprennante, nous n'peut sorti d'hors tout chu temps sans rencontr&eacute; des gens a la fache &egrave;spannie. Riche houmme, pou&ocirc;re houmme, mathi&eacute; ou veuf, sans &egrave;sfants ou ov eunne racachie d'marmaille a ses rousses - y's ont tous l'air, ou font sembliant, de r'liz&eacute; d'bouonne humeu. Y'a des veuves qui vos souorient dans l's'iers, des filles qui mettent lus l&egrave;vres en tcheur et vos font des p'tits si'nnes de t&ecirc;te et des m&eacute;thes de famille qui s'proumennent ov deus-tr&egrave;s filles a mathi&eacute; ov lus bras chergis d'patchets et lus pouchettes de chucrins. et faut vaie, nos cou&ocirc;sins d'la campanne! qu'ont abandounn&eacute; tch&eacute;thue et griffon, m&acirc;t'tie d'poummes-de-terre et &egrave;scred'dies de ch'vaux - faut les vaie sus les pav&eacute;s d'la ville, a feumm&eacute; d'grand longues cigares de deux sous, les mains dans les pouchettes, s'craulant les hanques, et l'chap&eacute; d'travers! Faut les vaie quand y passent - et y preunent bouon soin d'pass&eacute; et r'pass&eacute; souvent - endr&eacute;t les d'mou&egrave;zelles de tchi j'vos p&acirc;sle. Coumme y s'dr&eacute;chent! Coumme la feumm&eacute;e sort a grosses bouff&eacute;es et coumme lus yeux rouollent. Et coumme lus tallons tappent sec sus l'pav&eacute; quand y craient qu'Mad'mou&eacute;zelle les a r'm&eacute;rtchis! Et, pus ou mains souvent, ou les r'm&eacute;rque, la p'tite matine! Vous qu'etes un vi, ou n'vos etes aperchu d'rin! Mais quo&eacute;'que ses yeux fussent ba&icirc;ssis modestement, et, sans d&egrave;stouonn&eacute; la t&ecirc;te; sans qu'm&eacute;m&eacute;e en visse rin, la carre de s'n'yi s'est tout d'm&egrave;me ouvert et r'freum&eacute; coumme eunne trape a souothie, assez longtemps pour envi&eacute; un &egrave;spar de feu dans l'tcheu du jeunne fermi.<br/>
<br/>
Et tandi qu'm&eacute;m&eacute;e est a prom'n&eacute; les filles dans la <a href="rueddriethe.html">Rue d'Dri&eacute;the</a> pour admith&eacute; les belles choses a la d'ventuthe des boutiques, et offuche r&eacute;gal&eacute; les filles d'eunne tasse de t&eacute;e et des gaches siez Orviss; l'bouonhoumme a 't&eacute; faithe un tou d'F&eacute;the pour ou&eacute; les derni&eacute; nouvelles sus ch'qui s'passe au Board Room, et si ch'est vrai que l'S&eacute;cr&eacute;taithe s'en va av&eacute; ses gages hauchis. Il etha 't&eacute; p't'&egrave;tre b&egrave;the un caf&eacute; siez Ordinaire, l'bouonhoumme, je n'le biame pas, et d'vis&eacute; ov un fermi d'l'Est sus tch&egrave;s qu'nou f'tha d'ses sous quand Moussieu Dunlop lus &eacute;tha montr&eacute; a doubli&eacute; les r&eacute;coltes tout en mettant la maintchi mains d'guano. Et pis, quand vindra l's&eacute;, toute la famille se r'trouv'tha endret la boutique a Mess Pithou&eacute;t; l'bouonhoumme s'a offuche le moindrement trop rouoge de fache, Missis &eacute;tha &eacute;sdg&eacute;th&eacute; yeunne des filles, l'autre voudrait rest&eacute; pour vaie la ville escli&eacute;thie. Mais b&eacute;tot tout l'monde mont' dans l'qu&egrave;rre, touos les patchets et la jougue s'ont en plieche, et... &quot;Cache don douochement a travers la ville, que nous vaie ch&egrave;s belles choses la oquo eunne fais avant d'nos n'all&eacute; ditha m&eacute;m&eacute;e.<br/>
<br/>
Et ch'est d'm&egrave;me partout! Tous sont d'bouonne humeu et resjouis; et d&egrave;spensent des douze sous - et jusqu'a des sh'lings - sans compt&eacute;. Jusqu'a ma femme qui m'aloue d'mangi d'la gl&eacute;e ov ma beurr&eacute;e d'beurre! Ch'est vos dithe si tout est a la jou&eacute;e siez les Pain! Ch'est viyant qu'ch'est Nou&eacute;, chose seuthe, car d'amor Laiz&eacute; vos gratte cheunna d'pr&egrave;s.<br/>
<br/>
Jusqu'a Lonore qui sauticotte coumme un pinchon! Ou s'attend mithacye pour yeunne de ch&eacute;s niets. Tchiq'un y'a cont&eacute; eunne histou&eacute;te de r'venant; et oul a pendu toutes les cauches d'la maison a l'entou du mitheux, a des clious, et dans les d'gr&egrave;s. Y'a un photome qu'est pour v'n&eacute; l's'emplyi d'chucrins et jambon mayass&eacute;. La pouore &egrave;sfant! Si par malheu n'y'avait rin dans ses cauches, sa m&eacute;the craint qu'oul en f'thai eunne maladie. J'avons d&eacute;cid&eacute; entrenous, au cas qu'san photome lis f'thait faux-bond, d'mettre du p'tun et du fromage d&eacute;dans, et lis dithe que ch'tait des presents a l'usage de toute la famille.<br/>
<br/>
Ah! Tandi qu'j'y sis, et qui n'en couote rin, autant vaut vos souhait&eacute; un bouon Nou&eacute; et eunne bouonne Nouvelle Ann&eacute;e!<br/>
<br/>
Laiz&eacute; m'dit d'mertchi qu'touos les siens qui s'comport&eacute;thont bin dans chu monde &eacute;tont les miyeu plieches dans l'autre. Ch'est la eunne grand consolation pour touos nous qui soummes de chu connon la.<br/>
<br/>
<i><a href="brambilo.html">Piteur Pain</a><br/>
The Morning News 27/12/1912</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/bouannoue.html">Bouan Nou&eacute;!</a><p>

<li><a href="painchristmas.html">Christmas Eve Adventures</a><p>
<li><a href="painnoue1913.html">Greeting from our Happy Family</a><p>

<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>
  <li><a href="pmnoue.html">Nou&euml; et la Merrienne</a><p>

<li><a href="samuelnoue1913.html">La g&acirc;zette vos souhait' un bouan Nou&eacute;</a><p>
  <li><a href="noueeurope.html">Notr' Nou&eacute; &agrave; l'Europe</a><p>

<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p>

<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>

<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue.html">Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="lettrejerriaise24.html">La Lettre J&egrave;rriaise</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="farcednoue.html">La farce d'Nou&eacute;</a><p>

<li><a href="desjul.html">Le d&eacute;sappointement d'notre Julie</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
