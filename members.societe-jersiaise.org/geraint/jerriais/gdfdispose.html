<HTML>

<!-- Mirrored from members.societe-jersiaise.org/geraint/jerriais/gdfdispose.html by HTTrack Website Copier/3.x [XR&CO'2014], Tue, 15 Jul 2025 13:53:05 GMT -->
<HEAD>
<TITLE>L'homme propose, mais Dgieu dispose</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'homme propose, mais Dgieu dispose</h2></font></center><p>

<font size="-1"><i>Trenton,Michigan, USA.<br/>
L&eacute; 26 d'd&eacute;zembre, 1981.</i><br/></font>
<br/>
Moussieu l'R&eacute;dacteu,<br/>
<br/>
&quot;&Agrave; la vaie, fard&eacute;e dans touos ses falbalas,&quot; nouos disait Manman eune s&eacute;th&eacute;e quand j'tions au pid du feu aupr&egrave;s l'thee quand j'tais mousse y'a qu&acirc;si n&eacute;nante ans, &quot;nou n'dithait janmais qu' oulle a 't&eacute;, s&egrave;rvante chette-l&agrave;!&quot;<br/>
<br/>
&quot;Bon!&quot;, s'f&icirc;t Papa, &quot;ch'n'est pon souvent qu' tu nouos donnes t&eacute;n opinnion d'autcheune femme d&eacute; ta conna&icirc;ssance. Chette-l&agrave; dait &ecirc;t' &icirc;nt&eacute;r&ecirc;ssante! Mais tu connais bein l'vi&egrave;r <a href="ditons.html">diton</a> tchi nouos dit qu&eacute; ciel gavel&eacute; et fil'ye fard&eacute;e sont des bieaut&eacute;s bein vite p&acirc;ss&eacute;es. Et tch'est qu' touos ches falbalas-l&agrave; s&egrave;rvent?&quot;<br/>
<br/>
&quot;I' n's&egrave;rvent &agrave; rein&quot;, s'f&icirc;t Manman, &quot;et ch'est si riditchule dans un p'tit pays comme l&eacute; nouotre o&ugrave;'est qu' qu&acirc;si tout l'monde s'entre conna&icirc;ssent. Ch'est d'Bett&eacute; Angot, qu&eacute; j'p&acirc;le. Oulle 'tait s&egrave;rvante siez Moussieu &Acirc;mice Amiraux tch'avait un fis tch'&eacute;tait ieune des grosses t&ecirc;tes &agrave; <a href="gdfcote.html">La C&ocirc;te</a> pour les <a href="gdfrobins.html">Rob&icirc;ns</a>. Quand i' r'v&icirc;nt siez ses pathents en visite y'a tchiques ann&eacute;es, Bett&eacute; l&icirc; d'mandit s'ou pou&ocirc;rrait trouver du travas &agrave; La C&ocirc;te. 'Oui dgia,' i' l&icirc; dit. 'Comme i' s'adonne, l'agent des Rob&icirc;ns pour La Rivi&eacute;the &egrave;s R'nards m'a d'mand&eacute; d'engagi eune s&egrave;rvante pour li si j'en trouve ieune qu&eacute; j'peux r'qu&eacute;mander. J'm'en r'vais dans l' C.R.C. dans un mais d'ich&icirc;n, et tu pou&ocirc;rrais t'en aller &agrave; quant&eacute; m&eacute;. Mais il y fait eune fraid d'tchian dans l'hiv&eacute;, l&agrave;-bas, et les gages n&eacute; sont pon fort miyeurs qu' ich&icirc;n, ch'est en tchi prend tan temps &agrave; y penser'. (Ch'est Madanme Amiraux tchi m'contit l'affaithe dans l'temps.).<br/>
<br/>
&quot;En bein, Bett&eacute; s'en fut &agrave; La C&ocirc;te et fut s&egrave;rvante siez Mait' Jean Dumathais &agrave; La Rivi&eacute;the &egrave;s R'nards. Oulle 'tait eune assez belle fil'ye, et n&eacute; v'l&agrave;-t-i' pon qu' un riche Moussieu Cannadgien-Fran&ccedil;ais fut &ecirc;pr&icirc;ns d'lyi. Il 'tait veuvyi et bein pus vyi qu'lyi. I' la d'mandit en mathiage s'oulle 'tait pr&ecirc;te &agrave; adopter sa r'ligion. Ou n'mantchit pon san coup, et la v'l&agrave; Madanme Alphore Fran&ccedil;ois Marie Tabouret, et maitr&ecirc;sse d'eune belle propri&ecirc;t&eacute; &agrave; Grande Gr&egrave;ve &agrave; La C&ocirc;te.<br/>
<br/>
&quot;L&eacute; bouanhomme n&eacute; v&ecirc;tchut pon longtemps aupr&egrave;s l'mathiage. I' l&icirc;'avait la&icirc;ssi san bein et ou vendit la propri&ecirc;t&eacute; et s'en r'v&icirc;nt en J&egrave;rri. J'pense qu' ou d'meuthe dans l'H&ocirc;tel d&eacute; la Pomme d'Or en attendant d'trouver eune ma&icirc;son conv'nabl'ye &agrave; acater.<br/>
<br/>
&quot;Quand j'tais siez <a href="vouesin.html">Vouais&icirc;n</a> l'aut' sanm'di &agrave; marchander des ridgieaux, ou v&icirc;nt l&agrave; et p&acirc;ssit &agrave; c&ocirc;t&eacute; d'm&eacute;, l&eacute; nez en l'air et sans dithe ni bouf ni baf, un p'tit blianc tchian d'St. M&acirc;lo &agrave; sa braichie et auve eune odeu d'parfum tch'&eacute;tait assez pour &ecirc;touffer l'pou&ocirc;rre tchian et tchi m'f&icirc;t penser que j'tais dans eune apotiqu'sie. Ou d'mandit pour l&eacute; 'gerant' et pus tard j'la ou&iuml; dithe: 'Eh bein, j'm'en vais acater quat' v&egrave;rges d&eacute; chutte souaie-l&agrave;, mais j'n'ai pon l'temps d'arr&ecirc;ter pour vous &agrave; les coper car j'sis pr&ecirc;ssie. J'm'en vais payi pour, et env'yez l'patchet &agrave; l'H&ocirc;tel d&eacute; la Pomme d'Or et m'ttez sus l'titchet qu'ch'est pour Madanme Tabouret.' Et ou s'en r'fut comme oulle 'tait v'nue s&eacute;non qu'en p&ecirc;ssant ou m&eacute; r'gardit du haut d'sa grandeu comme si j'tais &agrave; sa vaie!&quot;<br/>
<br/>
'&quot;Eh bein,&quot; s'f&icirc;t Papa, &quot;oulle a ieu la chance, chette-l&agrave;. Mais au mains oulle a c'menchi sa vie par travailli pour la g&acirc;ngni. Ch'est pus qu' nou peut dithe d'un tas d'gens tchi sont riches. Sans doute v'l&agrave; tchi n'l&icirc; vaut rein d'&ecirc;prouver &agrave; s'mett' du rang des danmes et m&ecirc;ssieux d'na&icirc;ssance. Par exempl'ye, Moussieu l'Conn&ecirc;tabl'ye d'Auvergne est affabl'ye et p&acirc;le &agrave; tout l'monde, et Madanme d'Auvergne n&eacute; s'conport&eacute;thait pon comme Bett&eacute; Tabouret dans la boutique. Nobli&egrave;che oblyige, et l'chein tchi sait garder sa pliaiche est bein pus heutheux et &agrave; s'n aise qu&eacute; l'parv&eacute;nu tch'&ecirc;prouve &agrave; s'faufiler l&agrave; o&ugrave;'est tchi n'a qu' faithe.<br/>
<br/>
&quot;V'l&agrave; tchi veurt dithe que chutte pou&ocirc;rre Bett&eacute;, fard&eacute;e et riche, n&eacute; s'sa janmais la beinv'nue dans les parleurs d&eacute; la nobli&egrave;che d&eacute; l'&Icirc;le. Et l'fait qu' ou s'farde d'm&ecirc;me et fait la minne d'&ecirc;t' hautaine est preuve qu' ou n'l&eacute; sait pon, la pou&ocirc;rre fille. Oulle est pus &agrave; pliaindre qu' &agrave; cond&acirc;mner, car &agrave; mains qu'ou trouve &agrave; mathier ou s'en va s'trouver &icirc;ngnor&eacute;e et bein seule dans ses vi&egrave;rs jours. Oulle &eacute;thait fait bein mus d'rester &agrave; La C&ocirc;te. Ou n'&eacute;thait pon d'peine &agrave; trouver un bouan J&egrave;rriais &agrave; mathier l&agrave;, car l&eacute; Sieur Le Grand tch'est &agrave; Gasp&eacute; m'disait l'aut' jour, quand i' v&icirc;nt en J&egrave;rri, tchi c'menche &agrave; n'y'aver pon assez d'J&egrave;rriaises &agrave; mathier l&agrave;-bas et tch'i' y'a dangi qu' des J&egrave;rriais &eacute;thont &agrave; mathier des Cannadgiennes-Fran&ccedil;aises et changi d'r&eacute;ligion!&quot;<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="cannada1977.html">Portraits du Cannada</a><p>
<li><a href="cannada1911.html">Nuous Jersiais au Canada</a><p>
<li><a href="gdfheutheuse.html">He&ucirc;theuse rencontre</a><p>
<li><a href="painnone.html">How Laiz&eacute; Would Have None Of It</a><p>
<li><a href="siezse.html">Nou-s-est oquo mus d' &ecirc;tre siez s&eacute;</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li><a href="abetot2.html">A b&eacute;t&ocirc;t, Jerriais</a><p>
<li><a href="pequethies.html">Les P&ecirc;quethies d'la C&ocirc;te</a><p>

<li><a href="gaspe1896.html">A M. l'Editeu d'la &quot;Nouvelle Chronique&quot;</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>

<li><a href="gruechi2.html">Les Petits Etats</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfdispose.html by HTTrack Website Copier/3.x [XR&CO'2014], Tue, 15 Jul 2025 13:53:05 GMT -->
</HTML>

