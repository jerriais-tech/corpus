<HTML>
<HEAD>
<TITLE>Mister Pain Betrays Herd Book Secrets</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mister Pain Betrays Herd Book Secrets</h2></font></center><p>

<TABLE align="right">
<TR>
<TD>
<CENTER><img src="jerseycow.jpg" WIDTH=327 HEIGHT=350 alt="Eune vaque J&egrave;rriaise"><br>
<FONT SIZE=2>Ch'est eune vaque J&egrave;rriaise</FONT><br>
<A HREF="vaque.wav"><IMG SRC="ecoute.jpg" WIDTH=25 HEIGHT=23 border=0 alt="clyiquez pouor ou&iuml; les mots"></A>
</CENTER>
</TD>
</TR>
</TABLE>

Ou m'dithez que v'la tchi n'me r'garde pas, et ch'est un mio vrai; mais tout d'm&ecirc;me, y faut qu'j'en d&icirc;se tchiq' chose. A'ch't'heu que j'sis villais, et quaziment &eacute;diteu d'la pus importante gazette de l'Ile. A bon d'gens pr&eacute;dendent que l'Post vend pus d'gazettes que nous. J'n'en disconvains pas! Ch&acirc;tchun san gout coumme disait la bouonne femme qui mangeait san h&eacute;than ov eunne beurr&eacute;e d'gl&eacute;e; mais pour eunne gazette s&eacute;thieuse ov les derni&eacute; nouvelles de la dg&egrave;rre, l'prix des fonds Portungaies, les chares qui faut pli&eacute;chi ses sous quand nous a yeu d'la rente rembours&eacute;e, et coumment va la sant&eacute; du Rou&eacute; d'Russie; ch'est nous qui soummes IT, coumme disent les Amethitchiens.<br/>
<br/>
Mais r'p&acirc;lons d'nos moutons, coumme disent les Avocats quand y sont a faithe le compte de lus clients; j'voulais vos dithe deustr&egrave;s mots sus la Soci&eacute;t&eacute; d'Agritchultuthe. J'en savais d&ecirc;ja long dans l'temps que j'forgais a <a href="st_jean.html">Saint Jean</a>. Nou ou&eacute; le d'vis des campagnards tout en liment des bigornes et en &ecirc;smoulant des scies; et j'savais quazi tr&eacute;jous tches-qui-fait qu'la pus belle g'niche du Show n'avait yeu qu'R&ecirc;serve, et pourtchi que Coopeur n&eacute; v'nait jommais siez man va&icirc;sin.<br/>
<br/>
J'en ai oui bin d'autes d&eacute;pis! L'gardin du Bos que j'sis a foui - j'en fis tr&egrave;s p&eacute;rques la s'maine pass&eacute;e - ch'attendant qu'l'odeu d'ielle s'en s'ait all&eacute;e au vent, est le long d'la grande route; chaque fais qu'un fermi passe, j'crie Hai! et j'tcheur contre le foss&eacute; d'&egrave;spinnes. Y'en a qui sont pr&egrave;ssis et n'veulent pon arr&ecirc;t&eacute;; d'autres qui m'envient eunne lache de fou&eacute;t, et d'autre qui m'disent d'all&eacute; m'faithe quatorze. Mais y'en a yun qui ma dit un tas d's&eacute;crets en m'faisant juth&eacute; sus la crou&eacute;x d'ma b&ecirc;que d'n'en souffli&eacute; mot a persounne. Ch'est-tan-tchi, j'vos raconte tout.<br/>
<br/>
Tout vieau devtha etre photograph&eacute; a sa naissance, &egrave;s frais du fermi. S'il a du blianc, nou le r'couna&icirc;tra tr&eacute;jous bin apr&egrave;s; si na pon, nou lis pas'a un cadnas trav&eacute;rs la l&eacute;vre; l'fermi paietha l'cadnas, et la cli&eacute; s'a gard&eacute;e au Board Room.<br/>
<br/>
Quand eunne bete itha au boeu, y faudra en pr&eacute;vnin l'Chantnyi qui sin'na un affidavit coumme par le tch&eacute;l il a v&eacute;rifi&eacute; l'cas. L'fermi lis doun'na a d&icirc;n&eacute; (du boeu r&ocirc;ti). S'ou r'tou&ocirc;ne, les t&eacute;moins n'&eacute;thont qu'eune fais a b&eacute;the; et s'ou r'tou&ocirc;ne oquo, l'propri&eacute;taithe du boeu s'a amn&eacute; d'vant l'Coumit&eacute; du H.B. et mins a l'amende pour av&eacute; un tait faillyi boeu. L'Boeu s'a abattu.<br/>
<br/>
Dvant que d'vendre eunne b&egrave;te, y faudra consult&eacute; l'Coumit&eacute; pour sav&eacute; tchi prix en d'mand&eacute;. Y'&eacute;tha ching du chent pour la Soci&eacute;t&eacute;, et l'jour qu'ou s'a &quot;shipp&eacute;e,&quot; touos les membres du Coumit&eacute; du H.B. ithont sus la cauchie v&eacute;rifi&eacute; si tout est en r&egrave;glye, d&egrave;sjeun'na en ville &egrave;s frais du vendeur.<br/>
<br/>
Quand y&eacute;tha un Examen du H.B., che s'a les fermiers qui dithont si veulent que lus b&ecirc;te sait C. ou H.C et si les juges r'fusent, nou halla a la courte-paille. Les C. paiethont un &ecirc;stchu; les H.C. sept sh'lings et d'mi; et les siennes qui ne s'on pon approuv&eacute;s du tout s'ront mins a l'amende pour av&eacute; &egrave;slv&eacute; eunne telle qu&eacute;dolle. Tou&ocirc;s les Highly &eacute;thont eunne fais a b&eacute;the &egrave;s frais d'Mess Nicholson.<br/>
<br/>
Eunne fais l'an, tchiq' un du Coumit&eacute; itha siez l'fermi compt&eacute; ses b&ecirc;tes a c&ocirc;ne; si y'en a pus que ch'qui y'est allou&eacute; par les R&eacute;gli&eacute;ments - yetha du bri! Ch'qui yetha d'surpus s'a vendu dans la F&eacute;the pour le benefice d'la Soci&eacute;t&eacute;.<br/>
<br/>
Y s'en va fall&eacute; m'suth&eacute; l'lait d'chaque vaque tou&ocirc;s les jours. Eunne fais la s'maine, Nicholson itha pes&eacute; les vaques pour cartchull&eacute; l'&egrave;stchipolan pour l'ann&eacute;e. Y port&eacute;tha ses balanches avec li.<br/>
<br/>
Tou&ocirc;s ches renseignements ichin m'ont 't&eacute; fournis par un membre de la Soci&eacute;t&eacute; qui passe souvent l'long d'man foss&eacute;. Y'a oquo eunne raccachie d'r&eacute;gli&eacute;ments tou&ocirc;s frais pounnus: mais j'n'ai pon d'run anni&eacute;t pour vos en dithe pus long.<br/>
<br/>
J'entends dithe que tou&ocirc;s les fermiers sont dans la jou&eacute;e.<br/>
<br/>
<i><a href="brambilo.html">Piteur Pain</a><br/>
Morning News 15/1/1913</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="jerseycow.html">Les vaques d&eacute; J&egrave;rri</a><p>
<li><a href="vaque.html">La Compliainte d'une Vaque</a><p>
<li><a href="vaquevoc.html">Les parties d'eune vaque</a><p>
<li><a href="gdfvaque.html">Nouot' chi&eacute;the p&eacute;tite vaque</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="gniche.html">La g'niche &agrave; m'n oncle</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="boeux1914.html">Une nouvelle sorte d'Boeux</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="bullchinashop.html">Coumme un touauth&eacute; dans eune boutique &agrave; porc&eacute;laine</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="painnoble.html">All about Golden Fern's Noble</a><p>
<li><a href="painexpert.html">Rapport d'Expert?</a><p>
<li><a href="painshow2.html">Why Piteur would not take Lonore to the Show</a><p>
<li><a href="cahouain_kasteway.html">Le boss me dit l'aoutre jour l'arlev&eacute;e: I faout que tu faiche tchique ch&ocirc;se pour l'Almonas</a><p>
<li><a href="bellevaque.html">La Belle Vaque &agrave; Charlie</a><p>
<li><a href="betesacones.html">Les B&ecirc;tes &agrave; C&ocirc;nes</a><p>
<li><a href="achocre.html">L'Achocre</a><p>
<li><a href="mithaclye.html">Un Mithacl'ye</a><p>
<li><a href="pmheifer.html">Ph'lip shows his heifer in milk</a><p>
<li><a href="cahouain1923b.html">L&eacute; Caouain &egrave;s Shows d'Boeus</a><p>
<li><a href="lettre1912.html">Eune lettre d&eacute; 1912</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

