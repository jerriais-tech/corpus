<HTML>

<!-- Mirrored from members.societe-jersiaise.org/geraint/jerriais/n10b.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<HEAD>
<TITLE>J&eacute; jou&ocirc;te mes pi&egrave;rres d'amour et fais dgi&ecirc;x engamb&eacute;es</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J&eacute; jou&ocirc;te mes pi&egrave;rres d'amour et fais dgi&ecirc;x engamb&eacute;es</h2></font></center><p>

<CENTER><TABLE><TR><TD>

J&eacute; jou&ocirc;te mes pi&egrave;rres d'amour et fais dgi&ecirc;x engamb&eacute;es<br/>
m'&ecirc;l&icirc;ndgant sus ta bielle, eune &ecirc;clyiche d&eacute; patholes<br/>
eune bouochie d&eacute; galots s'parf&egrave;ne amont ta p&eacute;<br/>
pavant tes hanques et tchi&ecirc;sses, tche&ucirc;tant ma hodg&icirc;ngnole.<br/>
<br/>
L&eacute; trembliot dans tan corps, un trembli&eacute;ment d&eacute; t&egrave;rre<br/>
tes bras &agrave; ma braichie et ma langue &agrave; banon<br/>
par sus l'angl'ye d&eacute; tes gambes, tan froutchet hors d'&ecirc;tch&egrave;rre<br/>
et n&eacute; v'ch&icirc;n man plia&icirc;si, encouonnet&eacute; dans tan con.<br/>
<br/>
Dgi&ecirc;x fais j&eacute; f'thai ma jou&ocirc;te, tu m'&egrave;rb&acirc;rr'rai mes pi&egrave;rres<br/>
&ecirc;tamp&eacute;es en jou&eacute;yaux dans l'fou br&ucirc;lant d'ta houle<br/>
et des dgiamants et p&egrave;rles tchi p&eacute;til'yent dans tes i&egrave;rs<br/>
sont d's &ecirc;tailes sus l'mat'nas; j'viyons l'&Ecirc;clon tch'y boule.<br/>
<br/>
Ma jouaie est j't&eacute;e, &agrave; t&eacute;, en t&ecirc;mouongnage d&eacute; ch't' heuthe<br/>
et tes v&egrave;rques m'ont tunmb's&eacute; au pil&ocirc;si au liet<br/>
sus l'ouothilyi he&ucirc;thi, m&eacute;n &ecirc;true&ucirc;l&eacute;e enteuthe<br/>
j'&egrave;rjou&ocirc;te mes pi&egrave;rres d'amour et r'fai dgi&ecirc;x engamb&eacute;es.<br/>

</TD></TR></TABLE></CENTER>
&nbsp;<p>

<i>N+7: Ch'est eune gamme litt&eacute;thaithe d&eacute; patholes jou&eacute;e sustout par la dga&icirc;ngue d'auteurs tch'a nom Oulipo (Ouvroir de litt&eacute;rature potentielle). Chutte dga&icirc;ngue fait s&egrave;rvi des gammes et des r&egrave;gl'yes pouor l'&ecirc;crithie et la graiethie d'nouvelles formes et nouvieaux textes par l&eacute; h&acirc;sard, la transform&acirc;tion et la restriction. La transform&acirc;tion app'l&eacute;e S+7 (ou N+7) change un texte en rempliaichant ch&acirc;que pathole tch'est granmaticalement un nom (N) d'auve eune aut' pathole tch'est un nom tchi la siet sept entr&eacute;es pus bas (+7) dans l'dictionnaithe.<p>

N+10: Dans chutte pi&egrave;che, ch&acirc;que pathole tch'est un nom (N) a 't&eacute; rempliaichie par un aut' dgi&ecirc;x entr&eacute;es pus bas (+10) dans l'dictionnaithe:<p></i>

&nbsp;<p>
<CENTER><TABLE><TR><TD>
+10<br/>
<br/>
J&eacute; jou&ocirc;te mes pievies d'anarchie et fai dgi&ecirc;x enni&ecirc;thies<br/>
m'&ecirc;l&icirc;ndgant sus tan bijou, eune &ecirc;c&ocirc;nette d&eacute; patraques<br/>
eune bouoillonni&eacute;the d&eacute; gambi&egrave;rs s'parf&egrave;ne amont ta p&eacute;dginn&acirc;le<br/>
pavant tes hardgi&egrave;ches et tchil'lies, tche&ucirc;tant m&eacute;n homm'thie.<br/>
<br/>
La tremp'sie dans ta cors&eacute;l&eacute;e, un trempage<br/>
tan br&eacute;col&icirc;n &agrave; man brancard et ma lappe &agrave; ba-ou&icirc;n<br/>
par sus l'&acirc;nionn'nie d&eacute; ta g&acirc;ngn'nie, tan f&ucirc;t hors d'&ecirc;tchinnoxe<br/>
et n&eacute; v'ch&icirc;n man pliant, encouonnet&eacute; dans ta condite.<br/>
<br/>
Dgi&ecirc;x faithies j&eacute; f'thai man j't&eacute;, tu m'&egrave;rb&acirc;rr'rai mes pievies<br/>
&ecirc;tamp&eacute;es en journali&egrave;rs dans la fouaithe br&ucirc;lante d&eacute; ta houyie<br/>
et des dgides et p&egrave;rquots tchi p&eacute;til'yent dans t'n illeunminn'nie<br/>
sont d's &ecirc;tannes sus la math&eacute;e; j'viyons l'&ecirc;col&eacute;e tch'y boule.<br/>
<br/>
Ma joudginne est j't&eacute;e, &agrave; t&eacute;, en tendance d&eacute; chu hijatcheux<br/>
et tan v&egrave;rt-d&eacute;-gris m'a tunmb's&eacute; au piment &agrave; la ligi&eacute;thet&eacute;<br/>
sus l'outarde he&ucirc;thive, m&eacute;n eunifi&eacute;thie enteuthe<br/>
j'&egrave;rjou&ocirc;te mes pievies d'anarchie et r'fai dgi&ecirc;x enni&ecirc;thies.<br/>
<br/>

</TD></TR></TABLE></CENTER>
&nbsp;<p>


<i>La po&eacute;sie J&egrave;rriaise a 't&eacute; translat&eacute;e en Angliais, la transform&acirc;tion N+10 a 't&eacute; applyitchie, &eacute;pis l'r&ecirc;sultat a 't&eacute; r'translat&eacute; en J&egrave;rriais:<p></i>
&nbsp;<p>
<CENTER><TABLE><TR><TD>
<br/>
J'pique mes &ecirc;toupas d&eacute; h&acirc;dgais et j'fais dgi&ecirc;x pronm'nades<br/>
m'lanchant sus t'n ayant-drouait, et l'&ecirc;clyiche des t&acirc;ches<br/>
un &ecirc;cliandreux d&eacute; pi&eacute;destaux compliote ta sornette<br/>
en pavant tes tapes et tcheurdrons, tche&ucirc;tant man pr&eacute;sident<br/>
<br/>
l&eacute; trais-carres dans tan bol&eacute;ro, un mangeux<br/>
tes ars&eacute;naux dans m'n &ecirc;m&icirc;ngr&eacute; et ma p&acirc;te &agrave; dents sus la p&egrave;rte<br/>
sus l'annoncheux d'tes mulots, tan gard&icirc;ngni hors d'vaie gare<br/>
et n&eacute; v'ch&icirc;n m'n amet, settl&eacute; dans l'vicomte d&eacute; ta gronmette<br/>
<br/>
dgi&ecirc;x tondre-boscs j'prendrai ma l&icirc;ngne d'avion, tu m'donn'nas eune clyippe mes &ecirc;toupas<br/>
&ecirc;tamp&eacute;s en r&ecirc;villon dans l'rouai br&ucirc;lant d'siez t&eacute;<br/>
et des dict&eacute;es et ma&icirc;t's d'&ecirc;cole tchi p&eacute;til'yent dans tes bains d'yi<br/>
sont des rapports sus la mo&ucirc;que d'un jour, j'viyons la plieunme tchi rou&ocirc;le<br/>
<br/>
Man jonglieux est pitchi, l'tchein, en gi&ecirc;teux d'chu propri&ecirc;taithe<br/>
et tes copeurs m'ont tunmb's&eacute; en tch&eacute;thaud en couochette<br/>
sus l&eacute; p'lot&icirc;n t&ocirc;t mes solidathit&eacute;s d'couotheux <br/>
j'&egrave;rpique mes &ecirc;toupas d&eacute; h&acirc;dgais et j'fais acouo dgi&ecirc;x pronm'nades
<br/>


</TD></TR></TABLE></CENTER>
<br/>
<br/>
<i><a href="jerpoem.html">Geraint Jennings</a></i><br/>


&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="matchin.html">J'happ'thai tan m&acirc;tch&icirc;n</a><p>
<li><A HREF="avisrime.html">Avis es Cheins qui Voudraient Rimer</A><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><P><A HREF="rimeurs.html">Rimeurs J&egrave;rriais</A></P>
<li><A HREF="rimeux.html">Rimeux - Pli&egrave;rcheux</A><P>
<li><a href="900e.html">En J&egrave;rriais</a><p>
<li><a href="occuo2mots.html">Occuo "Deux Mots"</a><p>
<li><a href="5nierscats.html">Si Mess Bisson a chinq ni&egrave;rs c'ats</a><p>
<li><A HREF="poemegj.html">Coumme tchi &ecirc;crithe un po&egrave;me</A><p>
<li><a href="camoens.html">J&eacute; vos chant'tai d'abouon d'amour et d'douochinn'nies</a><p>
<li><a href="poetry_day99.html">La Journ&eacute;e d'la Po&eacute;sie en J&egrave;rri 1999</a><p>
<li><a href="poetry_day03.html">La Journ&eacute;e d'la Po&eacute;sie 2003</a><p>


<li><a href="n10a.html">La niet 'tait mucre, mes muscl'yes littaient dans l'ieau</a><p>

<li><a href="n10c.html">Tchique bord entr&eacute; l'Pathadis et Woolworth, eune chanson</a><p>
<li><a href="changin7.html">Changi</a><p>
<li><a href="gjbliutac.html">&Ecirc;trav'l&eacute; sus la bli&ecirc;te, sus l'fi du dos</a><p>
<li><a href="gjcatouollie.html">La catou&ocirc;l'lie d'ort&eacute;s fait H&eacute;b&egrave;rt rithe</a><p>
<li><a href="gjstriquemarchi.html">&Agrave; striquemarchi en sandales sus l'sablion</a><p>
<li><a href="gjmaisdjuin.html">&Agrave; chu mais d'Ju&icirc;n, l'genre humain r'prend ses sens</a><p>
<li><a href="gjexpliosi.html">Les canons poudrinnent. L'&Ecirc;t&eacute; expli&ocirc;si</a><p>
<li><a href="gjenclyinne.html">Oulle est enclyinne et ouillinne, ma fututhe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/n10b.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</HTML>

