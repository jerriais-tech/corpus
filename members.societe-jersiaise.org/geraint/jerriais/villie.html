<HTML>
<HEAD>
<TITLE>La Villie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Villie</h2></font></center><p><br>
<CENTER><TABLE><TR><TD>
Dans chu temps, le temps passa&iuml;,<sup><a href="#1">(1)</a></sup><br>
Quand tout 'tait b&eacute; et rein n'tait la&iuml;d,<br>
Quand tous 'taient bouons et nus mauvais,<br>
Et qu'tous chantaient chen qui<sup><a href="#2"> (2)</a> </sup>savaient,<br>
Il y avait dans not' Jerri,<br>
Des gens qu'aimaient bein &agrave; villi,<br>
Et les jeun's gens de sei en sei<br>
Faisaient le touo du veisinei.<br>
Nos viers grands-p&egrave;res et nos grand's-m&egrave;res<br>
Allaient raconter lus histou&egrave;res;<br>
I's effritaient lus p'tits effants<br>
De mille contes des r'venants,<br>
Tant et si bein que m&ecirc;m' la peux<br>
Les poursuivait jusque siez ieux.<br>
<br>
Or un bieau jeu, je ne dirai pas<br>
Si ch'tait au temps du doux Thomas,<sup><a href="#3"> (3)</a></sup><br>
Ou bein souos les rou&egrave;s Charles, ou Jacques, <sup><a href="#4">(4)</a></sup><br>
Ch't-i l&agrave; qui s'trouvait &agrave; la nac<br>
De bouons amins, sa politique<br>
Etant de nos fair' catholiques;<br>
Tr&eacute;jous, lecteu, je vos dirai,<br>
Que chu seir l&agrave; nou s'rencontrait<br>
Siez le veizin Mait' Pierr' Pin&eacute;,<br>
Et i' n'taient pas p'tite compagnie:<br>
Mait' Ph'lip Du Feu et Ned Trachie,<br>
Le Vintgni, sa femme et sa fille,<br>
Le Sieur Dumaresq et famille,<br>
Et accouo d'autr's de lus amis<br>
Etaient ensemblle r&eacute;unis.<br>
<br>
Chetait dans lus pus grand' chuisine,<br>
Qu'avait 'tai gr&eacute;e tout' belle et fine;<br>
Les dales avaient 'ta&iuml; bein scrobba&iuml;es,<br>
Les kannes et va&iuml;ssieaux bein frotta&iuml;es;<br>
Tout r'lisait comm' fait pliume de pan,<br>
Et tout 'tait propre et b&eacute; l&agrave; d'dans;<br>
Nou viyait qu'Pierre &eacute;tait &agrave; s'n aise<br>
Dans sa grand' quair' qu'avait d'la laize<br>
Pour, si fallait, t'nir deux comm' li.<br>
Contre le chach&egrave;s un fusi<br>
Attachi par un cliou, faisait<br>
Penser au temps que nou s'battait<br>
Pour son pays et ses foy&eacute;s,<br>
Au temps du bouon rou&eacute; Henri Trou&egrave;s.<br>
Des jambons pendaient au pliafond,<br>
Qui paraissaient si bieaux et ronds,<br>
Que nou zavait quasi envie<br>
D'en gouotter une p'tite bouochie.<br>
Dans l'&acirc;tre un grand chouquet bruslait,<br>
Et cracotait et p&eacute;tillait,<br>
Et j'tait la lueur sus lus visages,<br>
Peignant au chach&egrave;s mult<sup><a href="#5"> (5)</a></sup> images,<br>
Et dans un coin, pr&egrave;s d'la c&ocirc;ni&egrave;re,<br>
Y'avait du cidre en fust pour b&egrave;re.<br>
<br>
L&agrave;, sus la veille, &eacute;taient assisses<br>
Les femmes et filles tout's bein mises<br>
En blu bedgown de biau molton.<br>
Le sonneux avait son violon<br>
Au coin de l'&acirc;tre, et d'temps &agrave; autre<br>
I' chantaient tous comm' des ap&ocirc;tres.<br>
Les homm's d'visaient de lus affaires,<br>
Ou racontaient quiqu' belle histou&egrave;re.<br>
Tous, hommes et femmes, ouvraient des cauches,<br>
Car nou n'tait pas jamais &agrave; gauche<br>
De fair' chu simplle trav&acirc;s-la:<br>
M&egrave;m' les Et&acirc;ts furent oblyigis<br>
De faire un' lou&eacute; pour qu'ch'la cessis,<br>
Afin d'&eacute;viter pus grand ma.<br>
<br>
&#147;Ensa, bouon's gens, lus dit Pin&eacute;,<br>
J'dait &ecirc;tr' temps d'nos amus&eacute;.<br>
Je vos prie, k'menchiz quique histou&egrave;re,<br>
Et que chaqu'un veuill' bein se taire,<br>
Pour que nou ouest tout chen qu'nou dit.&#148;<br>
Alors ieun d'ieux lus racontit<br>
Le dr&ocirc;l' de conte que vechin:<br>
&#147;Je m'en allais un seir d'ichin,<br>
Et m'en r'touonais douoch'ment siez m&eacute;<br>
Quand v'la je fus prins par le b&eacute;.<br>
En passant &agrave; travers d'un clios,<br>
I' faisait niet et ch&iuml;et d'l'ieau,<br>
Je m'trouvi assis sus quiqu'chose<br>
Qui m'emportit, et pou un' pose<br>
Je n'savais qui j'allais dev'ni,<br>
Chetait assaiz en perdre esprit.<br>
Ah! j'eus grand' peux, je vous asseure,<br>
J'en tremblle quand j'y pense &agrave; ch't'eure.<br>
Chetait la genische au Sieur Mart&eacute;,<br>
Que je n'viyais pon, tout 'tait si nei.<br>
Je n'sai pon comm' est qu'je m'trouvi<br>
Dreit sus son dos si bein juqui;<br>
Mais apr&egrave;s qu'j'eumes bein trotta&iuml;,<br>
Et bein sauta&iuml;, bein galvauda&iuml;,<br>
Ennia&iuml;e de couore ou s'arr&eacute;tit,<br>
Et j'vos dirai qu'j'en 'tais bein fyi.&#148;<br>
<br>
Pis il finit; sus son violon<br>
Le sonneux joui un bieau p'tit ton.<br>
La compagnie se mit &agrave; rire,<br>
Pis Ph'lip Du Feu se mit &agrave; dire<br>
Que lus pouor' couochon &eacute;tait mort,<br>
Et qui criaient que ch'tait un sort;<br>
Mais i'en eu ieun de la compagnie<br>
Qui entre haut et bas lus dit,<br>
Qu'i' n'tait pas tua&iuml; par un chorchi,<br>
Mais bein pust&ocirc;t par peux d'bouochi.<br>
Et aussit&ocirc;t que ch'la cessit,<br>
La parol' restit au Vintgni,<br>
Qui chutte aventure 'chin k'menchit:<br>
<br>
&#147;Chetait l'aut' sei comm' je r'venais<br>
De siez l&eacute; couosin Pierre Allez,<br>
Ne v'la t-i'y pon un houme en blianc<br>
Qui pass' la route et me touon' les sens;<br>
Ma femme eut peux, et paque-&agrave;-coue<br>
Je couorim's touos les deux siez-nous:<br>
Je promim's bein entr' lei et m&eacute;,<br>
Que quand j'irions i' f'rai bieau cli&eacute;,<br>
Et si le temps avait 'tai nei,<br>
Ou nos eriez pon veu chu sei.&#148;<br>
<br>
Le vier sounneux sus son violon<br>
Recommenchit un autre ton;<br>
Et quand il eut enfin cessit,<br>
Et que chaqu'un eut bein fini,<br>
Mait' Pierr' d&eacute;halit un' chanson<br>
Qui lus nommit <I>le cotillon</I>,<br>
Et, d'un ton gai et quiqu'fais b&eacute;,<br>
I' s'mit tout d'un coup &agrave; chant&eacute;:<br>

<br>
<CENTER>Le Cotillon<br>
ou chen qu'un don peut faire.<br>
</CENTER><br>

<FONT SIZE=2>&#147;Un jour ma femm' 'tait si m&acirc;rie,<br>
Que je n'savais qui en dev'ni,<br>
Ou cactait comm' fait poul' juquie<br>
Qui veit une autre dans son nid.<br>
Ah! je pensi (et j'nen mens pon):<br>
Je t'acat'rai un cotillon.<br>
<br>
&#147;Le cotillon fut accata&iuml;,<br>
Oulle en avait longtemps envie,<br>
Je n'lien avais jamais donna&iuml;,<br>
Mais sa col&egrave;re fut finis,<br>
Et tout-&agrave;-co ou changi d'ton,<br>
Rein qu'par l'effa&iuml;t d'un tout p'tit don.<br>
<br>
&#147;Che n'tait pas iun du temps passa&iuml;,<br>
Fait tout grossyi de gros molton,<br>
Mais il 'tait rillyi et brida&iuml;:<br>
O chetait un bieau cotillon!<br>
Pour av&eacute; paix dans sa maison,<br>
I' n'y a qu'&agrave; faire un tout p'tit don.<br>
<br>
&#147;Ah! men ami, mon chier gar&ccedil;on,<br>
Quand ta femme gron'ra un p'tit trop,<br>
Accat' lei vite un  cotillon,<br>
Et tu verras qu'ou n'dira mot.<br>
Pour av&eacute; paix dans sa maison,<br>
N'y a rein d'ita&iuml; qu'un tout p'tit don.&#148;<p>

</FONT>
<p>

Mait' Pierr' finit,<br>
Mini&ecirc;t sonnit,<br>
Et chacun prit bein vit' congi;<br>
Il &eacute;tait temps d'cherchir son nid<br>
Pour bein travailli' le lend'main;<br>
Car qui veut tr&eacute;jous s'garder sain<br>
Ne deit pas fair' d'la niet le jeu.<br>
Et vot' rhymoeux, mon chier lecteu,<br>
Va dire a&iuml;tout en vos quittant,<br>
De tout son quoeu, un doux agieu,<br>
Et ainsi finir son p'tit chant.<br>

&nbsp;<p>
<i><a href="legros.html">Augustus-A. Le Gros</a><br>
Aland-dale, Beaumont</i>
</TD></TR></TABLE></CENTER>
<br>

&nbsp;<p>
<a name="1"></a>(1) A&iuml;, prononc&eacute; comme <I>a</I> dans l'anglais <I>happy</I>.<br>
<a name="2"></a>(2) Q, dans bein des cas, prononc&eacute; comme tch.<br>
<a name="3"></a>(3) Le doux Thomas, c&eacute;l&egrave;bre farceur du dernier si&egrave;cle.<br>
<a name="4"></a>(4) Jacques IIe<br>
<a name="5"></a>(5) <I>Mult</I>, vieux mot usit&eacute; par Wace<br>
<br>
<br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="assise.html">L'Assise de la Veille</a><p>
<li><A HREF="assisedeveille.html">L'Assise de Veille</A><p>
<li> <a href="temps_passait.html">Le temps p&acirc;ssait</a><p>
<li><a href="rondepl.html">Ronde</a><p>

<li><a href="nouvelan.html">L&eacute; Caouain au Nouvel An</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
