<HTML>

<!-- Mirrored from members.societe-jersiaise.org/geraint/jerriais/mauvaislivres.html by HTTrack Website Copier/3.x [XR&CO'2014], Tue, 15 Jul 2025 13:49:04 GMT -->
<HEAD>
<TITLE>Entouor les mauvais livres</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Entouor les mauvais livres</h2></font></center><p>
 <br/>

Aut'fais y'avait des gens tchi poss&eacute;daient chein qu' nou-s-appelait des mauvais livres, des livres d'magique souo-d&icirc;thant - l&eacute; grand Alb&egrave;rt et l&eacute; p'tit Alb&egrave;rt. Ch'tait des livres d'chorchell'lie qu&eacute; d'aut's nommaient &eacute;tout l&eacute; grand-m&ecirc;l&eacute; et l&eacute; p'tit-m&ecirc;l&eacute;. Ches vi&egrave;rs livres sont d&eacute;v'nus &agrave; ch't heu bein rares en J&egrave;rri. Et nou d&icirc;thait tch'i' n'fallait pon les li&eacute;the, car nou-s-&eacute;thait &agrave; les d&ecirc;li&eacute;the, ou les r'li&eacute;the &agrave; l'arbours!<p/>
Mais, tchiquefais, nou d&icirc;thait m&ecirc;me d'un tel et tel tchi pathaissait saver tout, ou d'un autre tchi n'savait rein, en d&eacute;rision, tch'i' savait l'grand Alb&egrave;rt par tchoeu. Eune m&acirc;sse d&eacute; monde, dgia, en avaient eune mortelle peux, d&eacute; patheils livres, tchi n'cont'naient v&eacute;thitabli&eacute;ment qu' du baragou&icirc;n en forme d'&egrave;rchettes et d'charmes pouor les dg&eacute;th&icirc;thons d'maux, et c&eacute;t&eacute;ra.<p/>
 L&eacute; chein, don, tch'avait iun d'ches livres 'tait cens&eacute; pouver faithe autcheune p&egrave;rsonne marchi dans san dormi, et d'la faithe aller autchun bord ou &agrave; autcheune pliaiche o&ugrave;'est tch'i' li plia&icirc;thait. Et y'avait bein d'aut' niol&icirc;n entouor. Ches livres n&eacute; pouvaient &ecirc;t' d&ecirc;truits. Si nou l's env'yait au feu i' n's&eacute; br&ucirc;laient pan; si nou les j'tait &agrave; la m&eacute;, i' s'&egrave;rtrouvaient l'lendemain dans l'c&ocirc;ffre au dans l'armouaithe d&eacute; o&ugrave;'est tchil' avaient sorti. Ch'tait la m&ecirc;me chose &eacute;tout si nou l's ent&egrave;rrait. N'y'avait qu'eune seule manni&eacute;the comme tchi qu' nou pouvait enf&icirc;n s'en d&ecirc;barrasser. Fallait l's ent&egrave;rrer en m&ecirc;me temps et &agrave; la mort du chein tchi l's avait, eune fais pouor toutes.<p/>
Nou-s-appelait tchiquefais l&eacute; grand Alb&egrave;rt la bibl'ye des chorchi&egrave;rs. L&eacute; p'tit Alb&egrave;rt n'&eacute;tait pon consid&eacute;th&eacute; si dangereux, mais y'avait &agrave; s'en m&ecirc;fier quand m&ecirc;me. <p/>
Eh bein, nou n'les vait pus, ches c&eacute;l&egrave;bres livres, et nou n'en p&acirc;le qu&eacute; rarement &agrave; ch't heu. Mais c&egrave;rtains y craient acouo pouortant, sans saver trop pouortchi. Il' en ont ou&iuml; p&acirc;ler &egrave;s vi&egrave;rs, et ch'est tout. <p/>
Si ch'est tch'i' vouos plia&icirc;t li&eacute;the eune m&acirc;sse d'histouaithes entouor ches &quot;mauvais livres et lus &ecirc;ffets, et d'aut's histouaithes &eacute;tout, ou pouvez vaie ch'la dans l'fanmeux gros livre par MacCulloch, Bailli d'Dg&egrave;rn&eacute;sy aut'fais, tchi s'appelle &quot;Guernsey Folk Lore&quot;. <p/>
<a href="lemaistre.html">F</a><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="albert.html">L&eacute; P'tit Albert</a><p>

<li><a href="gdfchorchelllie.html">La chorchell'lie</a><p>

<li><a href="mortchor.html">La Mort D'la Vielle Chorchi&eacute;the</a><p>

<li><a href="sabat.html">Le Sabat des Chorchi&egrave;r'</a><p>
<li><a href="gdfchorchiers.html">Chorchi&egrave;rs et tch&eacute;thauds</a><p>
<li><a href="jerseyfolklore1943.html">La D'senchorchell'lie s'lon Jersey Folk Lore</a><p>
<li><a href="chorchiers.html">Au chen qui mint des versets sus Les Chorchiers</a><p>

<li><a href="astrologie.html">L'astrologie et les crianches</a><p>
<li><a href="noue/livre.html">L&eacute; Livre</a><p>

</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/mauvaislivres.html by HTTrack Website Copier/3.x [XR&CO'2014], Tue, 15 Jul 2025 13:49:04 GMT -->
</HTML>
