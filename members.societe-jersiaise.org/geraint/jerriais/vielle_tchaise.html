<HTML>

<!-- Mirrored from members.societe-jersiaise.org/geraint/jerriais/vielle_tchaise.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<HEAD>
<TITLE>La Vielle Tchaise</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Vielle Tchaise</h2></font></center><br>
<CENTER><TABLE><TR><TD>
Oui! j'l'aime la vielle tchaise,<br>
Quouaiqu'ou n'est pon bein belle,<br>
Quand j'sis d'dans j'sis &agrave; m'n aise,<br>
En li&ecirc;sant les nouvelles;<br>
Et quand j'sis fatidgi<br>
J'm'envyie d'dans pouor dormi.<br>

<p>
Oui! j'l'aime la vielle tchaise<br>
Pouor l'amour des vielles gens,<br>
Oulle est couleu d'ardouaise<br>
Par la londgeu du temps,<br>
Mais n'importe coumme oulle est,<br>
J'l'aime et v'la qu'ch'est.<br>

<p>
Oui! j'l'aime la vielle tchaise,<br>
Car ou m'fait m'rassouv'n&icirc;n<br>
Quand ma grand'm&eacute;the Falaise<br>
S'y mettait pouor renflier;<br>
Ah! o&ugrave;'est qu'est chu temps l&agrave;,<br>
Nan, janmais i'n&eacute; r'veindra.<br>

<p>
Oui! j'l'aime la vielle tchaise<br>
Car s'ou pouvait p&acirc;ler<br>
Ou racont'tait les r&ecirc;ves<br>
D&eacute; ma cou&ocirc;sinne Whitl&eacute;,<br>
Quand ou fa&icirc;thait l'amour<br>
Auve le vi&egrave;r Jean D'La Cour.<br>

<p>
Oui! j'l'aime la vielle tchaise<br>
Quouaiqu' oulle ait pus d'chent ans,<br>
Nou-s y'est si &agrave; s'n aise,<br>
Eune fais qu' nou-s-est d'dans,<br>
Nou n'peut pon s'en r'l&eacute;ver,<br>
Ch'est coumme l'aimant sus l'acyi.<br>

<p>
Oui! j'l'aime la vielle tchaise,<br>
J'&eacute;thais r'gret d'm'en d&ecirc;faithe,<br>
Et j'l'aimthai sans c&ecirc;sse<br>
Pouor l'amour d'man grand'p&eacute;the,<br>
Tchi nos chantait des vers<br>
Assis d'dans touos les siers.<br>

<p>
Sa vielle tchaise est acouo l&agrave;,<br>
Mais l'bouonhomme est parti,<br>
Janmais nou n'l&eacute; r'verra,<br>
Tout est fini pouor li,<br>
Mais j'en aime la m&eacute;mouaithe!<br>
J'n'en peux pus - i'faut m'taithe.<p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="meubvoc.html">Les meubl'yes en J&egrave;rriais</a><p>
<li><a href="joncthiethe.html">Ma Vielle Joncthi&egrave;the</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vielle_tchaise.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</HTML>
