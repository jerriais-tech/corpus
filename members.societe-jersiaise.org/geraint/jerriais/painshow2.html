<HTML>

<!-- Mirrored from members.societe-jersiaise.org/geraint/jerriais/painshow2.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
<HEAD>
<TITLE>Why Piteur would not take Lon&ocirc;re to the Show</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Why Piteur would not take Lon&ocirc;re to the Show</h2></font></center><p>


Quand j'dis a nos gens, M&egrave;scr&eacute;di pass&eacute; qu'j'avais dans l'id&eacute;e d'all&eacute; au Show d'Boeux, n&eacute; v'la les deux femmes qui s'm&icirc;ntent a d'v&icirc;s&eacute; dans eunne carre aupr&egrave;s du dr&eacute;cheux, et j'entendi Lon&ocirc;re d'mand&eacute; a sa m&eacute;the si san fro d'blieue sarge pouorrait faithe, ou l'blianc a picots, ov le chapp&eacute; a plieunmes de rest&eacute;; et si ch'tait la mode de met' des gants ou pas a un Show d'Boeus?<br/>
<br/>
Ni gants ni fro! que j'dis. N'y'a qu'des braies qui vont &egrave;s shows d'boeus! et j'sis be &egrave;stounn&eacute; d't&eacute;, Madame Pain, d'pens&eacute; a envi&eacute; ta fille vaie cheunna! &quot;Ch'est qu'j'avais pens&eacute;, Piteur, v&eacute; tu, qu'y'&eacute;thait l&agrave; un fliotchet d'fils d'fermi, en gaiteurs et tunettes, a proumn&eacute; l's'animaux endret les Juges; et qu'si Lon&ocirc;re 'tait la ov san bieau chap&eacute; a s'proumn&eacute; &quot;up-an'-down&quot; endret les fils d'fermi, y'&eacute;thait offuche chance que tchiq'un d'yeux, apr&egrave;s av&eacute; fini d'montr&eacute; san boeu &egrave;s juges, vindrait li m&ecirc;me s'montr&eacute; a not fille.<br/>
<br/>
La fille de Piteur Pain n'&icirc;tha pas au Show d'Boeux, que j'dis tout sec. Pus tard, au Show de G'niches du mais d'Mais, je d'dis pon; mais un show d'boeus, ch'est pour des hoummes seulment. Lon&ocirc;re rest&eacute;tha ichin, a cou&ocirc;tre; j'm'y'en vais tout seu!<br/>
<br/>
Y'avait du bestias au Show; et y'en eut pus des tres-quarts qui n'eutres pon d'prix. Pour tchi raison? j'n'en sait trop rin, car a ou&eacute; p&acirc;sl&eacute; d'monde souos la tente a Mess Couillard - j'y passi l'pus b&eacute; du temps, a cause du ponsi - les gagneurs avaient tous des d'fauts. Trop d'bathi, pas assez d'croupe, la coue trop drette, les cones trop teurques, pas assez d'distance ichin, l'affaithe trop rapprechie l&agrave;... et un tas de d'fauts sus toutes les cou&ocirc;tuthes. Et pis les juges, a ou&eacute; p&acirc;sl&eacute; l'monde, 'taient les pus fi&egrave;res achocres que nou pi&egrave;sse trouv&eacute;; et avaient, chose seuthe, prins en consid&eacute;thation les points des propri&eacute;taithes en jugeant les b&ecirc;tes; m&ecirc;me que &quot;l'ref&eacute;ree&quot; avait 't&eacute; veu r'mu&eacute; l'nez du bord de Nicklesse R'non en p&icirc;nchant la couenne du boeu a Ph'lip Sivrai. Un tas d'partialit&eacute;es, a les ou&eacute; d'vis&eacute; en b&eacute;vant; et tant pus qui b&eacute;vais d'lirmins, tant pus y viyaient d'qualit&eacute;es &egrave;s b&ecirc;tes qu'avaient 't&eacute; batues.<br/>
<br/>
&quot;En &eacute;thous deux d'gouts?&quot; s'fit Tom Fieuthi - J'soummes cou&ocirc;sins germains; san bieau-pethe mathi la ni&egrave;che d'la deuxi&egrave;me femme a l'onclye de sa premi&eacute; amouotheuse. J'en e&ucirc;mes quatre ou chinq - a cause du ponsi, et y m'emni vaie san gris boeu faite du White Horse et d'la vaque Three Star, y m'dit, qu'avait 't&eacute; vendue pour chent f&ucirc;ts d'bi&eacute;the &agrave; Moussieu Jonni Walker). Quand j'v&icirc;nmes a la plieche ou-&egrave;s qui pr&eacute;tendait av&eacute; amath&eacute; san boeu, n'y'avait qu'eunne mielle ov eunne corde tchi pendait - l'boeu 'tait hort! J'laissi Tom Flieuthi assis sus eunne poutchie d'bran a &egrave;scout&eacute; tchiq'un dithe qu'il avait veu l'boeu dans eunne van Saint Martinnaise, mais qui n'pou&ocirc;rait r'counnaitre l'cacheux!<br/>
<br/>
Apr&egrave;s r'av&eacute; 't&eacute; sou&ocirc;s la tente ramas&eacute; man paraplyie et vaie si y'avait d'la convi&eacute;thie en allant - n'y'en eut pon! - j'm'en r'vint siez nous douochot'ment en m'appiant contre les maisons (l'ponsi!) et quand j'fut ramont&eacute;, l'id&eacute;e m'print qu'autant valait s'couochi tout d'un coup pour av&eacute; eunne bouonne niet de r'pos.<br/>
<br/>
Tchi ponsi!<br/>
<br/>
<i><a href="brambilo.html">Piteur Pain</a></i><br/>
<i>Morning News 18/4/1912</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painshow.html">How Lonore and Mamma went to the Show</a><p>
<li><a href="painshow3.html">Miss Lon&ocirc;re goes to the Show</a><p>
<li><a href="painflowershow.html">The ladies Pain go to the flower show</a><p>
<li><a href="painexhibition.html">The Pains visit the Exhibition</a><p>
<li><a href="painfunction.html">How the Ladies Fared at the Function</a><p>

<li><a href="pmpatates.html">Les patates, les shows et les Djern&eacute;siais</a><p>
<li><a href="cahouain1923b.html">L&eacute; Caouain &egrave;s Shows d'Boeus</a><p>
<li><a href="cahouain_kasteway.html">Le boss me dit l'aoutre jour l'arlev&eacute;e: I faout que tu faiche tchique ch&ocirc;se pour l'Almonas</a><p>
<li><a href="pmheifer.html">Ph'lip shows his heifer in milk</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="painherdbook.html">Mister Pain Betrays Herd Book Secrets</a><p>
<li><a href="cahouain_betes.html">T&eacute; r'connais-tu un mio dans les b&ecirc;tes?</a><p>
<li><a href="painbullshow.html">Piteur reports on the bull show</a><p>
<li><a href="painnoble.html">All about Golden Fern's Noble</a><p>
<li><a href="pmboeu.html">Ph'lip et san boeu</a><p>
<li><a href="cahouain_shows1923.html">N'v'la encoure une fais la saison des shows pass&eacute;e</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painshow2.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
</HTML>

