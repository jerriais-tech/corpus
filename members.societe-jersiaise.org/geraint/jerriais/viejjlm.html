<HTML>

<!-- Mirrored from members.societe-jersiaise.org/geraint/jerriais/viejjlm.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<HEAD>
<TITLE>La Vie</TITLE>
<META  name="keywords" content="Jèrriais, language, langue, German occupation">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Vie</h2></font></center><br>
<CENTER><TABLE><TR><TD>
Qu&eacute; la vie est triste, j'nos pliaingnons d'pus en pus,<br>
L'aven&icirc;n est sombre, et sans guarantie,<br>
Et toutes les choses qu&eacute; j'aimons l'pus,<br>
Les richesses du monde, sus tchi q'j'nos sommes apuis,<br>
J'viyons &agrave; ch't heu, d'valeur n'ont pus,<br>
Et comme bat&eacute; sans compas, j'fachons la vie.<br>

<p>
Nation contre nation, autr' fais s&eacute; l&egrave;ve,<br>
La haine dans l'homme, tout l'temps grandit,<br>
&Agrave; ch't heu nos manque les n&eacute;cessaithes,<br>
Par cause d&eacute; fraude et pi&egrave;rche&ucirc;sie,<br>
Et l'homme fache l'aven&icirc;n sans veue cliaithe,<br>
N'na par la forche ou confus en menn'tie's,<br>

<p>
Mais l'jour veindra et est bein pr&ecirc;s,<br>
Quand d&eacute; nouv&eacute; l'homme r'trouvtha san Sauveur,<br>
Et sa vie r'prendra eune nouvelle jouaie:<br>
Jouaie d'rendre s&egrave;rvice &agrave; son Cr&eacute;ateur,<br>
Car l'homme vivra seulement pour la paix,<br>
S'mithant dans la bont&eacute;, et rendant l'bonheur.<br>

<p>
Chu bieau jour, quand l'homme dans san bonheur,<br>
Rendra l'bein pour l&eacute; ma et en s'ra he&ucirc;theux,<br>
V&egrave;rra, dans ses fr&eacute;thes et soeurs<br>
L&eacute; bein seulement, et pas d'ma en ieux,<br>
Comme la s&egrave;rcl'ye qu'est &ecirc;clips&eacute;e par la belle flieur,<br>
Et la niet par l&eacute; sol&eacute;, bein seux.<br>

<p>
Grand Cr&eacute;ateur, &agrave; T&eacute; j'appartenons,<br>
Chu bieaux monde, Tu nos &agrave; pr&ecirc;t&eacute;,<br>
Pour modell&eacute; sus tout chein qu'i' y'a d'bouon,<br>
Notr' vie accordant &agrave; Ta volant&eacute;,<br>
J'sommes tous Tes &ecirc;fants, sans tchestchion,<br>
Tout chein q'Tu nos d'mande, ch'est d'l'accepter.<br>

<p>
<i>J. J. Le Marquand.</i><br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="lavie.html">La Vie qu&eacute; j'ai</A><p>
<li><a href="but.html">L&eacute; But d'la Vie</a><p>
<li><a href="lavie2.html">Pouor t&eacute;</a><p>
<li><a href="mortvie.html">La Mort! - La Vie!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/viejjlm.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</HTML>
