<HTML>

<!-- Mirrored from members.societe-jersiaise.org/geraint/jerriais/matchiiib.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>St.-Matchi Chapitre 2 Vers&ecirc;ts 1 &agrave; 11</TITLE>
<META  name="keywords" content="JÃ¨rriais, bible, evangile, gospel, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<P><center><font color="#215e21"><h2>L'&Ecirc;vangile s&eacute;lon Saint Matchi, chapitre deux, v&egrave;rsets 1-11</h2></font></center></P>
<P>&nbsp;</P>
<img src="verrinneshnativite.jpg" width="197" height="627" alt="Saint H&eacute;lyi: i' l&icirc; pr&eacute;sent&icirc;drent des dons, d&eacute; l'or, d&eacute; l'enchens et d'la myrrhe" title="" border="0" align="right" />
<P> J&eacute;s&ucirc; &eacute;tant n&eacute; &agrave; Bethl&eacute;em, ville d&eacute; Jud&eacute;e, dans l'temps qu&eacute; H&eacute;rode &eacute;tait l'rouai, des mages d&eacute; l'&Ecirc;st v&icirc;ndrent &agrave; J&eacute;rusalem,</P>


<P> et d&icirc;drent: O&ugrave;'est tch'est l&eacute; Rouai des Juis tchi veint d'na&icirc;tre? car j'avons veu s'n &ecirc;taile dans l'&Ecirc;st, et j'sommes v&eacute;nus l'adouother.</P>


<P>L&eacute; rouai H&eacute;rode ayant ou&iuml; ch'la, il en fut troubli&eacute;, et tout J&eacute;rusalem auve li.</P>


<P>Et ayant assembli&eacute; touos les pr&icirc;ncipaux pr&ecirc;tres et l's hommes d&eacute; louai, i' lus d'mandit o&ugrave;'est qu' l&eacute; Christ d&eacute;vait na&icirc;tre.</P>


<P>Et i' l&icirc; d&icirc;drent: Ch'est &agrave; Bethl&eacute;em, ville d&eacute; Jud&eacute;e: car ch'est d'm&ecirc;me qu&eacute; l'a &ecirc;crit un proph&egrave;te:</P>


<P>Et t&eacute;, Bethl&eacute;em, t&egrave;rre d&eacute; Jud&eacute;e, tu n'es pon la maindre entre les pr&icirc;ncipales villes d&eacute; Jud&eacute;e, car ch'est d&eacute; t&eacute; qu&eacute; geuthitha l'Gouv&egrave;rneux tchi souongn'na d'Isra&euml;l, man peupl'ye.</P>


<P>Pis H&eacute;rode, ayant appel&eacute; en s&eacute;gret les mages, lus d'mandit d'li dithe exact&eacute;ment quand est-che tch'il' avaient veu l'&ecirc;taile:</P>


<P> et l's env'yant &agrave; Bethl&eacute;em, i' lus dit: Allez, et d&ecirc;couvrez tout ch' qu'ou pouvez entouor chu p'tit &ecirc;fant, et quand ou l'&eacute;thez trouv&eacute;, faites-m&eacute; saver, &agrave; seule f&icirc;n qu&eacute; j'y'&acirc;ge &eacute;tout, pouor l'adouother.</P>


<P>Ieux, don, ayant ou&iuml; l'rouai, i' s'en all&icirc;drent ; et n&eacute; v'ch&icirc;n qu' l'&ecirc;taile tch'il' avaient veu dans l'&Ecirc;st allait l'avant &agrave; ieux, jusqu'&agrave; ch' qu'ou v&icirc;nsse s'arr&ecirc;ter drait en d'ssus du lieu o&ugrave;'est tch'&eacute;tait l&eacute; p'tchiot.</P>


<P> Et quand i' vidrent l'&ecirc;taile s'arr&ecirc;ter, il' e&ucirc;drent eune hardi grand' jouaie.</P>


<P> Et &eacute;tant entr&eacute;s dans la ma&icirc;son, i' trouv&icirc;drent l&eacute; p'tchiot, auve Mathie sa m'm&egrave;e, et i' l'adouoth&icirc;drent en s'prost&egrave;rnant: et aupr&egrave;s aver d&ecirc;patchi lus tr&eacute;sors, i' l&icirc; pr&eacute;sent&icirc;drent des dons, d&eacute; l'or, d&eacute; l'enchens et d'la myrrhe.</P>

&nbsp;<p>


<center><font color="#215e21"><h2>L'&Ecirc;vangile s&eacute;lon St.-Matchi</h2><p>
Chapitre 2 Vers&ecirc;ts 1 &agrave; 11</font></center>

<P>J&eacute;sus, &eacute;tant n&eacute; &agrave; Bethl&eacute;em, ville d&eacute; Jud&eacute;e, dans l'temps du rouai H&eacute;rode, des Mages d&eacute; l'Orient arriv&icirc;tent &agrave; J&eacute;rusalem,</P>
<P>et i'd'mand&icirc;tent, &quot;O&ugrave;'est qu'est l&eacute; Rouai des Juifs qui est n&eacute;? car j'avons veu s'n &ecirc;taile en Orient, et j'sommes v'nus pour l'adorer.&quot;</P>
<P>Le rouai H&eacute;rode, l'ayant apprint, il en f&ucirc;t bein g&ecirc;n&eacute;, et tout J&eacute;rusalem auvec li.</P>
<P>Et ayant re&ucirc;nit touos les pr&icirc;ncipaux sacrificateurs et les scribes du peuplye, i' lus d'mandit o&ugrave;'est qu&eacute; l&eacute; Christ dev'thait na&icirc;tre.</P>
<P>Et i' li d&icirc;tent, ''Ch'est &agrave; Bethl&eacute;em, ville de Jud&eacute;e, car ch'est comme chennech&icirc;n qu' &ecirc;crit un proph&egrave;te :</P>
<P>Et t&eacute;, Bethl&eacute;em, t&egrave;rre d&eacute; Judah, tu n'est pas la moindre entre les pr&icirc;ncipales villes d&eacute; Judah; car ch'est d&eacute; t&eacute; que veindra le Conducteur qui pa&icirc;tra Isra&euml;l, man peuplye.&quot;</P>
<P>Donc H&eacute;rode, ayant f&icirc;t v'n&icirc;n en s&eacute;gr&eacute;t les mages, i' lus d'mandit exactement du temps tch'il' avaient veu l' &ecirc;taile.</P>
<P>Et les env'yant &agrave; Bethl&eacute;em, i' lus dit, &quot;Allez, et d&ecirc;couvrez tout entouor chu p'tit &ecirc;fant; et quand ous l'aithez trouv&eacute;, faites-m&eacute; l&eacute; saver, pour que j'piesse y aller &eacute;tout, et que j'l'adore.&quot;</P>
<P>Ayant ou&iuml; l&eacute; rouai, i' s'en r'm&icirc;ntent en route; et n'evch&icirc;n l'&ecirc;taile qu'il' avaient veu en Orient allant l'avant &agrave; ieux, jusqu'&agrave; chein qu'&eacute;tant arriv&eacute; &agrave; la pliaiche o&ugrave;'est qu&eacute; l&eacute; p'tit &ecirc;fant 'tait, ou s'y arr&ecirc;tit.</P>
<P>Et quand i' viyaient l'&ecirc;taile s'arr&ecirc;ter, i' f&ucirc;drent remplyis d'eune forte grande jouaie.</P>
<P>Et ayant entr&eacute;s dans la ma&icirc;son, i' trouv&icirc;tent l&eacute; p'tit &ecirc;fant, avec Marie, sa m&egrave;the, et i'li fitent ador&acirc;tion en lus prost&eacute;rnant; et aupr&egrave;s aver ouvri lus tr&eacute;sors, i'li pr&eacute;sent&icirc;tent des dons; d&eacute; l'or, d&eacute; l'enchens et d'la myrrhe.</P>

<p>&nbsp;</p>
<center><font color="#215e21"><h2>L'&Ecirc;vangile s&eacute;lon St.-Matchi</h2><p>
Chapitre 2 Vers&ecirc;ts 1 &agrave; 11</font></center>
<a href="verrinnesmenativite.jpg"><img src="verrinnesmenativite.jpg" width="262" height="350" alt="Sainte Mathie: I' f&ucirc;tent remplyis d&eacute; jouaie en viyant l'&ecirc;taile arr&ecirc;ter, et en entrant dans la ma&icirc;son, i' v&icirc;tent l'&Ecirc;fant et sa m&eacute;the Marie; et lus mettant &agrave; g'nouors, i' L&icirc; f&icirc;tent hommage et ador&acirc;tion." title="" border="0" align="right" /></a>
J&eacute;s&ucirc; &eacute;tant n&eacute; &agrave; Bethl&eacute;em, ville d&eacute; Jud&eacute;e, dans l'temps qu&eacute; H&eacute;rode &eacute;tait rouai, des Mages d&eacute; l'Orient v&icirc;ntent &agrave; J&eacute;rusalem et d'mand&icirc;tent, &#147;o&ugrave;'est qu'est l&eacute; Rouai des Juis tchi veint d'na&icirc;tre, car j'avons veu s'n &ecirc;taile dans not' pays d&eacute; l'Orient et j'sommes v'nus ich&icirc;n pouor l'adorer?&#148; Quand l&eacute; rouai H&eacute;rode ou&iuml;t ches patholes il en fut tout g&ecirc;n&eacute;, et toute la ville d&eacute; J&eacute;rusalem &eacute;tout.<p>
I' r&ecirc;unit touos les pr&icirc;ncipaux sacrificateurs et les scribes du peupl'ye en les tchestchionnant pouor d&ecirc;couvri o&ugrave;'est qu'l&eacute; Christ d&eacute;vait na&icirc;tre.<p>
Et i' l&icirc; d&icirc;tent, &#147;Ch'est &agrave; Bethl&eacute;em en Jud&eacute;e&#148;, comme nos l'a &ecirc;crit l&eacute; proph&egrave;te.<p>
&#147;Et t&eacute;, Bethl&eacute;em, t&egrave;rre d&eacute; Jud&eacute;e, n'est pas la moindre &icirc;mportante d&eacute; toutes les pr&icirc;ncipales villes d&eacute; Jud&eacute;e, car ch'est d&eacute; t&eacute; tchi nos veindra l&eacute; B&egrave;rger tchi prendra soin d&eacute; man troup&eacute;, d&eacute; man peupl'ye Isra&euml;l&#148;<p>
Aupr&egrave;s aver ou&iuml; ches patholes, H&eacute;rode fit v'n&icirc;n en s&eacute;gret, les Mages. I' lus d'mandit d&eacute; l&icirc; dithe exactement &agrave; tchi date qu&eacute; l'&ecirc;taile avait appathu. Aupr&egrave;s chutte entr&eacute;veue, i' l's env'yit &agrave; Bethl&eacute;em en lus d&icirc;sant: &#147;Allez don et d&ecirc;couvriz tout chein qu'ou pouvez entouor chu p'tit &ecirc;fant et quand ou l'&eacute;thez trouv&eacute;, v'nez don m'dithe pouor qu&eacute; j'pi&ecirc;sse aller l'adorer &eacute;tout&#148;.<p>
Et ayant &ecirc;cout&eacute; chein qu'l&eacute; rouai avait &agrave; lus dithe i' s&eacute; r'm&icirc;ntent en route et l&agrave;, drait d'vant ieux, &eacute;tait l'&ecirc;taile qu'il' avaient veu en l'Orient et tch'allait l'avant &agrave; ieux jusqu'&agrave; qu'il' arriv&icirc;ssent sus les lieux o&ugrave;'est qu'l&eacute; p'tit &Ecirc;fant &eacute;tait. I' f&ucirc;tent remplyis d&eacute; jouaie en viyant l'&ecirc;taile arr&ecirc;ter, et en entrant dans la ma&icirc;son, i' v&icirc;tent l'&Ecirc;fant et sa m&eacute;the Marie; et lus mettant &agrave; g'nouors, i' L&icirc; f&icirc;tent hommage et ador&acirc;tion. I' d&ecirc;patch&icirc;tent lus tr&eacute;sors et i' L&icirc;  pr&eacute;sent&icirc;tent lus dons &#150; d&eacute; l'or, d&eacute; l'enchens et d'la myrrhe. <p>

<p>&nbsp;</p>
<center><font color="#215e21"><h2>La Bouonne Nouvelle s'lon Matchi, Chapitre 2, v&egrave;rset 6</h2></font></center>

Et t&eacute;, B&eacute;thl&eacute;hem, pays d'J&ucirc;da, tu n'es pon la dreine des pr&icirc;ncipales villes d&eacute; J&ucirc;da; car ch'est d't&eacute; qu'd&ecirc;hal'la l'grand tchi m&egrave;n'na man peupl'ye d'Isra&euml;l.

<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/matchiiib.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>
