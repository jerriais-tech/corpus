<HTML>
<HEAD>
<TITLE>Mait'e Charles Meudron est bain d&eacute;cid&eacute; de jamais ne r'cra&icirc;tre d'tomates</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mait'e Charles Meudron est bain d&eacute;cid&eacute; de jamais ne r'cra&icirc;tre d'tomates</h2></font></center><p>

Mait'e Charles Meudron est bain d&eacute;cid&eacute; de jamais ne r'cra&icirc;tre d'tomates.<br/>
<br/>
I' n'y avait jamais &ecirc;prouv&eacute; devant ch'tte ann&eacute;e, malgr&eacute; qu'sa femme &eacute;tait tr&eacute;jous &agrave; l'temp&ecirc;ter qu'i dev'thait faithe comme ses vaisins qu'&eacute;taient, ieux, &agrave; faithe des sous comme des &ecirc;cailles.<br/>
<br/>
I'y avait Tom Snichon, qui soi-disant dans chinq ans affranchi san m&ecirc;nage et mins douze chents louis dans l&quot;'War Loan&quot; tout sus des tomates. Jim Bamboo, qu'avait 't&eacute; toute sa vie domestique siez l'onclye &agrave; M&ecirc;rienne Halledoque et qui prins une petite ferme i'ya tchiques ann&eacute;es avait fait assez d'sous dans treis ans pour accater l'm&ecirc;nage ouest qu'il est acheteu. Et ch'tait gr&acirc;ce &egrave;s tomates  ! Nou disait qu'i' li payaient treis cents louis la vregie pour deux ans d'siette.<br/>
<br/>
Et bain, Charles vint, &agrave; la fin &agrave; s'ennuier d'aver tr&eacute;jous chenna d'pi&eacute;the &agrave; sa femme et i' s'd&eacute;cidi, comme je vos ai dit &agrave; en faithe trente ou quarante mille en prumi&eacute; recolte.<br/>
<br/>
N'ayant pas d'greenhouse, i'n'pu pas &ecirc;lever ses pliantes li-m&ecirc;me, alors il fut obligi de l's acater.<br/>
<br/>
La m&ecirc;me chose avec les b&acirc;tons.<br/>
<br/>
Il avait &ecirc;prouv&eacute; &agrave; en aver &agrave; deustrais vendues mais ch'tait d'tchi &agrave; maintchi cotti et montaient qu&acirc;siment aussi haut comme des neus.<br/>
<br/>
I' s'vit don forchi d'en ordonner &agrave; chinq louis et d'mie du mille, chein qui s'montait &agrave; une somme considethablye. Par le temps qu'i' futhent pliant&eacute;es, avec la main-d'&oelig;uvre au prix qu'ou va acheteu, son entreprinse li cou&ocirc;tait une petite fortune.<br/>
<br/>
Mais enfin sa missus, qui voyait tr&eacute;jous tout couleur-de-rose li certifyi qu'il 'tait seux de r'doublier et p't'&ecirc;tre de triblier ses sous, et v'la tchi li donni un mio d'couothage.<br/>
<br/>
Il engagi du monde pour li aidgi &agrave; les soigni, et &agrave; c'menchi, i' s'en v'naient assez bain, et 'taient d&eacute;j&agrave; amath&eacute;es pour la deuxi&egrave;me feis mais l'aut'e Lundi i' s'aperchu qu'i y en avait des masses qu'avaient la tigue naithe et qui pendait la t&ecirc;te. <br/>
<br/>
I' s'en fu cherchi iun d'ses vaisins, qui s'y r'connaissait un mio, et quand ch'tischin les vit, i'li dit comme chenna, &quot;Les tomates sont path&eacute;es, man gar&ccedil;on  !<br/>
<br/>
Tu pouorrais p't les sauver en les sprayant comme i' faut, mais i' n'faut pas qu'tu aies d'peux d'lus en fichi une bouanne couoche  !&quot;<br/>
<br/>
Charles s'mins &agrave; d&egrave;m&egrave;ler d'la blue pierre et d'la caux et s'mins avec iun d'ses hommes &agrave; l's arroser &agrave; raide braiche mais le lendemain au matin quand i' fut les vaie, illes 'taient pi&eacute;the que jamais  ! La plyie avait r'lav&eacute; tout san &quot;spray&quot; et ses pliantes pendaient avau les b&acirc;tons comme si nous avait vers&eacute; de l'ieau bouolliante dessus. Chenna l'd&eacute;cidi  ! I' mins tout san monde &agrave; &ecirc;raichi les b&acirc;tons et les mettre par ballots pour les vendre au pus offrant et la m&ecirc;me arlev&eacute;e i' tappi sa tchethue dans l'b&eacute;tch&egrave;t dans l'intention d'y faithe des sweediches.<br/>
<br/>
Sa femme li dit que ch'est sa faute, qu'i' n'les avait soignies comme-i'-faut, mais Charles li a dit qu'une aut'e feis ou pouorra en soigni lyi, mais que, quant &agrave; li, nou n'li r'happetha pas &agrave; faithe de maudites tomates  ! Prenez m'n avis, gar&ccedil;ons, et quand ou recontrethez le pouorre Charles, n'ayiz pas le malheur de li d'mander comment qu'ses tomates lus d&ecirc;hallent, ou bain ou le f'thez v'nin fo.   <br/>
<br/>
<br/>
<br/>
<i><a href="gwdec.html">Caouain</a></i><br/>
3/7/1920 <br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tonmates.html">Les tonmates</a><p>
<li><a href="tonmatesstchies.html">Tchi bou&ocirc;n fricot!</a><p>
<li><a href="soupe_tonmates.html">D'la Soupe d&eacute; Tonmates</a><p>
<li><a href="saucedetonmates.html">D'la sauce d&eacute; tonmates</a><p>
<li><a href="painwrites.html">Mrs. Pain kindly writes about herself</a><p>
<li><a href="tomato.html">The Ladies Quit Tomato Picking</a><p>
<li><a href="lettrejerriaise18.html">La Lettre J&egrave;rriaise</a><p>
<li><a href="pmtomatoes.html">Merrienne on tomatoes</a><p>
<li><a href="pmdistress.html">More distress at Portinfer</a><p>
<li><a href="pmtomato.html">Tomato failure at Portinfer</a><p>
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_tonmates2.html">Je sis certain, mes chiers lecteurs, qu'ou d'vez tous &ecirc;tre bain enni&eacute;s</a><p>
<li><a href="cahouain_lechef1923.html">Le Chef se permins l'aut'e jour, de faithe des r'merques &agrave; m'n &ecirc;gard</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

