<HTML>

<!-- Mirrored from members.societe-jersiaise.org/geraint/jerriais/avantuze.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>L'Av&acirc;ntuze du Cou&ocirc;sin Richar'</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Av&acirc;ntuze du Cou&ocirc;sin Richar'</h2></font></center><p>
<CENTER><TABLE><TR><TD>
L'ao&ucirc;t' jour, comme' n'ou z'tait &agrave; tablle<br>
A d&icirc;nn&eacute;, bein c&ocirc;nfortablles,<br>
J'ou&icirc;mme' un t&egrave;rriblle fr&eacute;das.<br>
I' sembliait qu'tout s'en v'nait bas.<br>
Tchiqu'un cliatyait la grand' porte,<br>
Et s'&ecirc;criait d'unn' voua&icirc;x forte:<br>
&quot;Y-a t'i' des gens, par ichin?<br>
&quot;Mon p&eacute;z' b&eacute;nin! tch'est qu'n&eacute; v'chin?&quot;<br>
S'fit la 'St&eacute;, toute &eacute;pae&ucirc;z&egrave;e. &#150;<br>
Mais mamman, p&ucirc;s assae&ucirc;z&egrave;e,<br>
Fut ouvri l'h&ucirc;s. &#150; Ch'tait l'Richar',<br>
Tch'&eacute;tait souos s'n'habit d'soudar'<br>
<br>
D'un bond, i' s'l&acirc;nchit dans l'a&icirc;tre. &#150;<br>
Dam! comm' s'il avait t&egrave; l'ma&icirc;tre! &#150;<br>
I' s'm&icirc;nt &agrave; sao&ucirc;ticot&eacute;,<br>
Et p&icirc;s &agrave; barb&eacute;lue&ucirc;t&eacute;.<br>
Il en fa&icirc;zait des morgaches.<br>
En avait-i' unne fache!<br>
Tapant s&ucirc;s l'fond d's&acirc;n chap&eacute;.<br>
S'd&icirc;t-i: &quot;Ou' voudrait m'happ&eacute;!'<br>
Ah! di&acirc;tre sait des hardelles!<br>
J'les m&egrave;ttais toute' en br&eacute;delles.<br>
Pourtchi en &ecirc;tre emb&acirc;t&egrave;?<br>
N'ou peut bein s'gr&egrave;s sans dit&egrave;t.<br>
<br>
La pae&ucirc;x pr&icirc;ns Flip, m&acirc;n p'tit fr&eacute;ze,<br>
Tchi s'saouvit dans la c&ocirc;ni&eacute;ze<br>
S'muchi, et n'en r'sortit pon<br>
Que l'Richar' n'f&ucirc;ss' hor' pour bon. &#150;<br>
- M&acirc;n p&eacute;ze, &agrave; tyi rein n'&ecirc;cappe,<br>
Le r'gardait tout l'temps souos cappe.<br>
- Sus l'but d'la tablle acout&egrave;,<br>
Avait veu et &ecirc;cout&egrave;, -<br>
Enfin erl&eacute;vit la t&ecirc;te<br>
Et d&icirc;t: &quot;Halte-l&agrave;! Arr&ecirc;te!<br>
Ch'est qu'n'en v'l&agrave; pas mal, val&egrave;t!<br>
Di': Es-tu enchorch&eacute;l&egrave;?<br>
<br>
As-tu fini t&egrave;s sorn&egrave;ttes?<br>
Ou est-che un pousso d'lin&egrave;tte,<br>
Ou un pla&icirc;s'teur p&ucirc;s-&agrave;-co,<br>
Tyi t'fao&ucirc;t dans a f&ocirc;ss' du co?<br>
S'tu savais comm' tu-as l'air b&ecirc;te.<br>
Tout l'train qu'tu fa&icirc;s nos ent&ecirc;te,<br>
Sai-tu. &#150; Est-che un coup d'sol&egrave;t<br>
Qu'tu-as eu, par le Port&eacute;l&egrave;t?<br>
Ou bein as-tu veu la lunne,<br>
Quand tu t'proum'nais s&ucirc;s la dunne?<br>
- Ch'est qu'tu-as l's'yi&egrave;r' bein &ecirc;dy&eacute;z&egrave;s,<br>
Et les traits tou&ocirc;s ertiz&egrave;s!<br>
<br>
Ah! s'tu n'as ponla caboche<br>
Chan' d's&ucirc;s-d'sous, oui!qu'n'ou m'&ecirc;corche,<br>
Et qu'n'ou m'pende par un pid!<br>
- Mais n'en v'l&agrave; bein ass&egrave;z d'dit.<br>
- Tch'est qu'tout chonna sinifie?<br>
- V&eacute;-tu ta tante Sophie?<br>
Oul' est pr&ecirc;te &agrave; s'&ecirc;vanni.<br>
Pas d'ao&ucirc;t' gnolin! &#150; J't'ai dj&egrave;rni!<br>
- I' n'avait pas fini d'dize,<br>
Que la tante s'm&icirc;nt &agrave; rize. &#150;<br>
<br>
S'f&icirc;t-alle au Richar': Di'-nous,<br>
M&acirc;n gar&ccedil;on. &#150; Est-che entre-vous,<br>
Soudar', tchi y-a ieu fr&eacute;dainne,<br>
Pour l'amour de ch&egrave;s d&ocirc;ndainnes?<br>
Ch'est qu'vra&icirc;ment i' l'paza&icirc;trait.<br>
Hein? &#150; Di', est-ch' que ch'n'est pas vrai?<br>
- Assied-t&eacute;, et nos raconte<br>
Tout. &#150; Y-en a un biao&ucirc; but, j'compte.<br>
<br>
- Oui, y-avait du cotiyon,<br>
Et y-a ieu du c&acirc;riyon.<br>
Ou z-av&egrave;z d'vin&egrave;, ma tante.<br>
J'vos dizai &#150; J'tion' bein quarante.<br>
Je v'nion' d'tchitt&eacute; les Tyen'vais<br>
Chantant. Mais ou' z-all&egrave;z veis<br>
Que d'tout, i' fao&ucirc;t qu'n'ou s'm&ecirc;fie.<br>
- En ao&ucirc;tchun j&eacute; n'm&eacute; c&ocirc;nfie;<br>
Mais &agrave; vos dae&ucirc;x j'dizai tout.<br>
- Y-a t'i' tchiqu'uns &agrave; l'&ecirc;cout?<br>
Nennin! &#150; Eh bein, o&ugrave;-est qu'la route<br>
S'en va teurtant, et fait l'coute,<br>
Unn' vouaix nos dit d'arr&ecirc;t&eacute;<br>
Un p'tit brin. &#150; J'ouiyion' caq't&eacute;.<br>
B&eacute;t&ocirc;t tch'est qu'n&eacute; v'lo qu'appr&eacute;che,<br>
Et s'apique aupr&egrave;s la h&eacute;che,<br>
Dans l'd&ecirc;tou', &agrave; nos byintyi?<br>
- J's&eacute;zon' en l'heuze pourtyi. &#150;<br>
La grand' ha&icirc;ngre de M&egrave;rdyitte!<br>
Ah! la bigre! ou n'est pis tyitte! &#150;<br>
Ni l's'ao&ucirc;tres tch'&eacute;taient ov' lyi.<br>
N'ou s'en va les survillyi.<br>
<br>
- Pens&egrave;z don, qu'chutte b&eacute;l&egrave;tte,<br>
Ty'avait un touff&egrave;t d'viol&egrave;ttes &#150;<br>
Veint m&eacute; l'pitchi sou&ocirc;s l'm&ecirc;z&eacute;,<br>
Et m&eacute; d'mande d'la mazi&eacute;!!!<br>
- Et opr&egrave;s? s'l&icirc; f&icirc;t m&acirc;n p&eacute;ze,<br>
Tchi r'gardait d'trav&egrave;r' ma m&eacute;z&eacute;.<br>
- S'f&icirc;t l'ao&ucirc;tre: Mais j'ai rest&egrave;<br>
Comme un bouigre d'tchan fou&ocirc;tt&egrave;!<br>
Et pis d'ou&iuml; toute la race<br>
De ch&egrave;s gar&ccedil;ons et d'ch&egrave;s garces<br>
Rize et faize l&ucirc;s ha-h&acirc;s!<br>
V&eacute;z', j'en ai qu&acirc;zi tche&icirc;s bas.<br>
<br>
Mais chein tyi m'a fait l'p&ucirc;s d'honte &#150;<br>
Rein qu'd'y pens&eacute;' l'sang m'en monte &#150;<br>
Ch'est quand il' ont fait un rond<br>
Et p&icirc;s tchi m'ont fait l'affront<br>
D'm'y pouss&eacute; ov' la M&egrave;rdyitte,<br>
Et p&icirc;s de s'm&egrave;ttre bein vite<br>
A dans&eacute;, fille' et gar&ccedil;ons,<br>
Que ch'tait comme un tas d'd&eacute;mons:<br>
Et &agrave; heurl&eacute; tou&ocirc;s ensemblle,<br>
Qu'&agrave; vos l'diz, ma fou&eacute;, j'en tremblle. &#150; <br>
J&eacute; n'crai pon qu'j'en r-&ecirc;zai d'bein.<br>
Fao&ucirc;dra qu'j'aill' si&egrave;z l'docteu' d'main,<br>
Tchi m'baille unn' drogue et me r'm&egrave;tte.<br>
- J&eacute; n's&icirc;s pon dans mes cann&egrave;ttes!<br>
<br>
Et ch'n'est pas occouo l&agrave; tout.<br>
Car i' m'en ont jou&egrave; &#150; un tou'! &#150;<br>
Il' ont fait la grand' hardele,<br>
Ty-a des dents comm' des madelles,<br>
M'embrachi, - et p&ucirc;s d'unn' feis<br>
Et p&ucirc;s d'dae&ucirc;x. Fallait la ve&icirc;s! &#150;<br>
Iun d'iae&ucirc;x m'a dit: V'l&agrave; t'n'&ecirc;po&ucirc;se!<br>
- J'l'&icirc; fi&acirc;nque unn' raidde talmo&ucirc;se.<br>
I' fait un brait si &acirc;ffrae&ucirc;x,<br>
Qu'les hardelle' en ont ieu pae&ucirc;x,<br>
Et ont d&ecirc;fil&egrave; si vite,<br>
Qu'iunne en ty&egrave;t en p&egrave;rp&eacute;tuite.<br>
Ou' s'tait &ecirc;teurt un dy&eacute;z&egrave;t &#150;<br>
Car s&acirc;n sao&ucirc;l&eacute; 'tait &ucirc;s&egrave;.<br>
Et oul' allait d'unn' t&egrave;lle i&egrave;rre,<br>
Qu'oul' a drotyi s&ucirc;s unn'pi&egrave;rre. &#150;<br>
M&eacute; &egrave;ttou, m's&icirc;s &ecirc;capp&egrave;.<br>
J'ai bein vite d&ecirc;camp&egrave;.<br>
<br>
L&agrave;, f&icirc;t Richar', v'l&agrave; m'n'histouaize!<br>
Tch'est qu'ou' dites d'la manni&eacute;ze<br>
Qu'chu pelt&acirc;s-l&agrave; m'a trait&egrave;?<br>
Avi-ous jammais ou&iuml; dit&egrave;t?<br>
- Mais chonna n'peut rest&eacute; d'ma&icirc;mme.<br>
Est-ch' pas m'n'onclle?<br>
&nbsp;&nbsp;&nbsp;&nbsp;&nbsp;                    Eh! m&acirc;n pou&ocirc;r troua&icirc;mme<br>
Tch'est qu'tu cr&eacute; qu'tu pouorrais faize?<br>
L&icirc; r&ecirc;pond s&egrave;q-ment, m&acirc;n p&eacute;ze.<br>
Fao&ucirc;t qu'j&eacute; l'diche, m&acirc;n Richar',<br>
Tu-es un sacqu&eacute;ti bachouar.<br>
Si ch'n'est pas vrai, qu&eacute; n'ou m'tize.<br>
Eh! n'ou n'a qu'd'en cr&eacute;v&eacute; d'rize.<br>
<br>
Pou&ocirc;r' bestiol! tu n'sai' d&ocirc;n pas &#150;<br>
Tch'est qu'ch'est qu'l'&icirc;nnocence, h&eacute;l&agrave;s! &#150;<br>
Qu&eacute; ch'tait un flioty&egrave;t d'priv&egrave;ttes,<br>
Tyi s'appellent <i><a href="suff.html">suffrag&egrave;ttes</a></i>. &#150;<br>
I' t'ont donn&egrave; unn' l&eacute;&ccedil;on,<br>
Pour t&eacute; m&ocirc;t&eacute;, m&acirc;n gar&ccedil;on,<br>
Qu&eacute; tu dev'zais prendre famme.<br>
Comprends-tu? Ch'tait-l&agrave; l&ucirc;s gamme,<br>
I' t'tch&egrave;rront &agrave;-ch't'heu s&ucirc;s l'dos,<br>
Et n't&eacute; b&acirc;dront p&ucirc;s de r'pos.<br>
<br>
D&ocirc;n si ch'tait m&eacute;, &agrave; ta pi&egrave;che,<br>
J'prendrais un p'tit mio d'hardi&egrave;che,<br>
Et tout d'un coup f'sa&icirc;s m&acirc;n choua&icirc;s.<br>
- Mais bah! tu n'es qu'un but d'bouais!<br>
Un pou&ocirc;r' bouigre d'emp&ocirc;teume,<br>
Tyi s'tient si&egrave;z li, et s'enfrumme,<br>
A rue&ucirc;tyi au pid d's&acirc;n feu,<br>
Et l&agrave; s&ocirc;nge &agrave; s&acirc;n tout seu.<br>
- Tu n'sai' d&ocirc;n pas qu'les hardelles<br>
S'en vont &ocirc;t&eacute; l&ucirc;s cotelles<br>
Pour mettr' des braies! &#150; O&ugrave;-est qu'tu-en s's&acirc;s?<br>
Dam', alor', tu t'ram&acirc;s' s'&acirc;s!<br>
-Unn' fe&icirc;s les famme' &agrave; la t&ecirc;te,<br>
T&eacute;, et tou&ocirc;s l's'ao&ucirc;tres pou&ocirc;r' b&ecirc;tes<br>
D'vi&egrave;r' gar&ccedil;ons, ou' s's&egrave;s tax&egrave;s.<br>
Ou' z-en s's&egrave;z b&eacute;t&ocirc;t l&acirc;ss&egrave;s.<br>
Fao&ucirc;dra qu'tu d&ecirc;hall' ta bourse,<br>
Ou bein, bigre! qu'tu d&ecirc;brousse.<br>
Si tu r'f&ucirc;se l'pr&eacute;chain coup<br>
I' d&ecirc;mou&ocirc;zizons tes sou'.<br>
- Ah! ch't'ann&egrave;e est <a href="bissext.html">bissecstile</a>;<br>
J'oubliais: Ch'est l'tou' d'la fille<br>
De t&acirc;chi d'happ&eacute; l'pa&icirc;sson,<br>
Et ou' prop&ocirc;se au gar&ccedil;on.<br>
<br>
Richar' sans diz' bouf ni baffe;<br>
Comm' s'il avait r'chu unn' paffe,<br>
S'l&egrave;v; fil' drait si&egrave;z s&acirc;n va&icirc;zin,<br>
Et l&icirc; d'm&acirc;nde sa Dj&eacute;nin.<br>
<br>
Y-&eacute;za, d'vant long, un maziage,<br>
D'la g&acirc;che et du vin, j'en gage. &#150;<br>
Richar', couozant, r'veint si&egrave;z nous,<br>
(Et nos fait tressao&ucirc;te tous),<br>
Hou&acirc;lant: &quot;Fich' des suffrag&egrave;ttes,<br>
D'touos l&ucirc;s teur' et d'l&ucirc;s lichou&egrave;ttes!<br>
Mazi&eacute; tit&egrave;t! mais nennin!<br>
Mou&eacute;! j'&ecirc;po&ucirc;z&eacute;rai Dj&eacute;nin!!!&quot;<br>
<p>
<i>B&egrave;rnab&egrave;<br>
Mait 1908<br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="2suffragettes.html">Doeux Suffragettes</a><p>
<li><a href="suffragettes.html">Lonore's Little Ways with Suffragettes</a><p>
<li><a href="quistait.html">Qui s'tait, s'accorde</a><p>
<li><a href="2mots2.html">Deux mots</a><p>
<li><a href="femvot.html">Quand les femmes voteront....</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="femavnin.html">La femme du temps &agrave; v'nin</a><p>
<li><a href="leapyear.html">A Leap Year Proposal</a><p>
<li><a href="bissext.html">L'Annais Bissextile</a><p>
<li><a href="29fevri.html">L'Ann&eacute;e Bissextile</a><p>
<li><a href="bissextile.html">L'anneaie Bissextile</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="fillfaut.html">La Fille qui Nos Faut</a><p>
<li><a href="progresfmh.html">L&eacute; Progr&egrave;s</a><p>
<li><a href="pllumes.html">Une Poule sans Pllumes.</a><p>

</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/avantuze.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>
