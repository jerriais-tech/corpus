<HTML>

<!-- Mirrored from members.societe-jersiaise.org/geraint/jerriais/painbothsides.html by HTTrack Website Copier/3.x [XR&CO'2014], Tue, 15 Jul 2025 13:53:17 GMT -->
<HEAD>
<TITLE>How Both Sides Shall Win</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Both Sides Shall Win</h2></font></center><p>



J'sis en allant a <a href="st_cliement.html">Saint Cli&eacute;ment</a> yun d'ches jours. J'ai dans l'id&eacute;e que j'peux m'rendre utile &egrave;s deux candidats; ch'est-tan-tchi, j'm'en vais offri mes services a chatchun d'yeux. N'y'en &eacute;tha qu'yun pour gagnyi, au bu du compte, j'sais bin; mais ch'qu&eacute; j'ai dans l'id&eacute;e ch'est de m'faithe bin v'nin par chatchun d'yeux. L'<a href="chantnyi.html">Chantnyi</a> Gruchy est &quot;<a href="rouogebyiu.html">rouoge</a>&quot; a ch'que j'en comprends; tandi qu'Mess Pallot pr&eacute;tend qu'n'y'a qu'du &quot;<a href="rouoges.html">bliu</a>&quot; qui peut conv'nin &egrave;s St. Cli&eacute;mentais. Bliu ou rouoge, rouoge ou bliu, ch'est &quot;all one&quot; pour de m&eacute;; mais coumme i' pathaitrait qu'les gens d'par l&agrave; n'pouoraient pon s'd&egrave;shall&eacute; souos d'autres couleurs, j'm'en vais &egrave;tre &quot;sky-blue&quot; les jours que j'traval'lai dans l's envithons d'la Betchet'tie, et &quot;blood-red&quot; a l'entou d'l'Eglyise.<br/>
<br/>
J'ai d&egrave;ja prins mes plians pour quand vindra l'temps. Preumi&egrave;th'ment j'ai fait m'n'id&eacute;e d'all&eacute; siez l'Chantnyi. Chose seuthe qui s'a dans san pr&icirc;nseu, et quand la servante lis ditha qu'ch'est Piteur Pain, du &quot;Post,&quot; i' s'en vindra tcheuthan a ma rencontre. &quot;Entrez, entrez!&quot; qui m'ditha. &quot;Entrez par ichin! Passez dans l'parleux! Assi&eacute;v'ous dans l'fauteuil - pas sus l'sofa, les 'springs' sont pus-ou-mains en desroute. Merienne! Apporte nous des <a href="mervelles.html">m&eacute;rvelles</a> et la jougue qu'est sus l'ais d'la c&ocirc;niethe! ou bin, aimthaites-ous mus du <a href="cidre2.html">cidre</a>? J'en avons d'bon, <a href="pommiers.html">caplyi et frais-tchan</a>, maintchi par maintchi - nou dithait du champanne!&quot; Nou d'v&icirc;s'a d'choses et d'autres en beuvant. J'lis d'mand'ai s'il est avanchit d'pliant&eacute;, si ses vaques ont yeu des Certificats, et tch&egrave;s qu'i' pense d'la Lou&eacute; sus la Margarine. et pis j'lis dithai que j'comprends qu'il est sus les rangs pour D&eacute;put&eacute;. Nou d'v&icirc;s'sa la d'sus pour eunne p&ocirc;se, tout en brinottant des m&eacute;rvelles, et i' deshal'la un Livre de R&acirc;t de d'souos les couossins du sofa, pour me montr&eacute; touos les &quot;blius&quot; sus tchi nou peut s'fi&eacute;. Tout compte fait, y'en &eacute;tha a peine assez pour capsaiz&eacute; les &quot;rouoges&quot; sans l'aide des siens qui hoptchinnent des deux c&ocirc;t&eacute;s.<br/>
<br/><img src="mervelle4.jpg" width="300" height="145" alt="" title="" border="0" align="right" />
Ch&eacute; s'a ichin - apr&egrave;s qu'il etha d&egrave;sbouchi eunne autre boutelle - que j'lis dithai man plian - un plian qu'j'avons invent&eacute; entre La&iuml;z&eacute; et m&eacute; et de tchi persounne n'avait ocquo yeu id&eacute;e. &quot;Gas-d&eacute;ouelle!&quot; qui ditha, en pouffant d'rithe, &quot;tch&egrave;s qu'&eacute;thait jommais r&ecirc;v&eacute; a ditet! Mais, j'soummes seux d'rou&ocirc;l&eacute; les &quot;rouoges&quot;! Merienne! As tu ocquo des m&eacute;rvelles?&quot;<br/>
<br/>
D'viers un quart d'heuthe apr&egrave;s, j'sortithai d'la maison en suffliant, coumme si j'avais just&eacute;ment entr&eacute; pour p&acirc;sl&eacute; d'eunne souscription a la gazette, et apr&egrave;s qu'Mess Gruchy &eacute;tha prins s&eacute;rment sus l'Livre de R&acirc;t de n'en suffli&eacute; mot a corps-d'&acirc;me.<br/>
<br/>
Deus-tr&egrave;s jours apr&egrave;s, la m&ecirc;me scene a p&eacute; pr&egrave;s, s'pas'sa a la Betchet'tie. J'm'attends l'trouv&eacute; a r&acirc;p&eacute; les cones de san boeu. Y'&eacute;tha &eacute;tou du cidre et des m&eacute;rvelles - ou offuche d'la litcheu et d'la g&acirc;che. Nou p&acirc;l'la d'lanchon, d'la djaime au Recteu, des basses terres qui sont sou&ocirc;s l'ieau - et pis d'l'Election! Mess Pallot &icirc;tha cherchi un Livre de R&acirc;t et eunne fielle de papi dans san scritore, et j'nos mettrons a cartchull&eacute;. Tant d'blius - du p&eacute;ltas! Tant d'rouoges - la creme de la Paraisse! La creme est pour nous; l'p&eacute;ltas est &quot;bliu&quot;; reste un p'tit fliotchet qui n'a ni couleu ni opinion - ch'est-l&agrave; qu'est l'danji!<br/>
<br/>
Ichin, j'appr&eacute;ch'ai ma tchaise du bord droette d'la sienne a Mess Pallot, et j'lis bourdoun'nai tchiq' patholles dans l'ouothelle gauche. &quot;Sem-n'&acirc;ge!&quot; qui ditha, en s'&egrave;sgouffant d'rithe, &quot;J'soummes gagnyis! et les 'blius' n'y verront qu'bliu! Piteur, m'n amin, tu-es un raide bouan corps - passe tan verre! Le jour que j'prendrai serment a la Cour, si tu t'adounnes a &ecirc;tre dans l's envithons, tu pouorras m'd&eacute;mand&eacute; ch'qu&eacute; tu voudras, quand bin m&ecirc;me ch&eacute; s'ait la maintchi d'man royaume!&quot;<br/>
<br/>
J'nai qu'faithe des royaumes, sustout par les temps qui tcheuthent. Mais coumme i' n'peut y'en av&eacute; qu'yun d'&egrave;slu, en fait d'compte - j'm'en vais vaie a m'faithe r&egrave;scompens&eacute; pour ma trouv&acirc;lle, d&eacute;vant l'Election!<br/>
<br/>
<a href="brambilo.html">Piteur Pain</a><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="electioneering.html">Electioneering campaign</a><p>
<li><a href="forthcoming.html">Peter on forthcoming elections</a><p>
<li><a href="painelections.html">Piteur discourses on elections</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_1.html">Mister Pain on current events</a><p>

<li><a href="pmmultitude.html">Les Elections</a><p>
<li><a href="gdfelect.html">Eune bouanne &ecirc;lection!</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="pmchiviethe.html">Ph'lip et sa chivi&egrave;the</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="rouoges.html">Les Rouoges et les Blus</a><p>
<li><a href="rouogebyiu.html">Rou&ocirc;ge ou B'yiu?</a><p>
<li><a href="gdftempsp.html">L'temps pass&eacute;...</a><p>
<li><a href="pmring.html">How Ph'lip Bought a Ring</a><p>
<li><a href="pmshows.html">L's Elections et les 'Shows'</a><p>
<li><a href="cahouainmargarine.html">L&eacute; Caouain et la margarine</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/painbothsides.html by HTTrack Website Copier/3.x [XR&CO'2014], Tue, 15 Jul 2025 13:53:17 GMT -->
</HTML>
