<HTML>

<!-- Mirrored from members.societe-jersiaise.org/geraint/jerriais/luc23_biblye.html by HTTrack Website Copier/3.x [XR&CO'2014], Tue, 15 Jul 2025 14:01:29 GMT -->
<HEAD>
<TITLE>La Bouonne Nouvelle s'lon Luc, Chapitre 23</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Luc, Chapitre 23</h2></font></center><p>

<center><font color="#215e21"><h3>V&egrave;rsets 1-2</h3></font></center>
&Eacute;pis l'assembli&eacute;e, toute la dga&icirc;ngue, pr&icirc;ndrent J&eacute;s&ucirc; et l'am'n&icirc;drent l'avant &agrave; Pilate, et lus en d'ment&icirc;drent d&eacute; l'atch&ucirc;ther et d&icirc;drent, &quot;J'trouv&icirc;nmes ch't houmme-ch&icirc;n &agrave; embli&ucirc;trer l'monde, &agrave; lus dithe d&eacute; n'payi rein en taxe &agrave; C&eacute;sar, et &agrave; faithe accraithe qu'il est un rouai onguenn&eacute;!&quot;<br/>

&nbsp;<p>


<center><font color="#215e21"><h3>V&egrave;rsets 3-38</h3></font></center>
<img src="verrinnegpilate.jpg" width="200" alt="Grouville" title="" border="0" align="right" />
Et Pilate l&icirc; dit, &quot;Es-tu l'Rouai des Juis?&quot;<br/>
<br/>
Et i' l&icirc; r&ecirc;ponnit, &quot;Ch'est t&eacute; tch'a dit d'm&ecirc;me.&quot;<br/>
<br/>
Et Pilate dit &egrave;s grands pr&ecirc;tres et au monde, &quot;M'est avis qu&eacute; ch't houmme-ch&icirc;n n'a pon fait d'm&ecirc;ch&eacute;.&quot;<br/>
<br/>
Mais i' v&icirc;ndrent pus enouorfant&eacute;s qu&eacute; d'vant et d&icirc;drent, &quot;Il a &ecirc;tibotchi l'monde en ens&icirc;ngnant partout la Jud&eacute;e d'Galil&eacute;e d'en par 'ch&icirc;n.&quot;<br/>
<br/>
En ou&iuml;yant chennech&icirc;n Pilate d&eacute;mandit, &quot;Ch'est-i' qu&eacute; ch't&icirc;-ch&icirc;n est un Galil&eacute;en don?&quot; Et un co qu'il avait appr&icirc;ns qu'i' 'tait un sujet d'H&eacute;rode, i' l'env'yit siez H&eacute;rode, tchi 'tait &agrave; chu temps-l&agrave; l&icirc;-m&ecirc;me &agrave; J&eacute;thusalem. Assa quand H&eacute;rode vit J&eacute;s&ucirc; i' 'tait bein heutheux, car il avait d'sith&eacute; l'vaie d'pis eune pause, viyant qu'il en avait tant ou&iuml; p&acirc;ler, et il esp&eacute;thait vaie tchiques mithacl'yes qu'i' f'thait pouor li. Et i' l'tchestchonnit abouon, mais li, i' n'dit mot. Et les grands pr&ecirc;tre et l's &ecirc;crivains 'taient l&agrave; &agrave; t&ecirc;mouongni en gu&eacute;don contre li. Et H&eacute;rode, auve ses soudards, l'ahontit et l'abafouit et l'engib&acirc;trit d&eacute; hardes lithantes et l'renv'yit &agrave; Pilate. Et chu jour-l&agrave; H&eacute;rode et Pilate lus accou&ocirc;thinn&icirc;drent, quandi qu'il' avaient 't&eacute; &agrave; r'tch&icirc;ngn'-cat d'vant.<br/>
<br/>
&Eacute;pis Pilate env'yit qu'si les grands pr&ecirc;tres et les s&eacute;nateurs et l'monde et lus dit, &quot;Ous avez dit qu&eacute; ch't houmme-ch&icirc;n a 't&eacute; &agrave; ens&icirc;ngni du ma au monde. Tout coumme, j'ai &icirc;nvestidgi ch't' affaithe tch'est l'avant &agrave; vous et j'n'y trouve rein d'mal&icirc;n dans ch't houmme &agrave; propos d&eacute; tout chein qu'ous avez dit contre li. &Eacute;pis acouo H&eacute;rode est du m&ecirc;me avis, ch'est en tchi i' nos l'a renv'y&eacute;, et viy'-ous qu'i' n'a rein fait pouor tchi qu&eacute; j'pou&ocirc;rrais l'mett' &agrave; mort. J'm'en vais l&icirc; p&acirc;sser par sus l'co &eacute;pis l'abanonner.&quot;<br/>
<br/>
Mais i' briy&icirc;drent touos ensembl'ye &agrave; hauteu d'vouaix, &quot;Met-l&eacute; &agrave; mort et abanonne Bar-Abba!&quot; Ch't&icirc;-ch&icirc;n 'tait au cliou par cause d'un assaut meurtriyi contre les autorit&eacute;s d'la ville. Pilate lus r'dit qu'i' 'tait pouor l&acirc;tchi J&eacute;s&ucirc; &agrave; san gr&eacute;. Mais i' briy&icirc;drent, &quot;&Agrave; la crouaix d'auve li! &Agrave; la crouaix!&quot;<br/>
<br/>
Et i' lus r'dit eune tra&icirc;si&egrave;me fais, &quot;Pouortchi? Tch'est qu'il a fait d'ma? J&eacute; n'vai pon d'&egrave;rse d&eacute; l'mett' &agrave; mort. J'm'en vais l&icirc; p&acirc;sser par sus l'co &eacute;pis l'abanonner.&quot;<br/>
<br/>
Mais i' briy&icirc;drent et r'briy&icirc;drent acouo, &quot;&Agrave; la crouaix d'auve li!&quot; Et il' e&ucirc;drent dgain d'cause, et Pilate accordit qu&eacute; chein qu'i' d'sithaient f&ucirc;sse ag'v&eacute;. &Eacute;pis coumme i' li'avaient pri&eacute;, il abanonnit l'chein tch'avait 't&eacute; au cliou pouor assaut contre les autorit&eacute;s et meurtre, et i' r'm&icirc;nt J&eacute;s&ucirc; &agrave; lus gr&eacute;.<br/>
<br/>
Et coumme i' l'emm'naient, i' gaff&icirc;drent Simon d'Cyth&egrave;ne, tchi 'tait v'nu d'la campangne, l'oblyig&icirc;drent d&eacute; tchithier la crouaix souotre J&eacute;s&ucirc;. Et un fi&egrave;r fliotchet d'monde l&eacute; si&eacute;vaient et chenna auve des femmes tchi lamentaient et plieuthaient pouor li. Mais J&eacute;s&ucirc; s'&egrave;rtou&ocirc;nnit et lus dit, &quot;Fil'yes d&eacute; J&eacute;thusalem, n&eacute; m'plieuthez d'aut', mais plieuthez au run pouor vous-m&ecirc;mes et pouor vos mousses. Viy'-ous v'l&agrave; tchi veindront les jours quand nou ditha, 'Sont-i' heutheurs les cheins tchi n'ont pon ieu d'mousses, d&eacute; tchi les corps n'ont janmais port&eacute; d'&ecirc;fant, d&eacute; tchi les seins n'ont janmais t&egrave;t&eacute;!' Et nou ditha &egrave;s monts, 'Drotchiz sus nous!' Et &egrave;s c&ocirc;tis, &quot;Couvriz-nous!' Assa si ch'est v'l&agrave; qu'nou fait au v&egrave;rt bouais, tch'est qu'nou f'tha au bouais s&eacute;?&quot;<br/>
<br/>
Et y'avait acouo un coupl'ye d&eacute; malfaiteurs tchi f&ucirc;drent emm'n&eacute;s acant&eacute; li &agrave; la mort. Et quand i' v&icirc;ndrent &agrave; l'endrait tch'avait nom Golgotha, nou l'cliouit &agrave; la crouaix, auve les malfaiteurs, l'iun &agrave; d&ecirc;tre et l'aut' &agrave; s'n&ecirc;tre.<br/>
<br/>
J&eacute;s&ucirc; dit, &quot;P&eacute;the, pardonne-les, viyant qu'i' n'savent pon chein qu'i' sont &agrave; faithe!&quot; I' hal&icirc;drent &egrave;s noeuds pouor s'parti ses habits. Et n&eacute; v'l&agrave; l'monde &agrave; r'garder, et les s&eacute;nateurs l'abafouaient coumme chennech&icirc;n, &quot;I' 'tait un sa&ucirc;veux d'aut' monde; qu'i' faiche d&eacute; tchi pouor l&icirc;-m&ecirc;me, s'il est l'Onguenn&eacute;, l&eacute; choua&icirc;si du Bou&ocirc;n Dgieu!&quot; Et les soudards l'abafouaient, et v&icirc;ndrent &agrave; l&icirc; et l&icirc; ba&icirc;ll&icirc;drent du v&icirc;n ami&egrave;rti et d&icirc;drent, &quot;S'tu'es l'Rouai des Juis, abanonne-t&eacute;!&quot;<br/>
<br/>
Et nou-s'affichit au d'ssus d'li ches mots en &ecirc;critchieau: &quot;Ch't&icirc;-ch&icirc;n est l'rouai des Juis.&quot;<br/>

&nbsp;<p>

<center><font color="#215e21"><h3>V&egrave;rset 31</h3></font></center>
Car s'i' font d'it&eacute; au v&egrave;rt bouais, tch'est qu'i' f'thont au s&eacute;<br/>
<br/>

&nbsp;<p>

<center><font color="#215e21"><h3>V&egrave;rsets 32-46</h3></font></center>
<img src="verrinnehopcrouaix.jpg" width="200" alt="La chapelle d&eacute; l'H&ocirc;pita" title="" border="0" align="right" />


Y'avait &eacute;tout deux, tchi 'taient des cr&icirc;nminnels, tchi f&ucirc;drent emm'n&eacute;s acant&eacute; li pouor &ecirc;t' m&icirc;ns &agrave; mort. Quand il' aveign&icirc;drent ch't endrait tch'a nom La Cranne, nou cliouit J&eacute;s&ucirc; l&agrave; entre les cr&icirc;nminnels, l'iun &agrave; san d&ecirc;tre et l'aut' &agrave; san s'n&ecirc;tre. &Eacute;pis J&eacute;s&ucirc; dit, &quot;Man P&eacute;the, pardonne-les; ch'est en tchi i' n'savent pon chein qu'i' sont &agrave; faithe.&quot; Et nou pattit pouor loter ses habits.<br/>
<br/>
Et l'monde 'taient m&acirc;t&eacute;s l&agrave;-l'tou &agrave; r'garder; mais les chefs d'entr&eacute; ieux l'abafouaient en dithant, &quot;I' sa&ucirc;vit d's aut's; qu'i' s'sa&ucirc;ve l&icirc;-m&ecirc;me s'il est l'Onguenn&eacute; du Bou&ocirc;n Dgieu, san choua&icirc;si!&quot;<br/>
<br/>
Les soudards l'abafouaient &eacute;tout, en v'nant &agrave; li pouor li'offri du v&icirc;n s&ucirc; et en dithant, &quot;S'tu'es l'Rouai des Juis, t&eacute;, sa&ucirc;ve t&eacute;-m&ecirc;me!&quot; Y'avait &eacute;tout un &ecirc;critchieau au d'ssus d'li, &quot;Ch't&icirc;-ch&icirc;n est l'Rouai des Juis.&quot;<br/>
<br/>
Iun des cr&icirc;nminnels tchi 'taient cliou&eacute;s l&agrave; 'tait &agrave; l'&ecirc;cliandrer tr&eacute;jous en dithant, &quot;N'es-tu pon l'Onguenn&eacute;? Sa&ucirc;ve-t&eacute; et sa&ucirc;ve-nous!&quot;<br/>
<br/>
Mais l'aut' l&eacute; lichonnit en dithant, &quot;N'as-tu pon d'resp&eacute; env&egrave;rs l'Bouan Dgieu, viyant qu'tu'es condamn&eacute; d'm&ecirc;me? Et ch'est qu'j'avons 't&eacute; condamn&eacute;s en justice, et j'&egrave;rch&eacute;vons chein qu'j'avons m&eacute;thit&eacute; par nos ma&ucirc;faits, mais ch't houmme-ch&icirc;n n'a pon malfait.&quot; &Egrave;pis i' dit, &quot;J&eacute;s&ucirc;, rappelle-nous quand tu'entr&eacute;thas dans tan rouoyaume.&quot;<br/>
<br/>
I' r&ecirc;ponnit, &quot;V&eacute;the j't&eacute; dis, aniet tu s'sas acant&eacute; m&eacute; au Paradis.&quot;<br/>
<br/>
I' 'tait achteu d'vi&egrave;rs m&eacute;jeu et eune ni&egrave;rcheu v&icirc;nt couvri toute la t&egrave;rre jusqu'&agrave; trais heuthes d&eacute; l'arl&eacute;v&eacute;e, et la lueu du sol&eacute; tchit, et l'ridgieau du templ'ye fut trilyi en deux. &Eacute;pis J&eacute;s&ucirc;, briyant &agrave; hauteu d'vouaix, dit, &quot;Man P&eacute;the, j&eacute; m'fyie l'esprit entr&eacute; tes mains.&quot; Un co qu'i' l'avait dit, i' l&acirc;tchit san drein soupi.<br/>
<br/>
<br/>

&nbsp;<p>
<center><font color="#215e21"><h3>V&egrave;rsets 32-42</h3></font></center>
Acouo deux aut's, tchi 'taient des malfa&icirc;teurs, f&ucirc;drent emm'n&eacute;s pouor &ecirc;t' m&icirc;ns &agrave; mort auve li. Quand i' v&icirc;ndrent &agrave; l'endrait tch'a nom La Cranne, nou-s'y cliouit J&eacute;s&ucirc; &agrave; la crouaix au ras des malfa&icirc;teurs, l'iun &agrave; san d&ecirc;tre et l'aut' &agrave; san s'n&ecirc;tre. &Eacute;pis J&eacute;s&ucirc; dit, &quot;P&eacute;the, pardonne-les; ch'est en tchi i' n'comprannent pon chein qu'i' sont &agrave; faithe.&quot; Et nou pattit pouor loter ses habits. Et l'monde 'taient m&acirc;t&eacute;s l&agrave; &agrave; r'garder; mais les gr&ocirc;sses t&ecirc;tes en fa&icirc;thaient fouah d'li: &quot;Il a sa&ucirc;v&eacute; d's aut's; qu'i' s'sa&ucirc;ve li, s'il est l'Onguenn&eacute; du Bou&ocirc;n Dgieu, san choua&icirc;si!&quot; Les soudards en fa&icirc;thaient fouah &eacute;tout et v&icirc;ndrent li'offri du v&icirc;n s&ucirc; en dithant, &quot;Si tu'es l'Rouai des Juis, sa&ucirc;ve-t&eacute; don!&quot; Y'avait &eacute;tout un &ecirc;critchieau au d'ssus d'li: &quot;Ch't&icirc;-ch&icirc;n est l'Rouai des Juis&quot;.<br/>
<br/>

Iun des malfa&icirc;teurs cliou&eacute;s l&agrave; l'talb&acirc;tait en dithant, &quot;N'es-tu pon l'Onguenn&eacute;? Sa&ucirc;ve-t&eacute; et nous &eacute;tout!&quot;<br/>
<br/>

Mais l'aut' l&eacute; lichonnit ainch&icirc;n, &quot;N'as-tu pon du resp&eacute; pouor l'Bou&ocirc;n Dgieu? Tu'es d&eacute; vrai cond&acirc;mn&eacute; d'm&ecirc;me, t&eacute;. J'avons 't&eacute; cond&acirc;mn&eacute;s en justice, nous, viyant qu'j'&egrave;rch&eacute;vons chein qu'j'avons m&eacute;thit&eacute;, mais ch't houmme-ch&icirc;n n'a rein fait d'mauvais.&quot; &Eacute;pis i' dit, &quot;J&eacute;s&ucirc;, ramembre-m&eacute; quand tu veindras dans tan rouoyaume.&quot;<br/>
<br/>

I' r&ecirc;ponnit, &quot;V&eacute;the j't&eacute; l'dis: aniet tu s'sas siez m&eacute; au Paradis.&quot;<br/>
<br/>

<br/>
<br/>

&nbsp;<p>

<center><font color="#215e21"><h3>V&egrave;rsets 39-49</h3></font></center>

Et iun des malfaiteurs cliou&eacute; &agrave; sa crouaix l'&ecirc;cliandrait am&eacute;thement et l&icirc; dit, &quot;N'es-tu pon l'Onguenn&eacute; du Bou&ocirc;n Dgieu? D&ecirc;pa&ucirc;que-t&eacute; et nous auve t&eacute; &eacute;tout!&quot; Mais l'aut' l&icirc; fit chu prot&ecirc;t, &quot;N'as-tu pon d'resp&eacute; du Bou&ocirc;n Dgieu? Ch'est en tchi tu'as 't&eacute; cond&acirc;mn&eacute; d'm&ecirc;me! J'avons 't&eacute;, v&eacute;the, cond&acirc;mn&eacute;s s'lon la justice pouor chein qu'j'avons m&eacute;thit&eacute;, mais ch't houmme-ch&icirc;n n'a rein fait d'ma.&quot; Et i' dit, &quot;J&eacute;s&ucirc;, garde-m&eacute; &agrave; l'esprit quand tu'aveindras dans tan rouoyaume.&quot;<br/>
<br/>
Et i' l&icirc; dit, &quot;V&eacute;the, j't&eacute; l'dis: aniet tu s'sa d'compangnie auve m&eacute; au Paradis.&quot;<br/>
<br/>
Achteu ch'tait d'vi&egrave;rs m&eacute;jeu, et toute la t&egrave;rre 'tait dans la ni&egrave;rcheu jusqu'&agrave; dans les trais heuthes d&eacute; l'arl&eacute;v&eacute;e. L&eacute; sol&eacute; n'lithait d'aut', et l'ridgieau du Templ'ye fut trilyi en deux. Et J&eacute;s&ucirc; fit un grand brai pouor dithe, &quot;P&eacute;the, dans tes mains j'&egrave;rqu&eacute;mande m&eacute;n esprit!&quot; Et chenna dit, i' fit san drein soupi.<br/>
<br/>
Quand l'chent'nyi vit chein tchi s'adonnit, i' louangit l'Bou&ocirc;n Dgieu et dit, &quot;D&eacute; vrai ch't houmme-ch&icirc;n 'tait juste.&quot; Et quand toute la dga&icirc;ngue tchi lus 'taient rassembli&eacute;s pouor &egrave;rgarder chennech&icirc;n l'avaient veu, i' lus en r'f&ucirc;drent en lus battant l'estonma. Mais touos ses anm&icirc;ns et les cheinnes tchi 'taient v'nues acant&eacute; li d'Galil&eacute;e esp&eacute;thaient &agrave; l'&ecirc;cart et &agrave; r'garder tout.<br/>
&nbsp;<p>

<center><font color="#215e21"><h3>V&egrave;rsets 50-56</h3></font></center>
&Ecirc;v'ch&icirc;n un houmme tch'avaient nom Joseph, un consilyi tchi 'tait juste et bouon et tchi n'avait pon pr&icirc;ns part dans lus plian et lus fait, 'tait d'la ville Juive d'Arimath&eacute;e et esp&eacute;thait l'rouoyaume d&eacute; Dgieu. Ch't&icirc;-ch&icirc;n s'en fut &agrave; Pilate et d'mandit l'corps d&eacute; J&eacute;s&ucirc;. Et i' l'&egrave;rd'valit et l'enfliubit dans un drap&eacute; d'l&icirc;n et l'pliaichit dans eune cotte creus&eacute;e dans l'rotchi tchi 'tait eune tombe dans tchi fis d'&acirc;m&eacute; n'avait 't&eacute; ent&egrave;rr&eacute;. Ch'tait la Journ&eacute;e des Pr&eacute;path&acirc;tis et l'sabbat 'tait pouor c'menchi. Les femmes tchi 'taient v'nues acant&eacute; li d'Galil&eacute;e si&ucirc;drent et i' v&icirc;drent la tombe et coumme tchi qu'san corps y fut pliaichi, et i' r'v&icirc;ndrent et griy&icirc;drent l's &ecirc;pices et l's onguents, et l'jour du sabbat, i' lus r'p&ocirc;s&icirc;drent s'lon la louai.<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="luci1.html">La Bouonne Nouvelle s'lon Saint Luc, chapitre iun, v&egrave;rsets 1-4</a><p>
<li><a href="luci3.html">La Bouonne Nouvelle s'lon Luc, Chapitre 1, v&egrave;rsets v-xxv</a><p>
<li><a href="luci.html">L'&Ecirc;vangile s&eacute;lon Saint  Luc, chapitre iun, v&egrave;rsets 26-38</a><p>
<li><a href="lucib.html">L'&Ecirc;vangile s&eacute;lon St.-Luc: chapitre 1 vers&ecirc;ts xxvi &agrave; xxxviii</a> - eune aut' v&egrave;rsion<p>
<li><a href="luci2.html">L'&Ecirc;vangile s&eacute;lon Saint Luc, chapitre iun, v&egrave;rsets 26-38</a> - eune aut' v&egrave;rsion<p>
<li><a href="lucic.html">La Bouonne Nouvelle s'lon Luc, Chapitre 1, v&egrave;rsets 39-56</a><p>
<li><a href="luciib.html">L'&Ecirc;vangile s&eacute;lon St.-Luc: chapitre 2 vers&ecirc;ts i &agrave; vii</a><p>
<li><a href="luciib2.html">L'&Ecirc;vangile s&eacute;lon St.-Luc, Chapitre deux, V&egrave;rsets 1 &agrave; 7</a>- eune aut' v&egrave;rsion<p>
<li><a href="lucii.html">L'&Ecirc;vangile s&eacute;lon Saint Luc, chapitre 2, v&egrave;rsets viii &agrave; xx</a><p>
<li><a href="luciic2.html">L'&Ecirc;vangile s&eacute;lon St.-Luc, Chapitre deux, V&egrave;rsets 8 &agrave; 20</a>- eune aut' v&egrave;rsion<p>
<li><a href="luciic.html">L'&Ecirc;vangile s&eacute;lon St.-Luc: chapitre 2, vers&ecirc;ts viii &agrave; xx</a> - eune aut' v&egrave;rsion<p>
<li><a href="luciic3.html">L'&Ecirc;vangile s&eacute;lon St.-Luc: Chapitre 2, Vers&ecirc;ts 8 &agrave; 20</a> - eune aut' v&egrave;rsion<p>
<li><a href="luciid.html">La Bouonne Nouvelle s'lon Luc, Chapitre 2, v&egrave;rsets 25-33</a><p>
<li><a href="luc3_biblye.html">La Bouonne Nouvelle s'lon Luc: 3</a><p>
<li><a href="luciii.html">La Bouonne Nouvelle s'lon Luc, Chapitre 3, v&egrave;rsets 23 &agrave; 38</a><p>
<li><a href="luc4_biblye.html">La Bouonne Nouvelle s'lon Luc: 4</a><p>
<li><a href="lucviii5.html">La Bouonne Nouvelle s'lon Luc, Chapitre 8</a><p>
<li><a href="luc9_biblye.html">La Bouonne Nouvelle s'lon Luc: 9</a><p>
<li><a href="luc10_biblye.html">La Bouonne Nouvelle s'lon Luc: 10</a><p>
<li><a href="samaritan.html">L&eacute; Bou&ocirc;n Samathitain</a><p>
<li><a href="luc12_biblye.html">La Bouonne Nouvelle s'lon Luc: 12</a><p>
<li><a href="lucxiii.html">La Bouonne Nouvelle s'lon Luc: 13</a><p>
<li><a href="lucxiv.html">Luc: 14</a><p>
<li><a href="lucxv.html">La Bouonne Nouvelle s'lon Luc, 15 iii-vi</a><p>
<li><a href="lucxv2.html">La Bouonne Nouvelle s'lon Luc, Chapitre 15, v&egrave;rsets viii-x</a><p>
<li><a href="prodigue.html">L'&Ecirc;fant Prodigue</a><p>
<li><a href="luc17_biblye.html">La Bouonne Nouvelle s'lon Luc: 17</a><p>
<li><a href="luc18_biblye.html">La Bouonne Nouvelle s'lon Luc: 18</a><p>
<li><a href="lucxix.html">La Bouonne Nouvelle s'lon Luc, Chapitre 19</a><p>
<li><a href="lucixxa.html">La Bouonne Nouvelle s'lon Luc, chapitre 19, v&ecirc;rsets 1-10</a><p>
<li><a href="lucixx.html">L'&Ecirc;vangile s&eacute;lon Saint Luc, chapitre 19, v&egrave;rsets 42-44</a><p>
<li><a href="luc20_biblye.html">La Bouonne Nouvelle s'lon Luc: 20</a><p>
<li><a href="lucxx.html">La Bouonne Nouvelle s'lon Luc, Chapitre 20, v&egrave;rsets 20-26</a><p>
<li><a href="luc21_biblye.html">La Bouonne Nouvelle s'lon Luc, Chapitre 21</a><p>
<li><a href="luc22_biblye.html">La Bouonne Nouvelle s'lon Luc: 22</a><p>

<li><a href="lucxxivb.html">La Bouonne Nouvelle s'lon Luc, Chapitre 24</a><p>
<li><a href="lucxxiv.html">La Bouonne Nouvelle s'lon Saint Luc, chapitre 24, v&egrave;rsets 36-43</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/luc23_biblye.html by HTTrack Website Copier/3.x [XR&CO'2014], Tue, 15 Jul 2025 14:01:29 GMT -->
</HTML>

