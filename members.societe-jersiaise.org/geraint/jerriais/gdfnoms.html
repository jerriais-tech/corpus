<HTML>

<!-- Mirrored from members.societe-jersiaise.org/geraint/jerriais/gdfnoms.html by HTTrack Website Copier/3.x [XR&CO'2014], Tue, 15 Jul 2025 13:59:09 GMT -->
<HEAD>
<TITLE>Les noms J&egrave;rriais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les noms J&egrave;rriais</h2></font></center><p>

<font size="-1"><i>Le M&eacute;nage &egrave;s Feuvres.</i><br/>
<br/>
<i>L&eacute; 23 d'septembre, 1965.</i><br/></font>
<br/>
Moussieu l'R&eacute;dacteu,<br/>
<br/>
&Agrave; ch't heu tch'i' y'a si p'tit d'noms J&egrave;rriais dans l's annonces des na&icirc;ssances et d'mathiages qu&eacute; nou vait dans la g&acirc;zette, ch'est merveilleux pour l&eacute; vraie J&egrave;rriais d'vaie les bieaux vi&egrave;rs noms des fonctionnaithes, des m&ecirc;ssieux et des gens &agrave; la t&ecirc;te d's affaithes en J&egrave;rri l&eacute; temps pass&eacute;!<br/>
<br/>
Quand j'viyais les noms des R&eacute;cteurs de nouos p&acirc;raisses dans un vi&egrave;r almonnas d&eacute; dgiex-sept chent n&eacute;nante-sept qu&eacute; j'li&egrave;sais l'aut' s&eacute; en m'passant l'temps, v'la tch'i' m'fit penser &egrave;s changements dans nouot' p'tit pays d&eacute;pis chu temps-l&agrave;. &Agrave; l'heuthe actuelle, j'n'avons qu'deux R&eacute;cteurs - Moussieu L'Canon Norman d'St. Sauveux d&eacute; l'&Eacute;pinne, et Moussieu Richardson d'St. Ou&euml;n - tch'ont des vrais noms J&egrave;rriais. Ch'est vrai qu'Moussieu Tabb d&eacute; St. Br&eacute;lade est J&egrave;rriais, mais san nom, comme l&eacute; chein du Juge Hammond, mentionn&eacute; pus tard, est un nom Angliais. N&eacute; v'ch&icirc;n les noms des cheins d'mil sept chent nenante-sept : Fran&ccedil;ois Le Breton 'tait Douoyain et R&eacute;cteur d&eacute; St. Sauveux d&eacute; l'&Ecirc;pinne. Les Recteurs des aut' para&icirc;sses 'taient : Jean La Cloche &agrave; La Trinnet&eacute;, Fran&ccedil;ois Valpy &agrave; Ste. Mathie, Amice Bisson &agrave; St. Louothains, Fran&ccedil;ois Le Couteur &agrave; St. Mart&icirc;n d'Grouville, George Bertram &agrave; St. Br&eacute;lade, Philippe de La Garde &agrave; St. Mart&icirc;n l&eacute; Vieux, Edouard du Pr&eacute; &agrave; St. H&eacute;lyi, Cl&eacute;ment Dumaresq &agrave; St. Cli&eacute;ment, Jean Mallet &agrave; St. Pierre, Fran&ccedil;ois Richard &agrave; St. Jean et George du Heaume &agrave; St. Ou&euml;n.<br/>
<br/>
Un vi&egrave;r almonnas d&eacute; mil huit chent quatre (y'a d&ecirc;j&agrave; chent souoxante ans d&eacute;pis ch't ann&eacute;e-l&agrave;!) donne l&eacute; nom du Tr&egrave;s Honorable Henri Frederick, Lord Carteret, Baron d&eacute; Hawnes et Seigneur du Conseil, comme &eacute;tant l'Bailli d'l'&Icirc;le. L&eacute; Douoyain 'tait V&eacute;n&eacute;rabl'ye Homme Edouard du Pr&eacute;, l'Protchuleux G&eacute;n&eacute;ral 'tait Thomas Le Breton, Josu&eacute; Pipon 'tait Avocat G&eacute;n&eacute;ral, et l'Vicomte 'tait Matthieu Gosset.<br/>
<br/>
Les Jur&eacute;s Justiciers 'taient Edouard Le Maistre, Nicolas Messervy, Philippe Rob&icirc;n, Jacques Hemery, Jacques Hammond, Charles de la Garde, Fran&ccedil;ois Janvrin, Pierre Mauger, Jean de Carteret, Philippe de Carteret, Thomas Pipon, fis Jean, et Jean Poingdestre.<br/>
<br/>
L&eacute; chef d&eacute; la Marine Rouoyale st&acirc;tionn&eacute;e en J&egrave;rri 'tait l'Amitha Philippe d'Auvergne, Duc d&eacute; Bouillon!<br/>
<br/>
En li&ecirc;sant, les vi&egrave;rs almonnas nou trouve des noms d'fanmiles qu&eacute; nou n'vait pon d'nouos jours. Y'avait des Bourdons en J&egrave;rri au temps jadis. Ma&icirc;tre Aaron Le Bourdon 'tait l'Pr&eacute;v&ocirc;t d'St. Sauveux d'l'&Ecirc;pinne. Parmi les fermiers y'avait des Villeneuve et des Ingouville et des Ricard. Dans la Milice Rouoyale y'avait d's offici&egrave;rs nomm&eacute;s Pellier, Sorel, Peigu&eacute;, de La Taste, du Jardin, et l'Coronel du bataillon d'St. H&eacute;lyi en 1804 'tait Guillaume Patriarche! Jean Millais 'tait Officyi d'Conn&ecirc;tabl'ye &agrave; St. H&eacute;lyi et les noms Salmon, B&eacute;lin, La Gerche, Lerrier, B&eacute;chervaise et bein d'aut' tch'ont qu&acirc;si dispathu 'taient communs dans chu temps-l&agrave;.<br/>
<br/>
Ch'est r'm&egrave;rquabl'ye qu&eacute; j'avons acouo dgiex Conn&ecirc;tabl'yes sus douze tch'ont des vi&egrave;rs noms J&egrave;rriais. Les Conn&ecirc;tabl'yes d'p&acirc;raisses en dgiex-sept chent n&eacute;nante-sept 'taient : Cl&eacute;ment Bailhache &agrave; St. Ou&euml;n, Aaron de Veulle &agrave; St. Cli&eacute;ment, Josu&eacute; Pipon &agrave; St. Br&eacute;lade, Jean Dumaresq &agrave; St. Pierre, Jean Dumaresq, du Gros Puits, &agrave; St. Sauveux d'l'&Ecirc;pinne, Nicolas Arthur &agrave; Ste. Mathie, Elias Bertram &agrave; St. Mart&icirc;n d'Grouville, Philippe Pinel &agrave; La Trinnet&eacute;, Jean Luce &agrave; St. Louothains, Philippe Nicolle &agrave; St. Mart&icirc;n le Vieux, Cl&eacute;ment Hemery &agrave; St. H&eacute;lyi, et un aut' Philippe Nicolle &agrave; St. Jean.<br/>
<br/>
Ch'tait int&eacute;r&ecirc;ssant d'li&egrave;the la lettre du Sieur Harris du Sud d'L'Afrique dans la g&acirc;zette du 22 d'septembre, 1965, au sujet du portrait du Vi&egrave;r Marchi par <a href="sullivan.html">John Sullivan</a>. J'en ai iun, d'ches portrait-l&agrave;. La date en d'ssus d'la porte d&eacute; la Cohue Rouoyale d&eacute; chu temps-l&agrave; est 1520, et la couleu du Lieut'nant Gouv&egrave;rneux montre l'ann&eacute;e de 1738. Les noms sus l&eacute; d'vant des boutiques, Ct. Navet, H. Le Porc, M. Le Boeuf, G. Amy et R. Mouton, sont p&eacute;thinm&eacute;s en J&egrave;rri &agrave; ch't heu, s&eacute;non l'chein du Sieur Amy, mais il est probabl'ye qu&eacute; les noms d'Navet et d'Mouton n'taient pon J&egrave;rriais. M'n anm&icirc;n <a href="lemaistre.html">Fra&icirc;nque Le Maistre</a>, tch'a eune connaissance &egrave;rm&egrave;rquabl'ye des originnes d'un tas des noms qu'nou vait ich&icirc;n et l&agrave;, m'd&icirc;sait l'aut' jour qu&eacute; John Sullivan, l&eacute; dessinateur du portrait, fut n&eacute; en J&egrave;rri et tch'il 'tait fis Jean et avait 't&eacute; auteur d&eacute; prose et po&euml;sie en langue J&egrave;rriaise dans san temps.<br/>
<br/>
Y'a ieu des J&egrave;rriais ou lus d'scendants dans l'Nouvieau Monde tch'ont changi lus noms viyant qu&eacute; les Canadgiens d'originne Anglia&icirc;che, et l's Am&eacute;thitchains, avaient d'la peine &agrave; les prononcer comme i' faut! Un Le Maistre changit san nom &agrave; Masters (prononc&eacute; en Angliais), et en Am&eacute;thique un Messervy s'appelle M&eacute;se&ucirc;ve. &Agrave; La C&ocirc;te, des Mauger sont dev'nus Major (prononc&eacute; en Angliais &eacute;tout), et l'bieau vi&egrave;r nom d'B&eacute;ch&egrave;rvaise est prononc&eacute; B&eacute;-tcheux-vi. Quand j'tais soudard &agrave; la dg&egrave;rre de 1914 j'rencontris un Le Rossignol dans un r&eacute;giment Canadgien tch'avait tout s&icirc;mpl'y&eacute;ment traduit san nom &agrave; l'Angliais d&eacute; Nightingale.<br/>
<br/>
H&eacute;las! O&ugrave;-est tch'i' s'en vont, les bieaux vi&egrave;rs noms J&egrave;rriais?<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdffanmilyes.html">Les vielles fanmil'yes J&egrave;rriaises</a><p>
<li><a href="gdfdecarteret.html">Les C&eacute;l&egrave;bres d'Cart'r&ecirc;ts</a><p>
<li><a href="gdfatre2.html">&Agrave; l'entou d'l'&acirc;tre</a><p>
<li><a href="gdfgiff.html">Les Giffards</a><p>
<li><a HREF="gdfgenealogie.html">La G&eacute;n&eacute;alogie</a><p>
<li><a href="famvoc.html">La fanmil'ye en J&egrave;rriais</a><p>
<li><a href="fanmarb.html">L'arbre d&eacute; fanmil'ye en J&egrave;rriais</a><p>
<li><A HREF="noms.html">Eune Longue Arim&eacute;e d'Noms</A><p>
<li><a href="nomsdfanm.html">Des Noms d'Fanmil'ye J&egrave;rriais et Autres</a><p>
<li><a href="pm2familles.html">Deux fameuses familles</a><p>
<li><a href="gdfmeli.html">M&eacute;li-m&eacute;lange!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfnoms.html by HTTrack Website Copier/3.x [XR&CO'2014], Tue, 15 Jul 2025 13:59:09 GMT -->
</HTML>

