<HTML>
<HEAD>
<TITLE>Onze Trin'tais an lanchon</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Onze Trin'tais an lanchon.</h2></font></center><p>
<CENTER><TABLE><TR><TD>
Vendredi au s&eacute; le preumi jour d'Octobre,<br>
J'&eacute;tions onze Trin'tais bein sobres,<br>
Tous en f&ecirc;te pour all&eacute; &agrave; la p&ecirc;que an lanchon,<br>
Un p'tit p&ucirc;s llien qu'la p'tite Avith&icirc;zon.<br>
Comme j'&eacute;tions une su&eacute;e,<br>
J'all&icirc;mes ennne bouanue vann&eacute;e,<br>
Avec eunne b&eacute;risse qui s'appelait Cocotte,<br>
Qui no's portit jusqu'&agrave; La Rocque.<br>
D&egrave;s qu&eacute; j'f&ucirc;mes &agrave; Gou&ocirc;r&egrave;t,<br>
J'n'&ucirc;mes qu'a cachi tout dr&egrave;t,<br>
Et quand j'arriv&icirc;mes &agrave; m&icirc;nni&egrave;t,<br>
Au haout du slip de La Rocque,<br>
J'd&egrave;sll&icirc;mes et j'couvr&icirc;mes la Cocotte,<br>
Pour l'amath&eacute; &agrave; eunne reux d'la vainne,<br>
Pour qu'ou s'erp&ocirc;sise opr&egrave;s toute sa painne.<br>
Nos v'l&agrave; tous en allant, &agrave; peu pr&egrave;s en couthant,<br>
Ch&acirc;tchun pensant d'faithe des affaithes,<br>
Et d'ervenin en temps pour traithe.<br>
Nos v'l&agrave; tous &agrave; p&ecirc;tchi<br>
Tout pr&egrave;s d'un grand rotchi;<br>
J'n'avions pas d'paeux d'ieau,<br>
Mais que d&egrave;s qu'la l&eacute; qu'menchi &agrave; mont&eacute;<br>
I' 'tait temps d'tchitt&eacute; &agrave; lanchonn&eacute;,<br>
Opr&egrave;s tout not' trav&acirc;s,<br>
J'nos en r'v&icirc;nmes amont bouan p&acirc;s,<br>
Mais touos arriv&egrave;s au slip de La Rocque,<br>
Iun d'nos hoummes crie: Hell&ocirc;! pas d'Cocotte!<br>
J'&eacute;tion touos muolly&icirc;s,<br>
Iun d'nos hoummes se mint n&ucirc;s pids.<br>
Ne v'l&agrave; plusieurs de nos p&ecirc;tcheurs &agrave; la course,<br>
D'bord et d'aoutre dans les diff&eacute;thentes routes,<br>
Il' allaient tous coumme des automobiles<br>
Ch'tait assez pour r&ecirc;villyi les jeunes filles.<br>
Au but d'tchique temps les v'l&agrave; tous ervenus,<br>
Mais pas d'Cocotte et i' n'en pouvaient p&ucirc;s.<br>
Et d&egrave;s que j'erf&ucirc;mes touos ensemblle,<br>
Ch'est l&agrave; que j'e&ucirc;mes du fanne.<br>
Ne v'l&agrave; qui 'tait tre&icirc;s heuthes et d'mie<br>
Il 'tait temps d'changi caouches et d'habits,<br>
Et &agrave; peu pr&egrave;s dans l'ma&icirc;mme temps<br>
Que j'&eacute;tions &agrave; changi d'braies,<br>
La vieille Cocotte fut veue &agrave; Samar&egrave;s.<br>
Nos v'l&agrave; tous &agrave; mangi opr&egrave;s av&eacute; bein p&ecirc;tchi,<br>
Y'en avait d'assis s&ucirc;s des c&acirc;sses &agrave; bi&egrave;the<br>
L's'aoutres disaient: tchesque j'allons faithe?<br>
N'en v'l&agrave; iun qui prend la pathole,<br>
Disant: Si j'avais eunne castrolle,<br>
J'pouorra&icirc;mes nos mettre &agrave; fricachi<br>
Le mio d'pa&icirc;son qu' j'avons p&eacute;tchi.<br>
Enfin, daeux d'nos braves Trin'tais<br>
Lus en attirent siez un <a href="st_cliement.html">St. Cli&eacute;mentais</a>,<br>
Un houmme que j'avions bein pens&egrave;t<br>
Etait un vi&egrave;r anmin d'<a href="la_trinnete.html">la Trintai</a>.<br>
I' nos pr&ecirc;ti eunne bouanne jument<br>
Qui n'allait pas justement coumme le vent.<br>
H&eacute;las! d&egrave;s qu'nos daeux hommes furent hors,<br>
Le restant du crew n'tait pas bein fort.<br>
Iun d'nos hoummes cherchait du r'pos<br>
Tout en marchant en chabots.<br>
Daeux 'taient couochis s&ucirc;s un fagot d'fain<br>
Et patha&icirc;ssaient dormi tout &agrave; fait bein,<br>
Tre&icirc;s 'taient assis s&ucirc;s des c&acirc;ses &agrave; dormi,<br>
Mais malheutheusement y'avait pon d'ouothilli.<br>
Y'en avait &egrave;ttou iun assis s&ucirc;s un banc<br>
A r'gard&eacute; la m&eacute;, pas les passants,<br>
Les aoutres marchaient up an' down la route<br>
En attendant qui v&icirc;nsse du s'cours,<br>
I' 'tait d'shu temps l&agrave; quatre heuthes et d'mie,<br>
Et pour agv&eacute; tout i' tchiyait d'la plly&icirc;e.<br>
Tant pi&egrave;the pour les siens qu'&eacute;taient changis,<br>
Mais la Cocotte 'tait orte &agrave; la <a href="hougbie.html">Hougue Bie</a>,<br>
Opr&egrave;s un p'tit d'tems comme j'&eacute;tions en paslant<br>
Ne r'vechin nos daeux hoummes<br>
Ovec une jument ronde coumme eune poumme.<br>
Ei coumme i' v'naient, nou 'tait en jouaie,<br>
Mais y'en avait chinq qui ronfiaent.<br>
J'vos garantis quand i' v&icirc;tes la jument,<br>
V'l&agrave; qui l&ucirc;s fit nu bein grand changement.<br>
I' 'tait, d'mandez, chinq heuthes<br>
Et nos v'l&agrave; don tous &agrave; l'oeuvre,<br>
Opr&egrave;s not' minz&egrave;the et not' painne<br>
J'nos m&icirc;sme &agrave; li&eacute; la jument dans la vainne,<br>
Et cache nos v'l&agrave; hors, mes bouannes gens,<br>
Et touos bein contents d'&ecirc;tre en r'venant,<br>
Not' Cocotte qui s'en r'venin s'tra&icirc;nant,<br>
Fut ertrouv&egrave;e p&ucirc;s tard &agrave; Maufant.<br>
<p>
. . . .<br>
<p>
Il est temps que j'finisse m'n'histou&egrave;the,<br>
Car nou n'peut pas tr&eacute;jous braithe.<br>
Ne v'l&agrave; chein qui s'est arriv&egrave;t,<br>
A nos braves gar&ccedil;ons d'la Trintai,<br>
Et i'vos assaeuthe que ch'est la v&eacute;thit&egrave;t.<br>
<p>
DAEUXl&Ecirc;ME PARTlE<br>
<p>
Pour bein fini eunne histou&egrave;the,<br>
I' faout du temps &agrave; la faithe,<br>
Mais coumme je n'l'avais pas finie,<br>
J'men vais vos dounn&eacute; la deuxi&egrave;me partie.<br>
J'avions ovec nous un janne homme prudent<br>
Qui s'mint &agrave; cachi la nouvelle jument.<br>
Enfin i'nos ent' dimes y'a du bon,<br>
Parce qu'oul 'tait trantchile comme un mouton.<br>
Arriv&eacute;s dans l'village de Gouor&egrave;t,<br>
Je k'mencha&icirc;mes tous a av&eacute; fr&egrave;t,<br>
Et d'ma&icirc;me le d'cendimes de d'dans la vainne,<br>
Pour qu&eacute; la jument n'eusse pas tant d'painne.<br>
Opr&egrave;s av&eacute; marchi jusqu'au haout d'Faldou<br>
Et qu'la jument 'tait ervenue d'faithe le tou,<br>
Nous v'l&agrave; tous ermontais dans l'w&agrave;djin<br>
Pour nos en r'venin bouan rond par <a href="st_martin.html">St. Martin</a><br>
Coumme j'nos en r'venaimes en paix,<br>
J'rencontr&icirc;mes daeusse-tre&icirc;s Trin'tais<br>
Qui lus z'n'allaient bouan rond &agrave; Gouor&egrave;t<br>
Ponr prendre le bat&eacute; d'Cart'ret.<br>
Un p'tit pus lyien j'v&icirc;mes un janne gar&ccedil;on<br>
Qui r'venait &egrave;ttou d'la p&ecirc;que au lanchon.<br>
Coumme i' s'en r'venait pour la Trin'tai.<br>
Nos v'la &agrave; l'&icirc; dithe chein qui s'&eacute;tait pass&egrave;t<br>
L&agrave;-d'sus i' s'en fut bouan rond s&ucirc;s sa bike<br>
Dithe &agrave; nos gens que j'ta&icirc;mes tous all-right,<br>
Car ou' pouvaient bein pens&eacute; qui 'ta&icirc;ent ja&icirc;nn&eacute;s<br>
De n'ervais pas les gar&ccedil;ons ni l&ucirc;s pan'neaies.<br>
Enfin, i'nos v'l&agrave; arriv&egrave;s &agrave; la Ville-&egrave;s-'V&ecirc;que<br>
Apr&egrave;s avait fait eunne bouanne petite p&ecirc;que.<br>
J'&eacute;tions tous ass&egrave;z bein r&ecirc;villyis,<br>
Mais j'avions la m&icirc;nne un mio changie.<br>
Nos v'l&agrave; tout d'un coup daeusse-tre&icirc;s &agrave; d&egrave;slyi&eacute;<br>
Tandi que l's'aoutre 'taient m&acirc;t&eacute;s &agrave; nos r'gard&eacute;,<br>
J'm&icirc;nmes la b&eacute;risse d'emprunt dans l'&egrave;stabble.<br>
Et ovec d'l'av&egrave;ne et du fain oul 'tait pas mal.<br>
Ch&acirc;tchun s'n'allit en temps siez li<br>
Pour fricachi l'pa&icirc;sson qu'il avait p&ecirc;tchi,<br>
Parce qu'i' 'tait grand temps de d&egrave;sjun&eacute;<br>
Et racont&eacute; s'n'histou&egrave;the ch&acirc;tchun siez s&eacute;.<br>
Opr&egrave;s que j'e&ucirc;mes touos bein d&egrave;sjun&egrave;t<br>
J'pensi i' faout qui y'ait tchique chose de fait.<br>
Tchiqu'un s'en fut t&eacute;l&eacute;phone &egrave;s Haoutes Crou&egrave;s<br>
Pour sav&eacute; si la b&eacute;risse qui nos av&eacute; si bein jou&egrave;s<br>
Ayait t&egrave;t veue dans les routes ou dans les pr&egrave;s.<br>
Mais coumme i' r'vint sans nouvelles,<br>
H&eacute;las! pens&icirc;mes, tchesque j'allons faithe.<br>
Ch'n'est pas qu'la jument sait d'grand valeur,<br>
Car oul' est vieille et pas d'eune fine couleur.<br>
Mais ou'l avait eunne grais s&ucirc;s l'dos<br>
I' fallait bein d&eacute;cid&eacute; d'faithe tchique chose.<br>
Nos v'l&agrave; daeux all&eacute; en bike jusqu'&agrave; la Rocque,<br>
Pour vei, s'il avaient veu not' Cocotte,<br>
Mais opr&egrave;s avait d'mand&eacute; &agrave; quat' maisons,<br>
Je n'p&ucirc;mes pas en av&eacute; aoutchunnes raisons.<br>
Enfin nos v'l&agrave; siez notre anmin d'<a href="st_cliement.html">St. Cli&eacute;ment</a><br>
Qui nos dounni hardi d'encouthagement,<br>
J'vos dis: l&eacute; p&ucirc;s aisi de la r'trouv&eacute;,<br>
Ch'est d'mettre une annonce s&ucirc;s l'<I>Post</I> d'as&egrave;s s&eacute;.<br>
Nos v'la hors par la grand route de St. Cliement<br>
Veis si tchiqu'un aithaient ou&iuml; p&agrave;sl&eacute; d'la jument<br>
I' nos dirent qu'oul av&eacute; t&egrave;t veue &agrave; Samar&egrave;s,<br>
Nos v'l&agrave; bons, je k'menchions a av&eacute; l'frais.<br>
J'continu&icirc;mes not' route par la gran' Ch&eacute;thi&egrave;the<br>
Pensant d'nos z'n'all&eacute; faithe de belles affaithes,<br>
Mais rein du tout, nos v'l&agrave; hors au Dicq<br>
Et l&agrave; i'cr&ucirc;mes de la vei, &agrave; vr&egrave;tchi.<br>
Nos r'vel&agrave; hors siez un anmin d'Bagot,<br>
Pour sav&eacute; si la b&eacute;risse nvait t&egrave;t veut au trot,<br>
I' nos dis, opr&egrave;s y'avait cont&egrave;t not' painne,<br>
Oul a p't'&ecirc;tre t&egrave;t veue par tchique polismainne.<br>
Nos en all&icirc;mes en ville siez un Chantyni, enfin<br>
Qu'est en toutes mani&egrave;thes un bouan anmin,<br>
Il est tr&eacute;jois pr&egrave;s &agrave; vos faithe pia&icirc;si,<br>
Mais i' n'faout pas &egrave;spreuv&eacute; &agrave; s'fichi li.<br>
Et i' t&eacute;l&eacute;ph&ocirc;ni pour sav&eacute; si un bobby la vi.<br>
Mais i' n'en avait pas veu rein ni ou&iuml;-p&acirc;sl&eacute;,<br>
Et d'maimme j'pens&icirc;mes qu'il 'tait temps d'fil&eacute;.<br>
Ne v'l&agrave; man parchounnyi qui s'en alli,<br>
M'disant qu'il avait besoin d'all&eacute; par le marchi.<br>
Dans chu 'temps l&agrave; i' 'tait heuthe de din&eacute;,<br>
Et j'n'avais pas grand temps d'm'arr&ecirc;t&eacute;.<br>
Mais j'vit un janne houme qui fait d's'affaithes<br>
Pour l'i dithe tout chein qui fallait faithe.<br>
Enfin je m'en r'vins par Queen's Road<br>
En pensant a bein des ch&ocirc;ses,<br>
Et d&egrave;s que j'fut ramont&egrave;t, opr&egrave;s av&eacute; bein su&egrave;t,<br>
J'rencontri moussieu D&eacute;put&eacute; d'la Trin't&eacute;t.<br>
J'm'arr&egrave;ti pour de la jument y'en p&acirc;sl&eacute;,<br>
Mais j'fut surprins de veis qu'il sav&eacute;.<br>
Me r'vela hors bouan rond s&ucirc;s la bike,<br>
H&eacute;las! je n'pathaissais pas bein bright,<br>
D&egrave;s que j'fut arriv&egrave;t aupr&egrave;s Sion,<br>
J'entendit tchique chose de bon,<br>
La jument a t&egrave;t veue &agrave; quat' heuthes et d'mie,<br>
Dans l's'alentours de la Hougue Bie.<br>
A la fin l&eacute; v'l&agrave; r'arriv&egrave;t &agrave; la Trin't&egrave;t,<br>
J'vos garantis qu&eacute; j'tais bein lass&egrave;t.<br>
Et d&egrave;s que i'fut d'vall&eacute;, ou' s'en vint en riant,<br>
M&eacute; dithe que la jument &eacute;t&eacute; ertrouv&eacute;e &agrave; Maufant<br>
Et comment qu't'est v'nue &agrave; l'sav&eacute;,<br>
Par un va&icirc;sin qui veint justement d'arriv&eacute;.<br>
J'men fut tout d'un coup siez li l'trouv&eacute;,<br>
L'&icirc; d'mand&eacute; l'pia&icirc;si de t&eacute;l&eacute;ph&ocirc;n&eacute;<br>
Eu Ville et &agrave; notr' anmin d'St. Cli&eacute;ment<br>
De n'l&ucirc;s ja&icirc;nn&eacute; pas d'aoutre d&eacute; la jument.<br>
J'men r'vins siez nous et m'assi&eacute;vit &agrave; la tablle,<br>
H&eacute;las! j'dis, n&eacute; v'l&agrave; t-i' eunne bouanne job.<br>
Opr&egrave;s av&eacute; bein din&eacute;, j'dis au domestique,<br>
Quand tu s'sas ervenu d'la boutique,<br>
Tu'ithas cherchi la Cocotte &agrave; Maufant,<br>
Et, ma fingre, i' n'fut pas trop longtemps.<br>
M&eacute; v'l&agrave; hors en ville ermen&eacute; l'aoutre jument,<br>
Etant termi&eacute; ovec notre anmin d'St. Cli&eacute;ment.<br>
H&eacute;las, not' p&eacute;que nos a cou&ocirc;t&egrave;t bein chi,<br>
Mais j'ta&icirc;mes oquo bein de n'ervenin pas &agrave; pi.<br>
An lieu d'av&eacute; t&egrave;t jusqu'&agrave; la Rocque p&ecirc;tchi,<br>
J'&eacute;thaimes fait m&ucirc;s d'all&eacute; en acat&eacute; au marchi.<br>
Et &agrave; touos les siens qui nos ont aidji<br>
Je n'pouvons sinon qu'lus dithe merci.<br>
<p>
-<br>
<p>
M&eacute; v'l&agrave; enfin fini de m'n'histou&egrave;the,<br>
Opr&egrave;s av&eacute; pr&icirc;ns eun p'tit d'temps &agrave; la faithe.<br>
J'cr&eacute; bein qu'ou n'manquethez pas d'en rithe,<br>
Mais ou n'veindrez pas m&eacute; l'dithe.<br>
I' m'est v'nu &agrave; l'id&egrave;e d'l'&egrave;scrithe en j&egrave;rriais<br>
Sachant qu'ou z'aimais bein le vi&egrave;r patouais.<br>
Et &agrave; touos m&eacute; z'anmins de not' petit J&egrave;rri,<br>
J'vos r'qu&eacute;mande d'all&eacute; au marchi p&ecirc;tchi.<br>
<p>
&nbsp;<p>
<I>IUN DES ONZE<p></I>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="paissons.html">Les pa&icirc;ssons en J&egrave;rriais</a><p>
<li><a href="molly.html">Vos plia&icirc;t-i' du pa&icirc;sson?</a><p>
<li><a href="grevevoc.html">Sus la gr&egrave;ve en J&egrave;rriais</a><p>
<li><a href="bainis.html">La P&ecirc;que pour les ba&icirc;nis et vlicots</a><p>
<li><a href="lanchon.html">Du Lanchon</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
<li><a href="amlan.html">La P&ecirc;que, ou l'Amour et pis l'Lanchon</a><p>
<li><a href="greveaulanchon.html">La Gr&egrave;ve au Lanchon</a><p>
<li><a href="cahouain_lanchon.html">L&eacute; Caouain va au lanchon</a><p>
<li><a href="cahouain_lanchon2.html">L&eacute; Caouain au lanchon</a><p>
<li><a href="bainis_aventuthes.html">Les Aventuthes des P&ecirc;tcheurs d&eacute; Ba&icirc;nis</a><p>
<li><a href="esmanchots.html">&Egrave;s Manchots</a><p>
<li> <a href="episode.html">Eunne Episode</a><p>
<li><a href="ormers.html">Un Fricot d'Orm&egrave;rs</a><p>
<li><a href="manchots.html">Des manchots</a><p>
<li><a href="omelettebainis.html">Eune Omelette &egrave;s Ba&icirc;nis</a><p>
<li><a href="ormers2.html">D's orm&egrave;rs &ecirc;tchuiv&eacute;s</a><p>
<li><a href="basse.html">A basse-iaue</a><p>

<li><a href="1000maquthe.html">J't'aime mille fais mus qu'man maqu'th&eacute;</a><p>
<li><a href="bisson_large.html">Mess Bisson au large!</a><p>
<li><a href="pmbagnie.html">Ph'lip veur s'bagni&eacute;</a><p>
<li><A HREF="la_trinnete.html">La Trinnet&eacute;</A><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
