<HTML>
<HEAD>
<TITLE>La Slovaquie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Slovaquie</h2></font></center><p>

La Slovaquie est un pays en <a href="urope2.html">&Ucirc;rope</a>. Ch'est iun des membres d&eacute; l'Unnion &Ucirc;rop&eacute;enne. Sa capitale est Bratislava.<p>

L&eacute; t&egrave;rritouaithe d'la Slovaquie d'achteu fut settl&eacute; par des Slaves d'vi&egrave;rs l&eacute; ch&icirc;ntchi&egrave;me si&egrave;cl'ye. Au neuvi&egrave;me si&egrave;cl'ye chu t&egrave;rritouaithe s'trouvit au tchoeu d'l'Empithe d'la Moravie et la Chr&ecirc;tchienn't&eacute; fut &ecirc;tablyie par les Saints Cyrille et M&eacute;thode. Quand ch't' Empithe tchit au dgi&ecirc;xi&egrave;me si&egrave;cl'ye, les Hongriens pr&icirc;ntent du t&egrave;rrain et du onzi&egrave;me si&egrave;cl'ye la Slovaque 'tait partie du Rouoyaume d'Hongrie. Bratislava (en Hongrien: Poszony) d&eacute;v&icirc;nt la capitale du rouoyaume en 1536.<p>

Quand l'Empithe d'Autriche-Hongrie fut &ecirc;tablyie en 1867, les Hongriens &icirc;ntroduis&icirc;tent eune politique d&eacute; Magyaris&acirc;tion et la langue Slovaque fut d&ecirc;couothagie.<p>

En 1918, les Slovaques fond&icirc;tent un &ecirc;tat en c'mun auve les Tch&egrave;ques - la Tch&eacute;coslovaquie ou la Tch&eacute;co-Slovaquie. Coumme ch'est pouor la tchestchion du tithet dans l'nom, les Slovaques n&eacute; f&ucirc;tent janmais tout &agrave; fait satisfaits auve l&eacute; gouv&egrave;rn&eacute;ment d&eacute; s&eacute; dans chutte r&eacute;publyique. Quand l'Accord d&eacute; Munich &ecirc;lopit la Tch&eacute;coslovaquie en 1938 les Slovaques pr&icirc;nt la chance d'aver un pays &agrave; ieux mais ch'tait raique un &ecirc;tat-poupette des Nazis.<p>

Aupr&egrave;s la Deuxi&egrave;me Dg&egrave;rre Mondiale, la Tch&eacute;coslovaquie fut r'form&eacute;e mais la Slovaquie p&egrave;rdit la Ruth&eacute;nie tch'est achteu en Ukra&icirc;ne. En 1948 un co d'&ecirc;tat &icirc;nstallit les commeunistes au pouv&eacute;.<p>

&Agrave; la siette du R'nouve d'Prague, la Tch&eacute;coslovaquie fut changie formellement en f&eacute;d&eacute;th&acirc;tion - mais l'pouv&eacute; 'tait acouo central&icirc;s&eacute; siez les commeunistes - et la Slovaquie d'v&icirc;nt la R&eacute;publyique Socialiste Slovaque.<p>

La R&eacute;volution d&eacute; Vlous en 1989 r'donnit la d&eacute;mocratie au pays, mais des diff&eacute;thences d'avis entr&eacute; les Tch&egrave;ques et les Slovaques (et l'&egrave;rtou d'la sou&ocirc;-d&icirc;sante dg&egrave;rre du tithet - la Tch&eacute;coslovaquie ou la Tch&eacute;co-Slovaquie) et les diff&eacute;thentes politiques n&eacute;cessaithes pouor l's &ecirc;conomies des deux pays m'n&icirc;tent &agrave; la s'path&acirc;tion. L&eacute; sou&ocirc;-d&icirc;sant D&ecirc;mathiage d&eacute; Vlous pr&icirc;nt pliaiche au Tchu d'l'An 1992.<p>

<i><font size="-1">(pr&icirc;ns d'la <a href="http://nrm.wikipedia.org/">Ouitchip&eacute;die en Nouormand</a> et fait s&egrave;rvi atout la licence <a href="http://www.gnu.org/copyleft/fdl.html">GFDL</a>) </font></i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="urope.html">Les pays d'l'&Ucirc;rope en J&egrave;rriais</a><p>
<li><a href="urope_carte.html">L'&Ucirc;rope</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
