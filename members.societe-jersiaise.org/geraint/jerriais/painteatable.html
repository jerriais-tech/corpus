<HTML>

<!-- Mirrored from members.societe-jersiaise.org/geraint/jerriais/painteatable.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
<HEAD>
<TITLE>A Tea Table Conversation</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Tea Table Conversation</h2></font></center><p>

  Eh bin! Etes ous contents au mains, d'chu coup? que j'dis a Sam R'non, tch&eacute;tait v'nu bethe du t&eacute;e ov nous apr&egrave;s la grande Reunion d'Sam'di, l'affaithe a t'alle touon&eacute; a votr' gout?<br/>
  <br/>
  &quot;Magnifique! qui r&egrave;spounni, en fouorant la maintchi d'eunne beurr&eacute;e de g'l&eacute;e dans sa bouoche; je l'vos avons rouol&eacute;s a pliatte couotuthe! Les v'la tchuits pour longtemps.&quot;<br/>
  <br/>
  Escraz&eacute;s, p't'etre, je n'dit pas, Sam: mais pas tu&eacute;s! ou r'ouithez pasl&eacute; d'ieux l'ann&eacute;e tchi vint! Dis que j'te l'dit.<br/>
  <br/>
  Sam. Tchi viv'ra verra! Mais m'dithas tu tch&egrave;s qui les pous'linne, les sou&eacute;-disant reformateurs? Tch&egrave;s qu'y'a qui n'va pon bin? et tch&egrave;s qu'is ont a rouabli&eacute; contre le Coumiti d'Messieux qui prend si bouan soin d'nos affaithes sans qu'j'aions eunne mis d'embaras?<br/>
  <br/>
  M&eacute;. Mais ch'est just&eacute;ment ch'la - aide t&eacute; d'un morc&eacute; d'g&acirc;che. Lonore, passe la g&acirc;che a Sam! - qui les fait anglyi, a ch'que j'en comprends! I' voudraient av&eacute; l'drou&eacute;t d'chou&ecirc;si l'&ecirc;stchipage de lus navithe; et disent qu'ch'est honteux que siez chents membres s'aient souos la tutelle d'un coupl'ye d'douzaines.<br/>
  <br/>
  Sam. Mais pis que j'te dit - eunne tchul'l&eacute;e d'chucre, si vos pliait Missis Pain - qu'chutte poignie d'Messieux qui paient un louis sont pouoris d'capacit&eacute;, et qu'ch'est pon entou pour lus avantage a ieux m&ecirc;mes qui travallent - ils y sont hort de pouchette!<br/>
  <br/>
  M&eacute;. Tu cr&eacute; cheunna? J'ai pourtant qui dithe qui' s'ent' noumment juges, t&eacute; anniet, m&eacute; la prechenne fais, qui' s'ent' mettent du Herd Book, qui n'y'a qu'yeux sus touos les Coumit&eacute;e; et qu'lus b&ecirc;tes sont tr&eacute;jous pus souvent Highly qu'les siennes du peltas!<br/>
  <br/>
  Sam. Douoch'ment, douoch'ment! N'y'a pas d'peltas dans la Soci&eacute;t&eacute; Royale; n'y'a qu'des buzards - deux d'gouts lait s'ou pliez, Miss Pain - Tout est bin, j'te dis, sinon qu'j'avons perdu l'miyeu Pr&eacute;sident qu'jommais d'ma vie n'aie veu! Ch'la, par exemplye, est la pi&eacute;the djob qui pouvait s'arriv&eacute;!<br/>
  <br/>
  M&eacute;. V'la tchi vos sert bin! Mais. Mais, dis-m&eacute; - mange don! tu n'mange pas! - Pourtchi qu'ou r'avez noum&eacute; un Recteu? J'pensais qu'ous 'taites 'fed up' la d'sus.<br/>
  <br/>
  Sam. N'te g&ecirc;ne pas! Y'en a pus d'eunne sorte! Ch'tinchin est d'la bouonne, et sait compt&eacute;!<br/>
  <br/>
  M&eacute;. All right! Mais m&ecirc;fious! Les perdant d'anni&eacute;t n'sont pon morts, i' i'en faut! I' s'en vont rumin&eacute; tout l'&ecirc;st&eacute;; et' l'hiv&eacute; tchi vint...d&egrave;scampe man vi!<br/>
  <br/>
  Lonore. Tchi fonne! Si j'en 'tais, d'la Royale, l'ann&eacute;e tchi vint, j'&eacute;thais un tas d'motos et d'bus, pour amn&eacute; en ville les siens qui sont trop piercheurs pour de d&egrave;srangi. Y'&eacute;thais du feu d'satchi!... et m&eacute;, j'aime tant la calheu.<br/>
  <br/>
  Sam. H&eacute;, mais, che'st eunne id&eacute;e, chette la! Faudra qu'j'en pasle a nos gens. Nous &eacute;thait l'Meetinne dans l'Pavilon ou siex Marks. Pour un couplye d'Louis d'frais, par paraisse, nous en verrait la coue!<br/>
  <br/>
  M&eacute;. N'nos &ecirc;slourde don pon Lonore! Et veur tu bin n'pas met' tant de gl&eacute;e sus ta beurr&eacute;e! ou viyis, que j'dis a Sam, en m'd&egrave;stouonant d'san bord, j'allouons a Lonore de metr' d'la gl&eacute;e sus sa beurr&eacute; d'beurre quand y'a d'la compognyie; et oul en douothe des deux bords). Mais, dis m&eacute;, Sam; tch&egrave;s qui fait qu'ou n'avez pon dounn&eacute; autchun post au conon? Ou counaissiz pour-[...]<br/>
  <br/>
  Sam. Vethe! J'les counaissons! Mais il est temps que j'men aille siez nous; nos gens s'en vont cr&eacute;the qu&eacute; j'sis &egrave;sdj&eacute;th&eacute;.<br/>
  <br/>
  Quand Sam fut hort, j'allumi ma pipe, et j'me mins a rumin&eacute; sus l's'affaithes de tchi j'avaimes pasl&eacute;. Et eunne drole d'id&eacute;e m'vint. Mettons, que j'me dit &agrave; m&eacute; m&ecirc;me, mettons qu'pour eunne caude ou eunne autre, persounne ne souscrivthait un louis l'ann&eacute; tchi vint! Pas &quot;d'pound&quot; members, don, pas d'juges, pas d'Coumit&eacute;s! L'Pr&eacute;sident en l'Secretaithe rest&eacute;thaient touos seurs pour faithe a lus id&eacute;e! Y'&eacute;thait l&agrave; eunne dr&ocirc;le de situation, dites!<br/>
  <br/>
<i>  <a href="brambilo.html">Piteur Pain</a><br/>
  The Morning News 19/12/1913<br/></i>
  <br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painindignant.html">Why Missis Pain got indignant</a><p>

<li><a href="painherdbook.html">Mister Pain Betrays Herd Book Secrets</a><p>
<li><a href="painbullshow.html">Piteur reports on the bull show</a><p>
<li><a href="painfeast.html">After the Feast</a><p>
<li><a href="painconduct.html">Most Reprehensible Conduct of Our Employe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painteatable.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
</HTML>

