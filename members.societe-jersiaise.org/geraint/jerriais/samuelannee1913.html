<HTML>

<!-- Mirrored from members.societe-jersiaise.org/geraint/jerriais/samuelannee1913.html by HTTrack Website Copier/3.x [XR&CO'2014], Tue, 15 Jul 2025 13:54:52 GMT -->
<HEAD>
<TITLE>J'vos souhait' eunne Bouanne Ann&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'vos souhait' eunne Bouanne Ann&eacute;e</h2></font></center><p>

L'Editeur me dit comme cheunna, l'aut' s&eacute;, en m'dounnant man Nou&eacute; - eune pouque &agrave; p&eacute;tuthe pliennes de chataignes mucres (y sont toutes mucres, ch't'ann&eacute;e) qu'il avait yeu en &egrave;schange d'un abon'ment &agrave; la gazette - y m'dit coumme cheuna, en s'renv&eacute;rtchant dans sans fauteuil. &quot;J't&eacute; souhait' eunne Bouonne Ann&eacute;e, man fiston, (si seulent y p&acirc;slait d'hauchi mes gages un p'tit mio). Bouonne sant&eacute; (faudrait pou&eacute; aff&ocirc;rd&eacute; pus viande que j'n'en mange, pour cheunna) et l'Paradis &agrave; la fin d'tes jours&quot; (mes chances pour ch'la sont p't-&egrave;tre miyeuthes que les siennes). &quot;As-tu tan crayon?&quot;<br/>
<br/>
J'lis montri l'petit but qui m'restait - y n'en fournit qu'yun par mais - et, apr&egrave;s l'av&eacute; examin&eacute; un mio, et m'av&eacute; r'primand&eacute; viyant que je n'tais pas pus &egrave;con&ocirc;me, et carlchull&eacute; que si tou&ocirc;s les crayons qu'j'ai &ucirc;s&eacute; d'pis que j'sis ichin 'taient mins but-&agrave;-but, yen &eacute;thait assez pour faithe tre&icirc;s fais l'tou du Vier Marchi; y m'dit qu'y'en r&eacute;stait assez pour &egrave;scrithe ch'qui voulait. &quot;Tu t'en vas t'n'all&eacute; &agrave; haut, dans la mansarde ou-es qu&eacute; j'gardons les viers r'chus et la cage au <a href="gwdec.html">Caouain</a>, prend hardi d'papi, et &egrave;scris nous un articlye sus la Nouvelle Ann&eacute;e!&quot;<br/>
<br/>
<br/>
M'y v'chin don, dans la mansarde assis sus eunne casse &agrave; savon - y'a du cliou - et un bathi &agrave; encre sus bu pour &egrave;scrithe dessus.<br/>
<br/>
J'vos souhait' eunne Bouonne Ann&eacute;e!<br/>
<br/>
Et, comme d'amor, j'vos la souhait' du pain quand ous &eacute;thez faim; des sous dans l'titheux quand y&eacute;tha des comptes &agrave; payi; et du sno quand l'envie d'snoff&eacute; vos prendra! J'vos souhait' tou&ocirc;s vos souhaits! Ch'est-&agrave;-dithe qu'y'&eacute;tha un bieau m&egrave;li-m&egrave;lo si v'la tchi r'r&eacute;alise! Tout l'monde s'ra riche; et n'y'&eacute;tha pus d'pou&ocirc;re gens pour fa&icirc;the le travas! Toutes les filles &eacute;thont des galants; et les siens qui r'vindront d'<a href="terneuvi.html">Terreneuve</a> hall'ont &agrave; la courte-paille pour sav&eacute; tch&egrave;s qu'empruntra l'amouotheuse &agrave; san cou&ocirc;sin pour all&eacute; &egrave;s Distributions d'Prix. toutes les vaques &egrave;s fermiers &eacute;thont des g'niches; et toutes les siennes qu'ithont au Test gagn'ont la m&eacute;dalle. L's'Am&eacute;thitchins vindront l's'accat&eacute; chi, et ne s'ont pon r'gardant sus les papiers du H.B.<br/>
<br/>
J'vos souhait' eunne sant&eacute; d'f&eacute;!<br/>
<br/>
Ichin, je n'sais trop si j'fais bin! car, s'ou n'&egrave;tes pon malades, tch&egrave;s qui s'en va d&eacute;venin des docteurs? Faudra pens&eacute; a lus trouv&eacute; eunne autre djob.<br/>
<br/>
Tchi fonne, tout d'm&ecirc;me, quand vint l'temps des Souhaits! Nou n'a qu'a les s'm&eacute; a la vol&eacute;e, partout, pour que tout l'monde piesse ramass&eacute; l'sien qui lis convint, et pis... rin! Rin n'se passe pus qu'd'amor! Et nou r'qu&eacute;manche l'ann&eacute;e d'apr&egrave;s.<br/>
<br/>
Mais j'n'ai pas aquo fini de sm&eacute;! Je souhaite que nos <a href="etats.html">Estats</a>, l'Coumit&eacute; d'Instruction, faiche eunne Lou&eacute; pour forchi tout l'monde (sous peine de Cinq Louis d'amende ou travaillyi un an sur les routes) a liethe les gazettes! Tout l'monde pou&ocirc;rrait y'afford&eacute; si man deuxi&egrave;me souhait - que tout l'monde (tout l'monde Jersiais j'veux dithe) sait riche, s'r&eacute;al&icirc;se. J'avais qu&acirc;si pens&eacute; souhait&eacute; qu'la Lou&eacute; s'ait pour les gazettes francaises seulement, mais j'marr&ecirc;te en temps. J'soummes a ch't'heu parchounniers avec le <i>Morning News</i>, et faut qui sait d'avec nous dans la bouonne chance. Ch'n'est pas des richesses que je d'mandons pour nous m&ecirc;mes: ch'est du travas; tout plien d'travas!<br/>
<br/>
Et je souhait qu'au pus t&ocirc;t nou nos dounne le Juge qui nos manque pour faithe not'compte. J'avons drou&egrave;t a douze, n'y'en &agrave; qu'onze, et la puspart de yeux sont asmatiques; n'y'a pas d'plia&icirc;si a s'ent'faithe des proc&eacute;s sou&ocirc;s ch&egrave;s conditions la.<br/>
<br/>
Et coumme y m'reste aquo qu&acirc;si eunne bindgi&eacute; d'souhaits, et qu'men bu d'crayon n'merque pus; j'vos les flianque par la t&ecirc;te, &agrave; brachie!<br/>
<br/>
Attrape! Et si y'un d'vous en attrape qui n'lis convennent pas &quot;swoppez&quot; le avec vot' va&icirc;sin. V'la t'chi n'm&eacute; fait d'rin; et ma djob s'a pus vite finie! J'm'en vais b&egrave;the-du-th&eacute; siez les Pain du <i>Morning News</i>! N'en v'l&agrave; oquo eunne famille a tchi qu'nou pou&ocirc;rrait souhait&eacute; jou&eacute;e! Sans cont&eacute; qu'lus c&eacute;l&egrave;bre Lon&ocirc;re m'fait su&eacute; rin qu'&agrave; la vaie &egrave;sprouv&eacute; a chant&eacute;.<br/>
<br/>
<i><a href="brambilo.html">Samuel</a></i><br/>
<i>La Chronique de Jersey 1/1/1913</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>

<li><a href="painnoue1913.html">Greeting from our Happy Family</a><p>

<li><a href="biloannee1915.html">Un brin en patois</a><p>

<li><a href="sterling.html">Sterling Advice for the Coming Year</a><p>
<li><a href="pmnouvelleannee1956.html">La Nouvelle Ann&eacute;e</a><p>

<li><a href="perfectyear.html">Eune Bouonne Ann&eacute;e</a><p>

<li><a href="nouvelleanneejp.html">En enviant unn' carte d&eacute; souhaits pour la Nouvelle Ann&eacute;e</a><p>

<li><a href="gdfnouvelleannee1972.html">La nouvelle ann&eacute;e</a><p>
<li><a href="pmnewyear.html">New Year Resolutions at Portinfer</a><p>
<li><a href="samuelaffaithe.html">Mauvaise Affaithe</a><p>
<li><a href="samuelnoue1913.html">La g&acirc;zette vos souhait' un bouan Nou&eacute;</a><p>

<li><a href="nouvan.html">Un' Buonn' Nouvelle Ann&eacute;e</a><p>
<li><a href="nouvan2.html">Le Nouvel An</a><p>
<li><a href="nouvan3.html">La Nouvelle Ann&eacute;e</a><p>
<li><a href="nouvan4.html">La Nouvelle Ann&eacute;e</a><p>
<li><a href="nouvanpl.html">La Nouvelle Ann&egrave;e</a><p>
<li><a href="pmresolutions.html">Bouonnes r&eacute;solutions</a><p>
<li><a href="findannee.html">Fin d'ann&egrave;e</a><p>
<li><a href="pourlenouvelan.html">Pour le Nouvel An</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="resol.html">R&ecirc;solutions</a><p>
<li><a href="predictions1911.html">Pr&eacute;dictions pour dziexs-neu' chents onze</a><p>
<li><a href="prophete.html">Coumment qu'Elie a touann&egrave; proph&egrave;te</a><p>
<li><a href="jftu.html">J.F.(T.)U. Ltd.</a><p>
<li><a href="nouvelan.html">L&eacute; Caouain au Nouvel An</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/samuelannee1913.html by HTTrack Website Copier/3.x [XR&CO'2014], Tue, 15 Jul 2025 13:54:52 GMT -->
</HTML>

