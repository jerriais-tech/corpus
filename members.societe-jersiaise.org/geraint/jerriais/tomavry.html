<HTML>

<!-- Mirrored from members.societe-jersiaise.org/geraint/jerriais/tomavry.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
<HEAD>
<TITLE>L'Engagement &agrave; Tom Avry </TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Engagement &agrave; Tom Avry </h2>
(d&eacute; la Pierre d&eacute; Bouais)</font></center><p>
<br/>

<i>L'oncl'ye Ph'lip et la tante Betsy rencontrent un troup&eacute; d&eacute; jannes gens, filles et gar&ccedil;ons:- y'i&agrave; Bella, Janet, Elvina, et Susie; Sam, Jimce, Frainck, et Nicless, (qu'a unn' Gazette &agrave; la main)</i><br/>
<br/>

<table cellspacing="2" cellpadding="5" border="0" width="100%">
  <tr>
    <td valign="top">
      <b>
        L'oncl'ye
      </b>
    </td>
    <td valign="top">
      Ah, vos v'l&agrave;, jannes gens, j&eacute; sis bein a&icirc;se d&eacute; vos vais; <i>(ergardant Bella et Janet)</i> Bon, tch'est qu'ou z'av&egrave;z vos deux? Ou n'paraissis pon &ecirc;tre dans vos cannettes...
    </td>
  </tr>
  <tr>
    <td valign="top">
      <b>
        La tante
      </b>
    </td>
    <td valign="top">
      Bein se&ucirc;re qu'i l'ont entendu les nouvelles d&eacute; l'engagement &agrave; Tom, et chounna lus a fait d&egrave;spi&egrave;t...
    </td>
  </tr>
  <tr>
    <td valign="top">
      <b>
        Bella
      </b>
    </td>
    <td valign="top">
     <i> (l&eacute; n&egrave;z en l'air) </i>L'Engagement &agrave; Tom? tchi tom?
    </td>
  </tr>
  <tr>
    <td valign="top">
      <b>
        La tante
      </b>
    </td>
    <td valign="top">
      Mais au janne Tom Avry, d&eacute; la &quot;Pi&egrave;rre d&eacute; Bouais&quot;.
    </td>
  </tr>
  <tr>
    <td valign="top">
      <b>
        Janet
      </b>
    </td>
    <td valign="top">
    <i>  (l&eacute; n&egrave;z en l'air &eacute;tout)</i> Vra&icirc;ment, j'en soummes bein en peine!
    </td>
  </tr>
  <tr>
    <td valign="top">
      <b>
        Bella
      </b>
    </td>
    <td valign="top">
      Coumme si l'engagement d'un pareil obj&egrave;t s'n'allait nos g&ecirc;ner!
    </td>
  </tr>
  <tr>
    <td valign="top">
      <b>
        La tante
      </b>
    </td>
    <td valign="top">
      Pourtant, nou m'avait dit qu'ou l'y fa&icirc;saites toutes les deux les doux yieux!
    </td>
  </tr>
  <tr>
    <td valign="top">
      <b>
        Janet,<br/> Bella
      </b>
    </td>
    <td valign="top">
      Qu&eacute;mment! Nous!
    </td>
  </tr>
  <tr>
    <td valign="top">
      <b>
        L'oncl'ye
      </b>
    </td>
    <td valign="top">
      Mais ou sav&egrave;z bein qu&eacute; ch'est un brave gar&ccedil;on qu&eacute; Tom et qu'i l'a un bia&ucirc; prospet d&eacute;vant li.
    </td>
  </tr>
  <tr>
    <td valign="top">
      <b>
        Nicless
      </b>
    </td>
    <td valign="top">
     <i> (jouant du poing, tappant du pid et criyiant si ha&ucirc;t qu'i l'en fait tr&eacute;sa&ucirc;ter la tante Betsy)</i> J&eacute; voudrais bein l&eacute; vais pendu, m&eacute;; voire, pendu, pendu, pendu, l&eacute; vilain embli&egrave;me qu'i l'est!
    </td>
  </tr>
  <tr>
    <td valign="top">
      <b>
        L'oncl'ye
      </b>
    </td>
    <td valign="top">
     <i> (Tout surprins)</i> Qu&eacute;mment, qu&eacute;mment! tu vaudrais vais l&eacute; pou&ocirc;re Tom pendu! est-che a ca&ucirc;se d&eacute; s'n'engagement?
    </td>
  </tr>
  <tr>
    <td valign="top">
      <b>
        Nicless
      </b>
    </td>
    <td valign="top">
      J&eacute; m'g&ecirc;ne bein d&eacute; vos Tom, m&eacute;! Ch'est du fripon d&eacute; Kaiseur qu&eacute; j'p&acirc;sle, du Kaiseur, Kaiseur, Kaiseur!
    </td>
  </tr>
  <tr>
    <td valign="top">
      <b>
        Jimce
      </b>
    </td>
    <td valign="top">
      <i>(&agrave; Nicless) </i>Allons, allons, n&eacute; t'excite pas man vieux; ou viyis, bouann's gens, i n'fa&ucirc;t pon prendre avis a tout chein qu&eacute; Nicless dit. Ch'est d&eacute; d'pis la guerre qu'i veint dans ch&egrave;t &ecirc;stat-la. I l'a tr&eacute;jous l&eacute; n&egrave;z coul&egrave; dans les Gazettes, et les r'cits d'h&ocirc;rreurs qu'i lyi&egrave;t y'iont tou&ocirc;n&egrave; un mio l&eacute; cherv&egrave; a l'arbours, et pis chein qui l'a perdu ch'est d'aver 'tait renvi&egrave; d'Irlande ou&egrave;qu'il 'tait ov l&eacute; Contingent - &agrave; ca&ucirc;se d&eacute; san grand app&eacute;tit et d&eacute; sa ronfli&eacute;rie la ni&egrave;t - ch'tait pus qu&eacute; l'Gouvern&eacute;ment n'pouvait endurer!
    </td>
  </tr>
  <tr>
    <td valign="top">
      <b>
        La Tante
      </b>
    </td>
    <td valign="top">
      Mais... v'l&agrave; tchi n'emp&ecirc;che pas qu&eacute; l&eacute; panf&ecirc;que m'a qu&acirc;siment tou&ocirc;n&eacute; les sens!... Enfin, Elvina, t&eacute; qui counnais si bein l'amou&ocirc;reuse &agrave; Tom, dit nous tchi sorte d&eacute; filliette qu&eacute; ch'est.
    </td>
  </tr>
  <tr>
    <td valign="top">
      <b>
        Elvina
      </b>
    </td>
    <td valign="top">
      Oui dji&agrave; la tante, j&eacute; dait bein counna&icirc;tre Herriette Bouannmain des &quot;Ta&ucirc;pini&egrave;res&quot; (ch'est l&eacute; nom d&eacute; la maison) et qu&eacute;mment! j'avons tr&eacute;jous 'tait coumme soeurs, l'yi et m&eacute;. <i>(A Bella et Janet)</i> - Ah, ou n'av&egrave;z pon b&eacute;soin d&eacute; p&agrave;sler d&eacute; l'engagement &agrave; Tom, m&eacute; - j&eacute; n'ai pon 'tait l'y faire la carre coumme vos deux!
    </td>
  </tr>
  <tr>
    <td valign="top">
      <b>
        Sam
      </b>
    </td>
    <td valign="top">
      J&eacute; voudrais bein saver coumm'est qu&eacute; Tom s'est laissi happer, l'i qu'avait tr&eacute;jous peux des filles...
    </td>
  </tr>
  <tr>
    <td valign="top">
      <b>
        Elvina
      </b>
    </td>
    <td valign="top">
      Eh bein, tu vait, ch'tait un p'tit mio coumme chounchin - La m&egrave;re a Tom est unn' si triste couque - Ou d'v&egrave;z en saver tchiq'chose entr&eacute; vous, gar&ccedil;ons? ou z'av&egrave;z tait a la maison du temps des grand' tcherrues.
    </td>
  </tr>
  <tr>
    <td valign="top">
      <b>
        Frainck
      </b>
    </td>
    <td valign="top">
      Voire d'ji&agrave;, vra&icirc;ment! La soupe &eacute;tout tr&eacute;jous fraide et trop sal&egrave;e, et si la viande n'&eacute;tait pon brul&egrave;e, oulle 'tait presqu&eacute; crute, et pour l&eacute; poddin...
    </td>
  </tr>
  <tr>
    <td valign="top">
      <b>
        Nicless
      </b>
    </td>
    <td valign="top">
      <i>(brusqu&eacute;ment) </i>S'i l'fait, bein arro&ucirc;s&egrave; partout ov d&eacute; la parafinne et qu&eacute; nou s'y mettrait l&eacute; feu...
    </td>
  </tr>
  <tr>
    <td valign="top">
      <b>
        Frainck
      </b>
    </td>
    <td valign="top">
      Tch'est qu'tu nos contes l&agrave;? Arrouser du poddin ov d&eacute; la paraffinne?...
    </td>
  </tr>
  <tr>
    <td valign="top">
      <b>
        Nicless
      </b>
    </td>
    <td valign="top">
      M&eacute;, j&eacute; n'p&acirc;sle pas d'poddins! je pasle du Kaiseur, du Kaiseur d&eacute; Prusse, comprenn'ous?
    </td>
  </tr>
  <tr>
    <td valign="top">
      <b>
        Jimce
      </b>
    </td>
    <td valign="top">
      Voire, voire, man Nicless, j&eacute; l'savons bein, mais n&eacute; nos emb&acirc;t&eacute; pon d'a&ucirc;tre, entends tu? Continue Elvina...
    </td>
  </tr>
  <tr>
    <td valign="top">
      <b>
        Elvina
      </b>
    </td>
    <td valign="top">
      Eh bein, coumme j&eacute; vos l'disais, Missis Avry est unn' bein triste couque: ses g&acirc;ches sont tr&eacute;jous al&icirc;t&egrave;es, quand ou fait du p&acirc;t&egrave; la cr&ocirc;te en est dure coumme des s'melles d&eacute; chavette, et tout chein qu'ou fait a tr&eacute;jous un go&ucirc;t amierti manque d'y mettre ass&egrave;z d'chucre - Et pourtant Tom a&icirc;me bein l&eacute; chucre, car j&eacute; l'avons veu, Herriette et me, a nos th&eacute;es d'chapelle en mettre ou quatre lopins dans sa tasse &agrave; la fais...
    </td>
  </tr>
  <tr>
    <td valign="top">
      <b>
        Frainck
      </b>
    </td>
    <td valign="top">
      Tom a tr&eacute;jous 'tait pour les dou&ocirc;chin'nies! I l'tait dans not' classe &agrave; l'<a href="ecoledudinmanche.html">Escole du Dimanche</a>, et quand v'nait l&eacute; temps des Examens, i n'yien avait pas yieun &agrave; l'battre pour chuchis des peupermeint! i l'en avait les pa&ucirc;tes pliennes!
    </td>
  </tr>
  <tr>
    <td valign="top">
      <b>
        Bella
      </b>
    </td>
    <td valign="top">
      Et i n'en &eacute;vait pas seulaement pass&egrave; unn' p&eacute;tite poignie &egrave;s filles!
    </td>
  </tr>
  <tr>
    <td valign="top">
      <b>
        Elvina
      </b>
    </td>
    <td valign="top">
      Coumme chounna, i l'est bein a&icirc;si d&eacute; d'vinner qu&eacute; ch&eacute; n'est pon &agrave; la &quot;Pierre d&eacute; Bouais&quot; qu'i fa&ucirc;t aller pour &ecirc;tre bein rigal&egrave;s...
    </td>
  </tr>
  <tr>
    <td valign="top">
      <b>
        Nicless
      </b>
    </td>
    <td valign="top">
      Etre bein rigal&egrave;s! Est-che nos pou&ocirc;res gens tchi sont prisounniers en All'magne tchi sont rigal&egrave;s ov du rou&ocirc;ge h&eacute;reng a mangi tout cru? Ch'est pus-t&ocirc;t les gros trop pliens d&eacute; <a href="cahouainpows.html">Boches tchi sont ichin &egrave;s Blianches Banques</a> qui sont rigal&egrave;s! J'ai ou&iuml; dire qu&eacute; ch&egrave;s rein-tchi-vaille l&agrave; goudallent entr&eacute; yieux, pus d&eacute; quatre chents pots d&eacute; lait doux par jour!
    </td>
  </tr>
  <tr>
    <td valign="top">
      <b>
        Jimce
      </b>
    </td>
    <td valign="top">
      Allons, lyi&egrave;t don ta Gazette, t&eacute; Nicless, et porte nous r'pos, j't'en prie...
    </td>
  </tr>
  <tr>
    <td valign="top">
      <b>
        Elvina
      </b>
    </td>
    <td valign="top">
      Siez Herriette, i y'i&agrave; tr&eacute;jous bouanne tabl'ye, oull' est si a&ucirc;faite, car oull' a 'tait apprendre a faire un tas d&eacute; bouan fricots, sans p&acirc;sler d&eacute; la p&acirc;tich'rie &agrave; l'Esc&ocirc;le Technique en Ville.. la chenne qu'est tout pr&egrave;s d&eacute; l'Office du Gaz, ou sav&egrave;z sinon d&eacute; l'autre bord du pav&egrave;. Tu l'as veue l&agrave;, t&eacute; Susie, as-tu pon 'tait dans la m&ecirc;me classe qu'Herriette?
    </td>
  </tr>
  <tr>
    <td valign="top">
      <b>
        Susie
      </b>
    </td>
    <td valign="top">
      Mais oui, dame, et ch'est qu'ou s'en d&egrave;shallait bein... Ou g&acirc;gnit un certificat pour l&eacute; millyieu p&acirc;t&egrave; a cr&ocirc;te boursouffli&egrave;e, et pour les galettes faites ov du self ra&icirc;sin' et du lait caillyi, sans p&acirc;sler d'un H.C. pour sa fricash'rie d&eacute; sa&ucirc;ciches.
    </td>
  </tr>
  <tr>
    <td valign="top">
      <b>
        Nicless
      </b>
    </td>
    <td valign="top">
      <i>(tout excit&egrave;) </i>Des sa&ucirc;ciches! Av'ous ermertchi, bouan' gens, qu&eacute; d&eacute; d'pis qu&eacute; j'avons tout chu peltas l&agrave; d&eacute; prisounniers &egrave;s Quenn'vais qu&eacute; les sa&ucirc;ciches ont rench&eacute;ri d&eacute; si&egrave;z sous par livre... qu&eacute;...
    </td>
  </tr>
  <tr>
    <td valign="top">
      <b>
        Sam
      </b>
    </td>
    <td valign="top">
      Nicless, Nicless!
    </td>
  </tr>
  <tr>
    <td valign="top">
      <b>
        Nicless
      </b>
    </td>
    <td valign="top">
      <i>(i continue) </i>Voire, qu&eacute; les raves ont mantchi, qu&eacute; les poules ont tchitt&egrave; a pondre, qu&eacute; la caboche est plienne d&eacute; limaches, et... et...
    </td>
  </tr>
  <tr>
    <td valign="top">
      <b>
        Sam
      </b>
    </td>
    <td valign="top">
      J't'en prie, Jimce, fait don Nicless s&eacute; taire, i n'a qu'bec ch&egrave;t' emp&ocirc;tumme l&agrave;!...
    </td>
  </tr>
  <tr>
    <td valign="top">
      <b>
        Frainck
      </b>
    </td>
    <td valign="top">
      Mais coumm'est qu'Tom trouvi qu'Herriette faisait d&eacute; si bouanne p&acirc;tich'rie?
    </td>
  </tr>
  <tr>
    <td valign="top">
      <b>
        Susie
      </b>
    </td>
    <td valign="top">
      Eh bein, ch'tait just&eacute;ment par chance - la filliette lyi m&ecirc;me n'e&ucirc;t rein &agrave; y faire...
    </td>
  </tr>
  <tr>
    <td valign="top">
      <b>
        Bella
      </b>
    </td>
    <td valign="top">
      <i>(d'un air motcheux) </i>Ah, nan, p't'&ecirc;tre bein, la chi&egrave;re innocente!
    </td>
  </tr>
  <tr>
    <td valign="top">
      <b>
        Janet
      </b>
    </td>
    <td valign="top">
      Va-t'en conter chounna &egrave;s cheins qui n'la counnaissent pas, ma Susie!
    </td>
  </tr>
  <tr>
    <td valign="top">
      <b>
        Susie
      </b>
    </td>
    <td valign="top">
      <i>(&acirc;pr&eacute;ment)</i> Ou p&acirc;sl&egrave;z d'm&ecirc;me &agrave; ca&ucirc;se qu'ou z'en &ecirc;tes jalouses, vous! J&eacute; sais bein qu&eacute; Tom s'en fut &egrave;s Ta&ucirc;pinni&egrave;res unn' sair&egrave;e pour cherchi d&eacute; la pliante d&eacute; chours qu&eacute; l&eacute; p&egrave;re Bouanmain y'i'avait promins. I f&icirc;t Tom entrer dans la bouann' tchuisinne pour b&egrave;re unn' fais d'<a href="cidre.html">cidre</a>, et l&eacute; vieux d&icirc;t &agrave; Herriette d&eacute; lus apporter unn' assiett&egrave;e des galettes qu'oull' avait tchui dans la matinn&egrave;e, et v'l&agrave; coumm'est qu&eacute; Tom vint a en gou&ocirc;ter pour la preumi&eacute; fais - J'en sis se&ucirc;re car j'tais l&agrave;, m&eacute;...
    </td>
  </tr>
  <tr>
    <td valign="top">
      <b>
        Bella
      </b>
    </td>
    <td valign="top">
      Etait-che pour vais la fille, ou pour mangi des galettes qu&eacute; Tom r'allait si souvent &egrave;s Ta&ucirc;pinni&egrave;res?
    </td>
  </tr>
  <tr>
    <td valign="top">
      <b>
        Janet
      </b>
    </td>
    <td valign="top">
      Oh ch'tait au c'menchement pour les galettes mais Herriette prennait tr&eacute;jous bouan soin d&eacute; rester ov li quand'y qu'i mangeait... et j'ai ou&iuml; dire qu'oull' en fa&icirc;sait unn' fou&ocirc;n&egrave;e tou&ocirc;s les deux jours, et la flieu' qu'a rench&eacute;ri!
    </td>
  </tr>
  <tr>
    <td valign="top">
      <b>
        La tante
      </b>
    </td>
    <td valign="top">
      Ta&icirc;s'ous, ma&ucirc;vaises langues! Si n'y'iavait qu'&agrave; faire des p&acirc;t&egrave;s ou des galettes pour happer un galant, ou s'r'&ecirc;tes a p&ecirc;tri et a boulangi l&eacute; long des jours, vos deux! Tom nos a cont&egrave; s&eacute; n'affaire - Ch'est un gar&ccedil;on bein modeste d&eacute; sa sorte - il 'tait bein &egrave;sprins d'Herriette, mais pas trop se&ucirc;re si ses parents l&eacute; voudraient pour lus bia&ucirc; fils. Enfin, d&icirc;manche pass&egrave; les deux jannes gens &eacute;taient tou&ocirc;s seurs dans l&eacute; p'tit parleux en d'vant, et les anciens, yieux, dans la tchuisinne, &agrave; s'ca&ucirc;ffer au pid du feu - Allons, Ph'lip, contes lu l'restant, car... m&eacute;... v'l&agrave;... toute... hors d'haleine...
    </td>
  </tr>
  <tr>
    <td valign="top">
      <b>
        L'oncl'ye
      </b>
    </td>
    <td valign="top">
      Eh bein, coumme i n'yi&agrave; qu'un tenvre ch&acirc;chais entre les deux appart&eacute;ments et qu&eacute; &eacute; bouan'houmme entend un mio ferme, Tom dans un temps ou&iuml;t la bouann'femme dire au vieux: &quot;Piesse t'i l'y faire la d'mande anni&egrave;t!&quot; - V'l&agrave; tchi l&eacute; rasse&ucirc;rit, et Tom n'y mantchi pas - I n'sait pon trop bein coumm'est qu'i s'y print, i m'a dit, mais enfin i l'en r'pari, et don, v'la coumme l'engagement s&eacute; f&icirc;t - (i r'garde &agrave; sa montre) Bon, est-che qu'i l'est d&egrave;sja si tard? Allons, Betsy, i l'est temps d&eacute; filer - A la pr&eacute;chaine, filles et gar&ccedil;ons, j'nos entre erverrons p't'&ecirc;tre bein &egrave;s neuches a Tom -
    </td>
  </tr>
  <tr>
    <td valign="top">
      <b>
        
      </b>
    </td>
    <td valign="top">
    <i> (i s'en vont)</i>
    </td>
  </tr>
  <tr>
    <td valign="top">
      <b>
        Bella
      </b>
    </td>
    <td valign="top">
      <i>(ou prend l&eacute; bras a Janet et l'y dit en ritounnant)</i>: J'&eacute;rais bein aver veu l&eacute; Tom quand i f&icirc;t Kiss a s&eacute;n amou&ocirc;reuse pour la pre&ucirc;mi&egrave; fais!...
    </td>
  </tr>
  <tr>
    <td valign="top">
      <b>
        Janet
      </b>
    </td>
    <td valign="top">
      Oh, i n'yi&agrave; qu'&agrave; d'mander si vos la ligoua&icirc;si, l&eacute; grand babeine! Peugh!...
    </td>
  </tr>
  <tr>
    <td valign="top">
      <b>
       
      </b>
    </td>
    <td valign="top">
      <i> (i' s'en vont tous sinon Nicless)</i>
    </td>
  </tr>
  <tr>
    <td valign="top">
      <b>
        Nicless
      </b>
    </td>
    <td valign="top">
     <i> (les r'gardant s'en aller)</i> Et v'l&agrave; du monde tchi s'amusent a p&acirc;sler d'engagements du temps qui va! des engagements! <i>(la col&egrave;re l&eacute; prend, et i l'achiffounne sa Gazette)</i> Ah, si l'inf&acirc;me Kaiseur avait tint &egrave;s siens, i n'yi&eacute;rait pas tant d'mins&egrave;re au jour d'anni&egrave;t. Coumm'est qu'nou s'en va pouver faire un <a href="noue/podin.html">poddin pour Nou&eacute;</a> ov les oeu's, l&eacute; raisin, la corinthe et l's &egrave;spices au prix qu'i' sont! Ah, l&eacute; gueux de Kaiseur, si j'vos l&eacute; t'nais achet'eu, ch'est m&eacute; tchi vos l'y r'dressh'rais bein vite sa c&eacute;l&egrave;bre moustache, allez!...
    </td>
  </tr>
  <tr>
    <td valign="top">
      <b>
      
      </b>
    </td>
    <td valign="top">
    <i>  (i s'en va)</i>
    </td>
  </tr>
</table>



<br/>
<i><a href="picot.html">JP</a><br/>
1915<br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="cahouainpows.html">Caouain et les prisonni&egrave;rs Allemands</a><p>
<li><a href="prussien.html">Le Proc&egrave;s du Prussien</a><p>

<li><a href="mathiage.html">L'amour et l'mathiage en J&egrave;rriais</a><p>
<li><a href="laiesseengagi.html">Laiesse est engagi</a><p>
<li><a href="tchuisinne.html">La tchu&icirc;sinne en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tomavry.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
</HTML>

