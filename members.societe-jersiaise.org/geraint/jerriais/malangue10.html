<HTML>

<!-- Mirrored from members.societe-jersiaise.org/geraint/jerriais/malangue10.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
<HEAD>
<TITLE>Ma langue</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" 
content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma langue</h2></font></center><p>

Quand j'tais mousse, j'p&acirc;lis comme mousse, j'compr&icirc;ns comme mousse, j'pensis comme mousse; mais quand j'sis dev'nu homme, j'ai m&icirc;ns les choses d&eacute; l'&ecirc;fanche &agrave; cot&eacute;.<p>

Ches mots-l&agrave; nos v&icirc;nt d'y a &agrave; peu pr&eacute;s deux milles ans, d'la preunmi&eacute;the lettre d'St. Paul &egrave;s Chretiens d&eacute; l'&eacute;glyise d'Cor&icirc;nth, en Gr&ecirc;ce.<p>

Pour m&eacute;, quand j'tais mousse y'a &agrave; peu pr&eacute;s ch&icirc;nquante ans, j'p&acirc;lis l'Angliais, j'pensis en Angliais, j'n'compr&icirc;ns qu'l'Angliais.  Dans l'Ouaisn&eacute;, ma belle p'tite carre d&eacute; l'&icirc;le, nou n'ou&iuml;yait janmais un mot d'J&egrave;rriais dans mes jannes jours.  J&eacute; m'&egrave;rsouveins d'aver liu dans iun des vi&egrave;rs Bullet&icirc;ns d&eacute; Quart d'An d&eacute; l'Assembli&eacute;e d'J&egrave;rriais qu'en allant d&eacute; St. Ou&euml;n &agrave; St. Pi&egrave;rre, m&ecirc;me les tchians c'menchaient &agrave; ouasser en Angliais; eh bein, ch'tait certainement d'm&ecirc;me siez-nous.  Quand j'tais mousse, j'n'rappelle pon d'aver ou&iuml; l'J&egrave;rriais<p>

Mais les langues m'&icirc;nt&eacute;r&ecirc;ss&icirc;tent.  Parmi mes m&eacute;mouaithes, i'y avait un jour d'&ecirc;t&eacute;, que mes pathents avaient &icirc;nvit&eacute; d's anm&icirc;ns d'aller passer la seth&eacute;e siez-nous.  J'tais trop janne pour lus joindre, mais j'dgettit par la f'n&ecirc;tre pour vaie l'monde dans lus bieaux habits.  I'y avait eune Fran&ccedil;aise l&agrave;, et j'ou&iuml;yais tchiqu'un li dithe &#171;Est-ce qu'vous voulez une tasse de th&eacute;, madame?&#187; Ou cahuchit la t&ecirc;te, et nou li v&egrave;rsit eune tass&eacute;e d'th&eacute;e.  A chu moment l&agrave;, j'comprenais qu'les mots &#171;une tasse de th&eacute;e&#187; voulait dithe &#171;eune tasse de th&eacute;e!&#187;  Quand j'tais mousse, ch'tait en viyant chein tchi s'passit qu'j'comprenais.<p>

Pus tard, quand j'tais &agrave; l'&ecirc;cole, i'y avait les Lettres du Bouanhomme George sus la g&acirc;zette, qu'j'soulais t&acirc;chi d'li&eacute;the, bein qu'j'n'savais comme tchi prononcer.  J'l'trouvis bein difficile &agrave; comprendre, mais i'y avait tr&eacute;jous eune traduction en Angliais au fond.  Et quand j'tais acouo mousse, j'enrou&ocirc;llis dans l'RAF, et i'fallait explyitchi &egrave;s aut's r'crus un mio entouor J&egrave;rri, et j'lus dis qu'j'avons not' propre langue, mais j'avais honte pa'ce qu'j'n'pouorrais pon l'p&acirc;ler.<p>

Comment don qu'j'peux vos dithe qu'l'J&egrave;rriais est &#171;ma langue&#187;?<p>

Ch'est la faute &agrave; ma belle-m&egrave;the!  S'ou n'avait pon voulu faithe eune vacance en Isra&euml;l, ma vie aniet &eacute;thait 't&eacute; pus paisibl'ye.  Not' v&icirc;site ilo 'tait organn&icirc;s&eacute; par Jean l'Maistre, et en passant par l'Ch&acirc;t&eacute; d'Acre, san p&eacute;the, Frank, m'dit comme tchi qu'chu grand'b&acirc;tisse-l&agrave; fut b&acirc;ti par des gens tchi p&acirc;laient l'm&ecirc;me langue qu'i'p&acirc;lit li-m&ecirc;me.  J'li d'mandis combein longtemps tchi fallait pour un Angliais comme m&eacute; d'l'apprendre, mais j'n'veurs pon vos donner sa r&ecirc;ponse, viyant qu'j'n' sis pon seu si ch'tait un comply&icirc;ment ou eune &icirc;nsulte!  A not' r'tou en J&egrave;rri, j'd&ecirc;cidit d'enrou&ocirc;ller dans eune cl&acirc;sse du s&eacute; auve Peter Germain, et bein vite j'm'trouvis happ&eacute; par chutte belle langue.  Tchique semaines pus tard, j'm'trouvis sus la strade &agrave; l'Op&eacute;ra en disant deux'trais mots dans eune pi&egrave;che d'th&eacute;atre.  Aupr&egrave;s deux ans auve Peter, Joan Tapley d'v&icirc;nt ma maitr&ecirc;sse pour d's ann&eacute;es, mais j'avanchis &agrave; grands pas auvec l'a&icirc;gue des membres d'l'Assembli&eacute;e, partitchuli&eacute;thement Mavis Betchet, tchi m'invitit sus l'Conmit&eacute; Dramatique eyou qu'touos l's affaithes 'taient en J&egrave;rriais.  Si j'avais tchiquechose &agrave; dithe, i'fallait l'faithe sans faithe servi de l'angliais.  Pus tard, comme S&eacute;gr&eacute;taithe, j'c'menchis &agrave; &ecirc;crithe l'J&egrave;rriais - s'lon ma faichon!  I'y a d's ann&eacute;es, Hedley l'Ruez m'dit qu'nou n'peut pon vraiement apprendre la langue sans l'vivre niet et jeu, et aniet eune partie d'mes r&ecirc;ves sont en J&egrave;rriais.<p>

Quand j'sis dev'nu homme, j'ai m&icirc;ns les choses d&eacute; l'&ecirc;fanche &agrave; cot&eacute; - eh bein, j'p&acirc;le et comprends l'Angliais acouo, mais l'J&egrave;rriais est pour m&eacute; la pus belle langue du monde.<p>
&nbsp;<p>

<i>Anthony Scott Warren</i><p>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="malangue1.html">L&eacute; J&egrave;rriais... Ma Langue</a><p>
<li><a href="malangue2.html"> L&eacute; J&egrave;rriais, ma langue</a><p>
<li><a href="malangue3.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">J&egrave;rriais, ma langue</a><p>
<li><a href="malangue7.html">L&eacute; J&egrave;rriais, ma langue</a><p>
<li><a href="malangue8.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais, ma langue</a><p>
<li><a href="malangue11.html">L'J&egrave;rriais - ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malanguegj.html">L&eacute; J&egrave;rriais, ma langue</a><p>
<li><a href="malangue2013.html">Ma langue</a><p>
<li><a href="fable.html">Fable</a><p>
<li><a href="couedlezarde.html">La Coue d'L&ecirc;zarde</a><p>
<li><a href="poetry_day15.html">Ma langue &ecirc;cliaithe man tchoeu</a><p>
<li><a href="nousetljerriais.html">Nous et l'J&egrave;rriais</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="belle.html">La Belle de la campagne versus la Belle de la Ville</a><p>
<li><a href="lettre1943.html">Eune lettre d&eacute; 1943</a><p>
<li><a href="gdflettres.html">Les lettres sont les beinv'nues!</a><p>
<li><a href="gdflangue.html">Nouot' vielle langue</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="jul2015.html">La Journ&eacute;e &Ucirc;rop&eacute;enne des Langues 2015</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/malangue10.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
</HTML>
