<HTML>

<!-- Mirrored from members.societe-jersiaise.org/geraint/jerriais/chestjerri.html by HTTrack Website Copier/3.x [XR&CO'2014], Tue, 15 Jul 2025 13:42:14 GMT -->
<HEAD>
<TITLE>Chennech&icirc;n, ch'est J&egrave;rri!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Chennech&icirc;n, ch'est J&egrave;rri!</h2></font></center><p>
<img src="couleu.jpg" width="323" height="193" alt="" title="" border="0" align="right" />
Y'a un tas d'bouonnes choses en J&egrave;rri. Preunmi&eacute;thement, j'avons nos fanmeuses <a href="jerseycow.html">vaques d&eacute; J&egrave;rri</a> tchi nos donnent lus sup&egrave;rbe lait, tch'est bein connu dans qu&acirc;si touos les pays du monde. Pis, y'a nos patates Rouoyales, et m&ecirc;me si les clios sont ach'teu couv&egrave;rts d&eacute; pliastique au R'nouv&eacute;, ch'est l&eacute; go&ucirc;t traditionnel d&eacute; J&egrave;rri!<br/>
<br/>
Un tas d'touristes veinnent v&icirc;siter nos gr&egrave;ves, not' campangne, nos ch&acirc;tchieaux, et nos p'tits c'm&icirc;ns auve lus <a href="bouaisvoc.html">bouais</a>, <a href="pliantes.html">pliantes</a> et flieurs.<br/>
<br/>
Ach'teu, y'a un tas d'bou&ocirc;ns restaurants et aub&egrave;rges, mais au temps p&acirc;ss&eacute; nou griyait les vielles &egrave;rchettes dans la <a href="tchuisinne.html">tchu&icirc;sinne</a> - coumme des <a href="mervelles.html">m&egrave;rvelles</a> et des <a href="bourdelots.html">bourd&eacute;lots</a>. Mais la pus fanmeuse d'nos &egrave;rchettes est l'<a href="nierbeurre9.html">ni&egrave;r beurre</a> qu'nou fait au S'tembre auve du <a href="cidre.html">cidre</a>, des <a href="pomme.html">pommes</a> et d's &ecirc;pices. Ch'est sup&egrave;rbe sus du <a href="pain_jerriais.html">pain J&egrave;rriais</a> (tchuit sus eune fielle d&eacute; chour)!<br/>
<br/>
Not' syst&egrave;me d&eacute; gouv&egrave;rn&eacute;ment est unnique. L's <a href="etats.html">&Ecirc;tats d'J&egrave;rri</a> sont iun des pus vi&egrave;rs parlements du <a href="commonwealth.html">Commonwealth</a>. Les douze P&acirc;ra&icirc;sses sont adminnistr&eacute;es par les <a href="connetable.html">Conn&ecirc;tabl'yes</a>, auve lus Chent'ni&egrave;rs, et l's aut's membres d'la Police Honorifique. Ch'est est bein appr&ecirc;ci&eacute; par les contribuabl'yes viyant qu'les offici&egrave;rs trav&acirc;lent sans &ecirc;t' payis - et les J&egrave;rriais veulent tr&eacute;jous garder lus sou!<br/>
<br/>
Ch'est p't-&ecirc;t' pouortchi qu'la finnance est si &icirc;mportante ach'teu pouor l'&ecirc;conomie d'J&egrave;rri - les rues d'la Ville n'sont pus remplyies d'f&egrave;rmi&egrave;rs et d'p&ecirc;tcheurs, mais d'bantchi&egrave;rs et d&eacute; s'gr&eacute;taithes. Un tas d'gens trav&acirc;lent dans les banques et l's offices. Les compiuteurs ont rempliaichi les tch&eacute;thues et y'a des motos &agrave; la pliaiche des <a href="vainne.html">vainnes</a> et des <a href="jvavoc.html">j'vaux</a>. Mais tout chenna g&acirc;ngne des <a href="sousvoc.html">sou</a> pouor not' &Icirc;le, et don j'pouvons affa&ucirc;rder un grand <a href="gdfhopita.html">h&ocirc;pita</a>, des bouonnes pensions pouor nos vielles gens et des nouvieaux b&acirc;tisses pouor les mousses dans nos &ecirc;coles.<br/>
<br/>
Et n&eacute; v'ch&icirc;n acouo eune bouonne chose: not' vielle langue J&egrave;rriaise auve sa litt&eacute;thatuthe, ses <a href="ditons.html">ditons</a>, ses histouaithes et l&eacute;gendes. Et ch'est mangnifique qu'ach'teu nos mousses peuvent apprendre l&eacute; J&egrave;rriais dans l's &ecirc;coles primaithes - et l'monde peut li&eacute;the l&eacute; J&egrave;rriais sus l'Ithangnie.<br/>
<br/>
Ah v&eacute;the! J'avons un tas d'bouonnes choses en J&egrave;rri!<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="iles.html">Les &Icirc;les d'la Manche</a><p>
<li><a href="ioualler.html">Tch'est qu&eacute; j'pouvons faithe en J&egrave;rri?</a><p>
<li><a href="jourdaniet.html">J&egrave;rri au jour d'aniet</a><p>
<li><a href="jannesse.html">J&egrave;rri comme j'l&eacute; connaissais dans ma jannesse</a><p>
<li><a href="couljer.html">La couleu d'J&egrave;rri</a><p>
<li><a href="paraisse.html">Les p&acirc;ra&icirc;sses d'J&egrave;rri en J&egrave;rriais</a><p>
<li><A HREF="valeur.html">La Belle &egrave;t Brave P'tite Ile</A><p>

<li><a href="scotlandthebrave.html">En M&eacute;mou&eacute;the</a><p>
<li><a href="jerrilajolie.html">Melanges et Faits Divers! Entouore J&egrave;rri la Jolie</a><p>
<li><a href="paysdcocangne.html">Au pays d'cocangne</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/chestjerri.html by HTTrack Website Copier/3.x [XR&CO'2014], Tue, 15 Jul 2025 13:42:14 GMT -->
</HTML>

