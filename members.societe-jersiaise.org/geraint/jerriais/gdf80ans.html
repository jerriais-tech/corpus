<HTML>
<HEAD>
<TITLE>Y'a huiptante ans</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Y'a huiptante ans</h2></font></center><p>

<font size="-1"><i>    Le M&eacute;nage &egrave;s Feuvres,</i><br/>
<i>    St Ou&euml;n</i><br/>
<i>    L&eacute; 30 d&eacute; ju&icirc;n, 1979</i><br/></font>
<br/>
    Moussieu l'R&eacute;dacteu,<br/>
<br/><img src="rvenant.jpg" width="100" height="176" alt="" title="" border="0" align="right" />
    Comme j'vous l'disais dans ma lettre du 16 d&eacute; chu mais, l&eacute; p&acirc;ssage la niet par c&egrave;rtaines routes, y'a huiptante ans, 'tait craintif pour un mousse viyant tch'il avaient la r'nomm&eacute;e d'et' hant&eacute;es, et qu' La Route d&eacute; V&icirc;nchelez entre les manni&egrave;rs d&eacute; V&icirc;nchelez d&eacute; Haut et d'V&icirc;nchelez d&eacute; Bas en 'tait ieune. Oulle 'tait l'hant d&eacute; pus d'eune sorte d&eacute; r'v&eacute;nants. J'ai ou&iuml; l's anciens dithe qu&eacute; nou-s-y rencontrait des soudards auve des faches d&eacute; tchuivre, et y'avait, &eacute;tout, la crianche qu&eacute; nou-s-y trouvait un c&ocirc;ffre dans l'mitan d'la route &agrave; m&icirc;nniet. Mais y'en avait bein d'autres.<br/>
<br/>
    La Rue des Geonnais avait sa ch&acirc;re d&eacute; hants &eacute;tout. Oulle 'tait hant&eacute;e par eune h&egrave;rse tch'y fa&icirc;sait s'n appathence la niet. Dans La Rue d'L&eacute;, ch'tait la huppe, et eune c&egrave;rtaine pi&egrave;rre dans un d&ecirc;tou 'tait hant&eacute;e. Le Docteu <a href="lemaistre.html">Frainque Le Maistre</a> me disait eune fais, en p&acirc;lant d'la huppe (tch'est suppos&eacute;e d'voler auve les pids en l'air), tch'il est tout probabl'ye qu&eacute; bein des g&eacute;n&eacute;th&acirc;tions d'huppes ont ieu lus hants dans l'va&icirc;sinn&eacute; d'chutte Rue d'L&eacute; et qu' san cri est c&egrave;rtainement assez pour &ecirc;ffriter les gens tchi craient es r'v&eacute;nants.<br/>
<br/>
    Criyiz-m&eacute; ou n'm&eacute; criyiz pon, ouaithe qu&eacute; j'nouos comptons &ecirc;cliaithis d'nouos jours, y'a acouo des gens par les c'mins tch'ont des crianches d&eacute; m&ecirc;me. Sans doute, un tas d'ches hants et crianches 'taient l'r&ecirc;sultat d'histouaithes &icirc;nvent&eacute;es par les fraudeurs tchi n'voulaient pon vaie d'gens par les c'm&icirc;ns la niet. Comme nouos l'dit l'Docteu Fra&icirc;nque Le Maistre dans ieune d&eacute; ses articl'yes au sujet dans les Bullet&icirc;ns d'L'Assembli&eacute;e d'J&egrave;rriais, la h&egrave;rse dans La Rue des Geonnais 'tait p't-&ecirc;t' eune vrai h&egrave;rse faite s&egrave;rvi par les fraudeurs tch'avaient belle chance, sans doute, d'&ecirc;carter les cr&eacute;dules &agrave; l'occ&acirc;sion pour lus la&icirc;ssi eune libre cirtchul&acirc;tion dans les rues la niet.<br/>
<br/>
    Y'avait bein des sortes d'av&egrave;rtis, etout, dans man janne temps. Par exempl'ye, un oua&icirc;s&eacute; tch'entrait dans la ma&icirc;son par l'us ou par la f'n&ecirc;tre 'tait s&icirc;ngne d&eacute; mort dans l'couothant d'l'ann&eacute;e. Si un oua&icirc;s&eacute; tapait &agrave; la f'n&ecirc;tre d&eacute; jour, ch'tait s&icirc;ngne qu&eacute; nou s'en allait aver d'la visite ou des nouvelles. Mais si ch'tait d'niet ch'tait s&icirc;ngne d&eacute; mort &eacute;tout. Et d'aut' criyaient qu&eacute; quand eune rouoge-gorge tapait a la f'n&ecirc;tre ch'tait un av&eacute;rti - un singne d&eacute; mort. Et ch'tait &agrave; bein pres seux qu&eacute; quand y'avait un mort dans la ma&icirc;son tchitch'un d'la fanmil'ye avait ieu un av&egrave;rti d'chutte mort.<br/>
<br/>
    Manman L'Feuvre mouothit siez m'n oncl'ye Ouinn'teur en <a href="dgernesy.html">Dg&egrave;rn&eacute;sy</a>. Oulle avait d&ecirc;p&acirc;ss&eacute; ses huiptante ans et avait gard&eacute; l'liet pour tchique temps. L&eacute; mat&icirc;n du jour d&eacute; sa mort, m&eacute;n oncl'ye d&icirc;t &agrave; ma tante: &quot;J&eacute; n'crai pon qu&eacute; m'm&eacute;e p&acirc;s'sa l'jour - ou m'paithait bein faillie&quot;. Ch'tait dans l'hiv&eacute;, et comme i' r'venait d'san travas &agrave; la niet chutte s&eacute;th&eacute;e-l&agrave;, &agrave; sa grand' surpr&icirc;nse i' rencontrit Manman dans la route, habilyie dans san D&icirc;nmanche et bein embonn't&eacute;e, mais atout sa capote. Il' arr&ecirc;t&icirc;drent touos les deux, et m'n oncl'ye l&icirc; dit: 'Bon! T'&egrave;rv&eacute;lo par les c'm&icirc;ns! Tu d&eacute;v'thais aver pus d'avis qu&eacute; d'sorti dans la fraid si vite aupr&egrave;s &ecirc;t' malade au liet!&quot;<br/>
<br/>
    A san grand &ecirc;tonnement ou s&eacute; r'm&icirc;nt en marche sans l'r&ecirc;pondre. I' trouvit ch'la bein dr&ocirc;le, et en rentrant siez li i' racontit l'affaithe &agrave; ma tante et ou l&icirc; dit: &quot;Tu n'est pon bein dans ta t&ecirc;te, don; ta m'm&egrave;e est si faillie qu'ou n'peut m&ecirc;me pon l'ver l'bras, sans p&acirc;ler d'aller s'promener!&quot;<br/>
<br/>
    I' n'la criyait presque pon et remontit la mont&eacute;e deux pas &agrave; la fais pour aller dans sa chambre. Oulle 'tait l&agrave;, sans doute, sus san liet d'mort et sans connaissance comme i' l'avait veue l'mat&icirc;n. Ou n'p&acirc;ssit pon la niet, et l'lendemain la pou&ocirc;rre vielle Manman 'tait au suaithe.<br/>
<br/>
    M'n oncl'ye avait ieu un av&egrave;rti quand Papa mouothit &eacute;tout. Chutte fais ch'tait un vaiss&eacute; tch'avait tch&eacute;e d&eacute; d'ssus l'ais du dr&eacute;cheux dans sa tchu&icirc;sinne, sans cause appathente, et tch'avait d'pichi en mille br&eacute;delles dans l'aithe.<br/>
<br/>
    Y'a acouo des gens tch'ont des crianches d&eacute; nouos jours. Quand j'tais en J&egrave;rri en 1956 un portrait d&ecirc;pendit tout seu eune niet dans la ma&icirc;son d'un anmi dreinement d&eacute;c&eacute;d&eacute;. Quand j&eacute; l'dis &agrave; eune c&egrave;rtaine p&egrave;rsonne, ou m'dit. &quot;Y'&eacute;tha eune aut' mort dans chutte ma&icirc;son-l&agrave; d&eacute;vant longtemps!&quot;<br/>
<br/>
    Comme i' s'adonnit, un membre d&eacute; la m&ecirc;me fanmil'ye, mais tchi n'y d'meuthait pon, dans chutte ma&icirc;son-l&agrave;, mouothit dans l'couothant d&eacute; trais ou quat' mais. L&eacute; d&ecirc;pendage du portrait 'tait-i' un av&egrave;rti? Tch'est tchi sait - les crianches ieux m&ecirc;mes mou&ocirc;rront p't-&ecirc;t' d&eacute; lus belle mort &eacute;tout auve l&eacute; p&acirc;ssage du temps!<br/>
<br/>
   <i> <a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfcrianches1.html">Vielles crianches</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfcrianches6.html">Crianches et cou&ocirc;teunmes</a><p>
<li><a href="gdfcrianches7.html">Crianches du temps jadis</a><p>
<li><a href="gdfmitheux.html">Crianches entouor un mitheux</a><p>
<li><a href="gdf60ans.html">En J&egrave;rri y'a souoxante ans</a><p>
<li><a href="rvenants.html">Les R'v&eacute;nants d'Aut'fais</a><p>
<li><a href="rvenants2.html">D's histouaithes d&eacute; r'v&eacute;nants</a><p>
<li><a href="gdfblianche.html">La Blianche Femme</a><p>
<li><a href="rvenantjlm.html">Le R'v&eacute;nant</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

