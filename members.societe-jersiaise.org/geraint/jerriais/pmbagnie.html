<HTML>

<!-- Mirrored from members.societe-jersiaise.org/geraint/jerriais/pmbagnie.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip veur s'bagni&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip veur s'bagni&eacute;</h2>
mais abandonne l'id&eacute;e</font></center><p>

&quot;Ch'est bein triste,&quot; s'fit la Merrienne, &quot;chais pou&ocirc;res gens tch'y veinnent ichin pour l&ucirc;s vacances, et tch'y vont s'ni&eacute; le long d'la c&ocirc;te. Ch'est t&ecirc;rriblye!&quot;<br/>
<br/>
&quot;Tu'as raison, ma Merrienne,&quot; j'l'y dit, &quot;mais tch&egrave;sque nou peut faithe. Quand j'ai tait m'bagni&eacute;, m&eacute;, j'n'ai jamais yeu l'id&eacute;e que j'pou&ocirc;rrais p&egrave;rdre ma vie. Si chais malheutheux tch'y s'en r'vont siez yeux dans l&ucirc;s c&ocirc;ffres prenaient des pr&eacute;cautions, comme m&eacute;, y n'&eacute;thait pas des L'v&eacute;es d'Corps, et des expr&eacute;sions d'sympathie par le Protutheux et l'S&eacute;rgent d'Justice.&quot;<br/>
<br/>
&quot;Tu p&acirc;sle que quand tu'as tait t'bagni&eacute;,&quot; ou s'fit, &quot;mais y m'semblye que y'a longtemps d'pis tu mint les pids dans la m&eacute;. J'pou&ocirc;rrais m'tromp&eacute;, mais la derni&eacute; bord&eacute;e ch'tait quand j'nos en f&ucirc;mes b&ecirc;nitchi &agrave; l'Eta, t&eacute; et m&eacute;, et y'a au mains vingt-chinq ans d'chonna. Tu n'avais ni costume ni rain, et j'en avais honte, mais y faut dithe que tu eu l'bouonsens d'all&eacute; t'muchi dri&egrave;the un rotchi, et j'&eacute;thais gagi quand tu r'vint que tu n'avais pas mouoilli p&ucirc;s haut qu'tes g'nors.&quot;<br/>
<br/>
&quot;Ch'n'est pas vrai, Merrienne,&quot; j'l'y dit. &quot;Bein seux j'massi&eacute;vit dans liau, mais m&ecirc;me avec chonna y vint une lou&acirc;ime tchi m'montit jusqu'au co. Quand vint un temps j'entendit des cris et des heurles, et je m'd&ecirc;p'chi d'all&eacute; vais tch&egrave;sque chonna voulait dithe. Tu te r'souveins d'chonna?&quot;<br/>
<br/>
&quot;Pas &ecirc;tonnant que je m'mint a cri&eacute;,&quot; ou dit. &quot;J'avais r'trouss&eacute; mes cotillons un mio et j'tais &agrave; bagni&eacute; mes pou&ocirc;res pids, quand une crabbe me gaffit par un p'tit ort&eacute; et n'voulait pas laissi cou&ocirc;re. Par la mani&egrave;the qu'ou m't'nait je m'viyais ramont&eacute; l'Mont d'l'Eta avec quatre ort&eacute;ts s&ucirc;s l'pid gauche, et quand tu appathut tu n'avais rain s&ucirc;s l'co et v'l&agrave; tchi n'amendit pas l'affaithe. Mais chein tchi m'fit l'p&ucirc;s m&acirc;rri ch'tait que quand tu m'vit en d&ecirc;tr&eacute;sse tu t'mint &agrave; rithe.&quot;<br/>
<br/>
&quot;Quant &agrave; n'av&eacute; rain s&ucirc;s l'co, Merrienne,&quot; j'l'y dit, &quot;ch'n'est pas vrai, car j'avais man mouoch&eacute;t que javais gaff&eacute; &agrave; la d&eacute;rni&eacute; minute, et quant &agrave; la crabbe ch'n'tait qu'une toute p&eacute;tiote tchi n'&eacute;thait pas peut faithe du ma &agrave; une be&ucirc;rr&eacute;e. Avec un p'tit coup d'sachet j'la d&ecirc;fit et j'la fliantchit &agrave; l'iau, et j'me r'mint &agrave; b&ecirc;nitchi, mais t&eacute;, tu t'assit s&ucirc;s l'sablion, et tu t'pliaignit tout l'r&eacute;stant d'la s'maine.&quot;<br/>
<br/>
&quot;Et j'avais raison,&quot; ou dit. &quot;M&ecirc;me agniet, j'cliopinne quand j'y pense.&quot;<br/>
<br/>
&quot;Eh bein, Merrienne,&quot; jl'y dit. &quot;Si y'a vraiement vingt-ch&icirc;nq ans d'pis chutte bord&eacute;e-l&agrave;, il est grand temps que j'faiche une nouvelle &ecirc;preuve. D'main au matin, j'm'en &icirc;thai &agrave; l'Eta pour me baigni&eacute;.&quot;<br/>
<br/>
&quot;Es-tu fo?&quot; ou d'mandit.<br/>
<br/>
&quot;N&acirc;nin,&quot; j'l'y dit, &quot;je n'sy pas fo, et dans les djais heuthes je s'sait s&ucirc;s la route, avec une boutelle de tais fraid, et un mio d'g&acirc;che dans ma pouch&eacute;tte.&quot;<br/>
<br/>
La Merrienne me r'gardit pour tchiques instants, &eacute;pis... &quot;Bon,&quot; ou dit, &quot;tch&egrave;squ'est l'num&eacute;tho du chantgni l'Cornu?&quot;<br/>
<br/>
&quot;Je n'sais pas,&quot; j'ly dit, &quot;mais pourtchi qu'tu veur sav&eacute;.&quot;<br/>
<br/>
&quot;Parsque,&quot; ou dit, &quot;j'm'en vais l'y dithe que d'main-&agrave;-matin, un homme tch'a id&eacute;e d'se suicid&eacute; s'en va &agrave; l'Eta. Tu finithas, man Ph'lip &agrave; la Grande Maison &agrave; Saint-Sauveux, et m&eacute; je s'sait s&ucirc;s la p&acirc;raisse, mais tch&egrave;sque chonna fait, apr&egrave;s tout?&quot;<br/>
<br/>
Ach'teu, Moussieu, ou comprendrez que j'eut bein vite &agrave; cri&eacute; halte, car he n'voudrais pas faithe d'la peine &agrave; ma bouonnefemme, &eacute;pis, pour dithe vrai, j'ai tr&eacute;jous tait friyeux d'ma sorte, et nou m'avait dit qu'la m&eacute; n'avait pas cauff&eacute; ch't'ann&eacute;e, comme d'ordinaithe. Ch'estentchi, j'dis &agrave; ma Merrienne de n'se g&ecirc;n&eacute; pas, car j'avais oubli&eacute; qu'au lend'main j'avais &agrave; ou&eacute;tt&eacute; man b&eacute;tchet d'raves et r'path&eacute; l'poulaillyi. Apr&egrave;s chonna n'y'eut pas d'tch&eacute;stchon de t&eacute;l&eacute;f&ocirc;n&eacute; au Chantgni.<br/>
<br/>
<i><a href="lebrocq.html">Ph'lip</a></i><br/>
<i>1/9/1956</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="grevevoc.html">Sus la gr&egrave;ve en J&egrave;rriais</a><p>
<li><a href="grevebv.html">Sus la gr&egrave;ve en J&egrave;rri</a><p>
<li><a href="surf.html">La Seurf&eacute;thie</a><p>
<li><a href="painbath.html">How Lonore took a forbidden bath</a><p>
<li><a href="bogne.html">A l'Editeu de la "Nouvelle Chronique"</a><p>

<li><a href="adlmbangner.html">Quand j'voulais m'bangner</a><p>

<li><a href="channelswim.html">Man &quot;Channel Swim&quot;</a><p>
<li><a href="rouogeme.html">Eune Exp&eacute;thience d'un autre Monde</a><p>
<li><a href="11trin.html">Onze Trin'tais an lanchon</a><p>
<li><a href="greveaulanchon.html">La Gr&egrave;ve au Lanchon</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmbagnie.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>

