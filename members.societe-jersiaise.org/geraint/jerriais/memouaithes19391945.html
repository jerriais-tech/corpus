<HTML>

<!-- Mirrored from members.societe-jersiaise.org/geraint/jerriais/memouaithes19391945.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>M&eacute;mouaithes 1939-1945</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;mouaithes 1939-1945</h2></font></center><p>

<i><br/>
Bou&ocirc;njour</i><br/>
<br/>
Bou&ocirc;njour Robin<br/>
<br/>
<i>Tch'est qu'est vot' nom?<br/>
</i><br/>
Man nom est Enid de Gruchy<br/>
<br/>
<i>O&ugrave;'est qu'ou d'meuth&ecirc;tes 1939-1945?<br/>
</i><br/>
J&eacute; d'meuthais dans la p&acirc;raisse d&eacute; <a href="st_louothains.html">Saint Louothains</a> mais j'fus n&eacute;e duthant la dg&egrave;rre dans 1941 et j'd'meuthis l&agrave; jusqu'en 1945 <br/>
<br/>
<i>Coumme tchi qu'i' 'tait, l'va&icirc;thinn&eacute; &agrave; chu temps-l&agrave;?<br/>
</i><br/>
Ch'tait tout des campangnards dans l'va&icirc;sinn&eacute; et i' 'taient presqu&eacute; tous des f&egrave;rmi&egrave;rs.<br/>
<br/>
<i>Tch'est qu'i' 'tait l'm&ecirc;tchi &agrave; vot' fanmil'ye &agrave; chu temps-l&agrave;?<br/>
</i><br/>
Man p&eacute;the 'tait un f&egrave;rmyi.<br/>
<br/>
<i>Quand tchi qu'ou 't&ecirc;tes la pus &ecirc;ffrit&eacute;e?<br/>
</i><br/>
J'tais &ecirc;ffrit&eacute;e quand j'viyais l's Allemands... quand j'ou&iuml;yais l's avions qui volaient par-d'ssus et j'tais &ecirc;ffrit&eacute;e quand j'viyais l's Allemands sus lus motorbikes.<br/>
<br/>
<i>Quand tchi qu'ou 't&ecirc;tes la pus heutheuse?<br/>
</i><br/>
Quand j'tais auvec ma fanmil'ye.<br/>
<br/>
<i>Quand tchi qu'ou 't&ecirc;tes la pus excit&eacute;e?<br/>
</i><br/>
Eune aut' fais quand j'tais auvec ma fanmil'ye<br/>
<br/>
<i>Quand tchi qu'ou 't&ecirc;tes la pus triste?<br/>
</i><br/>
J'tais triste quand man p&eacute;the fut pr&icirc;ns prisonnyi auvec l's Allemands... et i' fut pr&icirc;ns prisonnyi car il avait a&icirc;dgi &agrave; un janne prisonnyi... un janne Russe, et i' v&icirc;nt &agrave; la ma&icirc;son eune s&eacute;th&eacute;e quand i' fa&icirc;sait niet, p&acirc;ss&eacute; curfew, pouor d'mander s'i' pouvait mangi des suidiches tchi 'taient dans l'bel pouor les vaques. Il avait &agrave; bein pr&egrave;s quatorze ans et i' 'tait div&egrave;rs&eacute;ment p'tit pouor s'n &acirc;ge. I' n'avait pon ieu d'la bouonne nouortuthe et man p&eacute;the l&icirc; dit d'aller dans l'&ecirc;tabl'ye et qu'i' s'n'allait li'apporter tchiquechose pouor li &agrave; mangi. Et i' dit &agrave; ma m&eacute;the d&eacute; l&icirc; faithe eune beurr&eacute;e et i' l&icirc; portit sa beurr&eacute;e dans l'&ecirc;tabl'ye. I' 'tait si content qu&eacute; quand la dg&egrave;rre finnit, qu'il' &eacute;taient &agrave; marchi jusqu'au... &agrave; West Park, qu&eacute; i' sortit hors d'la l&icirc;ngne auvec ses canmarades et i' v&icirc;nt dithe m&egrave;rcie &agrave; ma fanmil'ye pouor l&icirc;'aver sa&ucirc;v&eacute; la vie.<br/>
<br/>
<i>Quand tchi qu'ou 't&ecirc;tes la pus pauvre?<br/>
</i><br/>
Coumme un &ecirc;fant ch&eacute; n'tait pon &ecirc;vident qu&eacute; j't&ecirc;mes pauvres - bein seux j'n'av&ecirc;mes pon d'souli&egrave;rs et j'm'rappelle bein qu&eacute; man p&eacute;the soulait collecter des vi&egrave;rs tchuyaux pouor &egrave;rgraie nos souli&egrave;rs mais nou n'pouvait pon acater d's habits ni des souli&egrave;rs.<br/>
<br/>

<i>Quand tchi qu'ou 't&ecirc;tes la pus riche?<br/>
</i><br/>
Quand j'tais auvec ma fanmil'ye et qu&eacute; j't&ecirc;mes &agrave; la tabl'ye et qu'j'av&ecirc;mes tchiquechose &agrave; mangi<br/>
<br/>
<i>Tch'est qu'i' 'tait l'temps l'pus &ecirc;trange? <br/>
</i><br/>
D&eacute; vaie l's Allemands partout et bein seux les sou... tous les soudards Allemands mais j&eacute; n'savais pas autcheune chose diff&eacute;thente car j'avais 't&eacute; n&eacute;e duthant la dg&egrave;rre.<br/>
<br/>
<i>M&egrave;rcie et &agrave; b&eacute;t&ocirc;t.<br/>
</i><br/>
M&egrave;rcie et &agrave; b&eacute;t&ocirc;t &eacute;tout.<br/>
<br/>
<br/>
&nbsp;<p>
<FONT SIZE=2>
<i>Viyiz &eacute;tout:</i><p>

<ul>
<li><a href="otchmv.html">M'n Otchup&acirc;tion</a><p>
<li><a href="vivons.html">Vivons en esp&eacute;thance</a><p>
<li><a href="hitleur.html">La chanson Hitleur</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="pepee.html">P&eacute;p&eacute;e s'ra t'i longtemps?</a><p>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>
<li><a href="jannejf.html">Quand j'tais janne...</a><p>
<li><a href="otch_annimaux.html">L'Otchupation et l's annimaux</a><p>
<li> <a href="otchupation.html">M&eacute;mouaithes d'l'Otchup&acirc;tion</a><p>
<li><a href="libmousse.html">La Lib&eacute;th&acirc;tion et l'mousse</a><p>
<li><a href="libethation.html">La Bat&acirc;le pouor la Lib&eacute;th&acirc;tion</a><p>
<li><a href="pm2familles.html">Deux fameuses familles</a><p>
<li><a href="pliaquesotchupation.html">Les pliaques dans La Plianque Billot</a><p>
<li><a href="libethe.html">Sonnet lib&eacute;th&eacute;</a><p>
<li><a href="chasseauco.html">La Chasse au Co</a><p>
<li><a href="cahouainnoue1939.html">Ch'a tr&eacute;jous 't&eacute; l'habitude du Caouain le Samedi d'Nou&eacute;</a><p>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/memouaithes19391945.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
