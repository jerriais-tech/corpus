<HTML>

<!-- Mirrored from members.societe-jersiaise.org/geraint/jerriais/jeanxix.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
<HEAD>
<TITLE>La Bouonne Nouvelle s'lon Jean, Chapitre 19</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, Chapitre 19</h2></font></center><p>

<a href="chapelleespetcheurs2.jpg"><img src="chapelleespetcheurs2.jpg" width="172" height="250" alt="&Eacute;pis Pilate pr&icirc;nt J&eacute;s&ucirc; et l'f&icirc;t vr&eacute;d&icirc;ndgi. " title="" border="0" align="right" /></a>

<center><font color="#215e21"><h3>Chapitre 19, v&egrave;rsets 1-12</h3></font></center><p>

&Eacute;pis Pilate pr&icirc;nt J&eacute;s&ucirc; et l'f&icirc;t vr&eacute;d&icirc;ndgi. Et les soudards teurtch&icirc;drent eune couronne d'&ecirc;p&icirc;ngnes et la m&icirc;ndrent sus sa t&ecirc;te, et l'habily&icirc;drent d'un pourpre mant&eacute;. I' l'ach&icirc;traient et d&icirc;thaient, &quot;J'saluons l'Rouai des Juis!&quot; et l&icirc; baillaient des cliam&ucirc;ses. Pilate s'&egrave;rd&ecirc;halit et lus dit, &quot;&Ecirc;v'ch&icirc;n, j'vos l'am&egrave;ne pouor vos faithe &agrave; saver qu'j&eacute; n'trouve pon d'faute pouor l&eacute; condamner.&quot; J&eacute;s&ucirc; s'd&ecirc;halit don, portant la couronne d'&ecirc;p&icirc;ngnes et l'pourpre mant&eacute;. Pilate lus dit, &quot;N&eacute; v'ch&icirc;n l'houmme!&quot; Quand les grands pr&egrave;tres et l's offici&egrave;rs l'v&icirc;drent, i' lus &ecirc;briy&icirc;drent, &quot;Crucifyiz-l&eacute;! Crucifyiz-l&eacute;!&quot; Pilate lus dit, &quot;Prannez-l&eacute; don vos-m&ecirc;mes et crucifyiz-l&eacute;! M&eacute;, j&eacute; n'trouve pon d'faute pouor l&eacute; condamner.&quot; Les Juis l&icirc; r&ecirc;ponn&icirc;drent, &quot;J'avons eune louai, et s'lon chutte louai i' d&eacute;vthait mouothi car i' fit l'&egrave;rcli&acirc;me d'&ecirc;t' l&eacute; Fis du Bou&ocirc;n Dgieu.&quot; Assa quand Pilate ou&iuml;t chennech&icirc;n, i' 'tait acouo pus &ecirc;ffrit&eacute;. I' rentrit dans la salle d'la cour et d'mandit &agrave; J&eacute;s&ucirc;, &quot;D&eacute; io&ugrave; qu'tu'es?&quot; Mais J&eacute;s&ucirc; n'r&ecirc;ponnit pon. &Eacute;pis Pilate l&icirc; dit, &quot;Ch'est-i' qu'tu r'fuse d&eacute; m'p&acirc;ler? N'sai-tu pon qu'j'ai l'pouv&eacute; d&eacute; t'l&acirc;tchi, et l'pouv&eacute; d&eacute; t'crucifier?&quot; J&eacute;s&ucirc; l&icirc; r&ecirc;ponnit, &quot;Tu n'&eacute;thais pon ieu d'pouv&eacute; sus m&eacute; si chenna n't'avait pon 't&eacute; bailli d'l&agrave;-haut; l&eacute; chein don tchi m'baillit &agrave; t&eacute; est l'pus grand p&eacute;cheux. Aupr&egrave;s chenna Pilate t&acirc;chait d&eacute; l'l&acirc;tchi, mais les Juis lus &ecirc;briyaient, &quot;S'ou l&acirc;tchiz ch't houmme-l&agrave;, ou n'&ecirc;tes pon l'anm&icirc;n d'C&eacute;sar. L&eacute; chein tchi fait l'&egrave;rcli&acirc;me d'&ecirc;t' un rouai, s'oppose &agrave; C&eacute;sar.&quot; <br/>

&nbsp;<p>

<center><font color="#215e21"><h3>Chapitre 19, v&egrave;rsets 13-16<br/></h3></font></center><p>

Quand Pilate ou&iuml;t ches patholes i' fit d&ecirc;haler J&eacute;s&ucirc; et s'assi&eacute;vit sus l'banc &egrave;s juges dans un endrait tch'a nom L'Pav&eacute;, ou coumme nou dit en H&eacute;breu: Gabbatha. Assa ch'tait l'Jour des Pr&eacute;path&acirc;tis pouor la P&acirc;que et ch'tait d'vi&egrave;rs m&eacute;jeu. I' dit &egrave;s Juis, &quot;N&eacute; v'ch&icirc;n vot' rouai!&quot;<br/>
<br/>
I' briy&icirc;drent, ieux, &quot;Fiche d&eacute; li! Fiche d&eacute; li! &Agrave; la crouaix auve li!&quot;<br/>
<br/>
Pilate lus d'mandit, &quot;Ch'est-i' qu&eacute; j'cliouethai vot' Rouai &agrave; la crouaix?&quot;<br/>
<br/>
Les grands pr&ecirc;tres r&ecirc;ponn&icirc;drent, &quot;J'n'avons pon d'rouai, ra&icirc;que l'emp&eacute;reu.&quot; &Eacute;pis i' lus ench&egrave;rgit d&eacute; l'cliouer &agrave; la crouaix, et il' emm'n&icirc;drent J&eacute;s&ucirc;.<br/>
&nbsp;<p>


<center><font color="#215e21"><h3>Chapitre 19, v&egrave;rsets 1-16<br/></h3></font></center><p>

&Eacute;pis Pilate emm'nit J&eacute;s&ucirc; et l'fit vresser. Et les soudards &egrave;rteurtch&icirc;drent eune couronne d'&ecirc;p&icirc;ngnes et l'&icirc; m&icirc;ndrent sus la t&ecirc;te, et l&icirc; m&icirc;ndrent eune pourpre robe. I' l'atchily&icirc;drent d&egrave;rch&eacute; et d&egrave;rch&eacute;, en dithant, &quot;Salut, Rouai des Juis!&quot; et en l'talm&ucirc;thant. <p>

Pilate s'&egrave;rd&ecirc;halit et lus dit, &quot;&Ecirc;v'ch&icirc;n, j'vos l'mouontre &agrave; seule f&icirc;n d'vos faithe assaver qu&eacute; j'n'ai rein prouv&eacute; contre li.&quot; Et n&eacute; v'l&agrave; J&eacute;s&ucirc; d&ecirc;hal&eacute;, att&icirc;nf&eacute; d'la couronne d'&ecirc;p&icirc;ngnes et d'la pourpre robe. Pilate lus dit, &quot;N&eacute; v'ch&icirc;n l'homme!&quot; <p>

Quand les grands pr&ecirc;tres et l's offici&egrave;rs l&eacute; v&icirc;drent, i' briy&icirc;drent, &quot;Cliouez-l&eacute; &agrave; la crouaix! Cliouez-l&eacute; &agrave; la crouaix!&quot;<p>

Pilate lus dit, &quot;Prannez-l&eacute; vos-m&ecirc;mes pouor l&eacute; cliouer &agrave; la crouaix. M&eacute;, j'n'ai rein prouv&eacute; contre li.&quot;<p>

Les Juis l&icirc; r&ecirc;ponn&icirc;drent, &quot;J'avons eune louai, et s'lon chutte louai-l&agrave; i' d&eacute;vthait mouothi viyant qu'il a r'cli&acirc;m&eacute; d'&ecirc;t' l&eacute; Fis d'Dgieu.&quot;<p>

Assa quand Pilate ou&iuml;t chenna, i' v&icirc;nt pus &ecirc;ffrit&eacute; qu'janmais. I' rentrit dans la cohue et d'mandit &agrave; J&eacute;s&ucirc;, &quot;D&eacute; iou qu'tu'es?&quot; Mais J&eacute;s&ucirc; n'r&ecirc;ponnit mot. Pilate don l&icirc; dit, &quot;R'fuse-tu d'm&ecirc;me d&eacute; m'p&acirc;ler? N&eacute; sai-tu pon qu'j'ai l'pouver d&eacute; t'l&acirc;tchi, et l'pouver d&eacute; t'cliouer &agrave; la crouaix?&quot;<p>

J&eacute;s&ucirc; l&icirc; r&ecirc;ponnit, &quot;Tu n'&eacute;thais pon d'pouver sus m&eacute; s&eacute;non qu&eacute; chenna t'avait 't&eacute; bailli d'en haut; ch'est en tchi l'chein tchi m'blioutchit et m'baillit &agrave; t&eacute; est coupabl'ye d'un pus grand p&eacute;ch&eacute;.&quot;<p>

Et ma&icirc;souain Pilate &ecirc;canchit d'l&eacute; l&acirc;tchi, mais les Juis briy&icirc;drent, &quot;S'ou l&acirc;tchiz ch't-homme-l&agrave;, ou n'&ecirc;tes d'aut' l'anm&icirc;n d'l'emp&eacute;reu. Ch&acirc;tchun tchi r'cli&acirc;me d'&ecirc;t' un rouai s'affronte &agrave; l'emp&eacute;reu.&quot;<p>

Quand Pilate ou&iuml;t ches patholes, i' fit d&ecirc;haler J&eacute;s&ucirc; et s'assi&eacute;vit sus l'banc du juge dans l'Bel Pav&eacute;, tch'est un endrait app'l&eacute; en Aram&eacute;en: Gabbatha. Assa ch'tait l'Jour des Pr&eacute;path&acirc;tis pouor la P&acirc;que, et i' 'tait d'vi&egrave;rs m&eacute;jeu. I' dit &egrave;s Juis, &quot;N&eacute; v'ch&icirc;n vot' Rouai!&quot;<p>

Ieux, i' briy&icirc;drent, &quot;Halez-l&eacute;! Halez-l&eacute;! Cliouez-l&eacute; &agrave; la crouaix!&quot;<p>

Pilate lus d'mandit, &quot;J'cliouethai-t-i' don vot' Rouai?&quot;<p>

Les grands pr&ecirc;tres r&ecirc;ponn&icirc;drent, &quot;J'n'avons pon d'rouai s&eacute;non l'emp&eacute;reu.&quot;<p>

&Eacute;pis i' l'us baillit pouor &ecirc;t' cliou&eacute; &agrave; la crouaix.<p>

&nbsp;<p>

<center><font color="#215e21"><h3>Chapitre 19, v&egrave;rsets 16-22</h3></font></center><p>
<a href="verrinneshcrouaix.jpg"><img src="verrinneshcrouaix.jpg" width="90" height="300" alt="Et i' s'en fut b&acirc;t&eacute; d'sa crouaix au lieu tch'a nom La Cranne " title="" border="0" align="right" /></a>
&Eacute;pis don i' l'us d'livrit pouor &ecirc;t' crucifi&eacute;. Et il' emm'n&icirc;drent J&eacute;s&ucirc;. Et i' s'en fut b&acirc;t&eacute; d'sa crouaix au lieu tch'a nom La Cranne (en H&eacute;breux, Golgotha) o&ugrave;'est qu'i' l'crucify&icirc;drent auve deux aut's, l'iun d'un bord et l'aut' d'l'aut' bord, et J&eacute;s&ucirc; au mitan. <br/>
<br/>
Et Pilate affichit un avis sus la crouaix tch'av&icirc;sait: &quot;<i>J&eacute;s&ucirc; l'Nazar&eacute;tchien, Rouai des Juis</i>&quot;. Y'en avait des Juis tch'&egrave;rm&egrave;rtch&icirc;drent ch't avis viyant qu'la pliaiche o&ugrave;'est qu'J&eacute;s&ucirc; 'tait crucifi&eacute; 'tait d'amain d'la ville, et ch'tait &ecirc;crit en H&eacute;breux, en Lat&icirc;n et en Grec. <br/>
<br/>
Et les grands pr&ecirc;tres des Juis d&icirc;drent &agrave; Pilate, &quot;I' n'est pon d'm&ecirc;tchi d'mett' '<i>Rouai des Juis</i>', au run d'chennech&icirc;n: '<i>I' dit, &quot;M&eacute;, j'sis l'Rouai des Juis&quot;</i>'.&quot;<br/>
<br/>
Mais Pilate lus r&ecirc;ponnit, &quot;Chein qu'j'ai &ecirc;crit, j'n'm'en vais pon l'changi.&quot;<br/>
<br/>



&nbsp;<p>
<center><font color="#215e21"><h3>Chapitre 19, v&egrave;rsets 23-24<br/></h3></font></center><p>

&Eacute;pis les soudards, quand il' avaient crucifi&eacute; J&eacute;s&ucirc;, pr&icirc;ndrent ses habits, et f&icirc;tent quat' lots, &agrave; ch&acirc;tchun des soudards un lot, &eacute;pis la c&acirc;saque &eacute;tout. La c&acirc;saque 'tait sans cou&ocirc;tuthe, cou&ocirc;sue du haut en bas. I' lus ent'-d&icirc;drent don, &quot;J&eacute; n'pouvons pon la d&ecirc;cou&ocirc;tre, mais halons au sort pouor l'chein tchi l'&eacute;tha.&quot; Et ainch&icirc;n l'&ecirc;crituthe fut accomplyie tchi dit, &quot;I' lot&icirc;drent mes habits entre ieux, et pouor mes habits i' hal&icirc;drent au sort.&quot; Et n&eacute; v'l&agrave; chein qu'les soudards f&icirc;drent.<br/>
<br/>
&nbsp;<p>


<center><font color="#215e21"><h3>V&egrave;rsets 14-30</h3></font></center>
&quot;&Ecirc;v'ch&icirc;n vot' rouai!&quot; qu&eacute; Pilate dit &egrave;s Juis.<br/>
<br/>

Mais i' briy&icirc;drent, &quot;Halez-l&eacute; hors! Halez-l&eacute;! Cliouez-l&eacute; &agrave; la crouaix!&quot;<br/>
<br/>

&quot;Clioueth'-ous vot' rouai &agrave; la crouaix?&quot; qu&eacute; Pilate lus d'mandit.<br/>
<br/>

&quot;J'n'avons pon d'rouai hors d&eacute; C&eacute;sar!&quot; qu'les grands pr&ecirc;tres r&ecirc;ponn&icirc;drent. Et pouor en pather, Pilate l'us baillit pouor &ecirc;t' cliou&eacute; &agrave; la crouaix. Et nou halit J&eacute;s&ucirc; hors. Ch&egrave;rgi d'sa crouaix, J&eacute;s&ucirc; s'd&ecirc;halit &agrave; la Pi&egrave;che d'la Cranne (tch'a nom Golgotha dans la langue Aram&eacute;enne). L&agrave; nou l'clouit &agrave; la crouaix au ras d'deux aut's - l'iun d'chu bord d'li et l'aut' d&eacute; l'aut' bord, auve J&eacute;s&ucirc; au mitan. Pilate fit graie un p'tit &ecirc;critchieau pouor affichi sus la crouaix tch'avait ch't' &icirc;nscription d'ssus: &quot;J&eacute;s&ucirc; l'Nazar&eacute;tchien, l'Rouai des Juis&quot;. Y'en avait un tas des Juis tch'avaient liu ch't &ecirc;critchieau, viyant qu'la pi&egrave;che o&ugrave;'est qu'J&eacute;s&ucirc; 'tait cliou&eacute; &agrave; la crouaix 'tait d'amain d'la ville, et l'&ecirc;critchieau 'tait compos&eacute; en H&eacute;breu, en Lat&icirc;n et en Gr&egrave;c. <br/>
<br/>

Les grands pr&ecirc;tres des Juis 'taient g&ecirc;n&eacute;s et talb&acirc;taient Pilate, &quot;N'affiche pon ra&icirc;que: 'l'Rouai des Juis', mais affiche au run: 'ch't&icirc;-ch&icirc;n dit qu'i' 'tait l'Rouai des Juis'!&quot;<br/>
<br/>

Pilate r&ecirc;ponnit, &quot;Chein qu'j'ai &ecirc;crit, assa ch'est chenna qu'j'ai &ecirc;crit.&quot;<br/>
<br/>

Quand les soudards avaient cliou&eacute; J&eacute;s&ucirc; &agrave; la crouaix, i' pr&icirc;ndrent ses habits et en f&icirc;drent quat' lots, iun pouor ch&acirc;tchun d'ieux auve ra&icirc;que san mant&eacute; falot. San mant&eacute; 'tait cou&ocirc;su d'un but d'marchandise sans cou&ocirc;tuthes. &quot;I' n'est pon d'm&ecirc;tchi d'l'&ecirc;trilyi,&quot; qu'i' d&icirc;drent. &quot;Cache, j'allons haler &egrave;s noeuds pouor l'g&acirc;ngni, et l'g&acirc;ngnant l'&eacute;tha tout entchi.&quot; Et v'l&agrave; tchi s'adonnit &agrave; seule f&icirc;n qu'l'&Ecirc;crituthe f&ucirc;sse accomplyie: <br/>
<br/>

&quot;I' lot&icirc;drent mes habits ch&acirc;tchun san lot, et hal&icirc;drent &egrave;s noeuds pouor mes habits&quot;.<br/>
<br/>

Et n&eacute; v'l&agrave; chein qu'les soudards f&icirc;drent.<br/>
<br/>

La m&eacute;the &agrave; J&eacute;s&ucirc;, et la soeu &agrave; sa m&eacute;the, et Mathie la bouonnefemme &agrave; Cliopas, et Mathie Mad'laine, 'taient toutes m&acirc;t&eacute;es aupi d'la crouaix sus tchi qu'J&eacute;s&ucirc; 'tait cliou&eacute;. Quand J&eacute;s&ucirc; &ecirc;pyit sa m&eacute;the l&agrave; acant&eacute; l'approtis qu'il aimait d'amin, i' dit &agrave; sa m&eacute;the, &quot;Bouonnefemme, ch't&icirc;-lo est tan fis.&quot; &Eacute;pis &agrave; l'approtis i' dit , &quot;Et chette-lo est ta m&eacute;the.&quot; Entr&eacute;ch&icirc;n chu jour-l&agrave;, l'approtis la louogeait siez li.<br/>
<br/>

Aupr&egrave;s chenna, sachant en l&icirc;-m&ecirc;me qu&eacute; tout 'tait pouor s'ag'ver et pouor qu&eacute; chein tchi fut &ecirc;crit dans l's &Ecirc;crituthes f&ucirc;sse accomplyi, J&eacute;s&ucirc; dit, &quot;J'sis p'l&eacute; d's&eacute;!&quot; Y'avait eune joudgie d'vinnaigre, et nou-s'en mouoillit eune &ecirc;ponge, pitchit l'&ecirc;ponge sus l'but d'eune tigue d&eacute; h&#375;sope et l'aveingnit &agrave; la bouoche &agrave; J&eacute;s&ucirc;. Un co qu'il en avait bu, J&eacute;s&ucirc; dit, &quot;V'l&agrave; tch'est ag'v&eacute;!&quot; L&agrave;-d'ssus i' s'ba&icirc;ssit la t&ecirc;te et rendit l'esprit.<br/>
<br/>


&nbsp;<p>
<center><font color="#215e21"><h3>Chapitre 19, v&egrave;rsets 25-37<br/></h3></font></center><p>
<a href="verrinnesmatchicrouaix.jpg"><img src="verrinnesmatchicrouaix.jpg" width="112" height="350" alt="Quand J&eacute;s&ucirc; &ecirc;pyit sa m&eacute;the et l'discipl'ye qu'il aimait bein aupr&egrave;s d'li, i' dit &agrave; sa m&eacute;the, &quot;Ma m&eacute;the, n&eacute; v'lo tan fis!&quot; &Eacute;pis i' dit au discipl'ye, &quot;N&eacute; v'lo ta m&eacute;the!&quot;" title="" border="0" align="right" /></a>
Aupi d'la crouaix &agrave; J&eacute;s&ucirc; 'taient m&acirc;t&eacute;es sa m&eacute;the, la soeu &agrave; sa m&eacute;the, Mathie femme d&eacute; Cl&eacute;opas, et Mathie Magdal&egrave;ne. Quand J&eacute;s&ucirc; &ecirc;pyit sa m&eacute;the et l'discipl'ye qu'il aimait bein aupr&egrave;s d'li, i' dit &agrave; sa m&eacute;the, &quot;Ma m&eacute;the, n&eacute; v'lo tan fis!&quot; &Eacute;pis i' dit au discipl'ye, &quot;N&eacute; v'lo ta m&eacute;the!&quot; Et d'pis chu jour-l&agrave; l'discipl'ye la louogeait siez li.<br/>
<br/>
Aupr&egrave;s chenna, &eacute;tant d'avis qu'tout a 't&eacute; fait &agrave; seule f&icirc;n d'accomplyi chein tch'avait 't&eacute; &ecirc;crit, J&eacute;s&ucirc; dit, &quot;J'ai s&eacute;!&quot; Y'avait d'amain eune cann&eacute;e d'v&icirc;n s&ucirc; et nou-s'y trempit eune &ecirc;ponge qu'nou-s'apitchit sus eune tigue d'hysope et l'aveignit &agrave; sa bouoche. Quand J&eacute;s&ucirc; avait heunm&eacute; l'v&icirc;n, i' dit, &quot;V'l&agrave; tch'est ag'v&eacute;.&quot; &Eacute;pis la t&ecirc;te l&icirc; cahuchit et i' rendit l'&acirc;me.<br/>
<br/>
Assa ch'tait l'Jour des Pr&eacute;path&acirc;tis pouor la P&acirc;que et les Juis n'voulaient pon qu'nou la&icirc;ss&icirc;sse les corps cliou&eacute;s &egrave;s crouaix duthant l'sabbat (ch'est en tchi chu sabbat 'tait eune grande f&ecirc;te) et i' d'mand&icirc;drent &agrave; Pilate qu'nou b&ucirc;ch&icirc;sse les gambes &egrave;s cheins &egrave;s crouaix et qu'nou hal&icirc;sse les corps. Les soudards v&icirc;ndrent don et b&ucirc;ch&icirc;drent les gambes au preunmyi &eacute;pis &agrave; l'aut' des cheins tch'avaient 't&eacute; cliou&eacute;s &agrave; la crouaix auve J&eacute;s&ucirc;. Mais quand i' v&icirc;ndrent &agrave; J&eacute;s&ucirc;, i' v&icirc;drent qu'i' 'tait d&ecirc;j&agrave; mort et i' n'l&icirc; b&ucirc;ch&icirc;drent pon les gambes. <br/>
<br/>
Au run, iun des soudards p&egrave;rchit ses c&ocirc;tes atout san pitchet et d'siette il en v&egrave;rsit du sang et d&eacute; l'ieau. (L&eacute; chein tchi vit chennech&icirc;n l'a t&ecirc;mouongni &agrave; seule f&icirc;n qu'ou pi&ecirc;ss&ecirc;tes vos y fier. San t&ecirc;mouongnage est vrai et il asse&ucirc;the qu&eacute; ch'est la v&eacute;thit&eacute;). Tout chennech&icirc;n s'adonnit &agrave; seule f&icirc;n qu'chein tch'avait 't&eacute; &ecirc;crit fut accomplyi: &quot;Autchun d'ses os n&eacute; s'sa b&ucirc;chi.&quot; &Eacute;pis acouo chennech&icirc;n avait 't&eacute; &ecirc;crit: &quot;<a href="zecharie8.html">I' r'gard&eacute;thont l'chein qu'il' ont p&egrave;rchi.</a>&quot;<br/>
<br/>

&nbsp;<p>

<center><font color="#215e21"><h3>Chapitre 19, v&egrave;rsets 38-42<br/></h3></font></center><p>

&Agrave; r'tou d'chenna, J&ocirc;seph d'Arimath&eacute;e, tchi 'tait un si&ecirc;theux d'J&eacute;s&ucirc; (mais tchi l'si&ecirc;thait en s'gret, ayant peux des Juis) d'mandit &agrave; Pilate d&eacute; l&icirc; la&icirc;ssi emporter l'corps d'J&eacute;s&ucirc;, et Pilate &agrave; l'accorder. &Eacute;pis don i' s'en fut emporter l'corps. Et v'l&agrave; tchi v&icirc;nt Nicod&egrave;me (l&eacute; chein tchi 'tait v'nu &agrave; J&eacute;s&ucirc; la niet) auve un ballot d'un m&ecirc;lange d&eacute; myrrh et d'alo&eacute;, tchi b'sait dans les septante livres. I' pr&icirc;ndrent l&eacute; corps d&eacute; J&eacute;s&ucirc;, l'enfliub&icirc;drent en l&icirc;n atout l's &ecirc;pices, coumme i' font d'amors les Juis pouor l's ent&egrave;rrements. Assa y'avait un gard&icirc;n pon bein liain d'l'endrait d'la cliouethie &agrave; la crouaix, et dans chu gard&icirc;n-l&agrave; y'avait eune neuve tombe dans tchi fis d'&acirc;me n'avait 't&eacute; janmais &ecirc;trav'l&eacute;. Et don, viyant qu&eacute; ch'tait l'jour d'la Graiethie pouor les Juis et qu'la tombe 'tait d'amain, ch'fut l&agrave; qu'il' &ecirc;trav'l&icirc;drent J&eacute;s&ucirc;.<br/>
<br/>

&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li><a href="jean7_biblye.html">La Bouonne Nouvelle s'lon Jean: 7</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">La Bouonne Nouvelle s'lon Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean16_biblye.html">La Bouonne Nouvelle s'lon Jean: 16</a><p>
<li><a href="jean17_biblye.html">La Bouonne Nouvelle s'lon Jean: 17</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">La Bouonne Nouvelle s'lon Jean: 18, v&egrave;rsets i-xi</a><p>
<li><a href="jeanxviiib.html">La Bouonne Nouvelle s'lon Jean: 18, v&egrave;rsets xxxiii-xxxviii</a><p>

<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/jeanxix.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
</HTML>
