<HTML>

<!-- Mirrored from members.societe-jersiaise.org/geraint/jerriais/temppass.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>LE TEMPS PASS&Egrave;.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Le Temps Pass&egrave;.</h2></font><br></CENTER>
<CENTER><TABLE><TR><TD>
<p>Dans man jeann' temps nouz allait &agrave; la veille,<br>
Et nou s'cauffait devant une bouann' fouaie d'vraic;<br>
Nou faisait l'beurre ocouo dans une ronde seille,<br>
Et nou brulait de ll'i&egrave;le dans un <a href="craset.html">crasset</a>.<br>
<i>Drinn, drinn, etc.</i><br>

<p>Dans la saison que les bouais sont sans fielles,<br>
Nou s'amusait parfais &agrave; <a href="gammvoc.html">jouer cafou</a>;<br>
Vla qui pllaisait assez bein es hardelles,<br>
Et les gar&ccedil;ons s'en trouvaient bein &egrave;tou.<br>
<i>Drinn, drinn, etc.</i><br>

<p>Les uns s'cauffaient en contant quiqu' histouaire<br>
Et en guettant les filles couotre et ouvrer;<br>
Et pis opres, tous ensemblle sus l'aire,<br>
Nouz y dansait, "<a href="bieaulaurier.html">Ah! mon beau laurier</a>."<br>
<i>Drinn, drinn, etc.</i><br>

<p>I' fallait v&eacute;e faire le pot &agrave; "deux anses,"<br>
Tandis qu'en rond les autres dansaient tous;<br>
Quand ch'est qu'opres deux ou trais r&eacute;v&eacute;rences,<br>
Touos ensemblle chantaient "Embrassez-vous."<br>
<i>Drinn, drinn, etc.</i><br>

<p>Dans les temps d'Nou&eacute; nou se r'hauchait l'haleine<br>
Atou du punch et de bouan cidre caud :<br>
Opres chonna nou ne trouvait pas d'peine<br>
A chanter cllai et l'ver les pids en haut.<br>
<i>Drinn, drinn, etc.</i><br>

<p>Dans chu temps la nouz avait une fouorie<br>
Qui valait bein la <a href="grand_tchethue.html">grand' qu&eacute;rue</a> d'ache-t-heu :<br>
Opres souper la journ&egrave;e 'tait finie<br>
A se cauffer en chantant endrait l'feu.<br>
<i>Drinn, drinn, etc.</i><br>

<p>Dans le R'nouv&eacute; nou n'se servait pas d'houettes<br>
Comme de nos jours pour serclli les pannais;<br>
Mais nouz avait de bell's petites frouquettes,<br>
Et nou hallait la serclle atou ses daigts.<br>
<i>Drinn, drinn, etc.</i><br>

<p>Les gens n' taient pas netou' si fins d'lus peine,<br>
Ni si piercheux, ni si rempllis d'orgui;<br>
I' pouvaient bein &ecirc;curer sans mitaine;<br>
Et i' pouvaient bein porter lus pangni.<br>
<i>Drinn, drinn, etc.</i><br>

<p>Les m&ecirc;nagi&egrave;res faisaient pieigni la laine,<br>
Et pis opres i' la filaient au rouet;<br>
Ch'&eacute;tait atou chute &ecirc;paisse molle traime<br>
Que nouz ouvrait bllanchet, cauche, ou bonnet.<br>
<i>Drinn, drinn, etc.</i><br>

<p>Le Lundi d'P&acirc;ques, &agrave; la chapelle St. George,<br>
Au <a href="chate.html">vier ch&acirc;t&eacute;</a> nouz allait l'pus et l'mux;<br>
Ch'est la saison dans qui nou seme l'orge,<br>
Et qu'l'ouais&eacute; dit en chantant, "quitte-tes-cllus."<br>
<i>Drinn, drinn, etc.</i><br>

<p>Nouz allait faire le tou du chva Guillaume<br>
Dans un bat&eacute; <a href="stjean2.html">le jour de la St. Jean</a>;<br>
Nou n'chantait pas tout l'long d'l'ann&egrave;e l'm&ecirc;me psiaume,<br>
Mais ill y avait pus d'une f&ecirc;te par an.<br>
<i>Drinn, drinn, etc.</i><br>

<p>Il est bein vrai l'monde n'&eacute;tait pas si b&ecirc;te;<br>
Dans chu temps l&agrave; nouz allait au sonneux;<br>
Nou savait bein quand il y &eacute;rait une f&ecirc;te;<br>
Le temps s'trouvait pour travas et pour jeux.<br>
<i>Drinn, drinn, etc.</i><br>

<p>J'ai oui etou que quiqu'fais dans des bolles<br>
A des cufaire nou donnait du <a href="chaude.html">chaud&eacute;</a>;<br>
A la Toussaint nou faisait des <a href="gdfmervelle.html">nouorolles</a>,<br>
Et pis &agrave; P&acirc;ques nouz avait du <a href="simnel.html">simn&eacute;</a>.<br>
<i>Drinn, drinn, etc.</i><br>

<p>Ah! bouan vier temps!.. &agrave; ch't-heu i' n'y a pus d'f&ecirc;te;<br>
Ah! mes bouann' gens, comme est qu'tout a changi;<br>
Comme est que l'monde tout d'un coup est v'nu b&ecirc;te.<br>
Jerri! Jerri!.. tu n'es pus l'vier Jerri.<br>
<i>Drinn, drinn, etc.</i><br>
&nbsp;<p>
<p><I><a href="langlois.html">UN ST. LOUORENCHAIS.</a><br></I>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>
<li><a href="vierstemps.html">Les bouans viers temps</a><p>
<li><A HREF="viertemp.html">Viers Temps</A><p>
<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li> <a href="temps_passait.html">Le temps p&acirc;ssait</a><p>
<li> <a href="temps_paset.html">Le temps p&acirc;set et achteu</a><p>
<li><a href="progres.html">Le Progr&egrave;s</a><p>
<li><a href="chiffres.html">Des chiffres du passer</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><a href="gdfjep75.html">L&eacute; Passage du temps</a><p>
<li><a href="memouaithes.html">M&eacute;mouaithes d'Aut'fais</a><p>
<li><A HREF="100ans.html">Y'a chent ans</A><p>
<li><a HREF="gdfprogres.html">L&eacute; progr&eacute;s</a><p>
<li><a href="change100.html">Les changements q'ya yieu en Jerri</a><p>
<li><a href="gdfchange.html">Tchi changements!</a><p>
<li><a href="gdfchangements2.html">Tchi changements!</a><p>
<li><a href="assembliee/tchians1975.html">J&egrave;rri s'en va &egrave;s tchians</a><p>
<li><a href="pmgoodold.html">The Good Old Days</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="gdfphlippe.html">Hommage &agrave; la m&eacute;mouaithe d&eacute; Ph'lippe d&eacute; Port&icirc;nf&eacute;</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><a href="betteroue.html">La Sornette de Bett&eacute; Rou&eacute;</a><p>
<li><a href="jeux.html">Les jeux J&egrave;rriais du temps p&acirc;ss&eacute;</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/temppass.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
