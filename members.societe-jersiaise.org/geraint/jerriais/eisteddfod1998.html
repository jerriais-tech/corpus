<HTML>

<!-- Mirrored from members.societe-jersiaise.org/geraint/jerriais/eisteddfod1998.html by HTTrack Website Copier/3.x [XR&CO'2014], Tue, 15 Jul 2025 13:47:30 GMT -->
<HEAD>
<TITLE>L'Eisteddfod 1998</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Eisteddfod 1998</h2></font></center><p><br>

J'sis bein content d'aver l'opportunit&eacute; d'vos dithe tchique patholes entouor l'Eist&eacute;ddfod qu'eut lieu dans la Salle Publique d&eacute; <a href="st_martin.html">St. Martin</a>, lundi et mardi, le vingt trais et vingt quatre d&eacute; Novembre, iou qu'j'eus l'plia&icirc;si d'aidgi comme adjudicateu, auve le bouon souotchein de Ted Syvret comme adjoint.<br>
<br>
Ch&acirc;que seth&eacute;e, la salle 'tait plienne d&eacute; gens &icirc;nt&eacute;r&ecirc;ssis &agrave; suivre et &agrave; supporter not' bouonne et ancienne langue; la qualit&eacute; des pr&eacute;sent&acirc;tions 'tait probablyement la miyeuthe que j'avons ieu l'plia&icirc;si d'&ecirc;couter pour bein d's'ann&eacute;es.<br>
<br>
Le lundi, la s&eacute;th&eacute;e c'menchi auve deux cl&acirc;sses pour les jeunes en d'sous d&eacute; seize ans. La gangnante, la p'tite Veronica Fulton, tchi n'a qu&eacute; sept ans, nos 'r'citi eune pi&egrave;che de son chouaix auve tellement d'expression, qu'ou gangni la coupe au Sieur E. J. Luce auve n&eacute;nante tch'eune m&egrave;rques.<br>
<br>

<a href="eistann.html"><IMG SRC="eisteddfod_titchet.jpg" WIDTH=300 HEIGHT=198 align="right" border=0 alt="un titchet pouor l'Eisteddfod"></a>

J'e&ucirc;mes des chansons et eune pi&egrave;che de th&eacute;&acirc;tre, non comp&eacute;titive, toutes pr&eacute;sent&eacute;es par les &ecirc;tudiants; tch'la donn&icirc;t hardi d'plia&icirc;si &agrave; l'audience. Ieu plusieurs l&eacute;ctuthes tchi f&ucirc;tent hardi appr&ecirc;cyi&eacute;s &eacute;tout. Mais, sans autchune doute, la pi&egrave;che de r&ecirc;sistance v&icirc;nt duthant les 'r'cit&acirc;tions pour les adultes, iou qu'Audrey Lucas et Tony Scott Warren, tch'est au haut des rangs des &ecirc;tudiants, pr&icirc;ntent part. I' 'taient deux sup&egrave;rbes pr&eacute;sent&acirc;tions tchi f&ucirc;tent difficile a s'pather. Apr&egrave;s bein de delib&eacute;th&acirc;tion, j'd&eacute;cid&icirc;mes de donner la coupe au Sieur C. W. Binet &agrave; Tony auve n&eacute;nante trais m&egrave;rques, et n&eacute;nante deux &agrave; Audrey.<br>
<br>
 Dans la cl&acirc;sse pour l&eacute;ctuthe &agrave; livre ouvert, l'ordre f&ucirc;t renv&egrave;rs&eacute;e quand Audrey ram&acirc;ssi n&eacute;nante tch'eune merques et Tony n&eacute;nante. La s&eacute;th&eacute;e finit auve l'audience tout &agrave; fait heutheu et pr&ecirc;t &agrave; r'touonner &agrave; la deuxi&egrave;me s&eacute;th&eacute;e pour un autre fest&icirc;n de bouon j&egrave;rriais.<br>
<br>
&Eacute;h bein i'n f&ucirc;tent pas d's'appoint&eacute;s. Mardi c'menchi auve des l&eacute;ctuthes pr&eacute;p&acirc;th&eacute;es, et dgiez' &ecirc;tudiants montr&icirc;tent comment qu'lus j&egrave;rriais a amend&eacute; ann&eacute;es apr&egrave;s ann&eacute;es; Colin Ireson finit pre&ucirc;nmyi auve n&eacute;nante tch'eune m&egrave;rques.  Dans les dialogues de lus chouaix, Hilda Syvret et Gladys Davis gangn&icirc;tent auve n&eacute;nante tch'eune.<br>
<br>
Pour les dialogues impromptu, i'avait un chouaix de quatre sujets, mais les quatre path&eacute;s d&eacute; competiteurs d&eacute;cid&icirc;tent d&eacute; distchuter si des boulets et des des m&eacute;dicaments 'taient bouons pour perdre du paids; apr&egrave;s hardi d'&egrave;rmerques amusantes, Joyce et Brian Gilbert gangn&icirc;tent auve n&egrave;nante tch'eune.<br>
<br>
Quand j'v&icirc;mes &agrave; la cl&acirc;sse pour l&eacute;ctuthe pr&eacute;p&acirc;th&eacute;e d'lus chouaix, la qualit&eacute; d&eacute; toutes les pr&eacute;sent&acirc;tions tait excellente, auve la pus basse m&egrave;rque &agrave; n&eacute;nante (C&eacute;rtificat d'Honneu). Ch'tait la miyeuthe cl&acirc;sse qu&eacute; j'avions oui d'pis longtemps. J'f&ucirc;mes r&eacute;gal&eacute;s auves du parfait j&egrave;rriais d&eacute; <a href="st_ouen.html">St. Ouen</a>, balanchi par le pus bouon d&eacute; l'Est; tout 'tait la pour le conna&icirc;sseux. Ch'tait eune hardi difficile t&acirc;che &agrave; s&eacute;lectionner un gangnant, et apr&egrave;s avait bein consid&eacute;ther touos les points, j'd&eacute;cid&icirc;mes de 'n'pas s'pather Audrey Lucas et Jean l'Maistre, et j'lus donn&icirc;mes chatchun n&eacute;nante trais m&egrave;rques.<br>
<br>
La s&eacute;th&eacute;e fin&icirc;t auve eune pi&egrave;che d&eacute; th&eacute;&acirc;tre par la Paraisse d&eacute; <a href="st_sauveux.html">St. Sauveux</a> app'l&eacute;e &quot;Eune Election dans Mille Neuf Chent Septante Chinq&quot;. Les caract&egrave;thes tchi pr&icirc;ntent part, <a href="eileenlesueur.html">Eileen Le Sueur</a>, Audrey et Michael Lucas, Dulcie Jones, Valerie Amy et Les Le Ruez, avaient bein d's'ann&eacute;es d'&eacute;xp&egrave;rience entre ieux, et v'la tchi montr&icirc;t. En gardant l'audience hardi amus&eacute;e, i'nos f&icirc;tent eune pr&eacute;sent&acirc;tion du pus haut calibre. J'lus donn&icirc;mes n&eacute;nante trais m&egrave;rques et la Coupe des Enf&ucirc;ntchis.<br>
<br>
Eune chose que j'trouvi &egrave;rm&eacute;rchablye, tait d'vais qu&eacute; touos les siens tch'avaient fait d's'entr&eacute;es s'present&icirc;tent sus la strade.<br>
<br>
I'&agrave; tchiques ann&eacute;es, l's'entr&eacute;es avaient diminu&eacute;, mais &agrave; cause des &ecirc;fforts d's'&ecirc;tudiants tchi c'mench&icirc;tent des cl&acirc;sses du s&eacute; pour pouver prendre part dans l'Eist&eacute;ddfod, la situation s'est ravigot&eacute;e.<br>
<br>
Mais i'n faut pas oublier l&eacute; grand support des siens tchi nos ont donn&eacute; grand plia&icirc;si par nos div&egrave;rti et nos amuser auve lus talents dans l'couothant d&eacute; bein d's'ann&eacute;es.<br>
<br>
J'sis seux que j'p&acirc;le pour hardi d'gens quand j'offre m'n'appr&eacute;ci&acirc;tion et mes 'r'm&egrave;rciements au Docteu <a href="lemaistre.html">Frainque Le Maistre</a> pour la grande contribution tchi'l a fait auve son merv&egrave;illeux dictionnaithe. J'ai tait adjudicateu siez fais, et ma t&acirc;che &eacute;thait tait hardi pus difficile si j'n'&eacute;thai pas peut faithe r&eacute;f&eacute;rence &agrave; son <a href="gdfdictionnaithe.html">dictionnaithe</a>.<br>
<br>
Ch'est LA BIBLYE DU J&Egrave;RRIAIS.<p>
&nbsp;<p>
<i>Percy l'Masuthi, 26/11/1998</i><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="eisteddfod1912.html">Eisteddfod 1912</a><p>
<li><a href="eisteddfod1926.html">Eisteddfod 1926</a><p>
<li><a href="eisteddfod1986.html">Eisteddfod 1986</a><p>
<li><a href="eisteddfod1993.html">Eisteddfod 1993</a><p>
<li><a href="eisteddfod2000.html">L'Eisteddfod 2000</a><p>
<li><a href="eistann.html">L'Eisteddfod: d's annonces</a><p>
<li><a href="djonnie.html">Not'e Djonnie chante &agrave; l'Eisteddfod</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><a href="peule.html">Pe&ucirc;le et &Ecirc;man&ucirc;e</a><p>
<li><a href="pmchild.html">How the Dear Child Never Did It!</a><p>
<li><a href="painentertains.html">How Lonore Entertains her Mother</a><p>
<li><a href="dgerrecaouain.html">L&eacute; Caouain, la dg&egrave;rre et l'Eisteddfod</a><p>
<li><a href="galimatias.html">J'avons en Jerri un tas de gens pourtchi notre vi&egrave;rr patois est un galimatias</a><p>
<li><a href="eisteddfodgj.html">Eisteddfod</a><p>
<li><a href="paineisteddfod.html">Why the Ladies Kept Away from the Eisteddfod</a><p>
<li><a href="pmeisteddfod.html">Merrienne goes to the Eisteddfod</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/eisteddfod1998.html by HTTrack Website Copier/3.x [XR&CO'2014], Tue, 15 Jul 2025 13:47:30 GMT -->
</HTML>
