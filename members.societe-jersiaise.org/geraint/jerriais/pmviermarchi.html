<HTML>
<HEAD>
<TITLE>Le Vier Marchi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Vier Marchi</h2>
Le Port&icirc;nf&eacute; est l&agrave;</font></center><p>

<a href="raf.html"><img src="marchi5.gif" width="178" height="250" alt="" title="" border=0 align="right" /></a>
Moussieu l'Editeu,<br/>
<br/>
Quand j'entend&icirc;mes y'a tchiques jours que l'Crieux Public tait v'nu &agrave; <a href="st_ouen.html">Saint-Ou</a> pour procli&acirc;m&eacute; l'grand jour dans la <a href="royal_square.html">Place Royale</a>, la Merrienne fut toute &icirc;nt&eacute;r&ecirc;ssie, et, pour dithe vrai, m&eacute; &eacute;tout.<br/>
<br/>
&quot;Y faut aidgi autant comme je pouvons,&quot; ou s'fit, &quot;car, jamais y ne s'sa dit qu'Saint-Ou tait dri&egrave;the la porte quand y tait tchestchon d'support&eacute; une bounne cause.&quot;<br/>
<br/>
&quot;Nou n'pouorrait jamais en trouv&eacute; une muyeuthe,&quot; j'm'accordit,&quot; car si chais braves gar&ccedil;ons n'avaient pas donn&eacute; l&ucirc;s vie quand l'maufait <a href="hitleur.html">Hitler</a> t&acirc;chit d'envahit l'Angli&eacute;terre, seux et certain que l's'<a href="otchup.html">Allemands</a> s'saient ocquo ichin. Y'avait au mains trais ou quatre machine tch'avaient crouaisi la m&eacute; et tchi taient en train d'prendre Londres, contre yunne des notres, mais j'e&ucirc;mes la victouaithe quand-m&ecirc;me, et l'pays fut sauv&eacute;. Toute honneur &agrave; nos braves gar&ccedil;ons; nou n'les r'oubli&egrave;tha jamais.&quot;<br/>
<br/>
&quot;Nan,&quot; ou dit, &quot;et ach'teu tch'il est tch&eacute;stchon d'aidgi &agrave; lus d&eacute;pendants, y faut qu'J&ecirc;rri faiche san d'v&eacute;. Quant &agrave; nous ichin y'a hardi d'chose que j'pouvons &ecirc;peigni pour port&eacute; en ville. A qu'menchi y'a des l&eacute;dgumes. Nou peu donn&eacute; des patates, d'la caboche, des c&acirc;rottes et tout l'restant, &eacute;pis, sans doute, tchiques poumes et un mio d'beurre, sans p&acirc;sl&eacute; d'une do&ucirc;zaine d'oeufs s'sont acceptablyes.&quot;<br/>
<br/>

&quot;V&egrave;the, sans doute,&quot; j'l'y dit, &quot;mais ch'n'est pas tout. Y'a deus-trais poules et poul&eacute;ttes tchi peuvent all&eacute; &eacute;tout. J'n'ai pas de p'tits animaux, malheutheusement, car la vieille a ocquo trais s'maines &agrave; all&eacute;, et le pt'it viaud n'a qu'trais jours et a d'la peine &agrave; s't'nin s&ucirc;s ses gambes, &eacute;pis n'y'&eacute;thait pas d'lait pour l'y dans l'Vier Marchi. Mais un couplye d'lapins pouorraient faithe.&quot;<br/>
<br/>
<a href="raf.html"><img src="marchi3.gif" width="200" height="208" alt="" title="" border=0 align="right" /></a>
&quot;D'main au matin, j'&eacute;thons l'temps d'all&eacute; vais si j'pouvons trouv&eacute; tchique autre chose,&quot; ou dit. &quot;Mais ach'teu, comment transport&eacute; tout chonna en ville. Le van ne s'teint pas d'but, et chonna pathaitrait dr&ocirc;le de cachi en ville avec un h&eacute;rnais.&quot;<br/>
<br/>
&quot;Quant &agrave; chonna,&quot; j'l'y dit, &quot;j'ai ramont&eacute; la <a href="rueddriethe.html">Rue d'Dri&egrave;the</a> bein des fais dans un <a href="hernais.html">h&eacute;rnais</a>, avec man p&egrave;the, dans la saison du <a href="vraic.html">vraic</a>. Mais y n'faut pas s'g&egrave;n&eacute;, car je comprends tch'y sont pr&ecirc;ts &agrave; v'n&icirc;n ch&eacute;rchi chein que l'monde veulent donn&eacute;. Nous n'a qu'&agrave; t&eacute;l&eacute;f&ocirc;n&eacute; et un lorry arriv'tha.&quot;<br/>
<br/>
&quot;Bon,&quot; ou dit, &quot;mais ach'teu tch&egrave;sque j'allons faithe t&eacute; et m&eacute;, Sam'di? Tu n'as pas dans l'id&eacute;e, j'esp&egrave;the que j'n'allons pas bouogi d'ich&icirc;n tout l'jour, car quant &agrave; m&eacute; j'm'y'en vais, quand j'&eacute;thais &agrave; marchi tout l'long du qu'min.&quot;<br/>
<br/>
&quot;J'prendrons une bus de bouonne heuthe,&quot; j'l'y dit. &quot;J'voudrais &ecirc;tre l&agrave; en temps pour vais Moussieu l'Bailli ouvri l'Vier Marchi. Chais pour djais heuthes, et y n'&eacute;tha pas grand temps, car y faut tch'y si&eacute;ge &agrave; la Cour bein vite apr&egrave;s. Nou m'dit que l'Crieur Public est pour &ecirc;tre l&agrave;, avec sa clioche et ses Oyez! Oyez! Oyez! et qu'y'&eacute;tha hardi des viers costumes du temps p&acirc;ss&eacute; parmi les vendeurs.&quot;<br/>
<br/>
<img src="costumeels2.jpg" width="385" height="300" alt="" title="" align="right" />
&quot;Tchi dommage que je n'savais pas chonna en temps,&quot; ou dit, &quot;car j'&eacute;thas peut mettre la robe de ma grand'tante Betsey, et l'vier bonnet J&ecirc;rriais qu'les femmes m&eacute;ttaient quand ils allaient traithe les vaques &agrave; la t&ecirc;rr&eacute;e en &eacute;t&eacute;.&quot;<br/>
<br/>
&quot;Tu peux l'faithe ocquo,&quot; j'l'y dit, &quot;quand qu'tu &icirc;thas accat&eacute; ichin et l&agrave; dans les st&acirc;lles. N'oublie pas, tu sais, tchi faudra apport&eacute; tchiques sous.&quot;<br/>
<br/>
&quot;Bein seux,&quot; ou dit. &quot;Je n'm'en vais pas l&agrave; sans d&ecirc;pens&eacute; chein que j'peux &ecirc;peigni. Heutheusement, gr&acirc;ce &agrave; la bouonne saison d'patates, y'a ocquo tchiques h&eacute;rpins dans la cauche.&quot;<br/>
<br/>
&quot;J'ai tchiquefais voulu qu'tu m'&eacute;thais dit ou&egrave;sque tu la muche, chutte cauche,&quot; je m'fit. &quot;Mais y'a une chose, Merrienne, crais-tu qu'y'&eacute;tha yunne ou deux b&acirc;rriques de <a href="cidre.html">cidre</a> dans l'Vier Marchi. Il est vrai que ch'n'est pas la saison, mais, avec chonna, une goutte de cidre est tr&eacute;jous rafraichissante.&quot;<br/>
<br/>
&quot;N&acirc;nin, n'y'&eacute;tha pas d'cidre,&quot; ou dit, &quot;mais sans doute y'&eacute;tha d'la limonade. Chonna t'rafraichissa bein m&ucirc;s qu'du cidre.&quot;<br/>
<br/>
Oh, Moussieu l'Editeu, que les femmes sont dr&ocirc;les! <br/>
<br/>
<i><a href="lebrocq.html">Ph'lip</a></i><br/>
<i>19/9/1953</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="raf.html">L'Association R.A.F</a><p>

<li><a href="viermarchi.html">L&eacute; Vi&egrave;r Marchi</a><p>
<li><A HREF="royal_square.html">Royal Square</A><p>
<li><a href="batalegb.html">La Bat&acirc;le d'la Grande Br&eacute;tangne</a><p>
<li><a href="gdfhist.html">Historique...</a><p>
<li><a href="crouaix_viermarchi.html">La Crouaix du Vier Marchi</a><p>
<li><a href="pouorre.html">La Pou&ocirc;rre Statue</a><p>
<li><a href="statue1910.html">R&eacute;flexions Royales</a><p>
<li><a href="pmproblemes.html">Des probl&egrave;mes au Port&icirc;nf&eacute;</a><p>
<li><a href="egyptien.html">Marchi coumme un &Ecirc;gyptien</a><p>
<li><a href="cahouain_nueuxpids.html">Nueux pids &agrave; marchi sus la terre</a><p>
<li><A HREF="pigeon.html">L'oeu' d'Pigeon!</A><P>
<li><a href="samdi.html">L'Samdi d'Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

