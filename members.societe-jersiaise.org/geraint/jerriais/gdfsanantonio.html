<HTML>

<!-- Mirrored from members.societe-jersiaise.org/geraint/jerriais/gdfsanantonio.html by HTTrack Website Copier/3.x [XR&CO'2014], Tue, 15 Jul 2025 13:46:50 GMT -->
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>


Opr&eacute;s aver d'meuth&eacute; en J&egrave;rri pour un couplye d'ann&eacute;es, j'm&eacute; trouve dans un aut' monde en Am&eacute;thique. D&eacute;pis que j'sis ervenu, j'ai d&ecirc;j&agrave; viagi sus t&egrave;rre qu&acirc;si aussi liain comme la <a href="gdfcote.html">C&ocirc;te</a> est d'J&egrave;rri! S'ou' n'm&eacute; criyiz pon, ergardez un Atlas, et m'suthez les distances entre Montreal et <a href="gdfottawa.html">Ottawa</a> (Ontario), et de Detroit (Michigan) &agrave; San Antonio (<a href="gdftexas.html">Texas</a>), en allant par Fort Wayne, Indinapolis (Indiana), Paducah (Kentucky), Memphis (Tennessee), Jackson (Mississippi), New Orleans (Louisiana), Galveston et Houston (Texas)!<br/>
<br/>
Ich&icirc;n &agrave; San Antonio dans l'mais d'Novembre, i' fait caud comme en &ecirc;t&eacute;, - en &ecirc;ffet, ch'est l'&ecirc;t&eacute; toute l'ann&eacute;e! Dans les rues, nous s'cr&eacute;thait en Mexique ou en Espagne. Ch'n'est pon dr&ocirc;le quand nou c'menche &agrave; consid&eacute;ther qu'y'a ieu au mains siex couleurs tch'ont vol&eacute; au haut du m&acirc;t dans la ville, - les couleurs d'Espagne, de France, du Mexique, de la R&eacute;publique de Texas, des Etats Conf&eacute;d&eacute;r&eacute;s, et des <a href="etatsunnis.html">Etats-Unis d'Am&eacute;thique</a>!<br/>
<br/>
En tch&icirc;nze chents, et d'avant chu temps-l&agrave;, la ville 'tait un village des Indiens Cohuilt&eacute;cans. L'histouaithe nouos dit qu'en seize-chent-nonante-iun, l's'Espagn&ocirc;s tch'avaient fait la contch&ecirc;te du Mexique avaient des soudarts dans l'village, tch'avait non &quot;La Villita.&quot; Quarante ans pus tard, tch&icirc;nze familles Espagnoles des Iles Canaries y f&ucirc;tent &ecirc;tablyies par le Rouai d'Espagne, et pour chent ans la colonie fut gouvern&eacute;e par des Messieux Espagnieaux, mais oulle eut &agrave; s'battre continuellement contre les sauvages app'l&eacute;s &quot;Les Comanches,&quot; et perdit hardi d'hommes. Et pis l'temps v&icirc;nt qu'l'Espagne c'menchit &agrave; en perdre, et quand les Mexitchains lus d&ecirc;cliath&icirc;tent ind&eacute;pendants en dgiex-huit-chent-v&icirc;ngt-trais, San Antonio d'v&icirc;nt partie du Mexique.<br/>
<br/>
Ch'tait dans ches temps-l&agrave; que l's'Am&eacute;thitchains c'mench&icirc;tent &agrave; s'en v'n&icirc;n s'&ecirc;tablyi dans la contr&eacute;e. Les Mexicains n'aimaient pas ch'la, et i' lus m&icirc;ntent &agrave; l's'emb&ecirc;ter et en machacrer iun ou deux d'temps en temps. L's'affaithes empli&eacute;thaient d'pus en pus jusqu'en dgiex-huit-chent-trente-six, quand l'Pr&eacute;sident Santa Anna du Mexique env'yit eune arm&eacute;e de quatre milles soudarts pour d&ecirc;truithe l's'Am&eacute;thitchains dans San Antonio, tch'i' s'm&icirc;ntent &agrave; l'abri dans eune Mission Catholique app'l&eacute;e &quot;Alamo.&quot; I' n'taient que chent huiptante-deux soudarts et i' f&ucirc;tent tous machacr&eacute;es par les Mexitchains!<br/>
<br/>
Dans l'mais d'avri d'la m&egrave;me ann&eacute;e, le Coronel Sam Houston ram&acirc;ssit assez d'soudarts Am&eacute;tchitchains pour battre l'arm&eacute;e Mexitchaine, et i' lus fichit eune sl&icirc;ndgieuse dans eune pliaiche tchi s'appelle San Jacinto, et l'etat de Texas d'v&icirc;nt iun des Etats-Unis d'Am&eacute;thique. Ach'teu, quand nou marche dans les rues d'San Antonio nou vait Am&eacute;thitchains et Mexitchains touos m&ecirc;l&eacute;s ensemblye appathemment heutheux et prosp&eacute;thes souos la couleu' d's'Etats-Unis!<br/>
<br/>
En J&egrave;rri, ch'est c'mode de saver l'Angliais et l'Fran&ccedil;ais. Ich&icirc;n, ch'est l'Angliais et l'Espagno, qu'nou ouait partout. <a href="lemaistre.html">Fra&icirc;nque Le Maistre</a> es'sait un fameux compagnon a aver auve s&eacute;, li tchi sait l'Espagno mus qu'la majorit&eacute; des J&egrave;rriais n'savent le J&egrave;rriais!<br/>
<br/>
Dans la campagne ich&icirc;n l'tou, nous vai des vaques Jersiaises. J'vis eune dr&ocirc;le de <a href="vaquevoc.html">vaque</a> l'aut' jour, dgia. Oulle 'tait grise, - un gris qu&acirc;si blianc. Ou' p&acirc;lez d'ouothelles! Oulle en avait eune pathe de longues tchi pendaient qu&acirc;si sus san m&ucirc;s&eacute;. J&eacute; d'mandis a un gas tchi sorte d'vaque que ch'tait. I' m'dit que ch'tait eune Brahm&icirc;ne des Indes, m&ecirc;l&eacute;e auve en <a href="jerseycow.html">J&egrave;rriaise</a> et eune vaque de Texas, et qu'nou l's'appellent des &quot;Texas-Brahm&icirc;nes.&quot; I' patha&icirc;t qu'ch'est un fichu bouan m&ecirc;lange, - un tas d'viande et un tas d'lait par vaque!<br/>
<br/>
Enf&icirc;n, - tout est m&ecirc;lange en Am&eacute;thique, - les races, les flieurs, l'architectuthe, et m&egrave;me les vaques! Ch'est p't'&ecirc;t' ieune des raisons pourtchi qu'un peuplye est dev'nu si grand et si fort dans l'couothant d'chent ch&icirc;nquante ans!<br/>
<br/>
<i><a href="lefeuvre.html">George d'La Forge</a><br/>
27/11/1948 <br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="etatsunnis.html">Les Noms d's &Ecirc;tats d's &Ecirc;tats-Unnis d'Am&eacute;thique</a><p>
<li><a href="gdftexas2.html">L&eacute; Texas</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfpatuthe6.html">Changement d'p&acirc;tuthe!</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>
<li><a href="gdfdecarteret.html">Les C&eacute;l&egrave;bres d'Cart'r&ecirc;ts</a><p>
<li><a href="jerseydevil.html">L&eacute; Dgi&acirc;bl'ye d&eacute; J&egrave;rri</a><p>
<li> <a href="blianchemaison.html">La Blianche Ma&icirc;son</a><p>
<li><a href="taft.html">William Howard Taft et l'Caouain</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfenme.html">En m&eacute;</a><p>
<li><a href="gdfme2.html">En M&eacute;</a><p>
<li><a href="gdfviage.html">En viage</a><p>


<li><a href="gdfreglye.html">R&egrave;gl'ye duthe mais d&ecirc;r&egrave;gl'ye n'duthe pas!</a><p>
<li><a href="gdfprohibition.html">I' s'en fait d'toutes les sortes, sinon la bouanne!</a><p>
<li><a href="gdfamethique.html">D'&egrave;rtou en Am&eacute;thique</a><p>
<li><a href="gdfamethique1972b.html">D'&egrave;rtou en Am&eacute;thique</a><p>
<li><a href="gdfamethique1970b.html">D'&egrave;rtou en Am&eacute;thique</a><p>
<li><a href="gdfeisenhower.html">En m&eacute;mouaithe d'Eisenhower</a><p>
<li><a href="gdfcaud.html">I' fait caud, ich&icirc;n!</a><p>

<li><a href="newyorknewyork.html">Gr&ocirc;sse Pomme</a><p>
<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>
<li><a href="gdfmontangnes.html">Au pid des montangnes</a><p>
<li><a href="gdfpolitique.html">La politique en Am&eacute;thique</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfsanantonio.html by HTTrack Website Copier/3.x [XR&CO'2014], Tue, 15 Jul 2025 13:46:50 GMT -->
</HTML>

