<HTML>

<!-- Mirrored from members.societe-jersiaise.org/geraint/jerriais/pmmusique.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip et la M&ucirc;sique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip et la M&ucirc;sique</h2>
Des Rumeurs &agrave; Saint Ou<br></font></center><p>

Moussieu l'Editeu<br>
<br>
Hier au s&eacute; j'annoncis &agrave; la Merrienne que j'm'en allais m'pr&eacute;pather aller &eacute;s `shows' d 'b&ecirc;tes, comme d&eacute; cou&ocirc;tume. 'Vendr&eacute;di d'la s'maine tchi veint,' j'li dis, 'ch'est le p'tit show d'la Soci&ecirc;t&eacute; Agricole de <a href="st_helyi.html">St H&eacute;lyi</a>, &agrave; <a href="springfield.html">Springfield</a> et j'n'voudrais pas l'mantchi pour autchune chose, car l&agrave; nou rencontre des vi&eacute;rs amins comme, par exemplye, le bouonhomme Ph'lip Mouothant, tch'a d&eacute;couvert, &agrave; chein qu'nou dit, une m&eacute;d'cine tchi prolonge la vie jusqu'&agrave; chent ans et m&ecirc;me p&ucirc;s; &eacute;tout l'Bill Le Brun et plusieurs autres. Quand l'show est fini i'vos donnent un raide bouon r'pas et j'ai tr&eacute;jous trouv&eacute; tchitchun &agrave; m'ram'ner siez-me.'<br>
<br>
'Et tu vais t'couochi,' ou dit d'une vouaix d'vinaigre, 'et l'prochain jour tu n'vaux pas quatre sous.'<br>
<br>
Je n'prins pas d'avis a chutte r'm&egrave;rque-la, Moussieu, mais j'continuis, li disant que j'avais ou&iuml; qu'&agrave; <a href="st_louothains.html">St Louothains</a> y'avait p&ucirc;s d'entr&eacute;es qu'jamais et qu'<a href="st_jean.html">St Jean</a> &eacute;tout &eacute;thait d'fortes cl&acirc;sses. J'ajou&ocirc;tis que yun d'ses cou&ocirc;sins &eacute;thait une vaque &agrave; <a href="st_sauveux.html">St Sauveux</a> tchi v'nin d'un but pour la vaie.<br>
<br>
'J'n'ai pas d'peine a l'craithe' ou dit. 'Les Richardsons n'ont pas l'habitude d&eacute; montrer des bricoles. Ch'est la seule famille tch'aie montr&eacute; une vaque bouonne assez por remporter le championnat d'l'Ile &agrave; l'&acirc;ge de douze ans. Et les Trais P&acirc;raisses de l'Ouest, tch&egrave;squ'en est?'<br>
<br>
'Y'&eacute;tha du monde, sans doute,' j'li dis, 'mais pour des champions je n'sais pas. Il est vrai que y'a un Richardson ichin &agrave; Saint Ou et un Jack A'Court and l'Frainque Avri et entre yeux i d&eacute;v'thaient d&ecirc;shaller tchiquechose pour ch&acirc;tchi l'Est mais i' faut attendre jusqu'au jour pour saver'<br>
<br>
A ch'teu, Moussieu, j'avais d&ecirc;ja suggeth&eacute; qu'la Merrienne n'&eacute;tait pas de trop bouonne humeur et  j'm'en vais vos dithe pourtchi. J'avais liut dans une g&acirc;zette angliache que tchique individu avait d&eacute;couvert qu'la m&ucirc;sique faisait les pliantes craitre bein p&ucirc;s vite que d'couotume et chenna m'avait hardi int&eacute;rr&ecirc;ssi. Il est vrai que quand nou m'avait dit que si y'avait d'la m&ucirc;sique dans une &ecirc;tablye quand nou s'mettait &agrave; traithe, les vaques donnaient p&ucirc;s d'lait. J'avais d'mand&eacute; a yun des mousses au Bram de v'nin traithe pour m&eacute; un matin tandis que je jouais des m&eacute;lodies s&ucirc;s man vi&eacute;r accord&eacute;on.<br>
<br>
Mais apr&egrave;s aver jou&eacute; <a href="alouette.html">'Alouette'</a>, '<a href="vivecom.html">Vive la Compagnie</a>' et yun ou deux vi&egrave;rs cantiques M&eacute;thodistes, tout ch'que j'en eus fut trais pots mains d'cou&ocirc;tume. J'vins &agrave; penser apr&egrave;s ch'tait p't'&ecirc;tre les cantiques tchi l's avaient d&eacute;couothagies. J'n'&eacute;thais pas deu jou&eacute; l'cantique tchi dit que si nou n's&eacute; conv&eacute;rtie pas s&ucirc;s l'coup, nou-s-est en dangi d&eacute; crever d'vant long!<br>
<br>
Mais, Moussieu, j'avais dans l'id&eacute;e que les pliantes pou&ocirc;rrai&eacute;nt profiter ou&egrave;que les vaques avaient print peux et chenna explyique que quand la Merrienne est v'nue m'trouver dans l'clios, ayant entendu l'son d'la m&ucirc;sique, ou m'a trouv&eacute; &agrave; jouer m'n accord&eacute;on sus l'f&ocirc;ss&eacute; d'man b&eacute;tchet d'raves, J'tais justement bein avanchi s&ucirc;s `Where is my Wandering boy tonight' quand oulle a gaff&eacute; m'n accord&eacute;on et m'a chass&eacute; dans la tchuisine. <br>
<br>
Oulle &eacute;thait voulu m&ecirc;me le fliantchi s&ucirc;s l'feu et t&eacute;l&eacute;phoner au docteu pour me certifier lunatique, mais j'li ai dit que s'ou faisait chenna j'm'en ithais tout'd'suite &agrave; la Mathe au Seigneu, et don, ou s'est trantchillis&eacute;e et tout a 't&eacute; bein. Mais, Moussieu, oulle a dans l'id&eacute;e d'aller en <a href="dgernesy.html">Djern&eacute;zi</a> pour tchique jours le pr&eacute;chain mais et dans s'n absence j'pou&ocirc;rrais m'r'assi&egrave;the s&ucirc;s man f&ocirc;ss&eacute; et jouer accord&eacute;on &agrave; mes raves le long des jours! Si chenna n'les gr&ocirc;ssit pas, je n'crethai p&ucirc;s &agrave; chein qu'est dit dans les g&acirc;zettes angliaiches, mais j'me fi&ecirc;thai s&ucirc;s la 'Post', comme j'ai  trejous fait sinon quand j'n'ai pas accord&eacute; avec chein qu'j'ai liut dans ses colonnes.  <br>
<br>
J'vais que l'Sieur Gallienne est s&eacute;rieux comme candidat pour D&eacute;put&eacute; en Ville et tchi dit tch'il est seux d'aver san papi sign&eacute;. Ch'est tr&eacute;jous autant, mais i' li faudra p&ucirc;s d'vouaix s'i veut r&eacute;ussi. Il avait une dr&ocirc;le d'audience &agrave; sa r&eacute;union, et, accordant &agrave; la g&acirc;zette, i'n'taient qu'une douzaine en tout, mais i'n'pathait pas d&ecirc;couothagi. Heutheusement pour li, p't'&ecirc;tre-bein, i n'&eacute;tha pas &agrave; p&eacute;yi la gr&ocirc;sse somme qu'un candidat en Angli&eacute;t&ecirc;rre pour le Parlement est forchi de d&ecirc;gorgi s'i'n'a pas une c&egrave;rtaine proportion des vouaix. J'ai d'mand&eacute; &agrave; la Merrienne s'ou crait que hardi  d'ses cou&ocirc;sins du bord de l'Est le  support&eacute;thont, mais ou n'm'a pas raiponnu. San r'gard a 't&eacute; assez!<br>
<br>
Quant &egrave;s Senateurs, la position, par chein que j'peux en vaie, n'a pas changi hardi. Quand, dans l'couothant d'une conv&egrave;rs&acirc;tion, nou mentionne le D&eacute;put&eacute; John Le M&egrave;rquand, l&eacute; Sieur Krichefski, ou, pour dithe vrai, autchun des candidats, y'a tr&eacute;jous tchique objection. Yun est trop d&eacute;penseux, un autre veur &ecirc;tre maitre partout, un traisi&egrave;me n'a pas yeu d'exp&eacute;thience, un quatrieme nou n'peut pas s'fi&eacute; d's&ucirc;s. Si nou criyait tout ch'que nous entend, i'n'y a pas yun de touos les candidats tchi m&eacute;thite d'&ecirc;tre dans l's <a href="etats.html">Etats</a>. Vraiement, Moussieu, je  n'sais pas tchi en craithe, mais chein tchi pathait assez c&egrave;rtain ch'est que hardi d'&ecirc;lecteurs ne  prendront pas la peine de  d&ecirc;shaller quand veindra l'jour. Y'&eacute;tha p&ucirc;s d'vouaix pour les D&eacute;put&eacute;s en Ville.<br>
<br>
Ichin a Saint Ou nou-s-entend toutes sortes de rumeurs et la 'Post' a p&acirc;sler de deux candidats contre l'M&acirc;jeur d&eacute; Gruchy. Yun, ou dit, est une femme bein connue et je n'peux penser qu'a yunne tch'&eacute;thait une chance, mais, avec chenna, j'ai d'la peine a craithe qu'les Saint Ouennais voudraient &ecirc;tre r'pr&eacute;sent&eacute; dans l's Etats par un c&ocirc;tillon. La Merrienne dit qu'ou n'se fiche pas mal combein qu'y'en &eacute;tha pour opp&ocirc;ser l'M&agrave;jeur, pour bein qu'oulle aie une chance, apr&egrave;s tant d'ann&eacute;es d'aller &agrave; la Salle Parouaissiale pour mettre sa  crouaix s&ucirc;s un mio d'papi, mais, Moussieu, ou n'voudra pas d'm'dithe tch&egrave;squ'oulle a fait!<p>

&nbsp;<p>
<i><a href="lebrocq.html">Ph'lip</a></i><br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="musvoc.html">La musique</a><p>
<li><a href="tanteopera.html">Ma tante &agrave; l'Op&eacute;ra</a><p>
<li><a href="fermethie.html">La f&egrave;rmethie en J&egrave;rriais</a><p>

<li><a href="jerseycow.html">Les vaques d&eacute; J&egrave;rri</a><p>
<li><a href="agricultuthe.html">L'Agricultuthe</a><p>
<li><a href="vaque.html">La Compliainte d'une Vaque</a><p>


</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmmusique.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
