<HTML>

<!-- Mirrored from members.societe-jersiaise.org/geraint/jerriais/pmpatates.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
<HEAD>
<TITLE>Les patates, les shows et les Djern&eacute;siais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les patates, les shows et les Djern&eacute;siais</h2>
Merrienne risque sa vie<p></font></center><p><p>
<p>
Moussieu l'Editeu,<p>
J'ai d&egrave;foui ma bordeuse, ou au mains, j'l'ai yeu d&egrave;fouite par man fils, l&eacute; Bram, et ses gar&ccedil;ons. Mais j'fus d&eacute;sappoint&eacute; de n'pouver faithe que septante-deux ch'lins, car nou m'avait dit qu'en Angli&eacute;t&ecirc;rre l&eacute; prix avait hauchi pas seulement pour les patates, mais pour les patates, mais pour toutes les ledgumes. J'ai dans l'id&eacute;e, Moussieu, que nos marchands sus <a href="pmbridge.html">l'Bridge</a> n'ont pas oubli&eacute; l&ucirc;s vieilles farces, et ont yeu une raide bouonne semaine, mais quand nou l&ucirc;s en p&acirc;sle l'disent que nouff&eacute; et que ch'est la comp&eacute;tition que nos patates attrapent sus les marchi&egrave;rs tch'est la cause de tout l'ma. Enfin, j'n'ai pas fait tant pi&eacute;the, et la Merrienne peut aver san neu bonnet, &eacute;tant bein entendu tchi n'faut pas tchi cou&ocirc;te p&ucirc;s d'djais ch'lins. Ou s'en va en Ville sam'di et j'crains bein qu'ou s'fich'cha d'm&eacute; et mes djais ch'lins, car va longtemps qu'j'ai r&eacute;alis&eacute; que l'rouai Salomon avait raison quand i'dit dans ses Lament&acirc;tions que tout, mais expecialement les femmes, n'sont que vanit&eacute; et troublyement d'esprit.<p>

Sans doute i'd'vait saver car il avait veu tout-plien d'exp&eacute;thience!<p>

J'vos avait dit, Moussieu, que je n'pou&ocirc;rrais pas aller es 'shows' d'b&ecirc;tes chutte fais, mais vendredi p&acirc;ss&eacute;, j'fus port&eacute; &agrave; <a href="st_pierre.html">Saint Pi&egrave;rre</a> pour vaie l&eacute; 'shoe' des boeux. L&eacute; temps 'tait sup&egrave;rbe, et j'rencontris hardi d'mes vi&egrave;rs amins tchi pathaissaient bein contents de m'vaie. M&ecirc;me l&eacute; <a href="connetable.html">Conn&ecirc;tablye</a> de Saint Pi&egrave;rre vint ch&acirc;tchi d'main et converser pour tchiques minutes et apresl'show j'fus r'porte jusqu'a ma porte par l&eacute; Ph'lip Mouothant et san bouonnehomme  d&eacute; pethe tch'est r'merquablye pour s'n age. I' n'y en a pas fort qu'ont yeu autant d'shows comme li dans l'couothant d'sa  longue vie, et il est ocquo comme il a tr&eacute;jous 't&eacute; iun d'nos miyeu juges.<p>

Ach'teu pour l&eacute; <a href="pmmuratti.html">Muratti</a>. J'avais pr&egrave;sque yeu un id&eacute;e d'y aller par l&eacute; bat&eacute;, mais quand j'vis l'temps, et que j'tais seux que je s'sais malade comme un tchan d'vant v'nin &agrave; la Corbi&egrave;the, j'd&eacute;cidis d'rester siez-m&eacute;, mais j'dis &agrave; la Merrienne que j'craignais hardi que les <a href="dgernesy.html">Djern&eacute;siais</a> s'en allaient g&acirc;gni.<p>

'Oh' ou s'fit, 'et tch&egrave;squ'i t'fait craithe chenna?'<p>

'J'avons g&acirc;gni trais ans d'siette' j'li dis, 'et ch'est l&ucirc;s tou. Nou n'peut pas tr&eacute;jous g&acirc;gni dans l'<a href="footballmatch.html">football</a> comme dans toute autre chose et les Djern&eacute;siais sont siez-yeux, ou&egrave;sque, &agrave; travers les ann&eacute;es, ils ont 't&eacute; g&eacute;n&eacute;ralement trop fort pour nous.'<p>

'Eh bein' ou r&eacute;plitchit, 'tout ch'que j'ai &agrave; dithe la-d'sus ch'est que si nos gar&ccedil;ons sont battus, che s'sa une vraie disgr&acirc;ce. Si ch'tait les Irlandais, les Polonais, m&ecirc;me les Chinouais, je n'dithais pas rein, mais pas les Djern&eacute;siais. J'ai d&eacute;cid&eacute; d'aller p&acirc;sser un jour la s'maine tchi veint &agrave; vaie ma cou&ocirc;sine tchi d'meuthe au Tort&eacute;va, et que j'n'ai pas veue pour une quarantaine d'ann&eacute;es, et je n'voudrais pas m'en aller l&agrave; la t&ecirc;te en bas.'<p>

'Mais, Merrienne' je m'fis, 'tu n'm'en avais pas dit un mot d'chutte visite.'<p>

'Nan' ou dit, 'mais j'si v'nue &agrave; penser que nou n'd&eacute;v'thait pas abandonner ses pathens, m&ecirc;me s'I' d'meuthent dans une partie du monde que nou n'aime pas. J'ithai dans iunne de ches machines tchi font l'trajet, &agrave; chein qu'nou dit, dans djais minutes, et je r'veindrais l'se d'la m&ecirc;me mani&egrave;the. Ne t&acirc;che pas de m'd&eacute;couothagi, car j'si d&eacute;cid&eacute;e.' <p>

Por m&eacute;, Moussieu, ch'n'fut pas une surprinse, mais un choc. Je n'voulis pas en dithe un mot &agrave; la Merrienne, mais j'ai tr&eacute;jous comprint que l'Tort&eacute;va est un district ou&egrave;sque m&ecirc;me les missionaithes ont peux d'aller. I'pathait que les natifs ont l'habitude d&eacute; bouoilli l's &eacute;trangers dans un grand coppeur, et d'les aver pour l&ucirc;s soup&eacute; quand la chai est tendre. Si ch'est vrai, et tch'ils attrapent ma pou&ocirc;re bouonnefemme, j'crais tch'ils &eacute;thont une djobbe &agrave; dig&eacute;ther l&ucirc;s r'p&acirc;s, ou bein i'faudra tch'i' la bouoillent pour deus-trais jours. J'esp&eacute;the quand-m&ecirc;me qu'ou r'veindra saine et sauve, car j'y tcheins ocquo &agrave; ma Merrienne.<p>

Pour r'v&eacute;nin &egrave;s 'shows' la g&acirc;zette nos dit qu'a <a href="st_jean.html">Saint Jean</a> et <a href="st_louothains.html">Saint Louothains</a> I' n'y avait pas la qualit&eacute; usuelle, mais j'ai d'la peine &agrave; craithe que n'y avait pas tchiques vaques ou g'niches que nou n'v&ecirc;rra pas dans les prix au 'show' d'la Ville. A <a href="st_martin.html">Saint Martin</a>, i' pathait que l'Sieur Renouf a deux raides bouonnes b&ecirc;tes, parmi d'autres, et qu'la p&acirc;raisse ne s'sa pas dri&egrave;the la porte &agrave; <a href="springfield.html">Springfield</a>.  Nou-s-entend &eacute;tout que la p&acirc;raisse d&eacute; <a href="st_ouen.html">Saint Ou</a>, sans p&acirc;sler d'<a href="st_pierre.html">Saint Pi&egrave;rre</a> et <a href="ste_mathie.html">Sainte Mathie</a>, &eacute;thont tchique-chose d&eacute; sp&eacute;cial &agrave; montrer &egrave;s  juges. Je n'm'en vais pas l'mantchi, l''show' d'la Ville, car j'ai grande envie d'vaie toutes ches belles b&ecirc;tes, n'oubliant pas  que l'Sieur Richardson, de Saint Sauveux, pouorrait &eacute;tut nos donner des surprinses.<p>

Quant &egrave;s Assises chutte s'maine, Moussieu, nou-s-est content d'vaie qu'la Cour et les jurys n'ont pas yeu d'peux de puni les malfaiteurs tchi sont v'nus d'vant yeux comme i'm&eacute;thitaient. La Merrienne dit que ch'est p&acirc;rsque y a des femmes sus l'jury &agrave;chteu mais j'crais que partout l'Ile y'a au jour d'anniet, parmi les hommes comme parmi les femmes, la d&eacute;termination de cliergi J&ecirc;rri de ches fripons, et de d&eacute;montrer qu'ich&icirc;n le crime ne paie pas. J'pou&ocirc;rrais en dithe p&ucirc;s long, mais chenna suffit pour anniet.<p>

L's <a href="etats.html">Etats</a> si&egrave;gent lundi tchi veint, et p&ucirc;s qu'probablye pour tout l'jour, car y a hardi d'sujets sus l'aperchu, et sans doute, les quatre ou chinq membres tch'ont la langue bein pendue, et tchi n'craient pas tch'ils ont fait l&ucirc;s d'v&eacute; s'i' n'baillent pas d'lus beques aussi souvent et aussilongtemps qu'possiblye, s'sont en dangi d'attraper des maux-d'gorge d'vant pover s'en r'aller siez-yeux. J'me d'mande tchiquefais tch&egrave;sque J&ecirc;rri f'thait si, d'un jour  l'autre, i' s'trouv'thaient sourds et muets. Quant a la Merrienne, oulle est d'l'opinion que che s'sait un raide bouon jour pour J&ecirc;rri.<p>

Oulle est bein inter&eacute;ssie au moment dans chein tchi s'p&ecirc;sse dans la p'tite p&acirc;raisse d&eacute; Sainte Mathie, et ou m'en p&acirc;slit hier au s&eacute; quand j'tiomes &agrave; mangi notre soup&eacute;.<p>

'J'si bein contente, sus un sens' ou c'menchi, 'que l'Conn&ecirc;tablye a r'print pour un autre trais ans. J'crais tch'il &eacute;thait 't&eacute; aussi content de se r'tither, mais il a fait un bouon Conn&ecirc;tablye, et I's'est laissi persuad&eacute;. Ch'est bein seux que la p&acirc;raisse &eacute;tha &agrave; faithe fache &agrave; de gr&ocirc;sses d&egrave;penses dans san terme, car y a la tchestchion du probyt&egrave;the &agrave; c'menchi, et de d&eacute;cider tch&egrave;sque la p&acirc;raisse s'en va en faithe. Ch'est seux et certain que l'nouvieau Recteur et sa femme ne s'en vont pas &ecirc;tre satisfaits de d'meuther l&agrave; dans l'&eacute;tat tch'il est. Ch'tait bein bouon dans l'temps d'Moussieu Luce et du R&eacute;v&eacute;rend Sorel Gruchy, quand les gens n'taient pas si partitchuliers comme I'sont &agrave;chteu, et qu'nou s'griyait avec  les choses comme nou les trouvait, mais ches temps-la sont p&acirc;ss&eacute;s. J'esp&egrave;the que les Saint Mathiais, &agrave;chteu tch'ils ont un nouviau Recteur, ithont l'&eacute;couter p&ucirc;s souvent et en p&ucirc;s grand nombre tch'I n'ont fait pour des ann&eacute;es, autrement l&eacute; pou&ocirc;re Recteur et sa femme voudront bein vite s'en aller ailleurs.'<p>

'As-tu consid&eacute;th&eacute;, Merrienne,' j'li d'mandis, 'que l'nouvieau Recteur est un Djern&eacute;siais?'<p>

'Oui' ou dit, 'mais apr&egrave;s tout, ch'n'est pas d'sa faute, l&eacute; pou&ocirc;re balloque.'<p>
<p>
<i><a href="lebrocq.html">Ph'lip</a></i> <br>
<I>6 Mai 1961<p>
</I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="football3.html">Ph'lip and Merrienne on Football</a><p>
<li><a href="muratti1914cahouain2.html">L'affaithe a tou&acirc;nn&eacute; justement comme je m'attendais</a><p>
<li><a href="muratti1914cahouain1.html">Eh bein, gar&ccedil;ons, chute semaine j'ai une histouaithe &agrave; vos raconter</a><p>
<li><a href="pmpatates2.html">Ph'lip et Merrienne</a><p>
<li><a href="pmpatates3.html">Nos patates et nos vaques</a><p>
<li><a href="pmpentecote.html">La Pentec&ocirc;te et les patates</a><p>
<li><a href="djingue.html">Eunne djingue de Jerriais</a><p>
<li><a href="dgernjer.html">Dg&egrave;rn&eacute;siais et J&egrave;rriais</a><p>
<li><a href="dgernjer2.html">Dg&egrave;rn&eacute;siais et J&egrave;rriais 2</a><p>
<li><a href="dgernjer3.html">L'gas tchi s'vantait tr&eacute;jous d&eacute; Dg&egrave;rn&eacute;sy</a><p>
<li><a href="10lapins.html">Un Dg&egrave;rn&eacute;siais acatit dgiex lap&icirc;ns</a><p>
<li><a href="potatostore.html">The Pains in a Potato Store</a><p>
<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates8.html">Les patates et l's'Etats</a><p>
<li><a href="painplianttie3.html">Les Pains et la pliant'tie</a><p>
<li><a href="pmpatates5.html">Ph'lip et les patates</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="painunsatisfactory.html">An unsatisfactory week's work</a><p>
<li><a href="piantetis.html">La piante tis siez not'e biau fr&egrave;the</a><p>
<li><a href="lettre1963.html">Eune lettre d&eacute; 1963</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="painconduct.html">Most Reprehensible Conduct of Our Employe</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>

<li><a href="potatoeradicator.html">Snatcher and Peelem's Potato Eradicator</a><p>
<li><a href="bananarepublic.html">Un bailliage &agrave; bananes?</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmpatates.html by HTTrack Website Copier/3.x [XR&CO'2014], Tue, 15 Jul 2025 13:59:16 GMT -->
</HTML>
