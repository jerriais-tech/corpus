<HTML>
<HEAD>
<TITLE>L's Actes des Ap&ocirc;t's, Chapitre 9, v&egrave;rsets 36 &agrave; 43</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L's Actes des Ap&ocirc;t's, Chapitre 9, v&egrave;rsets 36 &agrave; 43</h2></font></center><p><br/>
<br/>
&Agrave; Jopp&eacute; y'avait eune discipl'ye app'l&eacute;e Tabitha, v'l&agrave; tchi veurt dithe Gazelle; chutte femme p&acirc;ssait tout san temps en beinfaits et charit&eacute;.<br/>
I' s'adonnit qu'ou tchit malade &agrave; chu temps-l&agrave; et mouothit: et quand nou l'avait lav&eacute;, nou l'&ecirc;trav'lit dans eune chambre &agrave; haut.<br/>
Viyant qu'Lydda 'tait pr&egrave;s d'Jopp&eacute;, les discipl'yes, tchi savaient qu'Pi&egrave;rre 'tait l&agrave;, env'y&icirc;tent deux hoummes l&eacute; qu'si &agrave; seule f&icirc;n d'l&icirc; d'mander d&eacute; v'n&icirc;n tout drait.<br/>
Pi&egrave;rre v&icirc;nt acant&eacute; ieux, et quand il arrivit, nou l'condit dans la chambre. Toutes les d&ecirc;dg&egrave;rpies 'taient l&agrave; &agrave; plieuther et &agrave; l&icirc; mouontrer les cas&acirc;ques et l's habits qu'Gazelle avait fait tandi qu'ou 'tait siez ieux.<br/>
Mais Pi&egrave;rre les fit aller hors, et s'agenouoillit pouor prier; i' s'adr&eacute;chit au corps et lyi dit, &quot;Tabitha, l&egrave;ve-t&eacute;!&quot; Et oulle ouvrit ses i&egrave;rs, vit Pi&egrave;rre et s&eacute; l'vit.<br/>
I' pr&icirc;nt sa main et li'a&icirc;dgit &agrave; s&eacute; d'buter. Il app'lit les saints et les d&ecirc;dg&egrave;rpies et lus pr&eacute;senta la vivante.<br/>
La nouvelle fut annonchie par touos les bords &agrave; Jopp&eacute;, et y'en a tch'e&ucirc;tent la fouai dans l'Seigneu.<br/>
Et i' d'meuthait tchique temps &agrave; Jopp&eacute; siez un tangneux tch'avait nom Simon.<br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="actes2_biblye.html">L's Actes des Ap&ocirc;tres: 2</a><p>
<li><a href="actes5_biblye.html">L's Actes des Ap&ocirc;tres: 5</a><p>
<li><a href="actes10_biblye.html">L's Actes des Ap&ocirc;tres: 10</a><p>
<li><a href="actes20_biblye.html">L's Actes des Ap&ocirc;tres: 20</a><p>
</UL>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
