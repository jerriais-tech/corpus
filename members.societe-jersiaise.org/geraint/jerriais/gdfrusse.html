<HTML>
<HEAD>
<TITLE>L&eacute; r&eacute;giment appel&eacute; 'Les Russes'!</TITLE>
<META  name="keywords" content="JÃ¨rriais, language, langue, Russian, Russia">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<P> <center><font color="#215e21"><h2>L&eacute; r&eacute;giment appel&eacute; '<i>Les Russes</i>'!</h2></font></center></P>

<font size="-1">San Antonio,<br>
Texas, USA.<P>

<P> L&eacute; 11 d&eacute; juin, 1983.</P></font>

<P> Moussieu l'R&eacute;dacteu,</P>

<P> Dans les "Occasional Publications" d&eacute; "The Jersey Society in London", publiy&eacute;es y'a 50 ans, Moussieu George Quesnel Larbalestier (1851-1933) nouos dit tch'i' n'y avait pon fort d&eacute; c&acirc;rrosses en J&egrave;rri en 1870. Les docteurs faisaient lus visites &egrave;s malades &agrave; j'va. Et quand l's hommes d'affaithes avaient &agrave; aller consulter lus clients dans la campangne i' y'allaient &agrave; j'va &eacute;tout.</P>

<P> Eune &ecirc;tabl'ye en Ville fournissait c&acirc;rrosses, j'vaux et selles &agrave; louage, et l&eacute; louage, sans doute, 'tait ch&egrave;rgi au compte du client. Eune fais, Moussieu Larbal&ecirc;tchi avait un contrat &agrave; p&acirc;sser pour un client dans la campangne tch'&eacute;tait malade. Eune c&acirc;rrosse &agrave; deux j'vaux fut lou&eacute;e pour l&eacute; porter, et Moussieu l'Bailli, les deux Jur&eacute;s-Justiciers et l'huissier, au domicile du client. Aupr&egrave;s la p&acirc;ss&acirc;tion du contrat et tch'il 'tait temps d&eacute; r'monter en c&acirc;rrosse pour l&eacute; r'tou &agrave; <a href="st_helyi.html">St. H&eacute;lyi</a>, l&eacute; cocher avait dispathu dans l'aub&egrave;rge &agrave; c&ocirc;t&eacute;. L&eacute; Bailli (Messire George Bertram) d'mandit au huissier s'i' pouvait cachi. "J'n'ai janmais cachi eune c&acirc;rrosse &agrave; deux j'vaux," l&eacute; huissier li dit, "mais j'veurs bein y'&ecirc;prouver!"</P>

<P> Moussieu Larbal&ecirc;tchi nouos raconte tch'il avait d'l'exp&eacute;thience p&egrave;rsonnelle entouor des j'vaux et tch'i' s'assi&eacute;vit &agrave; c&ocirc;t&eacute; du huissier pour en cas d'a&icirc;gue &agrave; cachi, mais qu&eacute; ch't&icirc;-l&agrave; cachi fanmeusement et tch'il' arriv&icirc;drent en Ville sans autchun embarras. I' n'y'a qu' &agrave; d'mander tch'est qu&eacute; l'cocher pensit quand i' sortit d'l'aub&egrave;rge et trouvit j'vaux et c&acirc;rrosse dispathus, et nou peut s'&icirc;nmaginner la reception tchi l'attendait en rentrant &agrave; l'&ecirc;tabl'ye!</P>

<P> Moussieu Larbal&ecirc;tchi nouos dit, &eacute;tout, qu' &agrave; ch't' &ecirc;poque-l&agrave; i' n'y'avait pon d'h&egrave;rses, et que les proc&ecirc;ssions d'ent&egrave;rrement avaient &agrave; porter l'c&ocirc;ffre &agrave; bras et &agrave; pid du domicile au ch&icirc;nm'tchi&eacute;the. S'lon la distance, sans doute, i' fallait un r'lais d'porteurs pour porter l'c&ocirc;ffre. V'l&agrave; tchi m'ram&eacute;mouaithe qu&eacute; quand man Papa L'Feuvre mouothit en 1903, ayant expr&icirc;nm&eacute; un d'si d'&ecirc;t' port&eacute; &agrave; bras au ch&icirc;nmtchi&eacute;the, tant en fut. Il avait probabli&eacute;ment 'tait &icirc;nmpr&eacute;ssionn&eacute; par chutte vielle cou&ocirc;teunme. l' y'avait sans doute des h&egrave;rses en 1903.</P>

<P> La Milice Rouoyale 'tait bein active en 1870 quand Moussieu Larbal&ecirc;tchi 'tait iun d's offici&egrave;rs dans l'R&eacute;giment du Nord, appel&eacute; "Les Russes" dans chu temps-l&agrave;! I' n'nouos dit pon pourtchi, mais i' m'sembl'ye aver liu d'tchiquebord qu&eacute; ch'tait viyant qu' lus unniformes &egrave;rsembliaient &agrave; la cheinne des Russes cas&egrave;rn&eacute;s en J&egrave;rri pour eune vol&eacute;e en 1799 et 1800.</P>

<P> L&eacute; R&eacute;giment du Nord 'tait d'<a href="la_trinnete.html">La Trinnet&eacute;</a> et <a href="st_martin.html">St Mart&icirc;n</a> et l'Coronel James Godfray, pus tard "Ch&eacute;valier" et Aide d&eacute; Camp &agrave; la Reine Victoria, c'mandait l'r&eacute;giment. Ch&acirc;que fais tch'i' y'avait un ex&egrave;rcice ou eune parade i' fallait qu' ch&acirc;que offici pay&icirc;sse, ch&acirc;tchun &agrave; san tou, pour un d&icirc;ner &agrave; l'Ars&eacute;nal d&eacute; St Mart&icirc;n. Quand v'nait la Grand' R'veue (j'sommes acouo en 1870), offici&egrave;rs et soudards d&eacute; chu r&eacute;giment avaient &agrave; s'assemblier dans Wellington Road, <a href="st_sauveux.html">St Sa&ucirc;veux</a>, et marchi, m&ucirc;sique en t&ecirc;te, l'trav&egrave;rs d&eacute; la Ville jusqu&eacute; sus l'sablion dans La Baie d'St. Aub&icirc;n. Moussieu Larbal&ecirc;tchi nouos dit qu&eacute; l's unniformes 'taient donn&eacute;es &egrave;s miliciens sans &eacute;gard &agrave; la hauteu ou &agrave; la corpothence, et qu&eacute; lus appathence dans c&egrave;rtains cas 'tait p&ucirc;t&ocirc;t r&icirc;sibl'ye et qu&eacute; touos les villais lus m&acirc;taient sus les trottouaithes des rues pour les vaie p&acirc;sser.</P>

<P> Quand j'tais dans l'R&eacute;giment du Ouest &agrave; La <a href="painreview.html">Grand' R'veue</a> en 1908, j'tions habilyis comme i' faut en t'nue d'parade auve rouoge c&acirc;saques et "casque" auve un pitchet sus l'haut, et j'tions d'avis qu&eacute; j'pouvions p&acirc;sser pour des r&eacute;dguli&egrave;rs. Mais j'm&eacute; sis souvent d'mand&eacute; tch'est qu&eacute; l'Gouv&egrave;rneux voulait dithe quand i' nouos annoncit qu&eacute; ouaithe tch'il avait p&acirc;ss&eacute; les miyeurs r&eacute;giments d'Sa Majest&eacute; en r'veue, i' n'en avait janmais veu comme nous! Natuthellement, j'pensions tch'il entendait tch'i' n'en avait veu d'si au-faits &agrave; l'ex&egrave;rcice et appathence! En autchun cas, j'sis ordgilleux d'aver 't&eacute; soudard dans la Milice Rouoyale d&eacute; J&egrave;rri, et j'sis iun d'ches'-l&agrave; tchi crai qu' ou d&eacute;v'thait r'&ecirc;t' m&icirc;nse en activit&eacute;.</P>

<P> En 1885, Moussieu George Quesnel Larbal&ecirc;tchi fut &ecirc;lu <a href="connetable.html">Conn&ecirc;tabl'ye</a> d&eacute; La Trinnet&eacute; sans opposition &agrave; rempliaichi Moussieu <a href="amesservy.html">Alfred Messervy</a> (un moussieu qu' j'ai bein connu &eacute;tout), &ecirc;lu Juge. Dans s'n accompte d&eacute; l'&eacute;lection, j'ai 't&eacute; surpr&icirc;ns d'vaie tch'i' y'avait des <a href="roselouothi.html">Louothi&egrave;rs et des Rosi&egrave;rs</a> &agrave; La Trinnet&eacute; comme &agrave; St. Ou&euml;n, et qu&eacute; Moussieu Larbal&ecirc;tchi 'tait iun des grands du parti Louothi. Et i' nouos raconte comment qu' les deux partis lus entr&eacute;-jouaient des farces pour emp&ecirc;chi c&egrave;rtains d'voter, pr&icirc;ncipalement les vieaux tch'avaient accept&eacute; des sou des deux partis et qu' nou n'pouvait pon s'fier d'ssus. Ch'est seux qu' les Louothi&egrave;rs avaient pr&icirc;ns patron sus lus sembliabl'yes &agrave; St. Ou&euml;n!</P>

<i><P><a href="lefeuvre.html">George d'La Forge</a></P></i>


&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="gdf1799.html">Les Russes en J&egrave;rri</a><p>
<li><a href="gdfrusses1974.html">Les Russes en J&egrave;rri</a><p>
<li><a href="gdfrusses1967.html">Les soudards Russes en J&egrave;rri</a><p>

<li><a href="russie.html">La Russie</a><p>
<li><a href="hldruss.html">Harold Le Druillenec en Russie</a><p>
<li><a href="gdf_enrussie1.html">George d'la Forge en Russie 1</a><p>

<li><a href="gdf_enrussie2.html">George d'la Forge en Russie 2</a><p>

<li><A HREF="gdf_enrussie3.html">George d'la Forge en Russie 3</A><p>

<li><A HREF="gdf_enrussie4.html">George d'la Forge en Russie 4</A><p>

<li><A HREF="gdf_enrussie5.html">George d'la Forge en Russie 5</A><p>

<li><a href="gdfruss.html">George d'la Forge p&acirc;le d'la Russie</a><p>

<li><a href="russflm.html">Un viage en Russie</a><p>


<li><a href="idinaxyi.html">Navithe d&eacute; dg&egrave;rre Russe, va t'faithe tch&icirc;nze!</a><p>

<li><a href="militia.html">Ph'lip on the Old Militia</a><p>

<li><a href="painreview.html">What befel Lon&ocirc;re at the Review</a><p>
<li><a href="dgerre.html">La dg&egrave;rre</a><p>
<li><a href="painflags.html">Miss Lon&ocirc;re shall sell flags</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
