<HTML>

<!-- Mirrored from members.societe-jersiaise.org/geraint/jerriais/noueeurope.html by HTTrack Website Copier/3.x [XR&CO'2014], Tue, 15 Jul 2025 13:59:10 GMT -->
<HEAD>
<TITLE>Notr' Nou&eacute; &agrave; l'Europe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Notr' Nou&eacute; &agrave; l'Europe</h2></font></center><p>

&quot;Elie, - ch'tait la vouaix &agrave; Mess Bisson - tu nos joindras, sans doute, Mardi au s&eacute;, &agrave; l'Europe. J'avons d&eacute;cid&egrave; que touos les Jerriais respectabl'yes qui s'otchupent d'&ecirc;crithe pour les gazettes et l's'Alman&acirc;s s'en vont aver un grand souper d'Nou&eacute; ensembl'ye &agrave; l'Europe, le 26. A proprement p&acirc;ler ch'ne s'sa pas un souper d'Nou&eacute;, pis que j'nos rencontr&eacute;thons le lendemain, mais y'a bein des raisons pour n'aver pas notr' souper l'jour de Nou&eacute; m&ecirc;me.&quot;<br/>
<br/>
&quot;J'comprends, que j'fis. J'aimethai mus l'aver l'Mardi, m&eacute;-m&ecirc;me. Car j'sis d&eacute;j&agrave; invit&egrave; pour le jour de Nou&eacute; et je n'savais pon occouo trop yo&ugrave; passer la s&eacute;th&egrave;e du lendemain. Si ch'est pour aller &agrave; l'Europe, j'en sis. Nou-z'y'est bein, &agrave; l'H&ocirc;tel &agrave; Mess Tr&eacute;mel.&quot;<br/>
<br/>
Et d'm&ecirc;me, j'nos y rencontr&icirc;mes tous, &agrave; huit heuthes Mardi au s&eacute;.<br/>
<br/>
A nos vaie entrer l&agrave; d'dans, tous patte-&agrave;-coue, les passants &ecirc;callaient des yi&egrave;rs coumme des sou&ocirc;tasses.<br/>
<br/>
Yun des reporters de yune des gazettes angliaiches, qu'avait l'ait un mio enjouard&egrave; - ch'tait Nou&eacute;! - s'en aperchut. &quot;Tu peux humer l'odeur de notr' fricot, s'fit-i', &agrave; yun des siens qui nos r'gardaient; n&eacute; v'l&agrave; &acirc;-peu-pr&egrave;s tout chein que tu'en &eacute;thas pour tan lot, man vieux.&quot;<br/>
<br/>
Et l'autre, pour toute r&ecirc;ponse, lis dis - coumme nou s'entr' dit &agrave; tout moment ach'teu', entre gens bein &ecirc;lev&eacute;s: &quot;tu dis chonna!&quot;<br/>
<br/>
Enfin, nos v'la b&eacute;t&ocirc;t tous &agrave; la tabl'ye.<br/>
<br/>
J'voudrais pouver vos faithe un portrait d'la compagnie!<br/>
<br/>
Y'en avait de gras, qui souffliaient coumme des bal'nots souos lus grand vestes; y'en avait d'maigres, &egrave;s dents affil&egrave;es et au nez pointu; y'en avait de courts, y'en avait de longs, y'en avait d'barbus, d'r&acirc;s&eacute;s, de pales, de bruns, les uns la t&ecirc;te nue, les autres ov des onglies en deu'. Certains avaient des hautes dghaines, les autres n'en avaient pon; y'avait des qu'minses de fliann&egrave;t, d'coton, et <a href="brambilo.html">Samuel</a> d'La Chronique ov san corset d'oeuvre. Les siens qu'ont des fr&egrave;thes qui sont d'la danse avaient emprunt&egrave; lus blianche qu&eacute;minse et lus nier fa. J'tais en blianche qu&eacute;minse et en nier fa - mais j'n'avaie pas emprunt&egrave; l'fa.<br/>
<br/>
Y'en avait en gris, en brun, en n&eacute;. J'vi une pathe de braies &agrave; carriaux. Ruisseau (que Mess Bisson avait r'd&ecirc;nichi je n'sai' pon d'y'o&ugrave;) avait des jaunes <i>gaiters</i> et une cravate de blue laine. Un houmme entre les deux &acirc;ges avait ses moustaches apointies et graissies &agrave; la poummade parfum&egrave;e. Un &quot;correspondant&quot; avait &ecirc;rachi l'bouton du collet d'sa qu'minse et nou viyait l'haut du corset qui s'montrait. Heutheusement, il 'tait passabli&eacute;ment propre.<br/>
<br/>
Tchil' arm&egrave;e! Je n'pensais pas que tant d'monde &eacute;thaient pu trouver &agrave; &ecirc;crithe dans nos quatre gazettes!!<br/>
<br/>
J'n'avions invit&egrave; persounne. Les gros bounnets que nou-y'a amor de prier n'taient pon n&eacute;cessaithes, car je pouvions faithe les speech nous-m&ecirc;mes.<br/>
<br/>
Mess Coxhead 'tait au haut d'la tabl'ye. Il avait une rose &agrave; sa boutonni&egrave;the. De m&ecirc;me, i' fait un bieau pr&eacute;sident, Mess Coxhead.<br/>
<br/>
Ne f'chin chein qu'Mess Tr&eacute;mel nos dounni &agrave; mangi. J'le cop'yi sus la carte.<br/>
<br/>
</div><div align="center"><b>Carte du souper de Presse,</b><br/>
<i>26 D&eacute;c. 1911.</i><br/>
<i>H&ocirc;tel de l'Europe.</i><br/>
<br/>
<b>Hors d'oeuvre</b>.<br/>
Ecr&eacute;visses - C&eacute;leri - Sardine.<br/>
<br/>
<b>Potage</b>.<br/>
Soupe aux grod l&eacute;gumes - Pot-au-feu.<br/>
<br/>
<b>Poisson</b>.<br/>
Bon Thon. - Anguille (sous roche). - Mulet (gris).<br/>
<br/>
<b>Entr&eacute;e</b>.<br/>
Entre-filet r&eacute;chauff&eacute;.<br/>
<br/>
<b>Grosse Pi&egrave;ce</b><br/>
Canard - Dinde - Oie truqu&eacute;e,<br/>
Cresson - Epinards.<br/>
<br/>
<b>R&ocirc;ti.</b><br/>
Rosbif &agrave; l'Ecart. - Agneua en D&eacute;ficit.<br/>
Patates robe de chambre.<br/>
Plum Pudding Rigolo au Rhume.<br/>
Fruits verts - Galette -<br/>
Caf&eacute; - Liqueur.<br/>
</div><div align="left"><br/>
Ou z'admettrez que ch'est l&agrave; un fricot coumme nou n'en a pas yun touos les jours, pas m&ecirc;me quand nou travaille sus les gazettes.<br/>
<br/>
Chatchun fit d'san mus pour lis faithe hounneu et j'cr&eacute; que j'peux dithe en toute v&eacute;thit&egrave; que chatchun y r&eacute;ussit. J'sai' bein, en tout cas, que y'un des gar&ccedil;ons d'l'H&ocirc;tel vint l'lend'main au bureau ov une piatt'l&egrave;e d'boutons qu'il avait ramass&egrave; dans l'aithe, alentou des tabl'yes.<br/>
<br/>
Quand j'fumes au caf&eacute;, coumme nou dit, notr' pr&eacute;sident, Mess Coxhead, nos dounni le toast du Roi, et pis l'sien d'la Reine, du Prince de d'la Princesse de Galles, et du retant d'la compagnie royale. Il esp&eacute;thait nos, dit-i', que j'les verr&eacute;thions tous en Jerry, en 1912, et qui s'saient l&agrave; pour l'ouvertuthe du nouvieau laboratoithe au Coll&egrave;ge, et que tout Jerry ithait les rencontrer &agrave; la t&ecirc;te d'l'a cauchie.<br/>
<br/>
Quand j'eumes chant&egrave; &quot;<a href="queen.html">God Save the King</a>,&quot; Mess Mirehouse, qu'avait des courtes braies et des cauches &agrave; gros carriaux, proposi la sant&eacute; d'la Presse. I' peut p&acirc;ler, chu Mess Mirehouse! I' nos d'visi en angliais, en fran&ccedil;ais et d'temps en temps, il y mettait un mio d'latin pour que Mess Coxhead le comprinse; car souvent Mess Mirehouse et Mess Coxhead ne s'entre comprennent pas quand ils &ecirc;crivent dans les gazettes angliaiches - ch'est un bonheur pouor touos les deux qu'i' comprennent le latin!<br/>
<br/>
Dans san speech, Mess Mirehouse qu&eacute;manchi par dithe coumme chonna que <i>caco&euml;thes scribendi</i>, de tchi qu'il avait &agrave; nos d'mander extchuse parce que ses <i>obiter dicta</i> pouvaient &ecirc;tre parfois <i>non liquet</i>, d'apr&egrave;s san vi&egrave;r amin Mess Coxhead, &agrave; tchi qui disait <i>pax vobiscum</i>, le portaient souvent &agrave; s'adr&eacute;chi es gazettes <i>in perpetuum</i> et <i>in promptu</i> mais que ch'tait bein malgr&eacute; li et <i>pro bono publico</i>.<br/>
<br/>
Et i'continui &agrave; nos p&acirc;ler d'm&ecirc;me pour longtemps. Un fameux speech, dame! I'nos dis qu'les gazettes 'taient bein c'modes pour aidji &agrave; des souscriptions et qu&eacute; la v&eacute;thit&egrave; 'tait tr&eacute;jous bouanne &agrave; saver mais que l'sage prenait garde &agrave; li quand i' s'agissait d'la dithe. Et i'dit qu'Mess Coxhead 'tait un v&eacute;t&eacute;ran d'la pliume et qu'il avait occouo de l'encre dans san pot. Et i' nos p&acirc;lit d'Hom&egrave;re et d'Virgile et du Pr&eacute;sident Roosevelt - tous d'grands &ecirc;crivains d'hors pays, - Enfin, ch'tait un fameux discours - &acirc; chein qu'jen p&ucirc;mes comprendre entre Mess Boelle, man v&ecirc;sin d'tabl'ye, et m&eacute;. Quand i nos arrivait une achie d'latin j'nos entre demandions des expl'yications.<br/>
<br/>
Mess Coxhead r&ecirc;ponnit pour li-m&ecirc;me et pis un houmme de chaque gazette r&ecirc;ponnit opr&egrave;s. Le sien d'la Chronique qu'menchit; - chein qui d'vait dithe lis 'tait souffli&eacute; par Trouve-&agrave;-r'dithe, Samuel et <a href="brambilo.html">Pepin Bilot</a> (un p'tit n'veu du d&eacute;funt <a href="brambilo.html">Chantgni Bram</a>, d'heutheuse memouaithe). Les siens qu'&eacute;taient &agrave; r&ecirc;pondre pour les gazettes angliaiches t'aient habill'yis coumme des messieux, mais i n'didrent pon grand chose de cons&eacute;quence, &agrave; chein qu'j'en comprins.<br/>
<br/>
D'vant s'en raller, Mess Bisson me d'mandit d'r&ecirc;pondre &agrave; sa pli&egrave;che pour la &quot;Nouvelle.&quot; Je fis d'man mus. J'avais accouo un mio id&egrave;e de coumment qu'les choses s'&eacute;taient pass&egrave;es &agrave; un d&icirc;ner d'show d'p&acirc;raisse y'a bein d's'ann&egrave;es quand Mess Vickery r&ecirc;ponnit pour toutes les gazettes et j'&ecirc;prouvi &agrave; n'&ecirc;tre pon pi&egrave;the que l'pus failli des autres. En toussant et en m'mouochant quand le mot n'me v'nait pas, j'm'en r'halli. Piteur Pain, qu'&ecirc;crit dans l'Morning News m&eacute; dit qu'il avait ou&iuml; pi&egrave;the, ou &agrave; tchic chose pr&egrave;s.<br/>
<br/>
Opr&egrave;s les speech, j'eumes des chansons et nou fumi. Les cigares t'aient un pr&eacute;sent de Mess Belford et le p'tun prov'nait d'une r&acirc;fli&eacute;thie. Coumme i' n'nos cou&ocirc;tait rein, nou-z'en profiti. Mais, nou peu fumer trop. M&ecirc;credi matin, j'avions qu&acirc;si tous mal &agrave; la t&ecirc;te et l's'yi&egrave;rs couis. Ch'tait la fum&eacute;e.<br/>
<br/>
<i><a href="ejluce.html">Elie</a></i><br/>
<i>La Nouvelle Chronique de Jersey 30/12/1911</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/mangeaille.html">La mangeaille d&eacute; Nou&eacute; d'aut'fais</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>

<li><a href="pmnoue.html">Nou&euml; et la Merrienne</a><p>
<li><a href="painfestivities.html">Moralisings on the Seasons Festivities</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p>
<li><a href="pournoue.html">Pour Nou&eacute;</a><p>
<li><a href="noue/gdfnoue4.html">Nou&eacute;</a><p>
<li><a href="noue/noue1920.html">Nou&eacute; 1920</a><p>
<li><a href="pithots.html">Les pithots et les picots</a><p>
<li><a href="marchimanchetre.html">Au Marchi d'Manch&ecirc;tre</a></p>
<li><a href="saintniclesse.html">La Saint Nic'lesse</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>
<li><a href="gdfcriernoue.html">All'-ous crier Nou&eacute;?</a><p>
<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="noue/romeril.html">Romeril</a><p>
<li><a href="desjul.html">Le d&eacute;sappointement d'notre Julie</a><p>
<li><a href="lettrejerriaise24.html">La Lettre J&egrave;rriaise</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="farcednoue.html">La farce d'Nou&eacute;</a><p>

<li><a href="noue/servelle2016.html">La S&egrave;rvelle d&eacute; Nou&eacute; 2016</a><p>
<li><a href="noue/noue2016gj.html">L&eacute; 25 d'D&eacute;zembre 2016</a><p>

<li><a href="tchuisinne.html">La tchu&icirc;sinne en J&egrave;rriais</a><p>
<li><a href="ides.html">M&ecirc;fi'-ous d's ides d&eacute; Mar!</a><p>
<li><a href="grec.html">Ch'est du grec!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/noueeurope.html by HTTrack Website Copier/3.x [XR&CO'2014], Tue, 15 Jul 2025 13:59:10 GMT -->
</HTML>

