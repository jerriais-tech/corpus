<HTML>
<HEAD>
<TITLE>1901</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>1901</h2></font></center>
<CENTER><TABLE><TR><TD>

La buonne Ann&eacute;e, amin lecteu'<br>
J'vos la sou'aitons d&eacute; bein buon tcheu.<br>
F'chin la Nouvelle Chronique oquoth une feis,<br>
Qui vos fait part de ses miyeurs souhaits<br>
Pour la Nouvelle Ann&eacute;e.<br>
<p>

V'l&agrave; d'gh&ecirc;s neu chents d&ecirc;j&agrave; finie:<br>
A peine i semb'ye 'tait alle q'menchie!<br>
Et bein pourtant la v'l&agrave; d&ecirc;j&agrave; bein l'yain.<br>
Et j'vos sou'aitons en vos chatchant la main<br>
Une buonne Nouvelle Ann&eacute;e.<br>
<p>

J'cryaimes d'en av&eacute; une vol&eacute;e<br>
D&eacute;vant q'mil neu' chents fusse pass&eacute;e<br>
Achteu! Comme l'ombre d'un p'tit nuage oul est horte.<br>
Faut esp&eacute;th&eacute; q'la sienne qu'est &agrave; la porte<br>
Essa une buonne Ann&eacute;e.<br>
<p>

Dans la campagne, au puorre fermi,<br>
Qui peut &agrave; peine ses dettes peyi.<br>
Un mot d'encouothagement, d'consolation,<br>
Faut esp&eacute;th&eacute; amin q'chutte feis j'&eacute;thons<br>
Une buonne Ann&eacute;e.<br>

<p>

Au labuotheux dans sa chaumi&egrave;the,<br>
Au pitcheux d'pierre dans la carri&egrave;the.<br>
A la vieille grand' m&egrave;the qu'ouvre aupi du feu,<br>
Au p'tit qui dort dans l'ber j'sou'aitons d'buon tcheu<br>
Une buonne Ann&eacute;e.<br>

<p>

Es p&egrave;thes et m&egrave;thes, &egrave;s fils et filles,<br>
Es habitants d'campagne ou d'villes<br>
- Une nouvelle page d'la vie j&eacute; v'nons d'tuonn&eacute;<br>
Oh qu&eacute; j'piessons tous, l'suns et l's'autes av&eacute;<br>
Une buonne Ann&eacute;e.<br>

<p>

Au vi&egrave;r p&ecirc;tcheux qui risque sa vie<br>
En bat&eacute; sus la m&eacute; marrie<br>
Pour souvent n'av&eacute; pas grand chose, h&eacute;las!<br>
Piesse le succ&egrave;s couronn&eacute; san travas<br>
Dans la Nouvelle Ann&eacute;e.<br>

<p>

Es pauvres, &egrave;s riches, &egrave;s p'tits, &egrave;s grands,<br>
Es grands messieux et &egrave;s puorre gens.<br>
Qu'ou s&eacute;yis sus la terre ou sus la m&eacute;<br>
J'sou'aitons &agrave; tous n'importe l&agrave; ou&egrave;st q'ch&eacute; s'sait<br>
Une buonne Ann&eacute;e.<br>

<p>

Si ch'na t&eacute; q'malheurs jusqu'ichin<br>
Piesse la prosp&eacute;thit&eacute; vite v'nin.<br>
Allons! A l'oeuvre ov un nouveau cuothage<br>
Et q'ch&eacute; s'sait pour chatchun, dans chaque m&ecirc;nage<br>
Une buonne Ann&eacute;e.<br>

<p>

Allons, amins; n'faut pus gronn&eacute;<br>
N'faut pus nos pliaindre, ni murmuth&eacute;.<br>
Vive le travas, et pis &agrave; bas l'ordghi:<br>
J'sou'aitons &agrave; tous pour vos encouothagi<br>
Une buonne Nouvelle Ann&eacute;e.<br>

<p>

Et q'ch&acirc;tchun d'nous faiche d&eacute; san mus:<br>
N'ya pas personne qui piesse faithe pus.<br>
Et j'vos sou'aitons pour les pr&eacute;cheins chent ans<br>
A tous oquo une feis en terminant<br>
De buonnes Ann&eacute;es.<br>

<p>

<i>Nouvelle Chronique de Jersey 9/1/1901</i><br>

</TD></TR></TABLE></CENTER>


&nbsp;<p>
<FONT SIZE=2>
<i>Viyiz &eacute;tout:</i><p>

<ul>
<li><a href="auld.html">Le Vier Temps</a> - Auld Lang Syne<p>
<li><a href="auld2.html">Not' Bouon Vieir Temps</a> - Auld Lang Syne <i>(acouo)</i><p>
<li><a href="auld3.html">L'amour du vi&egrave;r temps</a><p>
<li><a href="auld4.html">Le Bouan Vier Temps</a><p>
<li><a href="nouvan.html">Un' Buonn' Nouvelle Ann&eacute;e</a><p>
<li><a href="nouvan2.html">Le Nouvel An</a><p>
<li><a href="nouvan3.html">La Nouvelle Ann&eacute;e</a><p>
<li><a href="nouvan4.html">La Nouvelle Ann&eacute;e</a><p>
<li><a href="findannee.html">Fin d'ann&egrave;e</a><p>
<li><a href="1900.html">1900</a><p>
<li><a href="predictions1911.html">Pr&eacute;dictions pour dziexs-neu' chents onze</a><p>
<li><a href="prophete.html">Coumment qu'Elie a touann&egrave; proph&egrave;te</a><p>
<li><a href="1918.html">Mil-Neu'-Chent-Djiex-Huit</a><p>
<li><a href="pourlenouvelan.html">Pour le Nouvel An</a><p>
<li><a href="gdfresolutions.html">R&ecirc;solutions d'Nouvel An</a><p>
<li><a href="resol.html">R&ecirc;solutions</a><p>
<li><a href="resolutions2003.html">Les R&ecirc;solutions</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="biloannee1915.html">Un brin en patois</a><p>
<li><a href="samuelannee1913.html">J'vos souhait' eunne Bouanne Ann&eacute;e</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="jftu.html">J.F.(T.)U. Ltd.</a><p>
<li><a href="gazetteannee.html">Eune Bouanne Ann&eacute;e dans la G&acirc;zette du S&eacute;</a><p>
<li><a href="nouvelleanneejp.html">En enviant unn' carte d&eacute; souhaits pour la Nouvelle Ann&eacute;e</a><p>
<li><a href="nouvelan2023gj.html">&Agrave; chu Nouvel An qu&eacute; j'n'&eacute;thais pon veu</a><p>


<li><a href="pmresolutions.html">Bouonnes r&eacute;solutions</a><p>
<li><a href="pman1951.html">L&eacute; Jour d&eacute; l'An</a><p>
<li><a href="pmannee1955.html">Une Bouonne Ann&eacute;e</a><p>
<li><a href="pman1960.html">Une Bouonne Ann&eacute;e</a><p>
<li><a href="pmnouvelleannee1956.html">La Nouvelle Ann&eacute;e</a><p>
<li><a href="gdfnouvelleannee2.html">La Nouvelle Ann&eacute;e</a><p>

<li><a href="gdfnouvelleannee1972.html">La nouvelle ann&eacute;e</a><p>
<li><a href="pmnewyear.html">New Year Resolutions at Portinfer</a><p>

<li><a href="perfectyear.html">Eune Bouonne Ann&eacute;e</a><p>
</ul>

</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
