<html>

<!-- Mirrored from members.societe-jersiaise.org/geraint/jerriais/craire.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<head>
<title>J&ecirc;rri</title>
<META  name="keywords" content="JÃ¨rriais, Jersey language, langue jersiaise">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>J&ecirc;rri</h2></font></CENTER><br>
<CENTER><TABLE><TR><TD>
Il y-a des gens qui sembllent craire<br>
Que che n'est rein qu'le ptit Jerri;<br>
Qui n'y trouvent rein &agrave; lus pllaire,<br>
Mais bein de qui a mesprisi:<br>
N' faut pas qu'ils aient grand connaissance<br>
Les cheins qu'nou ouait conter d'itai;<br>
Mal p&acirc;ler du llieu d' sa naissance<br>
Est et sera tr&eacute;jous bein laid.<br>
<p>
J'ai veu l' Angleterre et la France,<br>
L'Italie, la Suisse et ses monts;<br>
Qui qu'nouz en aise et qu'nouz en pense,<br>
J'aim mux Jerri et ses vallons:<br>
Nou p&acirc;le de lacs et de montangnes,<br>
Nou p&acirc;le de vingne et d'orangiers;<br>
Rein n'est pus b&eacute; que nouos campangnes,<br>
Rein n'est pus b&eacute; que nouos pommiers.<br>
<p>
Qu'est-che qu'une orange aupres des <a href="pommes.html">pommes</a>?<br>
Qu'est-che qu'un lac aupres d'la mer? .<br>
Je sommes bein comme je sommes,<br>
J'n'avons vrainment rein &agrave; envier:<br>
J'n'avons pas d'craie mais de bouanne terre<br>
Pas d'riviere et d'inondations,<br>
Que nouz ait la paix ou la guerre ,<br>
Je souffrons mains qu'les grands nations.<br>
<p>
N' y-a pon caleu ni d'fredure<br>
A comparer es grands pays;<br>
Le pus rude hiver nou l'endure,<br>
Et l'&ecirc;t&egrave; nou n'est pon havis:<br>
Les biaux vallons de qui nou dvise,<br>
Les gardins, c&ocirc;tis et russiaux,<br>
Tout jusqu'&agrave; la pour' vieille &eacute;glise,<br>
Me paraissent tr&eacute;jous pus biaux.<br>
<p>
L'<a href="cidre.html">Cidre</a> est un excellent breuvage<br>
S'il est de bouanne qualit&egrave;;<br>
Si nou le fait d'un bouan pommage, .<br>
S'il est etou bein appr&ecirc;t&egrave;:<br>
J'ai oui qu'un Ministre d'campangne,<br>
Pus avis&egrave; que cheux qu'j'avons,<br>
Faisait passer pour du champangne<br>
De fameux pr&egrave; de sa faichon.<br>
<p>
A prendre Jerri tout ensemblle,<br>
Souos tout le touannant du sol&egrave;i<br>
I'n'y-a pas de pllaiche qui m'semblle<br>
Pr&eacute;f&eacute;rablle d'aucun c&ocirc;t&egrave;:<br>
<a href="st_louothains.html">St. Louorains</a>, ma vieille p&acirc;raisse,<br>
Tu m'pllais pus qu'nulle autre en J&ecirc;rri,<br>
De men c&oelig;ur tu reste maitresse<br>
Je t'aimerai jusqu'au drain soupi.<br>
<p>
<i><a href="langlois.html"><a href="langlois.html">UN ST.-LOUORENCHAIS.</a></a><br></i>

</TD></TR></TABLE></CENTER>

&nbsp;<p>

<i>V&egrave;rsion mod&egrave;rn&icirc;s&eacute;e</i>:

<CENTER><font color="#215e21"><h2>J&egrave;rri</h2></font></CENTER><br>

<CENTER><TABLE><TR><TD>

I' y'a des gens tchi sembl'yent craithe<br/>
Qu&eacute; ch&eacute; n'est rein qu'l&eacute; p'tit J&egrave;rri;<br/>
Qu'i' n'y trouvent rein &agrave; lus pliaithe,<br/>
Mais bein d&eacute; tchi &agrave; m&ecirc;prisi:<br/>
N'faut pas qu'il' aient grande conna&icirc;ssance,<br/>
Les cheins qu'nou ouait conter d'it&eacute;;<br/>
Mal p&acirc;ler du lieu d'sa na&icirc;ssance<br/>
Est et es'sa tr&eacute;jous bein laid.<br/>
<br/>
J'ai veu l'Angli&eacute;t&egrave;rre et la France,<br/>
L'Italie, la Suisse et ses monts;<br/>
Tchi qu'nou-s'en aise et qu'nou-s'en pense,<br/>
J'aime mus J&egrave;rri et ses vallons:<br/>
Nou p&acirc;le d&eacute; lacs et d&eacute; montangnes,<br/>
Nou p&acirc;le d&eacute; v&icirc;ngne et d'orangi&egrave;rs;<br/>
Rein n'est pus b&eacute; qu&eacute; nouos campangnes,<br/>
Rein n'est pus b&eacute; qu&eacute; nouos pommi&egrave;rs.<br/>
<br/>
Tch'est-che qu'eune orange aupr&egrave;s des pommes?<br/>
Tch'est-ch&eacute; qu'un lac aupr&egrave;s d'la m&eacute;?<br/>
J&eacute; sommes bein comme j&eacute; sommes,<br/>
J'n'avons vra&icirc;nment rein &agrave; envier:<br/>
J'n'avons pas d'craie mais d&eacute; bouanne t&egrave;rre,<br/>
Pas d'rivi&eacute;the et d'&icirc;nnond&acirc;tions,<br/>
Qu&eacute; nou-s'ait la paix ou la dg&egrave;rre,<br/>
J&eacute; souffrons mains qu'les grandes n&acirc;tions.<br/>
<br/>
N'y'a pon caleu ni d'fr&eacute;duthe<br/>
&Agrave; compather &egrave;s grands pays;<br/>
L&eacute; pus rude hiv&eacute;, nou l'enduthe,<br/>
Et l'&ecirc;t&eacute; nou n'est pon h&acirc;vis:<br/>
Les bieaux vallons d&eacute; tchi nou d'vise,<br/>
Les gard&icirc;ns, c&ocirc;tis et russieaux,<br/>
Tout jusqu'&agrave; la pou&ocirc;rre vielle &eacute;glyise,<br/>
M&eacute; patha&icirc;ssent tr&eacute;jous pus bieaux.<br/>
<br/>
L'Cidre est un excellent br&eacute;vage<br/>
S'il est de bouanne qualit&eacute;;<br/>
Si nou l&eacute; fait d'un bouan pommage,<br/>
S'il est &eacute;tout bein appr&ecirc;t&eacute;:<br/>
J'ai ou&iuml; qu'un Minnistre d'campangne,<br/>
Pus avis&eacute; qu&eacute; cheux qu'j'avons,<br/>
Faisait p&acirc;sser pouor du champangne<br/>
D&eacute; fanmeux p'r&eacute; d&eacute; sa faichon.<br/>
<br/>
&Agrave; prendre J&egrave;rri tout ensembl'ye,<br/>
Souos tout l&eacute; touannant du sol&eacute;,<br/>
I' n'y'a pas d&eacute; pliaiche tchi m'sembl'ye<br/>
Pr&eacute;f&eacute;thabl'ye d'autchun c&ocirc;t&eacute;:<br/>
St. Louothains, ma vielle p&acirc;raisse,<br/>
Tu m'pliais pus qu'nulle autre en J&egrave;rri,<br/>
D&eacute; men tchoeu tu reste maitr&ecirc;sse<br/>
J&eacute; t'aim'thai jusqu'au drein soupi.<br/>
<br/>
<p>
</TD></TR></TABLE></CENTER>

&nbsp;<p>

<FONT SIZE=2>
<I>Viyiz &eacute;tout:</I><p>
<UL>
<li><a href="couljer.html">La couleu d'J&egrave;rri</a><p>
<li><a href="chantdjerri.html">Chant d'J&egrave;rri</a><p>
<li><a href="iles.html">Les &Icirc;les d'la Manche</a><p>
<li><a href="normandie.html">Ma Normandie/Man Bieau P'tit J&egrave;rri</a><p>
<li><a href="gerriaise.html">La Gerriaise</a><p>

<li><a href="isleofdreams.html">&Icirc;le d&eacute; r&ecirc;ves</a><p>
<li><a href="isleofjersey.html">La Belle &Icirc;le d&eacute; J&egrave;rri</a><p>
<li><a href="paraisse.html">Les p&acirc;ra&icirc;sses d'J&egrave;rri en J&egrave;rriais</a><p>
<li><a href="crapaud2.html">L&eacute; Crapaud</a><p>
<li><a href="anciennerace.html">Jerriais de l'ancienne race</a><p>
	<li> <a href="10feet.html">Not' &Icirc;le d&eacute; J&egrave;rri</a><p>
	<li> <a href="10feet2.html"> L'&Icirc;le De J&ecirc;rri</a><p>
<li><a href="arcadie.html">Chanson Jerriaise</a><p>
<li><P><A HREF="ptitpays.html">Not'e P'tit Pays</A></P>
<li><a href="heutheux_crapaud.html">Heutheux d'&ecirc;t' un crapaud</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



</body>

<!-- Mirrored from members.societe-jersiaise.org/geraint/jerriais/craire.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</html>
