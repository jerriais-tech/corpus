<HTML>

<!-- Mirrored from members.societe-jersiaise.org/geraint/jerriais/tugofwar.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
<HEAD>
<TITLE>Tug of War</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tug of War</h2></font></center><p>

V'l&agrave; les f&ecirc;tes paroissiales &agrave; peu pr&egrave;s toutes finies et i'faut dithe que, sans exception illes ont toutes bain r&eacute;ussi. L'organisation a 't&eacute; parfaite et les &ecirc;fants aussi bein comme lus pathents ont ieu bain du pliaisi.<br/>
<br/>
Une innovation qui s'est introduite et qu'a imm&eacute;diatement gagnie une immense popularit&eacute;, a 't&eacute; les &quot;Tug of-War&quot; entre les vingtaines des diff&eacute;thentes p&acirc;raisses, surtout parce que les femme lus en sont m&ecirc;l&ecirc;es ettou et prouv&eacute; qu'i' peuvent raidi d'autres cordes que lus cordes-&agrave;-linge.<br/>
<br/>
Je crai que ch'tait la p&acirc;raisse de <a href="st_martin.html">St.-Martin</a> qui fu la prumi&egrave;the &agrave; introduithe chenna ch'est pourtchi ch'est lyi qu'en m&eacute;thite toute la glouaithe et ou dait aver &ecirc;prouv&eacute; une certaine satisfaction de vaie qu'les autres paraisses ont suivi s'en exemple.<br/>
<br/>
Mais ch'est raique le c'menchement chennechin. Nous est d&ecirc;j&agrave; &agrave; faithe des arrangements et &agrave; chouaisi des &quot;team&quot; pour l'ann&eacute;e tchi vaint, en prenant toutes les m'suthes pour s'asseuther que ch&acirc;que femme qui s'sa chouaisie de mettra entchi&egrave;thement &agrave; la disposition du Comit&eacute; et es'sa en &ecirc;tat d'haller.<br/>
<br/>
Ches pr&eacute;cautions-l&agrave; ont 't&eacute; prinses pour t&acirc;chi d'&ecirc;viter une r&eacute;p&eacute;tition du contretemps qui s'arrivi l'aut'e jour dans une des p&acirc;raisses d'amont. Un &quot;team&quot; avait 't&eacute; entr&eacute; pour erpresenter une certaine vingtaine, et les organisateurs lus fiaient que la femme &agrave; Ph'lippe Hallecorde, qui p&egrave;se deux chents livres et qu'est forte comme deux hommes, s'en allait lus ba&icirc;lli un coup-d'main, mais quand deustrais dames furent li en p&acirc;ler, ou lus dit qu'i n'fallait pas y penser pour un instant. Ou lus donni &agrave; comprendre que, pour certaines raisons, ch'ne s'sait pas prudent pour lyi de ristchi d'entreprendre de patheil tours-de-forche.<br/>
<br/>
Les dames du Comit&eacute; furent diversement d&eacute;sappoint&eacute;es, sinon iune, qui dit qu'ou s'en doutait d&eacute;pis tchique temps, et i' s'en furent, en bloc, trouver l'pouore Ph'lippe, et li en chanter de toutes les sortes, li disant qu'il aithait deu aver pus d'avis, etc.<br/>
<br/>
Pour s'en d&ecirc;barrasser, le pouore dj&acirc;blye fut obligi d'lus promettre qu'i' t&acirc;ch'chait d'faithe en sorte qu'ou pouorrait haller l'ann&eacute;e tchi vaint.<br/>
<br/>
Illes ont une liste de neuf ou djaix noms et vont &agrave; ch&acirc;que maison &ecirc;prouver &agrave; imposer lus conditions et &agrave; airaichi des promesses, mais &agrave; des bords i' n'sont pas trop bain erchues. Ch'est l's hommes qui sont les pus difficiles &agrave; persuader. Comme iun d'ieux disait l'aut'e jour &quot;Le sport est bouan &agrave; sa pliaiche, mais ch'n'est pas la peine d'amener la discorde dans les familles pour l'amour d'un malheutheux <i>&quot;tug of war.&quot;</i>&quot;<br/>
<br/>
Et ch'est bain vrai, ettou!<br/>
<br/>
En p&acirc;lant d'chonna, tch'est qu'i' fait que l'aut'e jour &egrave;s r&eacute;gates de La Rocque, le &quot;team&quot; de St.-Martin batti les <a href="grouville.html">Grouvillais</a> si aisiement? A ou&iuml; Jack p&acirc;ler, i' sembliait qu'i' n'y avait pas une aut'e p&acirc;raisse qui pouvait mettre huit hommes sus une corde pour lever les siens qu'i' chouaisithait dans le vaisin&eacute;, et il avait calangi les gar&ccedil;ons d'St.-Martin de s'y &ecirc;prouver s'ils en avaient l'couothage. cheux-chin n'se tirent pas prier deux fais et don i' fut arrangi qu'la grand' bataille se don'nait &agrave; La Rocque la s&eacute;th&eacute;e des r&eacute;gates.<br/>
<br/>
I'y avait ieu tant de d'vis par sus ch'tte affaithe-l&agrave; que presque toute l'&icirc;le y &eacute;tait inter&ecirc;ssie et don, nou s'rendit sus l'champ d'bataille pour vaie les colosses de Grouville s'envoler avec les St-Martinais.<br/>
<br/>
Dans un temps i' sembliait que l'affaithe s'en allait faithe feu par la tchulasse car i' ny avait autchun signe des combattants, et les spectateurs c'menchaient &agrave; lus ennier d'attendre.<br/>
<br/>
Quand nou cherchait des renseignements, nou vos disait que y avait deux hommes qui mantchaient du &quot;team&quot; de St.-Martin. D'autres disaient que les Rotchais qu'avaient prins part &egrave;s R&eacute;gates, v'naient justement de ramather lus batcheaux et 'taient hors &agrave; baithe du th&eacute;e.<br/>
<br/>
Enfin tr&eacute;jous, oppr&egrave;s une heuthe de pass&eacute;e &agrave; distchutter les pr&eacute;limmaithes, etc., v'l&agrave; les gladiateurs rangis le long d'la corde, huit de chaque bord. I'y avait presqu'autant de tout-se-m&ecirc;les comme de halleurs, et un chatchun avait des plians et d's instructions &agrave; donner d'un bord et d'l'autre, mais &agrave; la fin, un homme qui pathaissait &ecirc;tre en autorit&eacute; et qu'&eacute;tait v&ecirc;tu comme un amiral amathi un rouoge riban au mitan d'la corde et criyi &quot;<i>Heave!</i>&quot;<br/>
<br/>
Les y v'l&agrave; tous &agrave; pliain collyi! Emile, li qu'&eacute;tait au but d'la corde du c&ocirc;t&eacute; d'St.-Martin se pitchi &agrave; ventrillons comme un crapaud et grattait la terre des pids et des mains comme une tortue qu'&ecirc;prouve &agrave; sorti de dans un bourbyi.<br/>
<br/>
Mais les supporteurs de Grouville trouvaient que che n'tait pas &quot;fair&quot; et i' furent ramasser l'amiral pour qu'i' li ordonnisse de se l'ver sus ses pids comme les autres.<br/>
<br/>
Le &quot;strain&quot; &eacute;tait trop fort pour les gros lurons de Grouville et i' c'menchirent &agrave; soufflier comme des pourpais. Lus gens avaient biau lus crier heave, heave, le riban gagnait tr&eacute;jous du bord de St.-Martin et dans p'tit temps il avait pass&eacute; la merque, St.-Martin avait gagni le prumi &quot;pull.&quot;<br/>
<br/>
I' fallait changi d'bord acheteu, et une squad de Chant'niers, d'officiers de police et d'membres d'Comit&eacute; furent lus pliaichi [en]ttouo d'Emile pour vaie qu'i' n'se r'minsse pas oquo &agrave; grapins, mais chenna n'chan[g]i pas l'r&ecirc;sultat, ches gar&ccedil;ons-l&agrave; d'St. Martin ont du ner, sapresti! i' hallaient &agrave; r'tchulons sus chute corde-l&agrave; justement comme des viaux qui cherchent &agrave; s'&ecirc;tranglyi, les Grouvillais changeaient d'couleur visiblyement, lus r&ecirc;sistance diminuait &agrave; chaque instant et pour la deuxi&egrave;me feis i' furent tra&icirc;n&eacute;es pas sus la merque!<br/>
<br/>
Ch'tait l&agrave; qu'i' y en eut des hourras!<br/>
<br/>
Le pouore Jack eut &agrave; en &ecirc;couter de toutes les sortes. ch'tait pus qu'i' n'pouvait enduther alors i' s'en fu l'lendemain &agrave; Portbas pour &ecirc;prouver &agrave; oublier sa d&ecirc;faite.<br/>
<br/>
Si ou n'voulez pas l'faithe m&acirc;rri, n'li p&acirc;lez pas de <i>&quot;Tug of-War&quot;</i> par exemplye!<br/>
<br/>
<i><a href="gwdec.html">Caouain</a><br/>
30/8/1919</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gammvoc.html">Des gammes</a><p>
<li><a href="sports.html">Les Sports</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tugofwar.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
</HTML>

