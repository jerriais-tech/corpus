<HTML>
<HEAD>
<TITLE>Lettre Jerriaise Samedi le 3 d' Juillet 2004</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Samedi le 3 d' Juillet 2004</h2></font></center><p>


Ch&eacute;s tchique temps d'pis qu' jai ieu l'opportunit&eacute; d'vos addrechi sus Radio Jerri, mais circonstances au d'la d'ma responsibilit&eacute; monts emp&ecirc;chi d'vos presenter mon discours normale dans n&ocirc;t vielle et ancienne langue Jerriaise. Enfin me v'la aniet le 3 d'Juillet 2004, et ch&eacute;s Clifford Laisney tchi vos addreche.<br/>
<br/>
Nos v'la deja arriv&eacute;e au mi&eacute; d'l'ann&eacute;e, et la s'm'naine pass&eacute;e, le 24 de Juin 'tait la f&ecirc;te de la St Jean. Dans l'temps pass&eacute; le 24 de Juin signifi&eacute; le temps d'l'an&eacute;e quand un locataithe d'une ferme payait son propri&eacute;taithe une mi&eacute; ann&eacute;e d'louage, normalement siex mais en avanche. Ch't'arrangement 'tait tout bein quand la saison d'patates 'tait he&ucirc;sie et quel fermi avait &eacute;rchu tchiques billet en paiement pour ses efforts. Pour le locataithe d'une maison etout ch'tait l'temps d'paiement av&acirc;u les quartchiers du 25 de Mars, la Saint Mich&eacute;, et l'quartchi d'Nou&eacute;. Aujourdaniet, y'n y'a pas grands locataithes de ferme etant tch'in y'a si p'tit d'fermiers de restant. Ch&eacute;s des grandes entreprinses, des co-operatives tchi gouvernes le marchi. L'ile a perdu s'n'individualit&eacute;. Vos en rapp'lous quand duthant la saison d'patates, chaque jour sus l'journal du s&eacute;, y 'tait mentionn&eacute; le nombre de viages de patates tch'avaits pass&eacute; sus l'Bridge', le prix mouoyen du jour, et m&ecirc;me le nom des batieaux tchi sortaits d'la cauchie destin&eacute;es pour differents ports de l'Anglieterre, et m&ecirc;me le tonnage de patates abord. Ah! Comme tchi q'les affaithes onts changi. Nou realise m&ecirc;me pas tchi y'a une saison en forche. Les patates sonts transport&eacute;es sus des veth&ucirc;thes refrigerat&eacute;es directement sus l'bat&eacute;, et directement au supermarchi, Quouaiqu' la recolte est tramnsport&eacute;e directe, j'ai mes doutances que les patates arrives sus l'marchi aussi fraiche que dans l'temps pass&eacute;. Y'n y'a pas telle chose de traiter les patates comme j'faissaimes dans l'temps. Vos r'sov'nous comme tchi qu'aussit&ocirc;t qu'el bathi 'tait remplyi, fallait une fro&ucirc;t'chie d'vignes pour emp&eacute;chi l'sol'e d'l&eacute;s brul&eacute;.<br/>
<br/>
Quouaiqu' j'ai p'tre condanmer les manniethes du defouage et vendablyement d'la patate Royale, y faut admettre que la qualit&eacute; d'la patate a bein amender ch&eacute;s dreines ann&eacute;es. Oulle a r'tenu sa doucheur et est bein appreci&eacute;e sustout quand nou peut la mangi fraiche du clios.<br/>
<br/>
Je sommes bein chanceurs que j'avons l'opportunit&eacute; de l's'acater toutes fraiches, que s'sait du marchi ou des halles parsem&eacute;es dans differentes contr&eacute;es d'l'ile. D&eacute;pis l'c'mmenchement d'la saison j'avons fait nos achats d'patates directemen d'la ferme, et bieaux que j'devthaits pas faire &eacute;balander ma source, j'vos r'qu&eacute;mande'thais d'visiter la ferme au Haut d'L'orme au Mont a L'Abb&eacute;, eyou qu'ou trouv'thez toutes sortes d'legumes, cabboches, salades, rhubarbe, tomates, oeuxs, frases, flieurs etc, et l'service est superbe.<br/>
<br/>
Avous ieu l'tchoeu content, coll&eacute;s a la television ch&egrave;s dreines semaines a suivre le jeu d'football? Cha 'tait hardi interessant et excitant d'vaie les differentes etchipes elimin&eacute;es d'la competition. J'avaimes tous bouonne &eacute;spethance que l'Anglieterre authait arriv&eacute; au finale. Mais j'en 'tait pas pour etre. Faudra attendre a d'main au s&eacute; pour vaie l'res&ucirc;ltat du finale.<br/>
<br/>
Les gens tchi suive la 'Paume', le 'Tennis' comme j'l'app'lons authont 'tait d'ssapoint&eacute;es qu'el mauvais temps a Wimbledon a derouter la continnuation d'la gamme. Ch&eacute;s d'ssapointons etout pour les vendeurs tchi fonts lus commerce de vendre les d'lices de frases et cr&ecirc;me &eacute;s spectateurs. Y'a pus d'pliaisi d'l&eacute;s mangi suous la chaleu du sol&eacute; que d'suous un parapluie.<br/>
<br/>
La s'm'naine pass&eacute;e etout, j'avons ieu not share de festivals. Pour les gens interessis dans l'histouaithe de Jerri Les F&ecirc;tes de Jerri, (Jersey Revels) onts demonstr&eacute; en &acirc;cte de th&ecirc;atre le combattement d'pis l'ann&eacute;e 1204 tch'a t'nu not fidelit&eacute; a la couronne de L'Anglieterre.<br/>
<br/>
J'termine en envions nos pens&eacute;es a tuous les malades et gens tchi lus trouve un miot sous l'temps, et a tous tch'onts perdu membres d'fanmillyes et anmins a ch&acute;s drein, j'vos offre ma sympathie. Quouaiqu' j'passons en temps troubieux, j'avons l'ass&ucirc;thance que chaque nuage a une erdoublyieuse argent&eacute;e.<br/>
<br/>
A LA PRECHAINE.. <br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

