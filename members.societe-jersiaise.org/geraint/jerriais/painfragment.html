<HTML>

<!-- Mirrored from members.societe-jersiaise.org/geraint/jerriais/painfragment.html by HTTrack Website Copier/3.x [XR&CO'2014], Tue, 15 Jul 2025 13:51:02 GMT -->
<HEAD>
<TITLE>A Fragment in the Patois</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Fragment in the Patois</h2></font></center><p>

Regardless of expense, we have secured the services of <a href="brambilo.html">one of Jersey's most snappy patois writers</a>. He promises us a series of humorous comments on current local political, social, and fireside events, whilst his womenfolk will occasionally contribute their views on different topics, social functions, mixed bathing, and the harem skirt. This patois column will mainly interest our good country clients, and, we trust, will become not the least interesting corner of a bright and thoroughly live newspaper.<br/>
<br/>
Y'a bieau ji qu&eacute; j'tais enny&eacute; d'forgi, et La&iuml;z&eacute; pr&eacute;tendait qu'jamais not' fille n'trouv'thai a s'mathi&eacute; dans l'va&icirc;sin&eacute; d'la Mare Angot. A dithe vrai, j'tais d&eacute; s'n'avis; l'caractethe d'ma fille est pus-ou-mains pointu; oul est longue et pliatte d&eacute; partout; ou teurt ses hanques en marchant, et malgr&eacute; les sous que j'd&egrave;spense en bliancs cotillons et dentelle - pas un seul ou&eacute;dre n&egrave; la siet a la sortie d'la Chapelle.<br/>
<br/>
Et pis, apr&egrave;s tout, j'sis enny&eacute; d'forgi et d&eacute; d'meuth&eacute; &egrave;sternell'ment a la campanne; ch'tait d&eacute;vnu trop assoumant pour un houmme d&eacute; m'n'&egrave;sducation. Car, touos vos l'dithont, mes pathents n'&egrave;speign&icirc;tes rin pour m'instruithe; j'sait l'Angliais, l'Francais d'France (mus qu'abon des membres d&eacute; not' police) et j'peux ad&eacute;rchi l'paids d'eunne barre d&eacute; f&eacute; a eunne demi&eacute;-livre pr&egrave;s.<br/>
<br/>
J'sis enny&eacute; d'f&eacute;th&eacute; les qu&eacute;dolles des <a href="la_trinnete.html">Trintais</a>, et enny&eacute; &eacute;tou d&eacute; tr&eacute;jous les ou&eacute; s'pyindre qu&eacute; lus tch&eacute;thues n'faisaient pon bin. J'ai tchiq sous pli&eacute;chis dans les fonds Chinouais, et la maintchi d'un cutter qui fait la fraude entre ichin et l'Portunga - sans cont&eacute; l'bin d'l'onclye a La&iuml;z&eacute; si n's&eacute; mathie pon a yunne de ches h&eacute;rpies qui sont tr&eacute;jous a y'envi&eacute; de fricots d'pais-d'mai, ou d'concombres, ou d'lait &egrave;sputh&eacute;. Ch'est tant tchi, quand j'oui qu'l'Editeu du &quot;Morning News&quot; r'gardait a-tou&ocirc;re d&eacute; l&icirc; pour un houmme d'&eacute;ducation pour &egrave;scrithe sus sa gazette, j'm'en fut l'aut' s&eacute; bravment l'trouv&eacute;. Y' vit ben tout d'un co qu&eacute; j'tais l'moussieu tchi lis fallait - et j&eacute; n'f&ucirc;mes pas long a faithe marchi. Deux chents louis par an, louogi au d'sus d'l'office, la foualle, la veue, un banc a l'Eglyse, des titchets d'concert pour toute la famille et eune carosse d&eacute; temps en temps pour all&eacute; erch&eacute;v&eacute; les viers comptes d&eacute; forge dans ma vielle p&acirc;raisse. J'n'avons pon oquo d&eacute;cid&eacute; a tchi boutiques qu'j'ithons pour not' viande, not' pa&icirc;son, nos bottes, et un dmi&eacute; chen d'blianches qu&eacute;minses pour m&eacute;; mais coumme j&eacute; comprends qu'l'&egrave;scrivains d'gazettes ont tr&eacute;jous vingt du chent d'rabat, n'y'&eacute;tha pon d'embaras. Sitot qu&eacute; j&eacute; s'sons settl&eacute;es, j'envi&egrave;thons not' carte est boutiques et chose seuthe qui s'droqu'thont d'presse a mont&eacute; nos d'gr&egrave;s.<br/>
<br/>
J&eacute; s'a m&eacute; qu'&egrave;scriv'thait l'pus souvent mais d'temps n temps La&iuml;z&eacute; ditha ch'qu'ou pense des villaises, et y s'pou&ocirc;rait bin qu'ma fille contrib&ucirc;tha eunne verge ou deux d'v&eacute;rsets par chin par l&agrave; - ou'l a un don d'chu bord l&agrave;.<br/>
<br/>
<i><a href="brambilo.html">Piteur Pain</a><br/>
24/8/1911<br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="paindrubbing.html">How Piteur takes a drubbing</a><p>
<li><a href="painnavidgi.html">L'Morning News n'peut pon Navidgi sans nous</a><p>
<li><a href="painduty.html">Piteur Pain on duty again</a><p>
<li><a href="painrtou.html">Mess Pain est d&eacute; 'r'tou</a><p>
<li><a href="painrvint.html">Mait' Piteur s'en r'vint</a><p>
<li><a href="painfirsttower.html">Strange News from First Tower</a><p>
<li><a href="painlarmor.html">Larmor ch&egrave;s preumi S'tembre, 1911</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painfragment.html by HTTrack Website Copier/3.x [XR&CO'2014], Tue, 15 Jul 2025 13:51:02 GMT -->
</HTML>

