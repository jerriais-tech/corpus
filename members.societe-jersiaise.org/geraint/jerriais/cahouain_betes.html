<HTML>
<HEAD>
<TITLE>T&eacute; r'connais-tu un mio dans les b&ecirc;tes?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>T&eacute; r'connais-tu un mio dans les b&ecirc;tes?</h2></font></center><p>


&quot;T&eacute; r'connais-tu un mio dans les b&ecirc;tes?&quot;<br/>
<br/>
V'l&agrave; la tchestion que l'Chef me d'mandi la prumi&eacute; chose Lundi matin.<br/>
<br/>
Quand nous est prins comme ch'la &quot;&agrave; l'improviste,&quot; nou se d'mande naturellement, &quot;Tch'est qu'est l'motif de chute tchestion-l&agrave;?&quot; Est-che que nou cherche &agrave; m'tendre un pi&egrave;ge?&quot;<br/>
<br/>
Alors je m'en m&ecirc;fyi un mio et je ra&icirc;ponni sa tchestion par li en d'mande une autre, &quot;Tchi sorte d'b&ecirc;tes, si vos plia&icirc;t? Car i y en a d'bain des esp&egrave;ces!&quot;<br/>
<br/>
Chute derni&egrave;the ermerque-l&agrave; ne pathu pas li pliaithe fort, car i' me j'ti un r'gard qui voulait qu&acirc;siment dithe.<br/>
<br/>
<i>&quot;What do you mean by that?&quot;</i><br/>
<br/>
Mais l'expression d'innocence que j'sais si bain adopter le d'sarmi tout-&agrave;-fait et i' r&eacute;alisi que je n'pouvais pas aver auchune arri&eacute;the-pens&eacute;e. Alors i' m'dit, &quot;Les vaques et les g'niches sans doute! I' y a des &quot;Show&quot; touos les jours chute semaine et chute g&acirc;zette ichin d&eacute;vthait y &ecirc;tre erpr&eacute;sent&eacute;e. Charles Street poss&egrave;de un v&eacute;thitablye &quot;Cattle Expert,&quot; alors je n'vai pas pourtchi que je n'aithions pas iun ettou, nous. Cr&eacute;-tu qu'tu &egrave;s capablye d'entreprendre chute branche-l&agrave;?&quot;<br/>
<br/>
Ah &ccedil;a, je m'sis tr&eacute;jous fliatt&eacute; sus mes connaissances approfondies en matchi&egrave;the de bestchias, et sans vouler m'vanter, je sis parfaitement convaintchu qu'i' n'y a pas personne dans Charles Street qui s'en vont m'apprendre tch'est qu'ch'est qu'une vaque ou une g&eacute;niche, et je sis certain qu'i' faut que l'Chef ait ou&iuml; p&acirc;ler d'mes capacit&eacute;s ou bain i' n'm'aithait pas offert la &quot;job.&quot;<br/>
<br/>
Avec ma modestie d'cou&ocirc;tume, je li ra&icirc;ponni que peut-&ecirc;tre que j'n'y connaissais pas grand'chose, mais qu'i' y avait c'menchement partout et que je f'thais d'man mus.<br/>
<br/>
&quot;Alors ch'est entendu!&quot; qu'i' m'dit, &quot;tu as la s'maine d&eacute;vant t&eacute;, ch'est pourtchi va &agrave; toutes les expositions et rapporte nous les r&ecirc;sultats en temps pour les imprimer.&quot;<br/>
<br/>
&quot;Faut-i' qu'j'emporte &agrave; mangi?&quot; je li d'mandi.<br/>
<br/>
&quot;Oh nenin, je n'crai pas qu'il est n&eacute;cessaithe, sied les autres journalistes et tu ne s'as pas jamais bain &ecirc;dg&eacute;th&eacute; du buffet.&quot;<br/>
<br/>
<div align="center">* * *</div><br/>
<br/>
Touos les jours, don, chute semaine, j'ai 't&eacute; &agrave; un &quot;Show.&quot;<br/>
<br/>
Je n'ai pas besoin de vos explitchi la proc&eacute;dure. D&eacute;pis toutes ches ann&eacute;es ilo qu'ous y avez 't&eacute;, ou savez bain comment qu'tout chenna s'emmanche. D'abord, i' faut que les b&ecirc;tes 'saient sus l'terrain d&eacute;vant djais heuthes et d'mie. Arriv&eacute;e des juges. Les uns en c&acirc;rrosse, d'autres en bicyclettes, et d'autre &agrave; pid.<br/>
<br/>
&quot;Passez par ichin, messieux!&quot;<br/>
<br/>
Et i' vont lannetchi avec le pr&eacute;sident. quand i' r'd&ecirc;dallent rassasi&eacute;s et confortablyes, avec ch&acirc;chun lus cigare &agrave; la becque, i' sont divis&eacute;s en groupes et nou sort les animaux des diff&eacute;thentes classes pour lus inspection. Oppr&egrave;s aver promen&eacute; les b&ecirc;tes attouo du &quot;ring&quot; pour un quart-d'heuthe, iun d'ieux vos dit, &quot;Touannez d'lautre bord si vos plia&icirc;t.&quot;<br/>
<br/>
Au but d'un p'tit brin, &quot;Mettez-les en ligne,&quot; Et pis ch'est l&agrave; l'moment que les pouores b&ecirc;tes d&eacute;veinnent les vistimes de toutes sortes d'indignit&eacute;s. Nou lus &ecirc;pis dans l's ouotheilles, nou lus pinche la couaine, nou lus m'suthe la coue et nou lus p&ocirc;tringue le pi&eacute;cho!<br/>
<br/>
Duthant toutes ches op&eacute;thations-l&agrave; les hommes qui m&egrave;nent les b&ecirc;tes vos r'gardent les juges dans l's yiers pour t&acirc;chi d'li&eacute;the le fond d'lus pens&eacute;es.<br/>
<br/>
P&eacute;titie conf&eacute;rence entre les juges.<br/>
<br/>
&quot;Tch'est qu'est vot'e num&eacute;tho? Et vous?&quot; et ainsi d'suite. &quot;Eramathez-les.&quot;<br/>
<br/>
Les prix son mertchis sus la &quot;board&quot; et les exhibiteurs s'en r'vainnent bain vite pour conna&icirc;tre l'verdict.<br/>
<br/>
Un spectateur attouo du &quot;ring, - Latchelle qui l'a fait?&quot; Et nou li ra&icirc;ponde: &quot;La naithe &agrave; Fra&icirc;nque.&quot;<br/>
<br/>
&quot;Eh bain j'l'aithais ba&icirc;lli &agrave; la bianche, m&eacute;. Ergardez san pi&eacute;cho? Bah! l'autre n'a pas &agrave; deux sous d'bre&ucirc;tch&egrave;t! Pour de m&eacute;, je n'crai pas qu'ches juges-l&agrave; y connaissent grande chose.&quot;<br/>
<br/>
<div align="center">* * *</div><br/>
<br/>
Eh bain, v'l&agrave; &agrave; peu pr&egrave;s le sorte d'biznesse que j'ai veu touos les jours, et i' s'est arriv&eacute; deustrais feis que nou m'a d'mand&eacute;, &quot;Tch'est qu'tu en cr&eacute; t&eacute;, Caouain?&quot;<br/>
<br/>
Mais dame ch'n'est pas m&eacute; qui m'en allais &ecirc;tre aussi b&ecirc;te comme de crititchi la d&eacute;cision des juges. Ch'est comme dit &quot;Samuel&quot; tchiquefais, &quot;Il faut toujours s'incliner devant ceux que la Providence a plac&eacute;s au-dessus de nous.&quot; Alors je m'contenais de dithe simpli&eacute;ment, &quot;Affaithe de go&ucirc;t.&quot;<br/>
<br/>
J'ai-t-i' 't&eacute; &egrave;s d&icirc;niers? Je craithais! Mais l&agrave; ettou, ch'a 't&eacute; tr&eacute;jous la m&ecirc;me vieille routine. Bouan fricot. Excellent caf&eacute;. Et pis &quot;La sant&eacute; du Rouai, messieux!&quot;<br/>
<br/>
L&agrave;! ou pouvez fumer.&quot;<br/>
<br/>
&quot;La sant&eacute; du jour, messieux. Les Juges! V'l&agrave; des messieux qui, sans murmuther, tchittent lus travas pour venin jugi nos b&ecirc;tes. Et i' faut dithe qu'i' lus sont atchitt&eacute;s d'lus t&acirc;che &agrave; la satisfaction d'tout l'monde!&quot;<br/>
<br/>
&quot;For they are jolly good fellows!<br/>
&quot;And so say all of us.&quot;<br/>
<br/>
Distchussion entre les juges pour d&eacute;cider letch&egrave;t qui s'en va ra&icirc;pondre.<br/>
<br/>
A la fin iun s'l&egrave;ve, san verre &agrave; la main, et dit, &quot;Je vos r'mercie messieux, de la mani&eacute;the qu'ous avez bu &agrave; ma sant&eacute; et j'ai l'honneur de baithe &agrave; la v&ocirc;tre!&quot;<br/>
<br/>
&quot;Bravo,&quot; j'pensi quand j'oui chu discours l&agrave;, &quot;V'l&agrave; un homme qui n'peut pas s'tromper d'fort et qui ne s'sa pas critichi pour en aver dit trop.&quot;<br/>
<br/>
Le Chef m'avait ordonn&eacute; de rapporter correctement touos les &quot;speech,&quot; mais bah! i' n'y eut pas moyen.<br/>
<br/>
&Agrave; un certain d&icirc;ner d'un certain club, un certain moussieu de tchi que j'attendais un discours long comme le bras, qu&eacute;menchi par dithe qu'i' n's'en allait pas prononcer un mot devant que je n's&ecirc;rrisse man crayon. Et pis i' fit que la derni&eacute; feis qu'il avait p&acirc;l&eacute;, san discours fut mins sus les g&acirc;zettes et qu'i' y en eut un divers tra&icirc;n en ville. Chute feis il 'tait d&ecirc;termin&eacute; qu'i' n'dithait pas auchune chose qui pouorrait offenser les habitants de l'Esplanade. Et savous bain de tchi j'f&ucirc;mes r&eacute;gal&eacute;s?<br/>
<br/>
Eh bain, i' nouos pr&ecirc;chi un sermon sus Mo&iuml;se!<br/>
<br/>
<i><a href="gwdec.html">Caouain</a></i><br/>
<i>1916</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain1923b.html">L&eacute; Caouain &egrave;s Shows d'Boeus</a><p>
<li><a href="cahouainvisite.html">La visite de lus Majest&eacute;s</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="painherdbook.html">Mister Pain Betrays Herd Book Secrets</a><p>
<li><a href="painshow2.html">Why Piteur would not take Lonore to the Show</a><p>
<li><a href="cahouain_kasteway.html">Le boss me dit l'aoutre jour l'arlev&eacute;e: I faout que tu faiche tchique ch&ocirc;se pour l'Almonas</a><p>
<li><a href="painnoble.html">All about Golden Fern's Noble</a><p>
<li><a href="painexpert.html">Rapport d'Expert?</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="pmheifer.html">Ph'lip shows his heifer in milk</a><p>

<li><a href="painbullshow.html">Piteur reports on the bull show</a><p>
<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>
<li><a href="vaque.html">La Compliainte d'une Vaque</a><p>
<li><a href="jerriaises.html">Les J&egrave;rriaises</a><p>
<li><a href="vaquevoc.html">Les parties d'eune vaque</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="mavieillenancy.html">Ma vieille Nancy</a><p>
<li><A HREF="pinel.html">Le Bouan Docteu' pour les Vaq's et les Jhvaux</A><p>
<li><a href="joey.html">Joey</a><p>
<li><a href="gniche.html">La g'niche &agrave; m'n oncle</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="achocre.html">L'Achocre</a><p>
<li><a href="betesacones.html">Les B&ecirc;tes &agrave; C&ocirc;nes</a><p>
<li><a href="boeux1914.html">Une nouvelle sorte d'Boeux</a><p>
<li><a href="lettre1912.html">Eune lettre d&eacute; 1912</a><p>
<li><a href="bellevaque.html">La Belle Vaque &agrave; Charlie</a><p>
<li><a href="pmvisite2.html">La Visite Royale</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

