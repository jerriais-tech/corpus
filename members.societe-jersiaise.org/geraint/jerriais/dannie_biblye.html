<HTML>

<!-- Mirrored from members.societe-jersiaise.org/geraint/jerriais/dannie_biblye.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>Danni&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Danni&eacute;</h2></font></center><p>

<center><font color="#215e21"><h3>Chapitre 5, v&egrave;rsets 1-4</h3></font></center><p>

L'rouai Bel-sarra-usur fit fricoter pouor mille d&eacute; ses nobl'yes et but du v&icirc;n l'avant au mille. Quand Bel-sarra-usur 'tait envitou&eacute;, i' c'mandit qu'nou pliaich&icirc;sse l'avant &agrave; li les vaissieaux en or et en argent qu'Nabu-kudurri-usur, san p&eacute;the, avait pr&icirc;ns du templ'ye &agrave; J&eacute;thusalem &agrave; seule f&icirc;n qu'l&eacute; rouai, ses nobl'yes, ses femmes et ses contchubinnes p&ucirc;ssent en baithe. &Eacute;pis nou-s'apportit les vaissieaux en or et en argent tch'avaient 't&eacute; dans l'Templ'ye d'la ma&icirc;son d&eacute; Dgieu &agrave; J&eacute;thusalem et l'rouai et ses nobl'yes et ses femmes et ses contchubinnes en b&ucirc;drent du v&icirc;n. I' pr&icirc;ndrent lus v&icirc;n et louang&icirc;drent les dgieux d&eacute; l'or, d&eacute; l'argent, du tchuivre, du f&eacute;, du bouais et d'la pi&egrave;rre.<br/>
<br/>

&nbsp;<p>
<center><font color="#215e21"><h3>Chapitre 7, v&egrave;rset 9</h3></font></center>
J'&egrave;rgardais acouo entr&eacute;ch&icirc;n qu'les tr&ocirc;nes f&ucirc;ssent pliaichis et n&eacute; v'l&agrave; iun tchi r'sembliait &agrave; un bein vi&egrave;r houmme tchi s'y'assi&eacute;vit; ses habits 'taient bliancs coumme d'la n&eacute; et ses g'veux 'taient coumme d'la laine nettie; san tr&ocirc;ne 'tait des fliambes d&eacute; feu d&eacute; tchi les reues 'taient un radg&icirc;n d'feu.<p>

&nbsp;<p>
<center><font color="#215e21"><h3>Chapitre 7, v&egrave;rset 17</h3></font></center><p>
Ches grandes b&ecirc;tes sont quat' rouais tchi s'sont c&acirc;rr&eacute;s d'la t&egrave;rre.<br/>
<br/>

&nbsp;<p>
<center><font color="#215e21"><h3>Chapitre 8, v&egrave;rset 5</h3></font></center><p>
Et coumme j'y pensais, j'vis un bichot tchi v'nait du Vou&ecirc;t par sus toute la T&egrave;rre sans touchi la t&egrave;rre; et l'bichot avait eune grande c&ocirc;ne entr&eacute; ses i&egrave;rs.<br/>
<br/>
&nbsp;<p>

<center><font color="#215e21"><h3>Chapitre 9, v&egrave;rsets 1-2</h3></font></center>
Dans la preunmi&eacute; ann&eacute;e d'Darius fis Ahasu&egrave;rus d'la fanmil'ye des M&egrave;des tchi d'v&icirc;nt rouai du rouoyaume des Cald&eacute;ens; dans la preunmi&eacute; ann&eacute;e d'san r&egrave;gne, m&eacute;, Danni&eacute;, j'vis cliaithement s'lon les livres combein qu'la pathole d&eacute; Dgieu avait bailli d'ans au proph&egrave;te J&eacute;r&eacute;mie pouor ag'ver la d's&egrave;rt&eacute;thie d'J&eacute;thusalem, ch'est en tchi septante ans.<p>

&nbsp;<p>
<center><font color="#215e21"><h3>Chapitre 10, v&egrave;rsets 13-14</h3></font></center><p>
Mais l&eacute; gardgien du rouoyaume d'P&egrave;rse m'opposait duthant v&icirc;ngt-tch'iun jours; mais Mich&eacute;, iun des grands gardgiens, v&icirc;nt m'a&icirc;dgi et j'la&icirc;ssis l&agrave; auve l&eacute; gardgien du rouoyaume d'P&egrave;rse, et j'sis v'nu &agrave; seule f&icirc;n d&eacute; t'a&icirc;dgi &agrave; comprendre tch'est qu'i' s'adonn'na auve tan peupl'ye &agrave; la f&icirc;n des jours. Ch'est en tchi y'a acouo eune vision pouor ches jours-l&agrave;.<br/>
<br/>

&nbsp;<p>
<center><font color="#215e21"><h3>Chapitre 10, v&egrave;rset 21</h3></font></center><p>
Mais j'ai &agrave; t'dithe chein tch'est &icirc;nscrit dans l'livre d'la v&eacute;thit&eacute;. N'y'a fis d'&acirc;me auve m&eacute; tchi s'oppose &agrave; ches gardgiens s&eacute;non Mich&eacute;, tan gardgien.<br/>
<br/>

&nbsp;<p>
<center><font color="#215e21"><h3>Chapitre 12, v&egrave;rsets 1-3</h3></font></center><p>
&Agrave; chu temps-l&agrave; Mich&eacute;, l'grand gardgien, l'sou&ocirc;tchein d'tan peupl'ye, s'&egrave;rdr&eacute;ch'cha, et y'&eacute;tha eune pause d&eacute; disteurb&eacute;, d'it&eacute; qu'i' n'y'a janmais ieu d'pis la fond&acirc;tion des n&acirc;tions. Mais &agrave; chu temps-l&agrave; tan peupl'ye &ecirc;capp'tha, touos les cheins tchi s'ont r'gistr&eacute;s dans l'livre. Bein des cheins tchi dorment dans l'pays du ponsi lus r&ecirc;vil'lont, tchiqu's'uns &agrave; la vie &ecirc;t&egrave;rnelle et d'aut's &agrave; la condamn&acirc;tion et au d&ecirc;dain &agrave; tout janmais. Les cheins tchi sont av&icirc;s&eacute;s lithont coumme la lueu du ciel, et les cheins tchi m&egrave;nent un tas d'monde &agrave; la justice, coumme les &ecirc;tailes jusqu'&egrave;s &acirc;ges des &acirc;ges.<br/>
<br/>

&nbsp;<p>


<center><font color="#215e21"><h3>Chapitre 12, v&egrave;rset 8</h3></font></center>
Et j'ou&iuml;s les patholes mais j&eacute; n&eacute; v'nais pon &agrave; les comprendre, &eacute;pis j'dis &quot;Oh man Seigneu, tch'est qu'ches'-ch&icirc;n veulent dithe?&quot;<p>

&nbsp;<p>

<center><font color="#215e21"><h3>Chapitre 12, v&egrave;rset 10</h3></font></center>
Y'en a hardi tchi s'sont puthifi&eacute;s, blianchis et raffinn&eacute;s, mais les mauvais continnue&ucirc;thons d'&ecirc;t' mauvais. Fis d'&acirc;me des mauvais n'comprendront, mais les cheins tchi sont avis&eacute;s comprendront.<br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="dannie2.html">Danni&eacute;, Chapitre 2</a><p>
<li><a href="dannie3.html">Danni&eacute;, Chapitre 3</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/dannie_biblye.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>

