<HTML>

<!-- Mirrored from members.societe-jersiaise.org/geraint/jerriais/saintmalo.html by HTTrack Website Copier/3.x [XR&CO'2014], Tue, 15 Jul 2025 13:59:59 GMT -->
<HEAD>
<TITLE>Saint M&acirc;lo</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Saint M&acirc;lo</h2></font></center><p>

Saint M&acirc;lo (en Gallo: Saent-Malo; en Br&eacute;ton: Sant-Malo&ugrave;) est eune ville en <a href="bretagne.html">Br&eacute;tangne</a> dans l'd&ecirc;part&eacute;ment d'Ille-et-Vilaine.<p>
Saint M&acirc;lo est bein fanmeux pouor sa ville enmuthaillie tchi soulait &ecirc;t' eune fausse-&icirc;le d'vant la b&acirc;tithie des ca&ucirc;chies tchi l'ont li&eacute; &agrave; la grand' t&egrave;rre.<p>
Achteu la c'meune d&eacute; Saint M&acirc;lo est compos&eacute;e des villes &agrave; l'entou d'l'engoul&ecirc;me d'la rivi&eacute;the Ranche tchi 'tait dans les touos vi&egrave;rs temps l't&egrave;rritouaithe des Coriosolites tch'avaient lus capitale &agrave; Reginca (pus tard Aleth). Les Romains contch&eacute;th&icirc;tent tout chu pays, mais l'islet restait sans habitants.<p>
Au 7e si&egrave;cl'ye un Chr&ecirc;tchien Gallouais tch'avait nom M&acirc;lo v&icirc;nt d'meuther sus l'islet et d'v&icirc;nt l'preunmi&eacute; &ecirc;v&ecirc;que d&eacute; Saint M&acirc;lo. Ch't' &ecirc;v&ecirc;tchie 'tait ieune des neuf &ecirc;v&ecirc;tchies d'Br&eacute;tangne tchi sont la fond&acirc;tion du pays.<p>
La ville d'Aleth fut attatchie par les Nouormands et au 12e si&egrave;cl'ye l'islet fut fortifi&eacute; et d'pis chu temps-l&agrave; la ville enmuthailli a 't&eacute; un centre d&eacute; conm&egrave;rce, d&eacute; p&ecirc;que et d'aventuthe. Jacques Cartier fut n&eacute; &agrave; Saint M&acirc;lo et ses viages f&ucirc;tent lanchis d'ilo. Des navidgants d'Saint M&acirc;lo b&acirc;pt&icirc;s&icirc;tent les &Icirc;les Malouinnes (&Icirc;les Falkland). La ca&ucirc;chie d'Saint M&acirc;lo atchilyait des corsaithes.<p>
Duthant la S'gonde Dg&egrave;rre Mondiale la ville fut passecrite par l&eacute; bombard&eacute;ment d's Am&eacute;thitchains. Aupr&egrave;s la dg&egrave;rre la ville fut r'b&acirc;tie.<p>
Des batchieaux et des batchieaux &agrave; vaituthes d'l'Angli&eacute;t&egrave;rre et d's &Icirc;les d'la Manche vont et veinnent &agrave; la ca&ucirc;chie auve des p&acirc;ssagi&egrave;rs et des cartcha&icirc;sons.<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="saintmalo1913.html">Eune Visite &agrave; St. M&acirc;lo</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="cahouain_muchi.html">Ah ! gar&ccedil;ons, le pouor' caouan a-t-i' bein fait de rest&eacute; muchi</a><p>
<li><a href="gdfsaintmalo.html">Les d'vis du Bouan'homme George</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="pmcasino.html">Le Grand Bal et l'Casino</a><p>
<li><a href="brambilostmalo.html">A M. l'Editeu d'la &quot;Nouvelle Chronique.&quot;</a><p>
<li><a href="nezbliaze.html">L&eacute; nez dans la bliaze</a><p>
<li><a href="assembliee/bretagne.html">Excursion en Br&eacute;tagne</a><p>
<li><a href="assembliee/lamballe.html">Excursion &agrave; Lamballe</a><p>
<li><a href="lettrejerriaise6.html">La Lettre J&egrave;rriaise</a><p>
<li><a href="lettrejerriaise15.html">Lettre J&egrave;rriaise</a></p>
<li><a href="batchieaux.html">I' n'est pon tr&eacute;jous math&eacute;e quand l'bat&eacute; fliotte</a><p>
<li><a href="kuign_aman.html">Kuign-Aman</a><p>
<li><a href="far_breton.html">L&eacute; far Br&eacute;ton</a><p>
<li><a href="gdferrant.html">L&eacute; J&egrave;rriais &egrave;rrant!</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
<li><a href="villenom.html">Des noms d'villes en J&egrave;rriais</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/saintmalo.html by HTTrack Website Copier/3.x [XR&CO'2014], Tue, 15 Jul 2025 13:59:59 GMT -->
</HTML>
