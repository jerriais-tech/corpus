<HTML>
<HEAD>
<TITLE>L's Actes des Ap&ocirc;tres Chapitre 3, V&egrave;rsets 1-12</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>L's Actes des Ap&ocirc;tres</h2>
Chapitre 3, V&egrave;rsets 1-12</font></center><p>


Et Pi&egrave;rre et Jean montaient chu jour-l&agrave; au Templ'ye, viyant qu'i' 'tait neuf heuthes, l'heuthe d'la pri&eacute;the, et y'avait un houmme, &ecirc;stropi&eacute; d'pis sa na&icirc;ssance, qu'nou-s'apportait l&agrave; ch&acirc;que jour et pliaichit &agrave; la porte, la cheinne qu'nou m&ecirc;nommait la Belle, du Templ'ye, et ilo i' tche&ucirc;tait des sou &egrave;s p&acirc;ssants. I' dgettit Pi&egrave;rre et Jean tchi 'taient pouor entrer dans l'Templ'ye et tche&ucirc;tit aupr&egrave;s dg'ieux. Pi&egrave;rre l'&ecirc;pyit, et Jean &eacute;tout, et dit, &quot;&Egrave;rgarde-nous.&quot; Et i' les r'gardit en esp&eacute;thant r'ch&eacute;ver d&eacute; tchi dg'ieux. Et Pi&egrave;rre dit, &quot;J'n'ai ni d'l'argent ni d'l'or, mais chein qu'j'ai, v'l&agrave; chein qu&eacute; j't&eacute; donne. Au nom d'J&eacute;s&ucirc;-Christ d'Nazareth, l&egrave;ve-t&eacute; et marche!&quot; &Eacute;pis Pi&egrave;rre pr&icirc;nt sa main et l&eacute; d'butit et d'un co ses pids et ses g'vil'yes f&ucirc;tent renforchis, et d'un ambron i' s'm&acirc;tit et marchit et entrit dans l'Templ'ye acant&eacute; ieux, &agrave; marchi et &agrave; sa&ucirc;ticoter et &agrave; louangi l'Bou&ocirc;n Dgieu. Et tout l'monde l&eacute; vit &agrave; marchi et &agrave; louangi l'Bou&ocirc;n Dgieu et i' r'm&egrave;rtch&icirc;tent qu&eacute; ch'tait l'houmme tchi tche&ucirc;tait &agrave; la Belle porte du Templ'ye et i' f&ucirc;tent &ecirc;m&egrave;rvilyis et ravis viyant chein tchi s'tait adonn&eacute; auve li. I' s'atchiannetait acouo &agrave; Pi&egrave;rre et Jean, et l'monde affliotch&icirc;tent, touos &ecirc;pa&ucirc;mis, &agrave; ieux dans l'portico dit d'Salomon. Pi&egrave;rre, en viyant chenna, dit au monde, &quot;Bouonnes gens d'Isra&euml;l! Pouortchi qu'ous &ecirc;tes &ecirc;m&egrave;rvilyis d'm&ecirc;me? Pouortchi qu'ou nos r'gardez coumme si j'av&ecirc;mes par not' pi&ecirc;ssance &agrave; nous ou not' pieuset&eacute; &agrave; nous fait m&icirc;ns ch't houmme &agrave; marchi.&quot;<br/>
<br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="actes_biblye.html">L's Actes des Ap&ocirc;tres</a><p>
<li><a href="actesi.html">L's Actes: chapitre 1</a><p>
<li><a href="actes2_biblye.html">L's Actes des Ap&ocirc;tres: 2</a><p>
<li><a href="actes2b.html">Actes, Chapitre 2, v&egrave;rsets 1-14</a><p>
<li><a href="actes2a.html">Actes, Chapitre 2, v&egrave;rsets 36-42</a><p>
<li><a href="actesiii.html">Actes 3</a><p>
<li><a href="actesiv.html">L's Actes des Ap&ocirc;tres, Chap&icirc;tre 4</a><p>
<li><a href="actes5_biblye.html">L's Actes des Ap&ocirc;tres: 5</a><p>
<li><a href="actes9.html">L's Actes des Ap&ocirc;tres, chapitre 9, v&egrave;rsets 1-20</a><p>
<li><a href="actesix.html">L's Actes des Ap&ocirc;tres, chapitre neuf, v&egrave;rsets v&icirc;ngt-six &agrave; trente</a><p>
<li><a href="actesixa.html">L's Actes des Ap&ocirc;tres, Chapitre neuf, v&egrave;rsets v&icirc;ngt-six &agrave; trente'tch'ieune</a><p>
<li><a href="actesixb.html">L's Actes des Ap&ocirc;t's, Chapitre 9, v&egrave;rsets 36 &agrave; 43</a><p>
<li><a href="actes10_biblye.html">L's Actes des Ap&ocirc;tres: 10</a><p>
<li><a href="actes15_biblye.html">L's Actes des Ap&ocirc;tres: Chapitre 15</a><p>
<li><a href="actes16_biblye.html">L's Actes des Ap&ocirc;tres: 16</a><p>
<li><a href="actes20_biblye.html">L's Actes des Ap&ocirc;tres: 20</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
