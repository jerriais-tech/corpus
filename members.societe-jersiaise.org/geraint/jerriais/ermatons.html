<HTML>

<!-- Mirrored from members.societe-jersiaise.org/geraint/jerriais/ermatons.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>Erm&acirc;tons nous Gar&ccedil;ons!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Erm&acirc;tons nous Gar&ccedil;ons!</h2></font></center><p><br>
<CENTER><TABLE><TR><TD>
Erm&acirc;tons nous gar&ccedil;ons, gardons n'oute nom &agrave; haut!<br>
Montrons &agrave; nos vaisins q'je n'sommes pas des nigauds,<br>
R'appelous q'les St. Ouennais ont tai dans t'uos les temps<br>
Se en paix ou guerre, tr&eacute;jous les pus vaillants!<br>
<br>
Ou savez bein q'nos p&egrave;zes, s'uos l'cmandment des <a href="gdfdecarteret.html">d'Carterets</a><br>
Se battaient comme des lions et jamais ne r'culaient<br>
Et si dans n'oute Milice, je sommes au premier rang.<br>
Ch'est un droit q'nos anch&ecirc;tre ont gangni vailliamment.<br>
<br>
Ou zavez oui p&acirc;l&eacute; d'la <a href="batjer.html">bataille de Jerri</a>,<br>
Quant Rullecour et s'narm&eacute;e pensaient n'uosenvahi,<br>
Qu'ant y fuze d&egrave;berquis et q'nou sonni l'alarme,<br>
Che fut n'oute r&eacute;giment qui fut l'prumi s'uos l'sarmes.<br>
<br>
Et pis quand tout fut pr&ecirc;t y s'en fuzes au pas d'charge,<br>
Et se rendize en ville avec armes et bagages;<br>
Q'uand y fuze arrivais n'ou l'senvyi est roquettes,<br>
En attendant l'ennemin, &agrave; mangi d'la galette.<br>
<br>
Quand ils euze bein mangi au pi d'lus Etendard,<br>
S'uos le c'mandement d'Chesnel et du majeur R&iuml;card,<br>
Le Corannel lus dis, soudards du Number One!<br>
Ne v'chin v'nin des nouvelles et je crai qui sont buonnes.<br>
<br>
C'hetait une flaigue de trousse qui v'nait pour lus apprendre<br>
Que toute l'arm&eacute;e fran&ccedil;aise &eacute;tait reduite en chendres,<br>
Q'nou criait Rullecour mort ou parmi les bl&icirc;aissets,<br>
Et l'reste des Normands &eacute;taient t'uos enfrumm&eacute;s.<br>
<br>
Q'uand nos gens ou&icirc;dre ch'la, ils t'aient comme des arables,<br>
Et y s'mindre &agrave; pouss&eacute; des hourras formidables,<br>
Quand tout fut bein fini, y r'touennidre siez ieux,<br>
En chantant la victoize de lus jour glorieux.<br>
<br>
D'pis chu jour l&agrave;, <a href="st_ouen.html">Saint Ou</a> et san biau r&eacute;giment<br>
Ont tr&eacute;jous tai et s&ccedil;ont tr&eacute;jous au premier rang,<br>
Si par h&acirc;zard qu'ique l&acirc;che cherchais &agrave; n'uos l'&ocirc;t&eacute;,<br>
J'lus montrezions bein vite si j'puorrions bein l'gard&eacute;.<br>
<br>
Si nos p&egrave;zed ont tai baves ch'est un honneur pour nous,<br>
Y nos laisse un exemple que je d'vons suivre tous;<br>
Et j'sommes bein d&eacute;cidez &agrave; marchi sus lus traces,<br>
Je montrezons que j'sommes, de Saint Ou, la vielle race.<br>
<br>
Si dans l's'arts et les sienches, je sommes tr&eacute;jours, raide bons<br>
Ch'est qu'e chest d'Londres et d'Paris que j'pr&eacute;nons nos le&ccedil;ons<br>
Mais dam pour le commerce comme pour l'agricultuze,<br>
T'uos nos vrais p&acirc;raissiens h&eacute;zite de ch'la d'natuze.<br>
<br>
Ch'nest pas bein &eacute;tonnant q'jens&eacute;yons les beinvenus<br>
Dans t'uos les grands pays, l&agrave; oues que j'sommes connus;<br>
Ergardez pour exemple n'oute vier <a href="brambilo.html">Chentegni Bilo</a>,<br>
Comme est qui fut <a href="brambiloparis.html">erchu siez l'president Carno</a>?<br>
<br>
Car Bram n'avait jamis, ni li, ni sa bouanne femme,<br>
Mangi d'si bou'an pizo, ni bu d'si b'ouanne champagne,<br>
Ch'tai la q'noute Chentegni su gard&eacute; n'oute nom &agrave; haut<br>
Et montr&eacute; qu'a Saint Ou, n'ou n'connais pas d'nigauds.<br>
<br>
<I>U.D.D.<br>
</I><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="guerrier.html">Exploits Guerriers des Habitants de Jersey, apr&egrave;s la Conqu&ecirc;te, jusqu'&agrave; 1781</a><p>
<li><a href="janvi.html">L&eacute; Six d'Janvi 1781</a><p>

<li><a href="scotlandthebrave.html">En M&eacute;mou&eacute;the</a><p>
<li><A HREF="valeur.html">La Belle &egrave;t Brave P'tite Ile</A><p>
<li><a href="esarmes.html">Es Armes!</a><p>
<li><a href="gdfsoudards.html">Les soudards</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/ermatons.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>
