<HTML>

<!-- Mirrored from members.societe-jersiaise.org/geraint/jerriais/painamethitchain.html by HTTrack Website Copier/3.x [XR&CO'2014], Tue, 15 Jul 2025 14:00:14 GMT -->
<HEAD>
<TITLE>Tch'est qu'est dev'nu de l'Am&eacute;thitchain?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tch'est qu'est dev'nu de l'Am&eacute;thitchain?</h2></font></center><p>


Pour un rin j'flianqthais l'chef parmi les rueus d'sa machine a imprim&eacute;. Je c'menche a en av&eacute; plien l'dos d'&ecirc;tre &egrave;scrivain - nous est trop au pid l'v&eacute;. Ch'est tr&eacute;jous en h&acirc;te et en presse qui faut qu'tout s'faiche: ch'est, Va vite ichin; tcheurs quedainne l&agrave;; saute d'un bord, moustrous d'l'autre - nou n'a pon l'temps d'prendre san vent.<br/>
<br/>
Ainchin! Mardi matin, j'dormais oquo: j'fais tr&eacute;jous Laiz&eacute; d&eacute;scamp&eacute; du liet d'viers quatr' heuthes du matin, viyant qu'ses ners c'menchement a la faithe tr&eacute;ssaut&eacute; dans ch&eacute;s heuthes du matin, viyant qu'ses ners c'menchement a la faithe tr&eacute;ssaut&eacute; dans ch&eacute;s heuthes la. J'en tais don a r&eacute;v&eacute; qu n'y'&eacute;thait jommais pus rin a faithe entre les r'pas, quand n&eacute; v'la Laiz&eacute; qui m'&eacute;sville; &quot;L'chef a suffli&eacute; pour t&eacute;.&quot; Dit li que j'dort, que j'r&eacute;spounni en m'tounant d'bord! Tch&eacute;s qui m'a pounnu un houmme qui c'menche a p&acirc;sl&eacute; d'si bouonne heuthe!<br/>
<br/>
Mais j'eut pourtant a all&eacute; vaie tch&egrave;s qu'i voulait. I' m'dit qui fallait vite m'&ecirc;schip&eacute; pour all&eacute; a <a href="dinard2.html">Dinard</a> ove un amin a li, un Am&eacute;thitchain qui n'sait pon un mot d'fran&ccedil;ais. Coumme j'sai qu'y'a des Ministres et des femmes qui li&eacute;sent cheun'chin, je n'mettrait pas les patholles qui m'sortites d'la bouoche: Laiz&eacute; lyi m&ecirc;me, qu'est pourtant accouotum&eacute;e a m'vaie marri, sauti oquo pus haut qu'd'amor.<br/>
<br/>
J'tais pour trouv&eacute; m'n'Am&eacute;thitchin le long du bat&eacute;; il &eacute;thait la t&ecirc;te dans un chap&eacute;, la fache couerte d'cha et eunne brioche dans sa pouchette - j'le r'counnu tout-d'un-co la d'sus. I' m'explyitchi qu'i voulait pass&eacute; un d'mi&eacute; jour en France, qu'i n'savait pas un traitre mot d'lus bargou&eacute;chin mais qu'i' paiethait touos les frais. Right you are! que je m'fit. N'y'a pas par d&eacute;vant m&eacute; pour d&eacute;viz&eacute; chutte langue la: combin qu'ous avez d'sous. I' n'avait des maglyes! et pour pus d'seutht&eacute;, j'lis fit comprendre qui vallait mus qu'j'en souognisse - y'a tant d'pickpocket, que j'lis dit.<br/>
<br/>
Nos v'la don arriv&eacute;s! Si nou d&eacute;sjeunnait? que je m'fit. J'en eumes pour eunne heuthe, et coumme il 'tait tistotleur d'sa sorte, j'fut oblyigi d'b&eacute;the pour deux. Nou s'proumni d'un bord et d'l'autre, et pis, j'prinmes bat&eacute; pour <a href="saintmalo.html">St. Malo</a>. S'nou dinait? que j'fit. Nou dini; et apr&egrave;s s'&ecirc;tre proumn&eacute;s un mio par la ville, nos r'v&eacute;lo sus la cauchie l&agrave; ou-&eacute;s qu'j'avames d&eacute;bertchi. Mais, ch'entre-temps, la m&eacute; avait baissi; n'y'avait qu'vase partout, et pas un bat&eacute; n'pouait accost&eacute;! I' vos faudra marchi jusqu'au Grand B&eacute;, m'dit un moniethe de grand &eacute;smanus. Coumme j'taimes d&eacute;j&agrave; assez en r'tard, i' fallu couore. J'prinmes par sus les remparts, j'nos &eacute;sdj&eacute;thimes, j'nos r'trouvimes, j'd&eacute;sendimes sus la gr&egrave;ve j'couothimes en heurlant et faisant des sinnes de nos attendre. L'Am&eacute;thitchin choppi contre un rotchi, et s'&eacute;strueulli dans eunne mathe, i' vint un tas d'monde a san s'cour, et m&eacute;, j'eut just&eacute;ment d'saut&eacute; a bord, l'bat&eacute; s'mint en route, et je r'gagnyi <a href="dinard1.html">Dinard</a> just&eacute;ment en temps pour saut&eacute; dans la derni&eacute; vedette pour not' steam qui d&eacute;j&agrave; c'menchait a s'n'all&eacute;.<br/>
<br/>
M&eacute; r'v&eacute;chin en Jerri!<br/>
<br/>
Pour ch'qu'en est d'l'Am&eacute;thitchin, l'Bouan Djeu sait ch'qu'en est d&eacute;vnu! L'chef n'a pon yeu d'ses nouvelles d&eacute;pis. J'ai dans l'id&eacute;e qui l'&eacute;thont mins en prison coumme suspecte d'&eacute;spiounage. Il r'mertchi bin un ou&eacute;dre qui le r'gardait d'pr&egrave;s tandi que j'taimes a examin&eacute; un navithe de dj&eacute;rre dans la cauchie. Coumme i' n'sait pon l'Fran&ccedil;ais et qu'i n'avait pon d'sous sus li (si n'vaint pon vite r'cliam&eacute; ch'que j'ai rapport&eacute; tant pi&eacute;the! j'mettrai cheunna a la banque a man nom) il &eacute;tha d'l'embaras a s'd&eacute;spieautchi - ch'est pas d'mes affaithes; et, coumme disait Laiz&eacute; justement a ch't'heu: l'm&eacute;chant fait eunne oeuvre tchi l'trompe.<br/>
<br/>
<i><a href="brambilo.html">Piteur Pain</a></i><br/>
<i>La Chronique de Jersey 5/8/1914</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>

<li><a href="gdfamethique1977.html">D'&egrave;rtou en Am&eacute;thique</a><p>
<li><a href="gdfcaud.html">I' fait caud, ich&icirc;n!</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfeisenhower.html">En m&eacute;mouaithe d'Eisenhower</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfdecarteret.html">Les C&eacute;l&egrave;bres d'Cart'r&ecirc;ts</a><p>
<li><a href="jerseydevil.html">L&eacute; Dgi&acirc;bl'ye d&eacute; J&egrave;rri</a><p>
<li> <a href="blianchemaison.html">La Blianche Ma&icirc;son</a><p>
<li><a href="taft.html">William Howard Taft et l'Caouain</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfenme.html">En m&eacute;</a><p>
<li><a href="gdfviage.html">En viage</a><p>
<li><a href="gdfsanantonio.html">Les d'vis du Bouan'homme George</a><p>
<li><a href="gdfreglye.html">R&egrave;gl'ye duthe mais d&ecirc;r&egrave;gl'ye n'duthe pas!</a><p>
<li><a href="gdfprohibition.html">I' s'en fait d'toutes les sortes, sinon la bouanne!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painamethitchain.html by HTTrack Website Copier/3.x [XR&CO'2014], Tue, 15 Jul 2025 14:00:14 GMT -->
</HTML>

