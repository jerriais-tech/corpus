<HTML>
<HEAD>
<TITLE>Merrienne n'a pas d'aide</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Merrienne n'a pas d'aide</h2>

Ph'lip et l'p&egrave;the au D&eacute;put&eacute;-Bailli<br/></font></center><p>

<font size="-1"><i>&Agrave; Portinf&eacute;,<br/>
Saint Ou.</i><br/>
<br/>
<i>Jeudi au s&eacute;.</i><br/></font>
<br/>
Moussieu l'Editeu,<br/>
<br/>
La pou&ocirc;re Merrienne n'a autchune aide dans la maison &agrave; ch'teu', car, y'a trais jours, la fameuse femme de journ&eacute;e qu'oulle avait engagi fut trouv&eacute;e &ecirc;travl&eacute;e dans l'mitan d'la route pas lien d'san domicile. Les vaisins, criyant qu'ou 'tait bein malade, voulaient, au qu'mench'ment, t&eacute;l&eacute;phoner pour l'ambulance pour la porter &agrave; l'H&ocirc;pita, mais un Officyi du Conn&ecirc;tablye tchi s'trouvit l&agrave; l'ayant examin&eacute;e de p&ucirc;s pr&egrave;s, vint b&eacute;t&ocirc;t &agrave; vaie qu'ou 'tait souos l'influence d'la bou&eacute;sson, et ch'tait vrai. Ou fut transport&eacute;e siez-li, et je n'l'avons pas veue d'pis. Ch'est chein qu'nou-s-a chais jours, Moussieu, du monde que nou-s-emplyie. Mais ma bouonnefemme ne manque pas de couothage, et l'travas s'fait comme de cou&ocirc;tume, car ou dit qu'en travaillant ses rhoumatices et touos l's autres maux de tchi qu'ou souffre dispathaisent. Quant &agrave; m&eacute;, Moussieu, j'voudrais pouver en dithe autant, mais, malheutheusement, ch'est l'contraithe, et j'ai bein d'la peine &agrave; bouogi. J'bliaume le temps hardi, et surtout chu vent tchi n'c&ecirc;sse pas et tchi m'fait si roupilleux que la Merrienne me dit hier matin que si j'continuais ou s'en ithait et me laiss'sait tout-seu. J'sais bein qu'ou n'le f'tha pas, mais avec chonna, ch'n'est pas pliaisant et j'admets que ch'est bein du quand une pou&ocirc;re femme, avec tout l'travas d'la maison &agrave; faithe, est forchie de soigni les b&ecirc;tes et d'aller traithe deux fais par jour. Si les fichues vaques donnaient deus-trais pots d'lait chatchune y'&eacute;thait p't'&ecirc;tre un mio d'profit, mais chein tchi donnent suffit &agrave; peine pour chein tchi nos faut apr&egrave;s que la fichue catte, tchi r'est en famille pour la traisi&egrave;me fais ch't ann&eacute;e, a yeu sa portion. Ch'est une bouonne chose, Moussieu, que l's humains n'sont pas si productifs, autrement i' n'y &eacute;thait pas d'run dans l'monde pour la maintchi.<br/>
<br/>
J'ai 't&eacute; bein int&eacute;r&ecirc;ssi d'vaie par la g&acirc;zette que Moussieu Bois a 't&eacute; appoint&eacute; D&eacute;put&eacute;-Bailli car j'avais connu san p&egrave;the, le D&eacute;put&eacute; d'<a href="st_sauveux.html">Saint Sauveux</a>, pour bein d's ann&eacute;es et i' 'tait un homme d'une extra-ordinaithe capacit&eacute;. Ch'tait gr&acirc;ce &agrave; li que J&ecirc;rri p&acirc;ssit &agrave; travers d'la preumi&eacute; d'gu&ecirc;rre sans hardi d'm&icirc;ns&egrave;the, car i's'&eacute;tait asse&ucirc;th&eacute; que y'&eacute;thait assez d'nou&ocirc;rrituthe et de tch&egrave;rbon pour toute la population. Une bord&eacute;e il eut l'couothage de dithe &egrave;s &eacute;lecteurs d'Saint Sauveux tch'i' n'accept&eacute;thait pas d'mandat souos autchune circonstance et que si chonna n'l&ucirc;s pliaisait pas, i' pouvaient le rempliechi. I' l&ucirc;s dit que l'ayant &eacute;lu l&ucirc;s r'presentant dans l's <a href="etats.html">Etats</a>, i' d'vaient aver fouai dans san jugement, et sans autchune doute il avait raison.<br/>
<br/>
Une fais i' fut oppos&eacute; par le grand John l'Amy d'la Chasse tchi 'tait un Surveillant mais tchi voulait un si&egrave;ge dans l's Etats. Le John formit un comit&eacute; tchi s'r&eacute;unissait touos les si&egrave;rs &agrave; l'auberge &agrave; la Crouaix d'Bouais, et l'jour de l'&ecirc;lection, il avait, dans l'clios aupi du Probytaithe, une grande tente pour ses supporteurs avec tout plien &agrave; b&egrave;the et &agrave; mangi. Il eut p&ucirc;s de chent-vingt clients mais i' ne r'chut que dans les septante vouaix. P&ucirc;s tard il eut une attaque d'la fi&egrave;vre typho&iuml;de, et l'docteu Vouaisin dit &agrave; sa femme tch'il 'tait fichu. Le docteu, &eacute;tant un Vouaisin, &eacute;tait d'la temperance et l&eacute; pou&oacute;re John, ayant ou&iuml; chein tch'il avait dit, se d&eacute;cidit que s'il avait &agrave; crever i'crev'thait heutheux, et s&ucirc; l'coup il ordonnit &agrave; sa femme d'li apporter une boutelle d'ieau-d'vie. Ch'tait chonna tchi l'sauvit, et i' v&ecirc;tchu pour bein d's ann&eacute;es apr&egrave;s. J'ai dit chonna p&ucirc;s d'une fais &agrave; la Merrienne quand j'tais en train de me r'faithe apr&egrave;s une p'tite ribote, mais tout ch'qu'ou m'a apport&eacute; ch'tait une t&acirc;sse de tais!<br/>
<br/>
Nou ouait p&acirc;sler de tchiques fanatiques tchi pr&eacute;chent que tout ithait bein m&ucirc;s si les gens abandonnaient la <a href="ptunvoc.html">fum'thie</a> et la <a href="baithe.html">b&eacute;thie</a>. La Merrienne est hardie en faveur, mais quand j'li d'mande pourtchi qu'ou garde tchiquechose dans l'armouaithe et n'veur pas m'donner la cli&eacute;, ou raipond que y'a d's exceptions &agrave; tous les r&egrave;glyes, et que si ou prend deux p'tits d'gouts par bord&eacute;e ch'est pour une m&eacute;d'cine, et que ch'n'est que quand ou souffre dans s'n estouma. J'ai bieau li dithe que j'ai un estouma &eacute;tout, mais oulle insiste que ch'est parsque j'mange trop. La bouonnefemme a tr&eacute;jous une raiponse, et nou n'g&acirc;gne rein d'la contredithe!<br/>
<br/>
La g&acirc;zette est plienne chais jours de lettres au sujet de nouvieaux louages pour les pou&ocirc;res gens, et quant &agrave; m&eacute; j'si hardi p&ucirc;s en faveur de chonna que de chutte tunnel souos l'<a href="fort_regent.html">Fort R&eacute;gent</a>, et d'la ville tchi 'tait pour &ecirc;tre b&acirc;tie s&ucirc;s l'haut. Y'a une suggestion &eacute;tout que la neuve prison que nou propose de bati d&eacute;v'thait &ecirc;tre pli&eacute;chi l&agrave; et, &agrave; ma veue, ch'est une bouonne id&eacute;e. Tant p&ucirc;s que l'temps va, tant p&ucirc;s de malfaiteurs sont envi&eacute;s en prison par nos Cours, mais si j'en avais le pouv&eacute; ils &eacute;thaient tous &agrave; travaillyi comme dans les vi&egrave;rs temps, quand un prisonyi &eacute;tait forchi de faithe tchique travas utile, m&ecirc;me &agrave; cratchi d'la pi&ecirc;rre pour les routes. Au jour d'agniet, aller en prison n'est pas autchune disgr&acirc;ce et j'ai ou&iuml; dithe que y'a tchique individus tchi consid&eacute;thent tch'i' sont bein p&ucirc;s confortablyes, et bein m&ucirc;s nou&ocirc;ris la que siez-yeux. S'ils attrapthaient tchiques bouonnes laches de fouet par bord&eacute;e, ch'est seux et certain tch'i' r'veindraient b&eacute;t&ocirc;t &agrave; changi d'opinion.<br/>
<br/>
Et, nos fermi&egrave;rs, Moussieu, criy'ous tch'i d&eacute;v'thaient &ecirc;tre satisfaits de chein tch'ils ont r'chu pour l&ucirc;s patates ch't'ann&eacute;e, et criy'ous &eacute;tout que l'prospect pour l'ann&eacute;e tchi veint promet un r'sultat aussi satisfaisant? Ch'est seux que y'&eacute;tha un bouon marchi pour nos patates et que tant p&ucirc;s e&ucirc;sives tant miyeu l'prix. Au moment ch'est les br&eacute;colis tchi ram&egrave;nent tchiques sous et nou-s-esp&egrave;the que les flieurs paiethont m&ucirc;s que l'annee p&acirc;ss&eacute;e. Le temps d'ichin au mais d'avri ditha tout. Jusqu'ichin j'avons &ecirc;capp&eacute; la grande fraid tch'ils ont yeu d'l'autre bord, et, &agrave; prendre yun dans l'autre, si j'avons yeu des temp&ecirc;tes j'avons yeu &eacute;tout un mio d'sol&eacute;. Ch'est pourtchi je n'pouvons pas nos pliaindre. Man vi&egrave;r amin du Bas d'l'Eta, tchi vint m'vaie l'autre jour, voulit m'dithe &agrave; b&eacute;t&ocirc;t pour trais mais, car il est certain, l&eacute; vi&egrave;r menteux, que d'vant long tout J&ecirc;rri s'a couvert de djais pids d'n&eacute;, car ses cors ne li avaient pas fait si ma d&eacute;pis la grande fraid de nonante-chinq et six. J'n'en crais pas un mot, Moussieu, mais la Merrienne, tch'a ocquo un mio d'fouai dans chu bouonhomme a ses doutes. Comme toutes les femmes, oulle est pr&ecirc;te &agrave; craithe &agrave; autchun gniolin.<br/>
<br/>
Assez pour agniet, Moussieu. J'esp&egrave;the que la s'maine tchi veint j'&eacute;thais d'autres nouvelles pour vous. A b&eacute;t&ocirc;t.<br/>
<br/>
<i><a href="lebrocq.html">Ph'lip</a><br/>
24/11/1962</i><br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="politics.html">La Politique en J&egrave;rri</a><p>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="adlmtomes.html">Tchi qu'tu crai d&eacute; l'affaithe d&eacute; Vernon Tomes?</a><p>
<li><a href="pmring.html">How Ph'lip Bought a Ring</a><p>
<li><a href="pmshows.html">L's Elections et les 'Shows'</a><p>
<li><a href="pmsenators.html">The Election For Senators</a><p>
<li><a href="pmsenateur.html">Des S&eacute;nateurs Batilleux</a><p>
<li><a href="pouaison.html">La Pouaison et les S&eacute;nateurs</a><p>
<li><a href="pmsenbetes.html">Les S&eacute;nateurs et les B&ecirc;tes</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="senateurs1948.html">Aux Electeurs de l'ile de Jerri</a><p>
<li><a href="gdfelect.html">Eune bouanne &ecirc;lection!</a><p>
<li><a href="partijerriais.html">Un Parti J&egrave;rriais?</a><p>
<li><a href="pmetats.html">Un Jour &egrave;s &Ecirc;tats</a><p>

<li><a href="pmbliaume.html">Ph'lip bliaume les campagnards</a><p>
<li><a href="pmmembre.html">Pourtchi vouler &ecirc;tre membre d's &Eacute;tats?</a><p>
<li><a href="pmbudget.html">Le Budget et l'fameux tunnel</a><p>
<li><a href="pmfinances.html">Les finances en embarras</a><p>
<li><a href="pmvisite.html">Une Bein Agr&eacute;ablye Visite</a><p>
<li><a href="gdfhonneur.html">&Agrave; tout seigneur tout honneur</a><p>
<li><a href="gdfgaz7.html">Dans la g&acirc;zette...</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
