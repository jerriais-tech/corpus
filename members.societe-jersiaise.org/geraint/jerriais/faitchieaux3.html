<HTML>

<!-- Mirrored from members.societe-jersiaise.org/geraint/jerriais/faitchieaux3.html by HTTrack Website Copier/3.x [XR&CO'2014], Tue, 15 Jul 2025 14:04:03 GMT -->
<HEAD>
<TITLE>Les fa&icirc;tchieaux dans lus d'vantchieaux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les fa&icirc;tchieaux dans lus d'vantchieaux</h2></font></center><p>

<CENTER><TABLE><TR><TD>

Les fa&icirc;tchieaux dans lus d'vantchieaux<br/>
gr&eacute;notent au mais d'F&eacute;vri;<br/>
i' n'fait pon dgi&ecirc;x fais trop caud<br/>
&eacute;pis il' ont l'onglyie.<br/>
<br/>
Un d'vant&eacute; n'garde pon ca&ucirc;ff&eacute;<br/>
quand y'a un co d'fraid vent<br/>
il est d'm&ecirc;tchi d'&ecirc;t' aufait<br/>
pouor cou&ocirc;tre s&eacute;n habilement.<br/>
<br/>
Les fa&icirc;tchieaux sont &ecirc;ffathu&eacute;s;<br/>
les fa&icirc;tchieaux font d'lus tchian<br/>
et quand les clios s'sont tch&eacute;thu&eacute;s<br/>
i' s'sont l&agrave; &agrave; l'avant.<br/>
<br/>
Ch'est-i' atout du dg&egrave;rrue<br/>
qu'nou coud san bieau d'vant&eacute;?<br/>
Ou atout des belles-toutes-nues<br/>
qu'nou fabriqu'thait d'it&eacute;?<br/>
<br/>
Ch'est en F&eacute;vri qu'nou fabrique<br/>
les habits &egrave;s fa&icirc;tchieaux<br/>
auve d's ailes d&eacute; v&ecirc;pres et moustiques<br/>
nou s'att&icirc;nfe d&eacute; bieaux-bieaux.<br/>
<br/>
Mais F&eacute;vri est un court mais<br/>
pouor ag'ver tout l'travas;<br/>
toute la natuthe qu'nou pliantait<br/>
en la&icirc;ssant ra&icirc;que d's &ecirc;nas.<br/>
<br/>
I' d&ecirc;vi&ecirc;thont d's ithangnies<br/>
pouor la souaie qu'il' enfilent;<br/>
les gambes &egrave;s mo&ucirc;ques &agrave; longs pids<br/>
lus s&egrave;rvithont d'&ecirc;piles.<br/>
<br/>
Pouortchi qu'F&eacute;vri est d's&egrave;rt&eacute;?<br/>
Les bouais sont &ecirc;n&acirc;tchis;<br/>
les fa&icirc;tchieaux ont ra&icirc;que st&egrave;rt&eacute;<br/>
d'&egrave;rfieilli not' F&eacute;vri!<br/>
<br/>
<i><a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="faitchieaux.html">Les P'tits Fa&icirc;tchieaux</a><p>
<li><a href="gdffaitchieaux.html">Les P'tits Fa&icirc;tchieaux!</a><p>
<li><a href="mittes.html">La Fontaine des Mittes</a><p>
<li><a href="mittes2.html">La Fontaine es Mittes</a><p>
<li><a href="vielledavout.html">La Vielle d'Avo&ucirc;t</a><p>

<li><a href="feessaintbrelade.html">Les Fe&eacute;s &agrave; Saint Br&eacute;lade</a><p>

<li><a href="fevri_mais.html">F&eacute;vri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/faitchieaux3.html by HTTrack Website Copier/3.x [XR&CO'2014], Tue, 15 Jul 2025 14:04:03 GMT -->
</HTML>

