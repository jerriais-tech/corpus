<HTML>

<!-- Mirrored from members.societe-jersiaise.org/geraint/jerriais/pmsurprinses.html by HTTrack Website Copier/3.x [XR&CO'2014], Tue, 15 Jul 2025 13:56:13 GMT -->
<HEAD>
<TITLE>Un jour de surpr&icirc;nses</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un jour de surpr&icirc;nses</h2>
La jeunesse triomphe</font></center><p>

<i>&agrave; Portinf&egrave;,</i><br/>
<i>    Saint Ou.</i><br/>
<br/>
<i>(Samedi matin)</i><br/>
<br/>
<br/>
Moussieu l'Editeu,<br/>
<br/>
Eh bein, &agrave; la f&icirc;n, nos y v'l&agrave;, et j'savons ou&egrave;sque j'en sommes. La niet p&acirc;ss&eacute;e, la Merrienne a dormi trantchillement pour la preunmi&eacute;e fais pour des s'maines, et j'n'ai pas attrap&eacute; un seul co-d'pid dans l'dos.<br/>
<br/>
Hier, dans la matin&eacute;e, j'm'en fus jusqu'&agrave; Saint Pi&ecirc;rre pour ch&acirc;tchi d'main avec les deux candidats et un nombre de mes vi&egrave;rs amins. Par chein qu'nou m'dit, ch'tait l'opinion g&eacute;n&eacute;rale que la m&acirc;jorit&eacute; d'un bord ou d'l'autre n&eacute; s'sait pas bein grande, mais, comme m&eacute; dit un Pr&icirc;ncipa d'P&acirc;raisse, avec tant d'femmes s&ucirc;s la liste &ecirc;lectorale de nos jours, nou n'peut jamais saver ouesque nous en est.<br/>
<br/>
En r'venant j'criyis &agrave; la Salle ich&icirc;n pour vaie comment qu'tout allait. Y'avait d&eacute;j&agrave; yeu un bouon nombre d&eacute; voteurs, et nou m'asse&ucirc;thit que probablyement neuf chents ou d'm&ecirc;me hors des douze chents s&ucirc;s la liste veindraient voter. L&eacute; temps 'tait doux et b&eacute;, et &agrave; ch't heuthe-l&agrave; nou n'ethait pas soupconn&eacute; que quand veindrait l's&eacute; j'&eacute;thions d'la plyie &agrave; v&ecirc;rse.<br/>
<br/>
Des trais candidats, le sien tchi patha&icirc;ssait l'p&ucirc;s heutheux ch'tait l'Sieur Tch&eacute;th&eacute;e. L&eacute; M&acirc;jeur, au contraithe, patha&icirc;ssait un mio m&icirc;ns&eacute;thablye, mais, l'ayant veu d'm&ecirc;me bein des fais, j'n'y pr&icirc;ns pas d'attention. Quand je r'v&icirc;ns j'dis &agrave; la Merienne que j'criyais que l'Sieur Tch&eacute;th&eacute;e avait la miyeu chance.<br/>
<br/>
I' furent bein longtemps a conter les vouaix, ich&icirc;n &agrave; Saint Ou et &agrave; Saint Pi&ecirc;rre &eacute;tout. En Ville nou s'y attend, mais dans la Campagne chonna n'prend pas longtemps d'habitude. La Merrienne m&eacute; dit en b'vant l'tais qu'oulle avait vot&eacute; pour l&eacute; M&acirc;jeur, et, pour dithe vrai Moussieu, j'fis la m&ecirc;me chose, hors de sympathie. Mais j'avais l'id&eacute;e que l'Sieur Hyslop &eacute;thait hardi d'vouaix, car nou m'avait dit que y'avait au mains trais chents Angliais s&ucirc;s la liste. J'sais &agrave; ch'theu que je m'trompais, et li &eacute;tout.<br/>
<br/>
Quand, s&ucirc;s l'tard, j'avions r'chu touos les r'sult&acirc;ts, j'nos m&icirc;mes &agrave; les consid&eacute;ther. J'avions r'gret pour l&eacute; M&acirc;jeur, car nou n'l&eacute; r'v&ecirc;rra pas dans l's Etats, et i' s'sa mantchi l&agrave;, car i' 'tait l'seul de sa sorte, un J&ecirc;rriais d'la vielle trempe, avec des id&eacute;es un mio dr&ocirc;les tchiquefais, et par bordee &eacute;rratique. Mais i' n'tait pas d&eacute;penseux et quand il avait form&eacute; s'n opinion, i' n'changeait jamais. Quant au Sieur Hyslop, i' peut refli&eacute;chi qu'&agrave; Saint Ou, m&ecirc;me quand nou-s a 't&eacute; l&agrave; pour une douzaine d'ann&eacute;es, nou-s est p't'&ecirc;tre un bouon Angliais, un bouan Ecossais, un bouon Iraindais, mais nou n'est pas ocquo un bouon Ou&euml;nnais. Tch'i' r'&eacute;prouve &agrave; ch&icirc;nquante ans d'ichin, et sans doute i' f'tha m&ucirc;s!<br/>
<br/>
Mais, Moussieu, tch&egrave;sque nou peut dithe du r'sult&acirc;t &agrave; Saint Pi&ecirc;rre? Le Clifford Egr&eacute;, tchi m'avait dit que l'&ecirc;lection pou&ocirc;rrait &ecirc;tre d&eacute;cid&eacute; par deux ou trais vouaix, n'en n'tait pas d'lien. Ch'est bein seux que les vouaix furent cont&eacute;es p&ucirc;s d'une fais, mais heutheusement pour l'autre les chiffres n&eacute; chang&icirc;tes pas. Et quand l'Sieur Simon s'en r'fut siez-li, j'si persuad&eacute; tch'i' n'savait pas actuellement pourtchi que tant des &ecirc;lecteurs, et parmi yeux hardi d'gens tch'i' considethait ses am&icirc;ns, avaient tou&ocirc;ne contre li. I n'est pas l'seul d'un biau but tch'a appr&icirc;nt que l'homme tchi sert le public sert un &icirc;ngrat.<br/>
<br/>
La grande surpr&icirc;nse dans l'Num&eacute;tho 1 en Ville ch'tait la victouaithe par tant d'vouaix de l'Avocat Sowden, et chein tch'arrivit au D&eacute;put&eacute; Hettich, fichu &agrave; la porte apr&egrave;s tant d'ann&eacute;es. J'&eacute;thais creu tch'i' 'tait pr&egrave;sque seux d'battre l&eacute; D&eacute;put&eacute; Smale, et j'avais m&ecirc;me pens&eacute; tch'i' s'sait v'nu traisi&egrave;me. Mais, Moussieu, p&ucirc;s d'yun d'ses am&icirc;ns li avaient donn&eacute; un avis de se r'tither p&ucirc;stot que d'ristchi une d&ecirc;faite. M&ecirc;me &agrave; s'n &acirc;ge, et l'support de la &#8220;Post&#8221; i' s'fiait que l's &ecirc;lecteurs se r'souveindraient du bouon travas tch'il a fait dans l'couothant d&eacute; tant d'ann&eacute;es, mais nou peut vaie &agrave; ch'teu par chein tchi s'arrivit ich&icirc;n et dans l'District Num&eacute;tho 2, que la pliupart des &ecirc;lecteurs de Saint H&eacute;lier veulent d'la jeunesse dans l's Etats et pas des vieillards. I' n'y'avait rein entre le D&eacute;put&eacute; Dupr&eacute; et l'Sieur Tanguy, tchi dans m'n id&eacute;e j'avais m&icirc;ns preunmyi et deuxi&eacute;me, et nou peut s'fier que chais deux-l&agrave; s'sont bein utiles dans l's Etats.<br/>
<br/>
Dans l'Num&eacute;tho 2, l&eacute; Bill Perchard fit raide bein en v'nant deuxi&egrave;me, mais tch&ecirc;sque &eacute;thait jamais creu que l'Sieur Tomes &eacute;thait battu tout l'restant? Quant &agrave; m&eacute; je n'li &eacute;thais pr&egrave;sque pas donn&eacute; une chance d'&ecirc;tre dans les preunmi&eacute; quatre, chein tchi montre que dans d'pathelles &ecirc;lections nou n'peut pas s'fier trop s&ucirc;s chein qu'nou-s entend.<br/>
<br/>
Dans l'District Num&eacute;tho 3, les D&eacute;put&eacute;s Venables et McCarthy eurent p&ucirc;s d'vouaix tchi n'l&ucirc;s fallait, et les deux Chantgniers, Barette et Goodsman, s'en vont s'trouver &agrave; ch'teu dans l's Etats et les Villais &eacute;thont &agrave; trouver deux nouviaux Chantgniers. Nou m'a dit, s&ucirc;s chu point-l&agrave;, que l'ex-Chantgni Knight voudrait bein r'ven&icirc;n dans la police, et j'ai ou&iuml; &eacute;tout que l'Chantgni Richardson &eacute;tha un autre candidat quand l'temps veindra. Je n'sais, Moussieu, entre nous, si l'John Richardson est content ou m&acirc;rri que l'Chantgni Barette est hors de sa vaie, car ch'est possiblye que, par chein qu'nou m'dit, y'&eacute;tha une &ecirc;lection pour la djobbe de Conn&ecirc;tablye de Saint H&eacute;lier, et j'm'attends que l'Sieur Richardson n'dithait pas nenn&icirc;n s'i' 'tait d'mand&eacute; d'prendre. Mais tch&ecirc;sque l&eacute; Conn&ecirc;tablye Pod&ecirc;tre ditha d'chonna j'n'y connais rein.<br/>
<br/>
Assez pour agniet, Moussieu, la Merrienne vos fait ses complyiments.<br/>
<br/>
<i><a href="lebrocq.html">Ph'lip</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmvote.html">Merrienne Doesn't Want The Vote</a><p>
<li><a href="pmvendredi.html">Nou S&eacute;tha Vendr&eacute;di</a><p>
<li><a href="pmpolitics.html">Merrienne on Politics</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmsurprinses.html by HTTrack Website Copier/3.x [XR&CO'2014], Tue, 15 Jul 2025 13:56:13 GMT -->
</HTML>

