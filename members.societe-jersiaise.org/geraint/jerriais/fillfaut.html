<HTML>
<HEAD>
<TITLE>La fille qui nos faut</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>La fille qui nos faut</h2></font><p></CENTER>
<CENTER><TABLE><TR><TD>

J'en conna&icirc;t yunne qui sait l'all'mand,<br>
L'latin, l'grec et l'h&eacute;breu.<br>
Mais &agrave; tchi bon touos ches langages?<br>
Ou n'sait pas d'battre un oeu!<p>

Y'en a une autre qu'a un dos<br>
- Ch'est vrais - comme un forgeux!<br>
Tout l'jour ou fait d'la gymnastique...<br>
Mon doux! j'en &eacute;thais peux!<p>

Une certaine a une petite fache<br>
Coumme une poupette en chithe;<br>
Ou n's&eacute; pon qu'souvent dans la vie<br>
Faut travailli, pas rithe!<p>

Y'en a une autre qu'&ecirc;galue<br>
Tant ses habits sont biaux,<br>
Mais qui n'veurt pon s'graissi les mains<br>
A laver des vaissiaux!<p>

Et pis chette chin qu'a tout pliain d'sous,<br>
Pus qu'ou n'pouorrait compter,<br>
J'lai ouie d'viser, h&eacute;las! j'sai bein<br>
Coumme oul aime &agrave; qu'mander!<p>

J'en connais d'autre qui font bouonne mine<br>
- Quand i' n'sont pas siez yeux! -<br>
En aver une telle pour sa femme<br>
Ch'est d'la minz&egrave;the, j'sis seux!<p>

Mais la fille qui nos faut, man vieux,<br>
Ch'est la sienne qui souorit<br>
Pas seulement quand ou va s'proum'ner<br>
Mais pus-&agrave;-co siez yi!<p>

Ch'est la sienne qui veurt bein aidji<br>
A s'n'homme en touos les temps,<br>
Qui n'cherche pon &agrave; mettre les braies<br>
Ni d'hors, ni par d&eacute;dans!<p>

Faut qu'une hardelle pour nos conv'nin<br>
N'ait pas peux de r'trousser<br>
Ses manches et d'faithe servi ses bras<br>
Au matin comme au ser.<p>

La sienne qu'est tr&eacute;jous d'bouanne humeur,<br>
Qui d'vise sans p&acirc;ler haut,<br>
Qu'aim'tha bein s'n'homme et ses &ecirc;fants,<br>
Ch'est l&agrave; la fille qui m'faut!<p>
&nbsp;<p>

<I><a href="ejluce.html">Elie</a><br>
</I><p>
</TD></TR></TABLE></CENTER>

&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="fillfaut2.html">La Fille Tchi Nos Faut</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="femvot.html">Quand les femmes voteront....</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="leapyear.html">A Leap Year Proposal</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="jannesfilles.html">Les jannes filles d'&agrave;-ch't'heu!</a><p>
<li><a href="hardelle.html">Tch'est Qu'J&eacute; F'thons De Touotes Nos Hardelles?</a><p>
<li><a href="garryowen.html">Je pouvons nos promner Est ou Vouest, Sud ou Nord</a><p>
<li> <a href="filferm.html">Prenais unne bouanne fille de fermi</a><p>
<li><a href="picquet.html">La Fille &agrave; Jean Picquet</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
