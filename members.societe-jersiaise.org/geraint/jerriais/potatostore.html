<HTML>

<!-- Mirrored from members.societe-jersiaise.org/geraint/jerriais/potatostore.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>The Pains in a Potato Store</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The Pains in a Potato Store</h2></font></center><p>
<br/>
<IMG SRC="patates.jpg" WIDTH=117 HEIGHT=100 align="right" border=0>
Y'a du bon! La&iuml;z&eacute; et Lon&ocirc;re sont engagis dans eunne store a patates. Lon&ocirc;re coumme contre-ma&icirc;tre, pour prendre les titchets des fermiers, mertchi combin d'cabots d'mids, villyi a ch'qui n'y'en ai pon d'malades, ni d'rouogneuses, faithe sinn&eacute; l'titchet dans l'office, et prendre les &quot;tips&quot; pour les mettre dans la bou&ecirc;te. La&iuml;z&eacute;, lyi, est monniethe de &quot;handyman,&quot; un mio partout. I' l'ont m&icirc;nze a survillyi les mousses qui cliouent les titchets sus les bathis, pour les faithe se moustr&eacute;, et n'pon s'tromp&eacute; d'adresse, et lus dounn&eacute; des cliamuses toutes les faies qu'ou les trouve a s'ab&ucirc;z&eacute;.<br/>
<br/>
Lon&ocirc;re r'v&icirc;nt siez nous, div&eacute;rsement d'bounne humeu la preumi s&eacute;th&eacute;e; ses pouchettes pliennes de patates que les fermiers y'avaient dounn&eacute;, sans p&acirc;sl&eacute; d'eunne pouognyie d'cappeurs qui y'avaient 't&eacute; dounn&eacute;s pour lyi m&ecirc;me, viyant qu'ou n'est pon trop difficile si y'a off&ucirc;che tchq' moyennes parmi les grosses.<br/>
<br/>
&quot;Et pis, sais tu, p&eacute;p&eacute;e,&quot; qu'ou m'dit: &quot;les fils d'fermi sont si contents d'la moniethe douoche et 'kind' qu&eacute; j'lus pasle, qu'i pensent a m&eacute; quand i' r'veinnent avec eunne deuxi&egrave;me cherge. Ch'est des gaches, et du chocolat, et d'la limounade, et des chucrins; et, pus tard, y'en a yun qu'a promins d'm'apport&eacute; un p'tit ponnyi d'fr&acirc;zes touos les matins - pour me bouchi l's iers, qu'i dit en cly&icirc;ntant. Pourtchi qu'i veurt me bouchi l's iers, chu fermi l&agrave;, dis, p&eacute;p&eacute;e?&quot;<br/>
<br/>
H&eacute;las! J'm'en doutais! L'tcheu d'l'houmme est d&eacute;s&eacute;sp&eacute;rement malin, coumme dit La&iuml;z&eacute;. J'pense bin qu'en ch&eacute;rfouoillant nou pouorrait trouv&eacute; pus qu'i n'faut d'terre dans des bathis, a chu jeunne pendloque la. Mais j'n'en sufflyit mot a Lon&ocirc;re. Ch'n'est pas de m's affaithes - et pis, j'sis hardi port&eacute; pour les fr&acirc;zes.<br/>
<br/>
Pour quand a La&iuml;z&eacute;, l'affaithe n'a pon 't&eacute; si bin; les mousses, a ch'qu'ou dit, lis font des chent-coups. I' lis mettes des &quot;tacks&quot; dans ses souliers, lis rou&ocirc;lent des bathis dans les gambes, lis saupoudrent les g'veux d'ponci, et la font anglyi tant qu'i peuvent. Ou r'v&icirc;nt ov sa robe toute trillyie; tandi qu'oul 'tait m&acirc;t&eacute;e contre un pillyi, a survillyi deux mousses, les autres y'avaient cliou&eacute; san fro contre le pillyi; quand ou s'd&egrave;stou&ocirc;ni, la maintchi d'san fro resti contre la path&eacute;! Et coumme ou s'n'allait s'plaindre a l'office, les pendloques la f&icirc;tes chopp&eacute; dans eunne corde, ou ou s'&egrave;strue&ucirc;lli <a href="gdfpataflias.html">pataflias</a> la fache dans eunne cass&eacute; de cliou; oul a l'nez et les joes picott&eacute;s coumme s'oul avait la rouogeulle. &quot;Ch&egrave;s avi&egrave;rs la,&quot; qu'ou dit, &quot;n'ont pas eunne mie d'r&eacute;sp&eacute; pour man sexe; et i' s'servent d'un langage a faithe rouogi l'manche d'un g'n&egrave;t.&quot;<br/>
<br/>
J'la r'consilli d'man mus. J'lis dit d'patient&eacute; un mio; qu'la saison n'due&ucirc;rait pas longtemps; qu'i' fallait bin dounn&eacute; san coup-d'main a ch't'heu qu'les hoummes 'taient &egrave;scarses; et que quand tout s'ait fini j'&eacute;thaimes eunne belle poutchie d'sous dans la carre du titheux. J'lis dis &eacute;tout que j'lis paiethais un bieau holiday a la fin d'la saison. &quot;J'&icirc;thons touos les deux pass&eacute; eunne arlev&eacute;e a la Corbiethe,&quot; que j'lis dit; &quot;tu t'assi&eacute;thas aupr&egrave;s d'm&eacute;, et tandi que tu s'as a mangi des beurr&eacute;es, tu m&eacute; r'gardethas 'polish-off' du houmard! La! &egrave;s tu contente? et j'sis ti ten chier gros Piteur!&quot;<br/>
<br/>
Pour de m&eacute;, j'sis tout a fait d&eacute;cid&eacute; &eacute;tout a dounn&eacute; un coup-d'main, s'il faut. J'sis pas un pi&eacute;rcheux, gas-deouelle! J'ai offert mes services jus'qu'ichin sans succ&egrave;s. Ch'est eunne pli&eacute;che assise qu'i m'faut - rapport a ma courte halleine - et pas trop a faithe - j'perds la t&ecirc;te quand j'sis pr&egrave;ssi.<br/>
<br/>
<i><a href="brambilo.html">Piteur Pain</a><br/>
Evening Post 1/6/1916 <br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="patate.html">La Patate</a><p>

<li><A HREF="2patates.html">Les deux patates</A><P>

<li><a href="potatoeradicator.html">Snatcher and Peelem's Potato Eradicator</a><p>
<li><a href="patates_fricachies.html">Patates Fricachies</a><p>
<li><a href="patates2.html">Les patates et la politique</a><p>
<li><a href="saison.html">La Saison des Patates</a><p>
<li><a href="patates3.html">L&eacute; Caouain et les patates</a><p>
<li><a href="laxton.html">Laxton's Early</a><p>
<li><a href="pmdigs.html">Ph'lip Digs His Early Patch</a><p>

<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>
<li><a href="painplianttie3.html">Les Pains et la pliant'tie</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmpatates2.html">Ph'lip et Merrienne</a><p>
<li><a href="pmpatates3.html">Nos patates et nos vaques</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates5.html">Ph'lip et les patates</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates7.html">Les patates et les drouaits d'une femme</a><p>
<li><a href="pmpatates8.html">Les patates et l's'Etats</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>
<li><a href="defouithie.html">La D&ecirc;fouithie</a><p>
<li><a href="pmroyale.html">Merrienne et la Royale</a><p>
<li><a href="painunsatisfactory.html">An unsatisfactory week's work</a><p>
<li><a href="piantetis.html">La piante tis siez not'e biau fr&egrave;the</a><p>
<li><a href="tipperary.html">Dans Mes Poummes de Terre</a><p>
<li><a href="painfermiers.html">P&icirc;teur et les Fermi&egrave;rs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/potatostore.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>
