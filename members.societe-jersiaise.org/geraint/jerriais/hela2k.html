<HTML>
<HEAD>
<TITLE>L&eacute; P&egrave;lerinnage d&eacute; St. H&eacute;lyi 2000</TITLE>
<META  name="keywords" content="Jèrriais, language, langue, Channel Islands, îles anglo-normandes, Saint Helier, pilgrimage, pèlerinage, hermitage, Elizabeth Castle, Millennium, Christianity, Christianisme, église, church, religion, gospel, évangile, hagiologie, hagiography, martyre, parish, paroisse">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>L&eacute; P&egrave;lerinnage d&eacute; St. H&eacute;lyi 2000</h2></font></center><p>

&nbsp;<p>
<CENTER><IMG SRC="hela2k11.jpg" WIDTH=218 HEIGHT=288 alt="L&eacute; P&egrave;lerinnage d&eacute; St. H&eacute;lyi 2000"><BR>
<FONT SIZE=2>Les haches croua&icirc;sies et la crouaix</FONT>
</CENTER><p>
&nbsp;<p>

En 2000, l&eacute; Jour d'St. H&eacute;lyi 'tait sus un D&icirc;nmanche, et ouaithe qu'en g&eacute;n&eacute;tha nou m&egrave;rque la journ&eacute;e sus l'D&icirc;nmanche l&eacute; pus proche du 16 d&eacute; Juilet, ch't'ann&eacute;e i' tait p&ocirc;ssibl'ye d'm&egrave;rtchi la journ&eacute;e sus l'16. Ch'tait &icirc;nmportant pa'ce qu&eacute; l'an 2000 merque 2000 ans d'Chr&ecirc;tchiennet&eacute; et ch'fut St. H&eacute;lyi tchi apportit la pathole d&eacute; Dgieu en J&egrave;rri. J'e&ucirc;nmes don eune grande c&eacute;l&eacute;br&acirc;tion mill&eacute;naithe.<p>
&nbsp;<p>
<CENTER><IMG SRC="hela2k1.jpg" WIDTH=230 HEIGHT=148 alt="L&eacute; P&egrave;lerinnage d&eacute; St. H&eacute;lyi 2000"></CENTER><p>
&nbsp;<p>

La proc&ecirc;ssion c'menchit &agrave; l'&Eacute;glyise P&acirc;roua&icirc;ssiale d&eacute; St. Helyi, et f&icirc;t san c'm&icirc;n par les rues du Centre-Ville.<p>
&nbsp;<p>
<CENTER><IMG SRC="hela2k2.jpg" WIDTH=232 HEIGHT=213 alt="L&eacute; P&egrave;lerinnage d&eacute; St. H&eacute;lyi 2000"></CENTER><p>
<CENTER><FONT SIZE=2>La proc&ecirc;ssion dans la Rue d'Dri&eacute;the</FONT></CENTER><p>
<CENTER><IMG SRC="hela2k3.jpg" WIDTH=193 HEIGHT=214 alt="L&eacute; P&egrave;lerinnage d&eacute; St. H&eacute;lyi 2000"></CENTER><p>
&nbsp;<p>

Ou continnuit par la Pathade et jusqu'au People's Park, o&ugrave;'est qu'nou-s'arr&ecirc;tit pouor ou&iuml; la chant'tie des mousses tchi racont&icirc;tent l'histouaithe d&eacute; J&eacute;s&ucirc; auve la m&ucirc;sique.<p>
&nbsp;<p><CENTER>
<IMG SRC="hela2k5.jpg" WIDTH=174 HEIGHT=137 alt="L&eacute; P&egrave;lerinnage d&eacute; St. H&eacute;lyi 2000"><BR>
<FONT SIZE=2>Les mousses chant&icirc;tent dans l'par</FONT></CENTER><p>
&nbsp;<p>

Nou pou&ocirc;rrait vaie L'H&egrave;rmitage du People's Park, bein seu. <p>
&nbsp;<p>
<CENTER><IMG SRC="hela2k4.jpg" WIDTH=269 HEIGHT=145 alt="L&eacute; P&egrave;lerinnage d&eacute; St. H&eacute;lyi 2000"></CENTER><p>
&nbsp;<p>

Nou croua&icirc;sit la rue, et &egrave;s Jardins de la Mer j'nos rencontr&icirc;nmes l&eacute; Lieut'nant-Gouv&egrave;rneux et sa Danme et la dga&icirc;ngue officielle s'n allit v&egrave;rs l&eacute; Ch&acirc;t&eacute; par l'Pont.<p>
&nbsp;<p>
<CENTER><IMG SRC="hela2k6.jpg" WIDTH=213 HEIGHT=109 alt="L&eacute; P&egrave;lerinnage d&eacute; St. H&eacute;lyi 2000"></CENTER><p>
&nbsp;<p>

L's aut's gens 'taient suppos&eacute;s d'attendre J&eacute;s&ucirc; et l'&acirc;ne - mais les gens 'taient l&acirc;ss&eacute;s d'attendre en don tout l'monde s'n allit sou&ocirc;tre l&eacute; Douoyen, l&eacute; Conn&ecirc;tabl'ye, l&eacute; tchoeu et l's aut's.<p>
&nbsp;<p>
<CENTER><IMG SRC="hela2k8.jpg" WIDTH=350 HEIGHT=87 alt="L&eacute; P&egrave;lerinnage d&eacute; St. H&eacute;lyi 2000"></CENTER><p>
&nbsp;<p>

Ah mais! Y'avait un tas d'cliaque sus l'Pont et y'avait des gens tch'avaient d'la diffitchult&eacute; &agrave; y marchi sus. Y'avait des gens tchi &ocirc;t&icirc;tent lus cauches et souli&egrave;rs &agrave; seule f&icirc;n d'pouver marchi nueus-pids au Ch&acirc;t&eacute;.<p>
&nbsp;<p>
<CENTER><IMG SRC="hela2k7.jpg" WIDTH=263 HEIGHT=144 alt="L&eacute; P&egrave;lerinnage d&eacute; St. H&eacute;lyi 2000"></CENTER><p>
&nbsp;<p>

Quand nou-s'arrivit au Ch&acirc;t&eacute;, y'avait des gens en costume pouor &egrave;rpr&eacute;senter des caract&eacute;thes d's histouaithes Biblyiques.<p>
&nbsp;<p>
<CENTER><IMG SRC="hela2k9.jpg" WIDTH=179 HEIGHT=211 alt="L&eacute; P&egrave;lerinnage d&eacute; St. H&eacute;lyi 2000"></CENTER><p>
&nbsp;<p>

Eune partie des gens continnuit &agrave; l'H&egrave;rmitage pouor vaie l&eacute; liet d'St. H&eacute;lyi. Coumme tr&eacute;jous, l&eacute; Conn&ecirc;tabl'ye d&eacute; St. H&eacute;lyi y m&icirc;nt un c&egrave;rcl'ye d'flieurs - et ch't'ann&eacute;e y'avait &eacute;tout tchiques Conn&ecirc;tabl'yes d'aut's P&acirc;ra&icirc;sses &eacute;tout.<p>
&nbsp;<p>
<CENTER><IMG SRC="hela2k10.jpg" WIDTH=196 HEIGHT=220 alt="L&eacute; P&egrave;lerinnage d&eacute; St. H&eacute;lyi 2000"><BR>
<FONT SIZE=2>L&eacute; Conn&eacute;t&acirc;bl'ye auve l&eacute; c&egrave;rcl'ye d&eacute; flieurs</FONT></CENTER><p>
&nbsp;<p>

Ch'fut eune bouonne opporteunit&eacute; d'explyitchi l'histouaithe du Saint &egrave;s v&icirc;siteurs tchi n'conna&icirc;ssaient pon la l&eacute;gende.<p>
&nbsp;<p>
<CENTER><IMG SRC="hela2k12.jpg" WIDTH=288 HEIGHT=218 alt="L&eacute; P&egrave;lerinnage d&eacute; St. H&eacute;lyi 2000"><BR>
<FONT SIZE=2>L&eacute; liet d'St. H&eacute;lyi</FONT></CENTER><p>
&nbsp;<p>


Sus la Pathade du Ch&acirc;t&eacute;, j'&egrave;rgard&icirc;nmes des p'tites pi&egrave;ches tchi nos mouontr&icirc;tent d's episodes dans la vie d'J&eacute;s&ucirc; et d'St. H&eacute;lyi.<p>
&nbsp;<p>
<CENTER><IMG SRC="hela2k13.jpg" WIDTH=258 HEIGHT=231 alt="L&eacute; P&egrave;lerinnage d&eacute; St. H&eacute;lyi 2000"><BR>
<FONT SIZE=2>J&eacute;s&ucirc; est jugi par Pilate</FONT><p></CENTER>
&nbsp;<p>

J&eacute;s&ucirc; fut condamn&eacute; par Ponce Pilate &agrave; &ecirc;t' crucifi&eacute; sus l'Mont du Ch&acirc;t&eacute;.<p>
&nbsp;<p>
<CENTER><IMG SRC="hela2k14.jpg" WIDTH=288 HEIGHT=218 alt="L&eacute; P&egrave;lerinnage d&eacute; St. H&eacute;lyi 2000"><BR>
<FONT SIZE=2>J&eacute;s&ucirc; porte sa crouaix</FONT></CENTER><p>
&nbsp;<p>

I' portit sa Crouaix - accompangn&eacute; par des soudards Romains - &agrave; trav&egrave;rs la Pathade par la foule d&eacute; p&egrave;ler&icirc;ns. Nou n'&eacute;thait janmais creu qu'l&eacute; Ch&acirc;t&eacute; L&icirc;zab&eacute; &egrave;rsembliait tant &agrave; J&eacute;rusalem!<p>
&nbsp;<p>
<CENTER><IMG SRC="hela2k15.jpg" WIDTH=269 HEIGHT=183 alt="L&eacute; P&egrave;lerinnage d&eacute; St. H&eacute;lyi 2000"></CENTER><p>
&nbsp;<p>

La Crouaix fut l'v&eacute;e sus l'Mont du Ch&acirc;t&eacute; &agrave; c&ocirc;t&eacute; d'la Ma&icirc;son du Cap'taine.<p>
&nbsp;<p>
<CENTER><IMG SRC="hela2k16.jpg" WIDTH=219 HEIGHT=150 alt="L&eacute; P&egrave;lerinnage d&eacute; St. H&eacute;lyi 2000"><BR>
<FONT SIZE=2>La Crouaix l'v&eacute;e sus l'Mont</FONT></CENTER><p>
&nbsp;<p>


Pis, la vie d'St. H&eacute;lyi fut pr&eacute;sent&eacute;e. Nou viyit coumme tchi san p&eacute;the avait fait tuer St. Cunibert tch'avait, s'lon l'p&eacute;the &agrave; H&eacute;lyi, trop d'&icirc;nfluence sus l'mousse.<p>

St. H&eacute;lyi, habilyi coumme un mouaine, croua&icirc;sit la Pathade du Ch&acirc;t&eacute; pouor &egrave;rpr&eacute;senter san viage en Nouormandie et en J&egrave;rri, et &agrave; la f&icirc;n i' fut attatchi par des pithates &agrave; c&ocirc;t&eacute; d'la crouaix d'l'Abbaye.<p>
&nbsp;<p>
<CENTER><IMG SRC="hela2k17.jpg" WIDTH=158 HEIGHT=283 alt="L&eacute; P&egrave;lerinnage d&eacute; St. H&eacute;lyi 2000"><BR>
<FONT SIZE=2>St. H&eacute;lyi croua&icirc;sit la Pathade</FONT></CENTER><p>
&nbsp;<p>


J'e&ucirc;nmes des pri&eacute;thes, des cantiques et des feux d'artifices - et m&ecirc;me un mio d'sol&eacute; dans l'arl&eacute;v&eacute;e pouor c&eacute;l&eacute;brer St. H&eacute;lyi.<p>

&nbsp;<p>
<i>16/7/2000</i><p>


<p>&nbsp;</p>
<FONT SIZE=2>
<i>Viyiz &eacute;tout</i>:
<ul>
<li><a href="helyi.html">Saint H&eacute;lyi</a><p>
<li><a href="helier.html">St H&eacute;lyi</a><p>
<li><a href="helyi2005.html">La Saint H&eacute;lyi</a><p>
<li><a href="pelerinnage2003.html">L&eacute; P&egrave;lerinnage d&eacute; St. H&eacute;lyi 2003</a><p>

<li><a href="legende.html">L&eacute;gende d&eacute; Saint H&eacute;lier</a><p>
<li><a href="helsull.html">El&eacute;gie: Anniversarium millesimum Sancti Helerii a Nativitate Christi</a>.<p>
<li><a href="travaux.html">L'Egl'yise d'Saint-H&eacute;lyi</a>.<p>
<li><a href="hermitage.html">L'H&egrave;rmitage</a><p>
<li><a href="hermitagejs.html">&Eacute;tude arch&eacute;ologique sur l'Hermitage de Saint-H&eacute;lier</a><p>
<li><a href="helyi2008.html">H&eacute;lyi v&icirc;nt en J&egrave;rri</a><p>
<li><a href="sainthellier.html">La fontaine dg&eacute;thisseuse d&eacute; Saint Hellier</a><p>
<li><a href="saintme.html">Man saint et m&eacute;</a><p>
<li><a href="lizabeth.html">L&eacute; Chat&eacute; Lizabeth</a><p>
<li><a href="lettrejerriaise23.html">La Lettre J&egrave;rriaise - 13 d&eacute; Juilet 2014</a><p>
<li><a href="erligion.html">L'&egrave;rligion en J&egrave;rriais</a><p>
<li><a href="a2kvill.html">L&eacute; Village du Mill&eacute;naithe</a><p>
<li><a href="cartea2k.html">Qu'la leunmi&eacute;the sait</a><p>
<li><a href="a2kgrisventre.html">L&eacute; Mill&eacute;nium d&eacute; J&eacute;s&ucirc;-Christ</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
