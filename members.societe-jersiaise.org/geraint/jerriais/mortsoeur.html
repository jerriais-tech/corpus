<HTML>

<!-- Mirrored from members.societe-jersiaise.org/geraint/jerriais/mortsoeur.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Sur la mort de ma soeur</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Sur la mort de ma soeur</h2></font></center><p>

<CENTER><TABLE><TR><TD>

Je vins de faire un' bein grand' p&egrave;rte,<br/>
La soeu qui m'restait veint d'muorir;<br/>
La derner' peine qu'est soufferte,<br/>
Semblle les anciennes rouvrir.<br/>
<br/>
Me v'la tout seu de ma famille;<br/>
J'airai b&eacute;t&ocirc;t chinquante neuf ans;<br/>
Men tou veindra pour la faucille<br/>
De chein que nou nomme le Temps.<br/>
<br/>
Ch'est l&agrave; le cours de notre vie;<br/>
Il est conforme &agrave; la raison:<br/>
Que nouz en ait ou pon l'envie,<br/>
Nou ne dure qu'une saison.<br/>
<br/>
Quand arrive la soixantaine,<br/>
Les pus biaux d'nos jours sont pass&eacute;s;<br/>
Qu'est qui voudrait aver la peine<br/>
D'en dscendre derch&egrave; les degres?<br/>
<br/>
Quand le grain est me&ucirc;x nou le scie,<br/>
Quand le fruit est me&ucirc;x i' quet bas<br/>
Il en est ainchin de la vie,<br/>
Nou s'en va et nou ne r'veint pas<br/>
<br/>
<i>18/7/1876</i><br/>
<br/>
Oulle a et&eacute; la bont&eacute; m&ecirc;me,<br/>
Pour me oulle avait pass&eacute; l'feu,<br/>
La peine qu'je r'ssens est extr&ecirc;me,<br/>
Ch'est comme &agrave; m'en rongire l&eacute; cueu.<br/>
<br/>
Oulle etait libre ou menagiere<br/>
Selon le cas et la raison,<br/>
A lli ou pensais la derniere,<br/>
Oull' 'tait la Marthe d'la maison.<br/>
<br/>
Ou ne me f'ra pus la bein v'nue,<br/>
Ou n'me dira pus &quot;&agrave; b&eacute;t&ocirc;t&quot;;<br/>
Oulle est morte je l'ai perdue,<br/>
Pour lli oulle est bein m&ucirc;x la haut.<br/>
<br/>
<i>27/7/1876</i><br/>
<br/>
<i><a href="langlois.html">P.L.</a></i><br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mouothi.html">Mouothi</a><p>
<li><a href="eslegie.html">Eslegie sus la mort du Juge Langlois</a><p>
<li><A HREF="vickery.html">George Vickery <i>In Memoriam</i></A><p>
<li><a href="muori.html">Leignes &agrave; m'n &ecirc;fant qui vein d'muori</a><p>
<li><a href="lecouteur.html">Sonnet sur la mort de Madame Le Couteur, de Belle-Vue</a><p>
<li><A HREF="elegie.html">&Eacute;l&eacute;gie</A><p>
<li><A HREF="dorey.html">Jean Dorey<i> In Memoriam</i></A><p>
<li><a href="eliemort.html">La Mort d'&Eacute;lie</a><p>
<li><a href="deces.html">La Pri&eacute;the d'eune femme au d&eacute;c&egrave;s d&eacute; s'n houmme</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mortsoeur.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>

