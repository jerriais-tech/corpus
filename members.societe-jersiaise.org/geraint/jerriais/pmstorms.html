<HTML>

<!-- Mirrored from members.societe-jersiaise.org/geraint/jerriais/pmstorms.html by HTTrack Website Copier/3.x [XR&CO'2014], Tue, 15 Jul 2025 14:00:11 GMT -->
<HEAD>
<TITLE>Storms at Portinfer</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Storms at Portinfer</h2>
Ph'lip doubts his neighbours' honesty<br/></font></center><p>

Moussieu l'Editeu,<br/>
<br/>
Je n'sais pas pourtchi, mais ch't'ann&eacute;e j'avons toutes les minsethes, la Merrienne et m&eacute;. S&ucirc;s nos viers jours, absol&ucirc;ment j'd&eacute;v'th&acirc;imes av&eacute; drouait &agrave; un mio de r'pos et trantchillit&eacute;, mais, au contraithe, ch'est coup apr&egrave;s coup qu'j'attrapons.<br/>
<br/>
La s'maine pass&eacute;e, quand vint Sam'di au s&eacute;, la Merrienne, dans les sept heuthes, r'mertchit que l'vent s'craissait, et qu'y'avait toute appathence d'une temp&ecirc;te. &quot;Le sol&eacute; tait malade en s'couochant,&quot; ou dit, &quot;et j'ai grand ma dans l's'ort&eacute;ts. Ch'est tr&eacute;jous un mauvais signe.&quot;<br/>
<br/>
Et, ma f&eacute;, oulle avait raison, car quand j'sortit &agrave; neuf heuthes pour donn&eacute; une poignie d'fain &egrave;s b&ecirc;tes, y vint une pouffe de vent tchi m'fliantchit contre la porte de l'&ecirc;tablye et m'enl'vit man chap&eacute;. Inutile de cou&ocirc;re souotre, car dans un clin d'yi il avait dispathu dans la direction d'la Ville Bagot a chent milles &agrave; l'heuthe. J'm'en s'y pli&acirc;int &agrave; la police, mais tous m'disent tch'ils ont tchiquechose de p&ucirc;s important &agrave; faithe que d'parcouothi la p&acirc;raisse cherchi pour une castchette tchi n'vaut pas quatre sous. Ch'est d'm&ecirc;me que nous est s&eacute;rvis par la police de Saint-Ou au jour d'agniet.<br/>
<br/>
&quot;Fiche des b&ecirc;tes,&quot; j'pensit. &quot;Si j'reste ichin p&ucirc;s longtemps, se&ucirc;x et certain que j'suivrai man chap&eacute;. Mais quand j'rentrit, et que j'racontit la sc&egrave;ne &agrave; Merrienne, la v'la toute d&ecirc;n&eacute;e.<br/>
<br/>
&quot;Tu f'thas m&ucirc;s,&quot; ou m'dit, &quot;d'all&eacute; vais si la porte du poul&acirc;illyi est bein freum&eacute;e, autrement toute la vol&acirc;ille pouorrait &ecirc;tre &agrave; banon d'main au mat&icirc;n, D&ecirc;p&ecirc;che-t&eacute;.&quot;<br/>
<br/>
&quot;N&acirc;nin,&quot; j'l'y dit, &quot;je n'me d&ecirc;p&ecirc;ch'chai pon. Et p&ucirc;s qu'chonna j'ne r'mett'rai pas l'n&ecirc;z d'hors ass&ecirc;s&eacute;, ni pour tes fichues poules ni pour t&eacute;. J'ai ristchi ma vie une fais, et ch'est assez. Tu peux dithe chen qu'tu voudras, j'n'ithai pon.&quot;<br/>
<br/>
Ou tormentit pour une bouone d&eacute;m'ieuthe, mais j'restit ferme, et quand vint un temps ou s'boudit et ne r'dit pon une seule pathole tout la s&eacute;th&eacute;e.<br/>
<br/>
Mais oulle en a dit tout plien d'pis, car quand j'me l'vit dimanche matin, et que j'm'en fut d'hors, j'trouvit l'vier poul&acirc;illyi en telle et pas une poule &agrave; vais. &quot;Grand do&ucirc;x,&quot; je m'dit &agrave; m&eacute;-m&ecirc;me, &quot;la Merrienne &eacute;tha tchiques rem&eacute;rques &agrave; faithe la d's&ucirc;s. Tu t'en vas en attrap&eacute;, man Ph'lip. Pr&eacute;pathe-t&eacute; pour une temp&ecirc;te dans la maison.&quot;<br/>
<br/>
Je n'voudrais pas, Moussieu, vos racont&eacute; tout ch'qu'ou m'dit, la bouonnefemme, car v'la tchi n'path&acirc;itrai pas ben dans votre g&acirc;zette. D'pis chonna j'avons r'trouv&eacute; la pi&ucirc;part des poules et des poul&eacute;thes, mais y nos manque ocquo -<br/>
<br/>
Un ni&egrave;r coq avec tchiques bianches pliumes dans sa coue.<br/>
<br/>
Une jaune poule, tch'a la p&eacute;pie, et des cors s&ucirc;s l's'ortets.<br/>
<br/>
Quatre poul&eacute;ttes sans p&ucirc;s d'p&eacute;digree qu'chonna, tchi sont bouones &agrave; pondre, et<br/>
<br/>
Une d&eacute;mi&eacute; douz&acirc;ines de pouochins tch'avaient tait n&eacute;s y'a siez s'maines s&ucirc;s un foss&eacute;.<br/>
<br/>
J'ai une id&eacute;e qu'tout chonna fut en'l'v&eacute; par le vent &agrave; la c&ocirc;te de France, mais la Merrienne n'a pas abandonn&eacute; esp&eacute;thance. Ou maintchain qu'sa vol&acirc;ille est ocquo dans la p&acirc;raisse et qu'touos nos vaisins sont d'honn&ecirc;tes gens. J'voudrais pouv&eacute; l'craithe.<br/>
<br/>
<i><a href="lebrocq.html">Ph'lip</a></i><br/>
<i>Morning News 14/8/1948</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="tempsphr.html">Tchi temps qu'j'avons aniet?</a> - What's the weather going to be like today?<p>
<li><a href="pmtempete.html">La Temp&ecirc;te</a><p>
<li><a href="shakespearetempest.html">La Temp&ecirc;te</a><p>
<li><a href="hurrican.html">Des d'gats d'la derni&eacute;the temp&ecirc;te</a><p>
<li><a href="pmouragan.html">L'Ouragan &agrave; Portinf&eacute;</a><p>
<li><a href="lettrejerriaise22.html">La Lettre J&egrave;rriaise &#8211; 23 F&eacute;vri 2014</a><p>
<li><a href="lettrejerriaise16.html">Lettre J&egrave;rriaise, Mar 2008</a><p>
<li><a href="painstorm.html">Piteur Pain Reports on the Storm</a><p>
<li><a href="gdftempetes.html">Temp&ecirc;tes, d&ecirc;pens, cons&egrave;rv&acirc;tion</a><p>
<li><a href="painworse.html">How it might have been much worse</a><p>
<li><a href="pmrudeniet.html">Une rude niet au Portinf&eacute;</a><p>
<li><a href="pmcodpid.html">Ph'lip attrape un cod'pid dans l'dos</a><p>
<li><a href="tchitemp.html">Tchi Temps!</a><p>
<li><a href="tchitemps2.html">Tchi Temps!</a><p>
<li><a href="tempsjp.html">L&eacute; temps</a><p>
<li><a href="vouest.html">Le Vou&ecirc;stume</a><p>
<li><a href="pmpredithe.html">Pr&eacute;dithe l&eacute; temps</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmstorms.html by HTTrack Website Copier/3.x [XR&CO'2014], Tue, 15 Jul 2025 14:00:11 GMT -->
</HTML>

