<HTML>
<HEAD>
<TITLE>Ou z'allez &ecirc;tre d&eacute;sappoint&egrave;s, mais pas pus qu'm&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ou z'allez &ecirc;tre d&eacute;sappoint&egrave;s, mais pas pus qu'm&eacute;</h2></font></center><p>

A Moussieu l'Editeu.<br/>
<br/>
Moussieu, - Ou z'allez &ecirc;tre d&eacute;sappoint&egrave;s, mais pas pus qu'm&eacute;. J'vos envie chu p'tit mot ichin pour vos guerni (j'sis &agrave; &ecirc;p'ler d'man mus mais j'n'ai pas l'habitude d'&ecirc;crithe et ou m'extchusethez) que le pouorre <a href="gwdec.html">Caouain</a> a dispathu!<br/>
<br/>
Il avait qu'menchi &agrave; &ecirc;bauchi un &ecirc;crit pour la gazette, car sus le dri&egrave;the d'une couvertuthe de bo&euml;te &agrave; coco j'ai trouv&egrave; des mots entouor une &ecirc;lection, des Mont Madotins, des <a href="st_ouen.html">St.-Ouannais</a>, un pr&eacute;sent de vingt chinq mille louis, et un tas d'autres choses mais je n'peux pas en faithe ni fond ni coup&eacute; et faut attendre qui r'veinje - si j'amais nou le r'vait pour en savair l'effet.<br/>
<br/>
I' s'nallit hier matin, en disant qui d'vait suivre une tch&eacute;thue pour happer des mulots, mais i' n'est pas r'venu. J'ai fait tout l'tout du clios et n'y a pas signe de veue du pouorre ouais&eacute;. Je crains qui n'ait rest&egrave; embrontchi dans des rachines de paivres &agrave; ch'vaux et que la terre n'ait 't&egrave; to&ugrave;ann&egrave;e sus san co, de sorte qu'il est souos la bi&ecirc;te &agrave; l'heuthe qu'il est, tout probabli&egrave;ment.<br/>
<br/>
Toute la famille est inconsolabl'ye et j'allons nos mettre en deu s'i ne r'veint pas.<br/>
<br/>
Sa veuve toute engrout&egrave;e,<br/>
<i><a href="gwdec.html">Marie Hibou</a>.</i><br/>
<br/>
P.S. - Il 'tait asseuth&egrave; &agrave; la &quot;Prudential.&quot; Coumment faut-il que j'faiche pour avair les sous, et &egrave;che vrai qui r'tcheinnent tchique chose du montant quand n'y a pas de frais d'enterrement &agrave; payi? Che s'sait honteux s'i l'faisaient dans un cas comme chonnechin.<br/>
<br/>
<i>Les Chroniques de Jersey 15/12/1917</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="hibou1917a.html">Je voudrais saver, m&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

