<HTML>
<HEAD>
<TITLE>Un Viage au Mont St. Michet</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un Viage au Mont St. Michet</h2></font></center><p>

L'id&eacute;e nos print a man bieau-fr&egrave;the Amice Pliatpid et m&eacute; d'all&eacute;, ch&egrave;s S'tembre pass&eacute;, pass&eacute; eunne huitaine en France. Opr&egrave;s av&eacute; pass&eacute; une couplye d'jours &agrave; Avranches, j'prinmes eunne v&eacute;tuthe, un matin, et j'cach&icirc;mes jusqu'au Mont St. Michet.<br/>
<br/>
En arrivant au Mont, j'descend&icirc;mes, coumme tout l'monde, a l'Hotel d&eacute; Madame Poullard ain&eacute;. I'l 'tai dan les onze heuthes du matin, a tchique chose pr&egrave;s. Y fallait bin p&acirc;sl&eacute; d'd&egrave;sjeun&eacute; d'vant qu'd'all&eacute; vais ch'qui y'av&eacute; a vais, et j'entr&icirc;mes dan l'Hotel. En passant dans l'all&eacute;e d'l'H&ocirc;tel, eunne servante nos d'mandi d'&egrave;scrithe nos noms sus un r&eacute;gistre t'ch'etait l&agrave;, et j'&eacute;crivit bravman; Amice Pliatpid et san bieau-fr&eacute;the Douard C&ocirc;snu&eacute; principaux d'p&acirc;raisse &agrave; St. Ou, Jerri, et, tandi qu'j'escrivais, Douard li&eacute;sait les noms des visiteurs a l'H&ocirc;tel. Tout d'un coup y s'&egrave;scrie : R'gard&eacute; m&eacute; cheunne'chin, r'garde! J&eacute; r'gardi, et tch&egrave;que qu&eacute; j'v&eacute; sinon :<br/>
<br/>
</div><div align="center">&#8220;<a href="brambilo.html">BRAM BILO</a>, ESQ., EX-CHANTNYI,<br/>
</div><div align="left">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8220;Porte Inf&eacute;,<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&#8220;St. Ou.&#8221;<br/>
<br/>
Ah! bah! qu&eacute; j'fis. L'Chantnyi ichin! tch&egrave;s d'jiantre qu'il est a faithe au Mont St. Michet! Enfin, coumme j'avions faim, j'entrons d&egrave;sjeunn&eacute;, mais, a tablye, pas d'Chantnyi. &#8220;Il est p't'&ecirc;tre er-hort, s'fait Douard, ou offuche &agrave; s'proumn&eacute; sus l'plien.<br/>
<br/>
Opr&egrave;s d&egrave;sjeunn&eacute;, nos v'la a faithe un tou sus l'Mont pour vais l'Eglyise et ch'qui y'a a vais, quand, d&eacute; d'sus la muthaille tchi fait l'tou du Mont, v'la 'Douard tchi s'fait : R'gas Amice, d'gette m&eacute; chu chapp&eacute; l&agrave;! y'm semblye qu&eacute; j'l'ai d&egrave;sj&agrave; veu tchique bor, chu tappeur l&agrave;!<br/>
<br/>
J&eacute;'r'garde, et sus un rottchi, a tchiques verges suos nous, j'v&eacute; un vier toppeur, mou&egrave;si et tout boss'l&eacute; et un houmme dessous tchi nos tuonnait l'dos. &#8220;Tu'as raison,&#8221; qu&eacute; j'fit : J'ai id&eacute;e d'av&eacute; veu chu chapp&eacute; l&agrave; pus d'eunne fais' d&egrave;sj&agrave; &#8211; attend un mio, j'nos n'allons b&eacute;t&ocirc;t sav&eacute;. J'ramasses un gallo et j'l&eacute; flianque sus l'toppeur &#8230; l'chapp&eacute; s'd&egrave;stouenne &#8230; l'Chantnyi 'tait d'sous!!<br/>
<br/>
&#8220;Hello, Bram,&#8221; qu&eacute; j'fit, ch'est t&eacute; qu'n&eacute; v'la par ichin!<br/>
<br/>
&#8220;Bon! vos v'lo&#8221;! s'fait Bram; J'tais a ch&eacute;rchi d'z'&egrave;scalles d&eacute; jaune vlicot pour mettre dans eunne tasse sus l'aie-du-foyi siez nous; mais, j't&eacute; dithai, j'n'aime pon qu&eacute; nou rue des pi&egrave;ches d&ecirc; rotchi sus man chapp&eacute;; tu m'l'as tout &egrave;sgliemmi.<br/>
<br/>
Et, tch&egrave;s qu'ou s'&ecirc;tes a faithe par ichin, Chantnyi? s'fait 'Douard; et madame Bilo est-alle &eacute;tout par ichin?<br/>
<br/>
&#8220;Ch'est l'docteu tchi ma 'rqu&eacute;mand&eacute; d&eacute; vn&eacute; ichin pass&eacute; eunne tchinzainne, s'fait Bram, j'm&eacute; pli&eacute;gnais d'ma dans la h&eacute;th&egrave;que du dos, et y m'a dit d&eacute; supp&eacute; d'z'oeux; et coumme j'avais oui p&acirc;sl&eacute; des oumlettes du Mont St. Michet, j'ai gangni jusqu'ichin; j'q'manche d&egrave;sj&agrave; a m'senti un mio mus. Ma femme n'aime pon l'z'oeux, et j'lai laissie siez nous.&#8221;<br/>
<br/>
Sus ch'la, j'nos proumn&icirc;mes sus les remparts; j'ergardons les boutiques, et, coumme y faisait eunne forte arsion, j'dis : 'Faut b&egrave;the eunne fais; entr&eacute;thous Chantnyi? Oui assez, tchi dit, j'prendrais bin tchique chose. J'entrons, et j&eacute; qu'mande deux verres d'ieau-d'vie et un verre d&eacute; vin. Pas d'ieau-d'vie pour m&eacute;, s'fait Bram, j'prendrai siencas deux oeux d'battus dans du Rhum; ch'est ch'qui y'a d'miyieu pour &eacute;rdg&eacute;thi ma h&eacute;th&egrave;que.<br/>
<br/>
Y suppi ses oeux en disant que ch'tai coumme un v'lous sus s'n'estouma, et nos r'vella d'hors.<br/>
<br/>
J'n m'en vais pon vos p&acirc;sl&eacute; du Mont St. Michet : a peu pr&egrave;s tuos les Jerriais y'ont 'tai. Ch'est des maisons et eunne &eacute;glyise sus un rotchi, ov la m&eacute; tout au tou a math&eacute;e haute. Quasi tout l'monde a nom Poullard, ch'fut un Michet tchi fut l'preumi Recteu d'lus Eglyise, et j'm&eacute; sis laissi dithe qu'un jour Madame Poullard fit sept chents nonnante tr&egrave;s oumlettes dans un jour.<br/>
<br/>
Eunne fais d'hort; j'bagnaud&icirc;mes d'un bord et d'lautre eunne d&eacute;'m'ieuthe ou d'm&ecirc;me, et pis j'entr&icirc;mes dans un caf&eacute; prendre tchique chose contre la s&eacute;. L'Chantnyi print oquo deus-tr&egrave;s oeux d'battus ov eunne lerme d'ieau-d'vie &#8211; eunne forte l&eacute;rme, a m'n'id&eacute;e &#8211; et j'nos m&icirc;mes a p&acirc;sl&eacute; ov des messieux fran&ccedil;ais tch'&eacute;taient l&agrave;. Bram lus compti san viage &agrave; Paris et qu'il avait yieu l'plyiaisi d'all&eacute; pass&eacute; eunne s&eacute;th&eacute;e siez l'd&eacute;funt Pr&eacute;sident Carnot. Yun des messieux lis d'mandit san nom, et quand y sut qu&eacute; ch'tai Bilo, y dit qu'les Bilos 't'aient d'buonne famille en France, et qu'la Reine Marie Antoinnette avait sa t&ecirc;te appi&eacute;e sus un Bilo justeman d'van qu&eacute; d'muothi. &#8220;Chose seuthe&#8221; tchi dit &#8220;qu'les Bilos d'St. Ou sont d'la m&ecirc;me pathent&eacute;.&#8221; V'la tchi fit l'Chantnyi s'r'dr&eacute;chi, et li qu'est l'moindr&eacute;mant finaillyi d's'n'amor, y nos offrit eunne tuonn&eacute;e du coup, tandi qu'il, y r'print oquo un oeu d'battu ov eunne lerme d'ieau-d'vie, et s'r'mint a d'v&icirc;s&eacute; ov les messieux fran&ccedil;ais, et a tachi d'les &egrave;sgallu&eacute; en lus p&acirc;slant d'san ch&acirc;st&eacute; d'la Porte-Inf&eacute; et d'sen j'va gris-d'f&eacute; qu'i n'vendrait pon a autchun prix a-mains qu&eacute; j'n&eacute; fusse a un anmin; tandi qu'yieux, y s'ent' faisaient des clyiens, et versaient d'la litcheu dan san verre sans faithe mine d&eacute; rin.<br/>
<br/>
Mais l'heuthe du d&icirc;n&eacute; appr&eacute;chait, et j'd&icirc;mes a Bram : &#8220;Vos en v'nous, Chantnyi?&#8221; Eh! n'm'&egrave;slourd&eacute;z pon, tchi s'fait, alluos-en d&icirc;n&eacute; sans m&eacute;. J'reste ichin ov ches messieux, et si-en-cas, l'ouaiteur m&eacute; fricachecha eunne omlette ou deux si l'envie m'en prennait. J'nos n'all&icirc;mes don d&icirc;n&eacute; tuos-seurs, et, &ocirc;pr&egrave;s d&icirc;n&eacute; faithe eunne tuonn&eacute;e en feumant eunne cigare. D'vi&egrave;rs neuf heuthes ou d'm&ecirc;me, en rentrant pour nos cuochi, j'entend&icirc;mes du violon et chant&eacute; dan un p'tit caf&eacute;, et Amice me dit : Entr&eacute;thon-je? J'entr&icirc;mes.<br/>
<br/>
J'tai plien d'monde et d'feumm&eacute;e. Y'av&eacute; au but du caf&ecirc; eunne strade, et sus la strade un violonneux et tr&egrave;s femmes en rouge v&eacute;lous, &eacute;rtrouss&eacute;s jusqu'au poumm&eacute; d'la gambe, les bras et l'z'&egrave;spaules nues et saupoudr&eacute;s d'flieu, lus ch'veux avaux l'dos et des longues cauches couleu d'saumon funtchi amath&eacute;z suos l'j'nou ov des dj&eacute;rtiethes d&eacute; bliu riban.<br/>
<br/>
Tandis qu'yieunne d'chez d'mou&egrave;zelles 'tait a s'&egrave;sgozillyi a nos chant&eacute;<br/>
</div><div align="center">&#8220;V'la l'tramouais tchi passe&#8221;<br/>
</div><div align="left">ov eunne main sus la hanque et l'autre a nos faithe des saluts, et qu&eacute; j'la r'gardais faithe ses morgaches, eunne autre fille s'proumnai parmi l'monde a tcheut&eacute; des cappeurs dan un ridd&eacute;.<br/>
<br/>
Tout d'un coup, j'entends un terriblye fr&eacute;ddas driethe m&eacute;, et eunne cact&eacute;thie d'poule en col&eacute;the. J'm&eacute; d&egrave;stouonne, et, tch&egrave;s qu&eacute; j'v&eacute;? L'Chantnyi et ses deux ammins tchi v'naient d'entr&eacute;. En entrant, Bram s'tai enhalaud&eacute; l'pi dan eunne tchaise et v'nai d's'&egrave;strueull&eacute; d'tout san long sus eunne tablye parmi les tasses et les verres de bi&egrave;the. San tappeur av&eacute; r'bind&eacute; dans l'ridd&eacute; a la fille et avait s'm&eacute; ses sous d'tuos les bords. La fille s'tait minse a rouabli&eacute; et a l'trait&eacute; d'buzard, d'achocre et d'pe&ucirc;le. Bram lis r&eacute;pond qui cr&eacute; bin qu'ou n'est pas miyeuthe qui n'faut, d'av&eacute; a s'taithe, et s'ou savait a tch&egrave;s qu'ou p&acirc;slait. La fille, la d'sus, te y'alloigne eunne talmouze et Bram y'&egrave;srache san ridd&eacute; et l'd&egrave;sfonce sus la carre d'eunne tablye. L'violonneux saute a bas d'la strade au s'cour d'sa chanteuse et s'met a capuchi Bram ov san violon. Bram y'envie un dicanteur dans l'ventre tandi qu&eacute; l'ouaieteur cuort d&eacute;hort cri&eacute; la police.<br/>
<br/>
Quand j'vit qu&eacute; l'affaithe tuonait d'm&ecirc;me, j'dis a Amice : Il est l'heuthe d'all&eacute; s'cuochi, man gar&ccedil;on, y s'en va y'av&eacute; du feu d'satchi, et j'ai id&eacute;e qu'notre ammin, l'Chantnyi, &eacute;tha d'la peine a s'd&egrave;spieautchi d'la. J'nos en fumes donc, trantchillement feumm&eacute; eunne pipe et r'gard&eacute; la math&eacute;e mont&eacute; au cli&eacute; d'la leunne, tandi qu&eacute; l'tintamarre r'prenait pus fort qu'jamais dan l'Caf&eacute;.<br/>
<br/>
L'lendemain matin, &ocirc;pr&egrave;s eunne bouanne niet d'r'pos, j'tais a m'raz&eacute; quand la fille de chambre m'apporte eunne lettre : la v'chin :<br/>
<br/>
MAN CHI&Eacute;R 'DOUARD, - Puorais tu m'&egrave;speigni quatre ou chinq louis? J'ai fait pus d'd&egrave;spenses que j&eacute; n'criais, et j'sis un mio a-court.<br/>
<br/>
J&eacute; n'sis pas d'ch&egrave;s mus a matin; j'passi la s&eacute;th&eacute;e d'hier &ocirc; s&eacute; dan ma chambre &agrave; &egrave;scrithe a Nancy, et chose seuthe que la f'n&ecirc;tre tait ouerte et qu'jai attrap&eacute; eunne terriblye su&eacute;e d'fr&eacute;t; j'en sis tout &egrave;scouchi et j'ai l'zi&egrave;rs enflyi&eacute;s. L'ouaieteur m'a r'qu&eacute;mand&eacute; d'mangi eunne omlette ou deux, et d'm&eacute; mettre eun' oeu' buollyi dan l'croeux d'l'estouma pour cachi l'enflieumme.<br/>
<br/>
Coumme j'cr&eacute; bin qu'tu s'sas d&eacute;rtout siez nous d'vant m&eacute;, tu'ithas dounn&eacute; d'mes nouvelles a nos gens. Dis lu qu&eacute; j'pense en yieux, et qu'j'apporte eunne muoch't&eacute;e d'vlicots pour Nancy et pour ma fille, un bieau ridd&eacute; ov du ribban tout au tout qu'jai g&acirc;sgni a eunne lottie.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;BRAM BILO ESQ.<br/>
<br/>
&#8220;Tu n'&eacute;thais pas par chance, un chapp&eacute; a m'pr&ecirc;st&eacute;. J&eacute; n'peux pon mettre la main sus l'min; tchiqu'un a deu m&eacute; l'voll&eacute; car personne ne l'a veu.&#8221;<br/>
<br/>
J'n'avais ni louis ni chapp&eacute; d'&egrave;speigne et j'men r'vint &agrave; Jerry sans l'er'vais. J'&eacute;thais peut l'mett' dan un pit&eacute; si j'avais voulu car, un jendarme vint a l'H&ocirc;tel ov le fond d'un tappeur, m&eacute; demand&eacute; si j'counnaissais l'&ocirc;sti. Nou pou&egrave;t vais oquo dan l'fond, 'am bil', St. Ou. mais, j&eacute; n'soufflyit mot. J'dis que nennin, etl'jendarme s'enr'fut cherchi ailleurs. Et bin cr&eacute;thaites-ous, Bram pr&eacute;tend qu&eacute; j'n'ai pon agi en fr&egrave;the, et ch'est a peine si m'dit un p'tit 'how-di-doo' sec en sortant d'l'Eglyise. J'm'en fiche un mio, ou savez, apr&egrave;s tout. Si Bram n'est pas content, y peut s'en r'all&eacute; au Mont St. Michet supp&eacute; d's'oeux et gagni des ridd&eacute;s a des lotties. J'l&eacute;s connais, ses lotties.<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="miche.html">L&eacute; Mont Saint Mich&eacute;</a><p>
<li><a href="aubert.html">Saint Aub&egrave;rt et l'Mont Saint Mich&eacute;</a><p>
<li><a href="gdfnouor.html">En Nouormandie</a><p>
<li><a href="gdfnouormandie.html">En Nouormandie</a><p>
<li><a href="gdflucerne.html">En Nouormandie</a><p>
<li><a href="assembliee/nouormandie1962.html">L'Excursion en Nouormandie</a><p>
<li><a href="assembliee/nouormandie1964.html">Excursion en Nouormandie</a><p>
<li><a href="nouormandie1955.html">Un viage en Nouormandie</a><p

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

