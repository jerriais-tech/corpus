<HTML>

<!-- Mirrored from members.societe-jersiaise.org/geraint/jerriais/anivegothome.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>L&eacute; bouann'houmme erveint si&egrave;z-l'i</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; bouann'houmme erveint si&egrave;z-l'i</h2></font></center><p>

<CENTER><TABLE><TR><TD>

Pour un an d'temps j'ai vi&acirc;gi, et j'ai 'tait un but,<br/>
Mais j&eacute; sus bein a&icirc;se d'&ecirc;tre erv&eacute;nu,<br/>
J'ai veu des sc&egrave;nes et j'ai ou&iuml; ass&egrave;z d'brits<br/>
Pour m'en rassouv'ner tout l'restant d'ma vie,<br/>
Mais j&eacute; r'sis si&egrave;z-m&eacute;.<br/>
<br/>
J'en ai veu d&eacute; ch&egrave;s villes! d&eacute; neuves et d'vielles,<br/>
Les unn's bein la&iuml;es, les a&ucirc;tres bein belles,<br/>
Mais tou&ocirc;s lus attraits n&eacute; m'tent'raient pas<br/>
A tchitter pour bon ma ferme et man trav&acirc;s<br/>
Car j'y sis si&egrave;z-m&eacute;.<br/>
<br/>
L&agrave;, ergard&egrave;z ma hache, et l&eacute; t&acirc;s d&eacute; choutch&egrave;ts,<br/>
I m'semble qu'i sont tou&ocirc;s fiers d&eacute; m&eacute; r'vais,<br/>
Car j&eacute; n'crai pon vra&icirc;ment qu'j'ai oublyi&egrave;<br/>
Coumment m'y prendre a b&ucirc;chi d&eacute;pis qu&eacute; j'ai tchitt&egrave;<br/>
Man chier si&egrave;z-m&eacute;.<br/>
<br/>
J'a&icirc;me chein qu&eacute; j'entends ichin... tout m'plia&icirc;t,<br/>
Ma&icirc;me l&eacute; brit des ch&ecirc;nelles quand i tchaient<br/>
Est pour m&eacute; un son bein famillyi,<br/>
Nou dirait qu&eacute; tout alentou d'm&eacute; est fi<br/>
A ca&ucirc;se qu&eacute; j&eacute; r'sis si&egrave;z m&eacute;.<br/>
<br/>
Y'i&agrave; t'y j&acirc;mais rein d&eacute; pus plaisant<br/>
Qu&eacute; d&eacute; s&eacute; r'trouver si&egrave;z-s&eacute; et ove ses gens?<br/>
Les meins tchi m'counn&acirc;issent n&eacute; s'moquent j&acirc;mais<br/>
D&eacute; ma mani&egrave;re d&eacute; vivre - i m'laissent en paix<br/>
Dans man si&egrave;z-m&eacute;.<br/>
<br/>
Et j&eacute; r'mercie l&eacute; bouan Djieu pour unn' chose:<br/>
Si j'ai 'tait hors pour unn' bouanne pose<br/>
J&eacute; vait qu&eacute; nos gens m'a&icirc;ment, car i m'ont mantchi,<br/>
Enfin d&eacute;pis qu&eacute; j&eacute; sis d&eacute; r'tou, et qu'man vi&acirc;ge est fini<br/>
J'ai bouann' envie d&eacute; m&eacute; t'nin si&egrave;z-m&eacute;.<br/>
<br/>
<i><a href="picot.html">JP</a></i><br/>
1913<br/>
<br/>
<i>&quot;An' I've got home&quot; d&eacute; Carrie Jacobs-Bond, Chicago</i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="siezse.html">Nou-s-est oquo mus d' &ecirc;tre siez s&eacute;</a><p>
<li><a href="homesweethome.html">Siez-Nous</a><p>
<li><a href="siezsealep.html">Un p'tit siez s&eacute; vaut mus qu'un siez l's aut's</a><p>
<li><a href="abetot2.html">A b&eacute;t&ocirc;t, Jerriais</a><p>
<li><a href="gdfheutheuse.html">He&ucirc;theuse rencontre</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li><a href="naeluck.html">Chanson</a><p>
<li><a href="scotlandthebrave.html">En M&eacute;mou&eacute;the</a><p>

<li><a href="myhappiness.html">J'rest&eacute;thons en J&egrave;rri</a><p>
<li> <a href="homefire.html">Quand i's'en r'vaindront</a><p>
<li><a href="henwladfynhadau.html">Vi&egrave;r siez-ieux d'mes grand-p&eacute;thes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/anivegothome.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>

