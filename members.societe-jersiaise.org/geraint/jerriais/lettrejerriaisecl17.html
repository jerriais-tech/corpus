<HTML>
<HEAD>
<TITLE>Lettre J&egrave;rriaise. Dimanche le 10 d'Fevri 1991</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre J&egrave;rriaise. Dimanche le 10 d'Fevri 1991</h2></font></center><p>


Bonjour Bouonne Gens. Chais Clifford Laisney d'La Forge a St. Ouen qu'a l'pliasi acquo une fais d'vos present&eacute; la Lettre Jerriaise aniet Dimanche le 10 d'f&eacute;vri 1991.<br/>
<br/>
Premierement j'voudrais coumme Tr&eacute;soryi D'L'Assembli&eacute;e D'Jerriais faithe rammemouaith&eacute;r es membres chi n'ont pas acquo payi lus souscription pour c'h't'ann&eacute;e qu'il est temps de faithe paiement, et que je s'sais bein heutheux d'erchever v&ocirc;t louis au pus vite possiblye.<br/>
<br/>
Chaque matin, quand j'tourne que je s'sait le radio, ou l'television chais auvec une certaine apprehension que j'&eacute;coute les nouvelles. Dans chu temps si incertain jeu&#8217;ne savons pas chi qui nos pend sus la t&ecirc;te. Je es'sait si pliaisons d'entendre chique nouvelles chi nos erlev'thai l'choeu au lieu d'entendre trejous des nouvelles chi nos abbates les esp'rits.<br/>
<br/>
Une grand partie d'gens chi m'entendes a matin sonts a vivre lus deuxieme guerre, et y'ont a meme chi s'r' appelle la guerre 1914. Dites m&eacute;, ch'est que j'avons profit&eacute; au resulta de toutes chaisdgerres. Des millions d'vies ont 'tait sacrifi&eacute;s, des gens ont &eacute;tait bli&eacute;ss&eacute;s, et pour chi? Seulement pour la gourmandise d'l'houmme. Le pus que j'en avons, le pus que j'en voulons, et c'henna s'montre dans la vie que j'vivons chaque jour. Je souffrons tous a un certain degr&eacute; d'la meme maladie. Je soummes pas satisf&eacute;s, je soummes jalous de n&ocirc;t vaisin.<br/>
<br/>
La dgerre chi s'passe dans l'Gulf ont est un bouon examplye. Sans doubte si les pays concern&eacute;s navais pas tant d'richesse en l'huile y'aurai pas tant d'int&ecirc;thet par les autres nations. Et acquo une fais les nations lus en battes pour la richesse, mais bouonnes gens ch'nais pas les grosses t&ecirc;tes chi lus en battes, chais l's&#8217;arme&eacute;s d'terre, d'l'air et d'm&eacute;, et y'n faut pas oublier les civiliens chi nont auchune defense. Y' a trejous yeu des dgerres, mais le pus qu'el l'temps s'passe, le pus cruel chi deveins. Quand nou pense qu'un pays peut faithe envier des bombes des chents milles pour faithe detruithe lus objet, et qu'au' jour d'aniet chais bombes peuve etre remplies de gas et toute sorte de salopthie pour tu&eacute; la population civil. Nous en r'fraidgle de penser a toutes chais choses si horrib'lye. <br/>
<br/>
Dans nou't vie moderne, un ennemi peut espionn&eacute; sus l'autre parti auve l'aigde de gadgets electroniques chi recorde tout chi s'passe sus l'terrain en dessous de chi qu'il circlye, l'houmme est devenu trop savant. Y s'detruitha par sa savant&eacute;.<br/>
<br/>
Une personne me questionni y'a chique temps pourchi que Dieu permetter de telle choses a s'passer dans l'monde. J'li r&eacute;ponni que Dieu avait mint l'houmne en cherge de la terre, et coumme y'avait d'bouns cultivateurs aussi bein que d'mauvais, y'avait cru des mauvaises serclyes parmi les bouonnes graines, et que chais sercl'yes 'tais a etouff&eacute; les recoltes, chais a dithe que de temps en temps la bount&eacute;&#8217;que Dieu a cr&eacute;erest gat&eacute;e par la mauvaitchi d'l'houmme.<br/>
<br/>
Bouonnes Gens coumme j'vos ai d&eacute;ja dit, chais l'houmme qua tort. Il est envieux, jalous, t&eacute;touagne, mauvais. Quand nation apprendra a vivre auvec nation en pleine sincerit&eacute; auve Dieu a la barre, j'vos assuthe qu'el resultat estcha positive.<br/>
<br/>
J'vos pris a tous chi m'&eacute;coutes a matin d'refleitchi sus l'evenements du jour. Prennez chique minutes aniet en d'mandant a Dieu notre souverain Sauveur de soulagi les souffrances des soudards, les civiliens, les siens qu'ont perdu d'lus familles en dgerre, les bliess&eacute;s, et priez que les nations vendrons a realis&eacute; l'importance de s'reuni en paix. Une paix Eternel.<br/>
<br/>
Dreinement j'avons y'eut plusieurs amins et membres de l'Assembli&eacute;e qu'ont passer l'pas, et d'autres ont souffert d'la maladie, et acquo d&#8217;autres de nos amins qu'ont subit d's'operations en hopita. Dans vot tristesse a tous, j'vos offrons not sympathie, et j'prions pour l&#8217;amendement de tuous les malades, espethont d'vos r'vais bein vite a nos reunions.<br/>
<br/>
Mercie pour m'avait ecout&eacute; a matin. J'vos souhaite a tous une bounne journ&eacute;e.<br/>
<br/>
A B&ecirc;tot.<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>

<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

