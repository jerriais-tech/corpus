<HTML>

<!-- Mirrored from members.societe-jersiaise.org/geraint/jerriais/contra.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
<HEAD>
<TITLE>Contradiction</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Contradiction</h2></font></center><p>
<CENTER><TABLE><TR><TD>

Jean Pigeonnet et Bernab&eacute; Duclios,<br>
Etaient des gaillards d'une certaine ernoumm&eacute;e,<br>
Dans lus p&acirc;raisse touos les deux principaux,<br>
Et grands amins d&eacute;pis de longues ann&eacute;es.<p>

Ch'tait touos les deux des hommes d'&ecirc;ducation,<br>
Bain au couothant de ch'qui s'passait dans l'monde,<br>
Et sus la politique de chaque nation<br>
Jouissaient d'une connaissance des pus profondes.<p>

Mais, chose &ecirc;trange, i'n'taient jamais d'accord<br>
N'importe tchi sujet qu'i'distchutaient,<br>
Iun trouvait qu'l'autre &eacute;tait tr&eacute;jous dans l'tort,<br>
Et ch'tait continuellement qu'i's'disputaient.<p>

Quand dans Septembre, la dgerre fut d&ecirc;cliath&eacute;e,<br>
Un chatchun exprimait s'n'opinion.<br>
Duclios disait qu'la Pologne 'tait path&eacute;e.<br>
Et sans doute, Pigeonnet insistait qu'non.<p>

I's'qu&eacute;rellaient sus toutes esp&egrave;ces de choses,<br>
L's affaithes de Cour, les d&eacute;cisions d's Etats,<br>
Si iun votait "<a href="roselouothi.html">Louothi</a>," l'autre votait "<a href="roselouothi.html">Rose</a>"<br>
Jamais n'y a ieu deux patheils sc&eacute;l&eacute;rats.<p>

Nou se d'mandait comment qu'nos deux ap&ocirc;tres,<br>
Qui n'cessaient jamais de s'entre harandgi,<br>
Restaient quand-m&ecirc;me attachis l'un &agrave; l'autre,<br>
Un d&eacute;vouement que rain n'pouvait changi.<p>

Mais toute chose a san but. Jean Pigeonnet<br>
A frouaissi Bernab&eacute; d'une telle mani&eacute;the,<br>
Que jamais ch'la ne li s'sa pardonn&eacute;.<br>
J'm'en vais t&acirc;chi d'vos raconter l'histouaithe.<p>

I'distchutaient un jour comme d'habitude,<br>
Ch'tait sus l'intelligence des animaux -<br>
Pouvaient-i' exprimer lus gratitude?<br>
"Je maintchains qu'oui," s'fit Bernab&eacute; Duclios.<p>

 "Eh bain! En v'l&agrave; ettou!" s'fit Pigeonnet,<br>
 "Absolument, tu voudrais m'faithe accraithe<br>
Qu'i'peuvent vos dithe "mercie"? M&eacute;, j'dis qu'nouffait,<br>
 S'tu peux l'prouver, je t'paie une fais &agrave; baithe."<p>

 "Ch'est entendu!" Comme je m'promenais un jour<br>
 Le long d'un pr&eacute; dans iune de nos vall&eacute;es,<br>
 Je vis une vaque qui bueulait pour du s'cours,<br>
 En galopant tout comme une poss&eacute;d&eacute;e."<p>

 Je couothi vaie tch' est qui pouvait y aver,<br>
 Et j'vis qu'san viau s'&eacute;tait drotchi dans l'dou.<br>
 Un moment d'pus ch'tait seux qu'il allait s'nier,<br>
 I'n'pouvait pas se r'd&ecirc;pliautchi du tout.<p>

 "Je peux m'vanter qu'ch'est pas l'couothage qui m'manque,<br>
 Sans h&eacute;siter je sauti dret dans l'ieau<br>
 Et j'd&ecirc;posi en se&ucirc;thet&eacute; sus la banque<br>
 Es pieds d'sa m&eacute;the le malheutheux p'tit viau."<p>

 Ch'tait merveilleux de vaie sa r&ecirc;jouissance<br>
 De vaie qu'i'n'avait pas souffert du tout,<br>
 Et pis comme preuve de sa reconnaissance.<br>
 Chute pouore vaque-l&agrave; s'en vint m'litchi "ettou."<p>

 S'fit Pigeonnet, "Dame ch'n' est pas &ecirc;tonnant<br>
 La Vaque fut tromp&eacute;e par une ersembliance.<br>
 Bain seux qu'ou n'pouvait pas faithe autrement,<br>
 Sustout consid&eacute;thant les circonstances."<p>

 "La chose est bain facile &agrave; explitchi.<br>
 Ch'est comme chennechin, man Bernab&eacute; Duclios,<br>
 La raison qu'la pouore b&ecirc;te s'en vint t'litchi<br>
 Ch'est qu'ou criyait qu'oulle avait ieu des jumiaux."<p>

&nbsp;<p>

<i><a href="gwdec.html">G. W. de C.</a></i><p>
</TD></TR></TABLE></CENTER>
&nbsp;<p>

<FONT SIZE=2>
<i>Viyiz &eacute;tout:</i><p>
<ul>
<li><a href="jerseycow.html">Les vaques d&eacute; J&egrave;rri</a><p>
<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>
<li><a href="vaque.html">La Compliainte d'une Vaque</a><p>
<li><a href="vaquevoc.html">Les parties d'eune vaque</a><p>
<li><a href="jerriaises.html">Les J&egrave;rriaises</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="boeux1914.html">Une nouvelle sorte d'Boeux</a><p>
<li><a href="milk.html">L&eacute; c'menchement d'la Jersey Milk Marketing Board</a><p>
<li><a href="laittie.html">La lait'tie</a><p>
<li><a href="laitdjerri.html">L&eacute; Lait d'J&egrave;rri</a><p>
<li><A HREF="pinel.html">Le Bouan Docteu' pour les Vaq's et les Jhvaux</A><p>
<li><a href="gniche.html">La g'niche &agrave; m'n oncle</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="achocre.html">L'Achocre</a><p>
<li><a href="mithaclye.html">Un Mithacl'ye</a><p>
<li><a href="bellevaque.html">La Belle Vaque &agrave; Charlie</a><p>
<li><a href="mavieillenancy.html">Ma vieille Nancy</a><p>
<li><a href="joey.html">Joey</a><p>
<li><a href="cahouain_betes.html">T&eacute; r'connais-tu un mio dans les b&ecirc;tes?</a><p>
<li><a href="painbullshow.html">Piteur reports on the bull show</a><p>
<li><a href="amuser1920b.html">Pour vos amuser</a><p>
<li><a href="amuser1920d.html">Pour vos amuser</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/contra.html by HTTrack Website Copier/3.x [XR&CO'2014], Tue, 15 Jul 2025 14:04:00 GMT -->
</HTML>
