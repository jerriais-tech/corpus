<HTML>
<HEAD>
<TITLE>Alb&egrave;rt et l&eacute; lion</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Alb&egrave;rt et l&eacute; lion</h2></font></center><p><br>

<CENTER>
<TABLE>
<TR>
<TD>
J'avons un tas d'touristes en J&egrave;rri;<br>
Y'en a un amas d'Angli&eacute;t&egrave;rre;<br>
Et Moussieu et Madanme Ramsbottom<br>
Y v&icirc;ntent auve lus janne fis, Alb&egrave;rt.<br>
<br>
Un brave p&eacute;tit gar&ccedil;on qu&eacute; ch't Alb&egrave;rt<br>
Tchi 'tait habilyi dans un fa,<br>
Et il avait acat&eacute; siez Woolworth<br>
Eune badgette auve eune t&ecirc;te d&eacute; j'va.<br>
<br>
Les Ramsbottoms n'aimaient pon la m&eacute;<br>
Car les lou&ecirc;mes pouor ieux n'valaient pon chi;<br>
Sus la gr&egrave;ve n'y'avait p&egrave;rsonne d&eacute; n'y&eacute;<br>
Et p&egrave;rsonne n'avait 't&eacute; naufragi.<br>
<br>
Esp&eacute;thant un mio lus abuser<br>
Il' all&icirc;tent &agrave; la M&ecirc;nag'gie,<br>
O&ugrave;'est qu'i' y'avait des lions et des tigres -<br>
Et des gliaiches auve un go&ucirc;t d'&egrave;rva-s-y.<br>
<br>
Dans eune cage y'avait un grand vi&egrave;r lion<br>
Tchi dormait en paix dans eune carre;<br>
Nou viyait des pliaies sus sa dgeule<br>
Coumme i' r'posait sa fache contre les barres.<br>
<br>
Mais Alb&egrave;rt en avait ou&iuml; p&acirc;ler<br>
D'ches lions bein f&eacute;roces et sauvages;<br>
I' n'l&icirc; sembliait pon vra&icirc;nment du fanne<br>
D'vaie un lion tchi ha&ucirc;tait dans eune cage.<br>
<br>
L&eacute; brave p&eacute;tchiot don avanchit<br>
Couothageusement - et i' n'trembliait pon -<br>
Auve sa badgette auve la t&ecirc;te d&eacute; j'va,<br>
I' baillit un oualipe au lion.<br>
<br>
Nou viyait qu'l&eacute; lion n'aimit pon chenna;<br>
Nou-fait, l'annima fut m&acirc;rri.<br>
I' halit Alb&egrave;rt dans la cage<br>
Et avalit l&eacute; gar&ccedil;on entchi.<br>
<br>
San P'p&egrave;e, tch'avait veu chein tchi s'p&acirc;ssit,<br>
N&eacute; savait sus tchi pid danser,<br>
Et r'm&egrave;rtchit &agrave; sa bouonnefemme, &#147;V'l&agrave; don.&#148;<br>
La bouonnefemme r&ecirc;ponnit, &#147;Ma f&eacute;!&#148;<br>
<br>
Pis Moussieu et Madanme Ramsbottom,<br>
Ayant pens&eacute;, 'taient d'un m&ecirc;me avis.<br>
I' lus en f&ucirc;tent lus pliaindre au gardgien<br>
Qu'l&eacute; lion avait mangi lus fis.<br>
<br>
L&eacute; gardgien &ecirc;prouvit d'sou&ocirc;lagi<br>
L&eacute; chagr&icirc;n des pathents g&ecirc;n&eacute;s:<br>
&#147;&Ecirc;tes-ous seurs qu'ch'est vot' fis qu'il a mangi?&#148;<br>
&#147;Oui-dgia! J'avons acouo san chap&eacute;!&#148;<br>
<br>
&Eacute;pis nou-s'allit qu'si l&eacute; patron<br>
Tchi v&icirc;nt et tchi dit, &#147;Tch'est qu'i' y'a?&#148;<br>
P'p&egrave;e dit, &#147;Vot' lion a mangi not' Alb&egrave;rt,<br>
Auve sa badgette auve la t&ecirc;te d&eacute; j'va.&#148;<br>
<br>
Et Missis Ramsbottom dit, &#147;Viy'-ous<br>
Qu'ch'est un pitchi et un p&eacute;ch&eacute;:<br>
Vot' lion a mangi not' pou&ocirc;rre Alb&egrave;rt<br>
Ouaithe qu&eacute; j'e&ucirc;ssions payi nos titchets.&#148;<br>
<br>
L&eacute; patron pr&icirc;nt san livret d'ch&egrave;ques<br>
Car i' n'voulait pon d'ami&egrave;rteunme,<br>
Et i' dit, &#147;Combein qu'ch'est don pouor settler?&#148;<br>
Et P'p&egrave;e dit, &#147;Combein d&eacute; cou&ocirc;teunme?&#148;<br>
<br>
Mais Missis Ramsbottom 'tait g&ecirc;n&eacute;e<br>
D&eacute; penser qu&eacute; s&eacute;n Alb&egrave;rt 'tait hors,<br>
Et ou voulait les pousser en justice<br>
Car ses sentiments en 'taient bein forts.<br>
<br>
Et il' all&icirc;tent &agrave; la st&acirc;tion d'police,<br>
Et il' explyitch&icirc;tent tout au Chent'nyi,<br>
Et d'vant la Cour i' pr&eacute;sent&icirc;tent<br>
La preuve - l&eacute; chap&eacute; &agrave; lus fis.<br>
<br>
Mais l&eacute; Juge, ayant ou&iuml; touos les t&ecirc;moins,<br>
Dit qu'i'n'y'avait rein &agrave; condamner.<br>
Mais il esp&eacute;thait qu&eacute; les Ramsbottoms<br>
&Eacute;thaient acouo tchiques gar&ccedil;ons d&eacute; n&eacute;s.<br>
<br>
Mais Missis Ramsbottom excli&acirc;mit,<br>
 &#147;Mou&ocirc;n Doue! J'n'ai janmais ou&iuml; d'it&eacute;:<br>
&Ecirc;l'ver des gar&ccedil;ons coumme des bouochies<br>
Pouor des pe&ucirc;les d&eacute; lions? Bah, pas m&eacute;!&#148;<p>
&nbsp;<p>

<i>V&egrave;rsion J&egrave;rriaise par <a href="jerpoem.html">Geraint Jennings</a><br>
Mai 2003</i>

</TD>
</TR>
</TABLE>
</CENTER><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="battleofhastings.html">La Bat&acirc;le d&eacute; Hastings</a><p>
<li><a href="owlpussycat.html">La Catte et l&eacute; Cahouain</a><p>
<li><a href="jumblies.html">Les Jobel&icirc;ns</a><p>
<li><a href="scroobious.html">L&eacute; Pipl'ye Scro&ucirc;bieux</a><p>
<li><a href="buckinghampalace.html">I' montent la garde au grand Palais</a><p>


<li><a href="tyger.html">Tigre, grand Tigre</a><p>
<li><a href="tigres.html">Les tigres sont scouotres</a><p>
<li><a href="lionsleune.html">Les lions &agrave; la Leune</a><p>
<li><a href="lionliet.html">Chu lion liet au liet</a><p>
<li><a href="lions.html">Les lions vol&eacute;s</a><p>
<li><a href="brulionng.html">La Bru au Lion</a><p>
<li><a href="noue/liongj.html">Un lion pouor Nou&eacute;</a><p>


</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
