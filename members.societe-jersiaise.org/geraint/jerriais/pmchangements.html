<HTML>

<!-- Mirrored from members.societe-jersiaise.org/geraint/jerriais/pmchangements.html by HTTrack Website Copier/3.x [XR&CO'2014], Tue, 15 Jul 2025 14:00:31 GMT -->
<HEAD>
<TITLE>Toutes sortes de changements</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Toutes sortes de changements</h2></font></center><p>

<i>&agrave; Portinf&eacute;, Saint Ou.</i><br/>
<i>          Vendr&eacute;di au s&eacute;</i><br/>
<br/>
<br/>
Moussieu l'Editeu,<br/>
<br/>
Ou m'dithez que je m'pliains tr&eacute;jous du temps, mais agniet j'crais que j'ai une bouonne raison. Hier au s&eacute; j'pus rester dans l'gardin, assis dans ma grand'tchaise, jusqu'&agrave; p&acirc;ss&eacute; huit heuthes, et j'me disais que l'&ecirc;t&eacute; &eacute;tait v'nu &agrave; la fin. Mais &agrave; mat&icirc;n i' s'est m&icirc;nt &agrave; tchais d'la plyie, et l'jour a 't&eacute; hardi mouoillyi. Demain i' pou&ocirc;rrait r'faithe b&eacute;, mais nou n'peut pas s'y fier. Comme bein d'autres choses, il a empli&eacute;thi. <br/>
<br/>
Ch'n'est pas tout, Moussieu, car dans bein d'autres mani&egrave;thes i' n'y a pas l'pliaisi dans la vie tchi y'avait. Par exemplye, j'ai veu s&ucirc;s la g&acirc;zette agniet tch'il est prop&ocirc;s&eacute; d'abandonner le service par bat&eacute; &agrave; <a href="saintmalo.html">Saint Malo</a> ch't hiv&eacute;. Et pourtant, Moussieu, dans les vi&egrave;rs temps nou p&acirc;ssait d'bouons jours &agrave; Saint Malo. J'n'ose pas en p&acirc;sler &agrave; la Merrienne, car oulle est persuad&eacute;e que quand j'y allais je n'me comportais pas comme un homme mathi&eacute; et un bouon M&eacute;thodiste. Ch'est dr&ocirc;le, Moussieu, mais les femmes de J&egrave;rri n'ont pas la confiance dans l&ucirc;s hommes tch'i' d&eacute;v'thaient aver!<br/>
<br/>
Deux bouons J&egrave;rriais ont dispathu pour, nou-s-esp&egrave;the, un miyeu pays - le bouonhomme John Baudains et l'Clem Mallett. Le John avait fait un bouon Chantgni et Conn&ecirc;tablye &agrave; Saint Louothains. I' pouvait &ecirc;tre un mio t&ecirc;toigne et m&ecirc;me roupilleux par bord&eacute;e, mais i' 'tait un bouon citoyen et un honn&ecirc;te homme. Quant au Clem Mallett, i' tait hardi d'm&ecirc;me &eacute;tout, mais i' 'tait un titheux au blianc de preumi&eacute; cl&acirc;sse, et, dr&ocirc;lement assez, sa femme tithait raide bein &eacute;tout, et y'a ocquo deux membres d'la famille tchi font des &#8220;bulls&#8221; comme i' veulent. Pas comme m&eacute;, tchi mithait pour l'blianc et capuchait contre les Ecr&eacute;hos!<br/>
<br/>
Nou peut vaie &agrave; ch'teu que nos h&ocirc;teliers et d'autres tchi vivent s&ucirc;s l'commerce des touristes qu'menchent &agrave; r&eacute;aliser que J&egrave;rri n'a pas assez d'attractions pour le jour d'agniet. Ils ont fait une d&ecirc;marche pour b&acirc;ti un casino et bein d'autres choses s&ucirc;s l'haut du Fort R&eacute;gent. J'avais dit, Moussieu, y'a longtemps, tchi veindrait, chu casino, et sans doute, &eacute;tout, chonna s'sa app'l&eacute; du progr&egrave;s.<br/>
<br/>
&Agrave; ch'teu, Moussieu, i' pathait que b&eacute;t&ocirc;t quasi toutes les boutiques en Ville rest&eacute;thont freum&eacute;es le sam'di l'arl&eacute;v&eacute;e, mais s'sont ouvertes le jeudi. Je n'crais pas que les campagnards s'en vont approuver d'chonna. Ils ont tr&eacute;jous 't&eacute; en Ville le sam'di pour vaie l&ucirc;s am&icirc;ns et accater chein tchi l&ucirc;s fallait, et ch'ne s'sa pas du tout la m&ecirc;me chose le jeudi. La Merrienne et m&eacute;, j'sommes tout &agrave; fait contre, et j'esp&eacute;thons que j'pou&ocirc;rrons ocquo trouver chien tchi nos faudra le sam'di. Y'a une chose tchi m'console un mio, et ch'est que, si je n'me trompe pas, les auberges rest&eacute;thont ouvertes pour des rafraichissements &agrave; des pou&ocirc;rres balloques comme m&eacute;, tchi souffrent d'une s&eacute; pr&ecirc;sque permanente.<br/>
<br/>
&Agrave; Saint Jean, le r&acirc;t a 't&eacute; hauchi de siez sous par quartchi pour des changements et additions &agrave; la Salle Paroua&icirc;ssiale, pour le b&eacute;n&eacute;fice des femmes. Mais nou n'entend rein d'la dispute entre le Clifford Le Vesconte et l'Recteur.<br/>
<br/>
Ma Merrienne me crie pour une bouochie d'soup&eacute; et une t&acirc;sse de tais. J'esp&ecirc;the de vos r'&ecirc;crithe la s'maine tchi veint.<br/>
<br/>
<i><a href="lebrocq.html">PH'LIP</a>. </i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="saintmalo.html">Saint M&acirc;lo</a><p>
<li><a href="gdfsaintmalo.html">Les d'vis du Bouan'homme George</a><p>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="pmparame.html">La s&eacute;th&eacute;e &agrave; Param&eacute;</a><p>
<li><a href="cahouain1929.html">L&eacute; Caouain et la tonnelle</a><p>
<li><a href="cahouain1933.html">Marie Hibou est diversement d&eacute;sappoint&eacute;e</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="pmfo.html">Le monde est fo</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmchangements.html by HTTrack Website Copier/3.x [XR&CO'2014], Tue, 15 Jul 2025 14:00:31 GMT -->
</HTML>

