<HTML>
<HEAD>
<TITLE>En Sercq</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>EN SERCQ</h2></font></center><p>
<div align="center">
<b>Compte-rendu d'la Visite des St-Ouennais,</b><br/>
<br/>
<b>LE LUNDI 22 AOUT 1910.</b><br/>
<br/>
<b>PAR <a href="ejluce.html">ELIE</a>.</b><br/>
<br/>
Imprim&eacute; au Bureau de la &ldquo;Nouvelle Chronique,&rdquo;<br/>
11, Place Royale, Jersey.<br/>
<br/>
<br/>
<br/>
<b>LES ST.-OUENNAIS EN SERCQ.</b><br/>
<br/>
OV TCHI ET POUR TCHI QU'ELIE Y FUT.<br/>
</div><div align="left"><br/>
<br/>
<br/>
La Municipalit&eacute; d'Saint O&ugrave; n'est pas pr&egrave;s d'roublier sa visite de Lundi en Sercq.<br/>
<br/>
Ni m&eacute; in'ntou; car j'en 'tais, par invit&acirc;tion sp&eacute;ciale. Ch'n'est pon qu'les St.-Ouennais craient grand chose de m&eacute;; coumme fait, i' savent &agrave; peu pr&egrave;s tch'est qu'est la limite de ma valeur; et, en chein qui m'concerne, ils ont pus d'pitchi que d'envie.<br/>
<br/>
Mais, la chose est counnue d'longtemps : les gens d'St. O&ugrave; aiment &agrave; s'vaie gazett&egrave;s et d&eacute; d'pis pus d'chinquante ans lus gazette favorite a tr&eacute;jous 't&egrave; la <i>Nouvelle</i>. Ergard&egrave;z seulement coumment que l'd&eacute;funt CHANTGNI BILO, de Portinf&eacute;, la cho&ecirc;sissait pour conter ses viages et ses aventuthes. Et pus ergard&egrave;z, &egrave;tou, tout ch'que RUISSEAU, tel qu'il 'tait, a p&acirc;l&eacute; d'St.-O&ugrave; dans la <i>Nouvelle!</i><br/>
<br/>
Et MESS BISSON? o&ugrave;est, don, qu'il allit passer son Nou&eacute; tant d'ann&egrave;es? Tr&eacute;jous &agrave; St.-O&ugrave;! Et tchi bein qui disait des St.-Ouennais et sustout des Etacqthots! Et coumme i' savait bein dounner une bouanne annonce &agrave; la carri&egrave;the &agrave; granit &agrave; Mess Gallichan, sans faithe mine de rein. Et coumme i' trouvait lus g&acirc;che bouanne et lus cidre doux et lus air sain. Vos rappel'ous ses articl'yes au lend'main d'Nou&eacute;?<br/>
<br/>
Ch'est en tchi, les St.-Ouennais, qui sont des gens pratiques en m&ecirc;me temps que des gens ercounnaissants, s'imaginidrent que si s'adr&eacute;chaient &agrave; Mess Bisson en temps, il envi&ecirc;thait tchicqu'un d'la Gazette ov yeux en Sercq, pour faithe un compte-rendu d'lus v'yage.<br/>
<br/>
Ils &eacute;thaient 't&egrave; bein contents d'aver Mess Bisson li-m&ecirc;me mais - va-t'en t'faithe quatorze!<br/>
<br/>
Mess Bisson n'fut pas long, tout en les r'merciant bien poliment, &agrave; lus dithe qu'il '&eacute;tait embarrass&egrave; &agrave; ercopier les comptes &egrave;s mauvais payeurs et que d'ailleurs i'n's&eacute; sentait pas aquo d'besoin d'aver un viage; i s'rappelle accouo d'charme de san dern'yi, y'a dghies-huit ans, et i'dit que ch'n'est pon par rester en r'pos siez s&eacute; que nou souffre du ma' d'la m&eacute; ni qu'nou s'en va pus vite au chimtchi&eacute;the!<br/>
<br/>
Sus ch'l&agrave;, Mess Bisson lus dit que j'&icirc;thais bein, m&eacute;; que n'y'avait pon grosse perte si j'avais un mio l'i&egrave;r-douais car v'la qui m'gard&eacute;thait trantchille pour le temps; que si y'avait &agrave; d&icirc;ner, j'n&eacute; r'fus'rais pon d'en mangi ma part; que j'prendrais pon tant d'run sus l'bat&eacute; apr&egrave;s tout; que nou s'sait bein d'&ecirc;tre d&ecirc;faits d'm&eacute; en Jerry pour un p'tit d'temps et que si par chance tchic vieille fille Sercquaise insistait pour m&eacute; mathier &agrave; l'&eacute;gl'yse du R&eacute;v. S&eacute;chan, tout d'un coup, n'y &eacute;thait pon grosse perte - pour Jerry - mais qu'i'fallait seulement que l'Conn&ecirc;tabl'ye rapportisse men' articl'ye et que pour m&eacute;, i' pouvaient m'laissi dri&eacute;the.<br/>
<br/>
A ch&eacute;s conditions l&agrave; j'y fu!<br/>
<br/>
</div><div align="center"><b>A BORD DU COURIER.</b><br/>
<br/>
</div><div align="left">Fallait vaie toute notre dghaingue de St.-Ouennais d'valler &agrave; bord, ov chatchun sa rosette rouoge et blianche sus sa casaque. De belles rosettes, ma f&eacute;! - et d'la couleur es Messieurs d'St.-O&ugrave;, accouo.<br/>
<br/>
La m&eacute; pathaissait calme dans la cauchie mais quand je d'mandi au Capt. Syvret, l'assistant Ma&icirc;tre-d'-port, tch'est qu'il en pensait, i' touanni l's'yi&egrave;rs un mio et mins sa main sus l'bouton d'bas d'san veste coumme pour dithe que chutte r&eacute;gion l&agrave; ne 'ssait pon trop en se&ucirc;th't&egrave;.<br/>
<br/>
&ldquo;Laissis tout couorre, gar&ccedil;ons,&rdquo; s'fit Cap'taine Allix, &egrave;s siens qu'&eacute;taient &egrave;s ansi&egrave;thes : et ne v'la l'<i>Courier</i> hors.<br/>
<br/>
J'tions &agrave; fumer, &agrave; li&eacute;the et &agrave; gnioler, en partant. La musique &eacute;tait &agrave; bord. Oul' est divis&egrave;e en deux parties : y'a un homme, sans chap&eacute;, ov' un cornet, et un autre ov' un chap&eacute; et un concertina. Ma foie! i' n'faut pon jugi par les appathences, lus musique n'est pas tant mal et en v'yageant gratuitement et en faisant la collecte dans l'chap&eacute;, i' r'pathent occouo d'y haller lus vie. Opr&egrave;s tout, faut bein lus bailli un coppeur, pouorres d'jantres!<br/>
<br/>
Quand j'arrivimes &agrave; mi&eacute; qu'min d'Ni&egrave;rmont et qu'Moussieu L'Cher' 'tait &agrave; nos montrer yo&ugrave; qu'ils avaient 't&egrave; mettre une bouie l'autre jour, ch&acirc;tchun admithi Jerry et, dame, pas sans raison!<br/>
<br/>
En appr&eacute;chant d'la Corbi&eacute;the, i' sembliait que l'<i>Courier</i> dansicottait un mio. Mais les siens du Vau d'la Mathe nos asseuethidrent que la Mathe au Seigneur 'tait souvent pus rude que la m&eacute;; - mais entre yeux i' s'entre faisaient des cl'yins. Ah! les vi&egrave;rs malins! <br/>
<br/>
B&eacute;t&ocirc;t nou-z'entendit : &ldquo;Avous veu un' tel? Ou'est qu'est tan v&ecirc;sin? Bon, n'en v'l&agrave; yun qu'a dispathu!&rdquo; - Et en les cherchant, nou les d&ecirc;couvrit; yun ichin et l'autre l&agrave;, bein trantchilles mais bein tristes! - Av'ous jamais veu un campagnard qu'a laissi san d&eacute;jeuner ertouanner quand il' 'tait &agrave; mi&eacute; qu'min? I' patha&icirc;t &agrave; peu pr&egrave;s coumme un villais dans l'm&ecirc;me cas et ch'n'est rein de bein &eacute;difiant ...<br/>
<br/>
Ch'est un ma' qui prend! Ch'tait coumme les moutons &agrave; Panurge, l'un suivait l'autre!<br/>
<br/>
Et la musique jouait tout l'temps! A'vous jamais 't&eacute; au lis du vent ov un <i>basin</i> en blian'-f&eacute; enam'l&egrave; tandis qu'un cornet et un concertina 'taient &agrave; jouer dri&egrave;the vous :<br/>
<br/>
</div><div align="center"><i>&ldquo;I care not for the stars that shine?&rdquo;</i><br/>
<br/>
</div><div align="left">Y'en a des siens d'par Vinchelez qu'ont fait ch't'experience-l&agrave;. Et y'en a d'par ailleurs &egrave;tou.<br/>
<br/>
Nou' z'avait mins une gazette sur la fache d'un pouorre m&eacute;djan qu'&eacute;tait couochi &agrave; bas, pour le pr&ecirc;server des mo&ucirc;ques (comme i'disent &agrave; St.-O&ugrave;). Faillit-i' pas qu'un farceux allise le r&ecirc;villyi quand i' v'nait d's'endormi, pour lis d'mander je n's&eacute; pus tchil' absurdit&egrave;!<br/>
<br/>
A haut, dans l'un des p'tits batcheaux, y'en avait trais, tous d's'hoummes bein respectables pourtant, qu'&eacute;taient rouoll&egrave;s <i>wrong side up.</i><br/>
<br/>
M&eacute;, j'avais trais bananes. J'en mangi y'une, me&ucirc;se et douoche. J'do'nni mes deux autres &agrave; d'bouans St.-Ouennais qui n'les perdirent pas! pas tout d'abord, ch'est-&agrave;-dithe.<br/>
<br/>
J'n'cr&eacute; pon que je r'faiche chonna d'autre. J'avais 't&egrave; coumme un capeste jusque l&agrave; et j'tais &agrave; m'nichi d'&ecirc;crithe les noms &egrave;s siens qu'avaient 't&egrave; prins pour le mettre sus la Gazette quand Moussieu L'Ch&egrave;r me dit, en me r'gardant dans l's'yi&egrave;rs : &ldquo;Et t&eacute; &egrave;tou ... I'nest pas vrai!&rdquo; - Si fait, ch'tait vrai! A peine si j'pu' ou&iuml; Moussieu Bauche, qu'est hors en Sercq pour huit jours, me crier : &ldquo;Allons, pour l'honneur du Bas d'la Place.&rdquo;<br/>
<br/>
Mais, pour le moment, du mains, le &ldquo;Bas d'la Place&rdquo; ne s'trouvait pas bein digant. I' n'savait pon trop si l'Bas d'la Place 'tait en d'sus ou en d'sous ou chein-d'sus sous.<br/>
<br/>
Le Bas d'la Place s'&eacute;tait trouv&egrave; badaud; et pis il avait yeu une sorte d'hitchet; et pis ses g'noux avaient voulu plier et ses mains avaient attrapp&egrave; l'bord du bat&eacute;; il avait coumme une dr&ocirc;le de sens&acirc;tion &agrave; pus d'un bord; ses yeux s'&eacute;taient mins &agrave; fliotter et sa langue 'tait p&acirc;teleuse; enfin l'Bas d'la Place fut pour deux minutes une preuve &ecirc;vidente que des bananes trop me&ucirc;ses ne s'accordent pas ov li quand il est &agrave; trais milles au large des Pierres-de-Lecq par une m&eacute; qui pathait pus trantchille qu'ou n'est.<br/>
<br/>
Et les autres amateurs de bananes fidrent &agrave; peu pr&egrave;s la m&ecirc;me chose, du mains plusieurs de yeux.<br/>
<br/>
Et si jamais Mess H&acirc;cou', l'Enregistreux, a m&eacute;thit&egrave; les gal&eacute;thes, ch'tait Lundi. N'y a pas par devant li pour se fichi des malheutheux. Ah, si j'avions yeu l'tcheu! Mais je n'l'avions pas.<br/>
<br/>
Pourtant, le Bas d'la Place, coumme i' disaient, erfut sus pi dans deux minutes, par la montre &agrave; yun des Vingtniers.<br/>
<br/>
Et l'cornet jouait et jouait tout l'temps, sauf quand l'haleine lus mantchait.<br/>
<br/>
Quand je r'fumes ermins, l'Chantgni Frank et m&eacute;, nou s'rentre egdachi un mio; - d'la langue, car pour dithe de s'ramasser trop rudiment, y'avait des risques! Nou n'aime pas &agrave; prendre ches risques l&agrave;. Eche pon Mess Bisson?<br/>
<br/>
Y'en avait y'un du bord de Grosnez qui s'fit, quand vint un temps : &ldquo;Ah! t'y v'l&agrave; &eacute;tou, t&eacute;, man vieux. Tu'as amor de mettre tr&eacute;jous la faute sus man b&acirc;t&eacute; quand j'temm&egrave;ne &agrave; mes claviaux. Eche la faute &agrave; men bat&eacute; anni&egrave;t?&rdquo;<br/>
<br/>
Mais l'autre ne r&ecirc;ponnit pon. Il 'tait autrement otchupp&egrave;, criyiz-m&eacute;!<br/>
<br/>
Coumme je disais au D&eacute;put&eacute; - qui fut d'charme tout l'temps - : &ldquo;Ch'est-i' dr&ocirc;le coumme les gens oublient les dignit&egrave; bein vite. Ergardez-me chu principa d'paraisse l&agrave;; dans une telle attitude, &ecirc;che qui n'a pon abditchi tout s'n'amour propre de membre d'l'Assembli&eacute;e et membre de deux-treis Comit&eacute;s?&rdquo;<br/>
<br/>
&ldquo;Vaithe, et r'gardez le abditchi san d&eacute;jeuner,&rdquo; s'fit je n's&eacute; pus tchi farceux, aupi d'nous.<br/>
<br/>
Et l&agrave; d'sus, m&ecirc;me les siens qui n'&eacute;taient pon trop &agrave; lus aise ne pouvaient pas rester s&eacute;rieux.<br/>
<br/>
Le Cap'taine Allix, li, allait et v'nait sus san pont, pattes en pautes et sa castchette sus ses yi&egrave;rs. I' d'visait en angliais &agrave; ses hommes et en Jerriais &agrave; nos campagnards. Il avait fait mettre deux velles &agrave; haut et l'<i>Courier</i> filait sept noeux au biau sol&egrave;t. Ch'tait superbe - pour les siens qui sont bouans mat'lots. Mais y'en avait qui r'gardaient &agrave; les montres ...<br/>
<br/>
Enfin j'arrivimes aupi Sercq. L'autre <i>Courier</i> '&eacute;tait d&eacute;j&agrave; l&agrave;; en d'hors d'la dr&ocirc;le de p'tite cauchie. La m&eacute; r'&eacute;tait belle coumme la Mathe du Seigneur par un biau jour d'&ecirc;t&eacute;.<br/>
<br/>
Coumme j'arrivions le long d'l'autre navithe, qu'a les mots &ldquo;Royal Mail&rdquo; peints sus san c&ocirc;t&eacute;, nou viyait sus l'haut d'la cauchie deux jannes filles, lus gh'veux &agrave; banon; bein habill'yies, mais sans cauches! Ch'tait pon par pauvret&egrave;, &agrave; en jugi par lus autres habits. Avaient-i' 't&egrave; s'bangnier ou &ecirc;che l&agrave; la mode pour les visiteurs en Sercq?<br/>
<br/>
Je n'm&eacute; rappelle pus si ch'tait l'Conn&ecirc;tabl'ye qui dis &agrave; deux ou treis de nos gar&ccedil;ons de &ldquo;n'r'garder pon tant la belle d&ecirc;chauchie sus la seule des cauchies; car &agrave; chu moment l&agrave;, le Cap'taine se fit : &ldquo;Nos y v'la&rdquo; et fallit d&ecirc;bertchi ...<br/>
<br/>
</div><div align="center"><b>EN SERCQ.</b><br/>
<br/>
NOTRE ARRIV&Egrave;E ET NOS PRUMI&Egrave;THES IMPRESSIONS.<br/>
</div><div align="left"><br/>
Quand not' Courier arr&ecirc;ti le long d'l'autre Courier, &agrave; une petite distance de la t&ecirc;te de l'unique cauchie, il arrivi alentou' du &quot;steamer&quot; une racachie de p'tits batcheaux sercquais. Ch&acirc;tchun 'tait mont&eacute; par un homme en dark-blues braies, corset d'oeuvre et castchette &agrave; saluette.<br/>
<br/>
Lus mains sont brunes et i' vos man'yient les avithons aussi ais&icirc;ment coumme je ramas'sa&icirc;mes une frouque &agrave; fain.<br/>
<br/>
Pour plusieurs de nous, ch'tait la prumi&eacute; fais que j'ou&iuml;a&icirc;mes du sercquais. Mais coumme i' ne d'visaient pas fort, nou-s-&eacute;thait peu craithe que ch'tait du jerriais que nou z'entendait, sinon pour lus dr&ocirc;le de mani&eacute;the d'app'yer longuement sus la derni&eacute;the partie d'lus mots et d'lus phrases: par exempl'ye: &quot;J'peux en prendre acco tr&acirc;&acirc;&acirc;is,&quot; s'faisant y'un qu'avait san bat&eacute; b&eacute;t&ocirc;t plien, tandis qu'nou d'sendait d'dans.<br/>
<br/>
J'avais esp&eacute;th&eacute; qu'en d'vallant du courier, dans ches p'tits batcheaux, j'&eacute;thions yeu le pliaisi d'vaie tchic incident qu'&eacute;thait valu la peine de noter bas dan man p'tit livre, mais rien!<br/>
<br/>
Ch'&eacute;thait 't&eacute; si dr&ocirc;le de vaie, disons un membre du Comit&eacute; d'Taxation, saut&eacute; a maintchi en d'dans et &agrave; maintchi en d'hors du bat&eacute;; se tremper jusqu'&agrave; la cheintuthe et &ecirc;tre obl'yigi d'emprunter des braies d'dun'grie &agrave; un mat'lo pour pouver v'nin &agrave; terre ov un mio d'confort. Mais pas l'mains du monde. J'avais man livre tout d&ecirc;hall&eacute; et fallit le r'serrer! Si ch'tait pas fichant!!<br/>
<br/>
Et n&eacute; v'la les batcheaux touos pleins d'Jerriais et d'touristes angliais qui filent l'un souentre l'autre en d'dans d'la cauchie.<br/>
<br/>
Oul' est tchuthieuse, lus cauchie; et d'pis que j'sis en allant, autant vaut donner une petite description de chein qu'nou vit - pour le b&eacute;n&eacute;fice des siens qu'&eacute;taient rest&egrave;s en Jerry.<br/>
<br/>
En appr&eacute;chant du havre (qu'ils appellent le Creux) nou v&eacute; de p'tits &icirc;lots &agrave; dro&egrave;te et &agrave; gauche, ov des p'tites tacques d'herbe et des grand' mauves dessus.<br/>
<br/>
Pas d'maisons en veue: des hautes falaises couvertes d'grapue, ov la bruy&egrave;the en fieur qui les couleuthe d'un bieau pourpre.<br/>
<br/>
Le h&acirc;vre n'est pas grand comme Bouanne Niet; bein s'en faut, et le d'vant en est tout mastchi par la haute cauchie, sauf l'entr&eacute;e, qu'est sus la gauche. En effet, lus cauchie fait un grand coute et s'en va coumme pour rencontrer la falaise de l'autre bord, mais s'arr&ecirc;te justement d'vant qu'd'y v'n'in, et laisse du run pour un p'tit &quot;steamer&quot; &agrave; passer quand la m&eacute; s'adounne. Ch'tait &agrave; cause de l'&ecirc;tat d'la math&eacute;e que j'd&ecirc;b&egrave;rtch&icirc;mes en p'tits batcheaux. En passant l'long d'la cauchie, d'vant d&ecirc;touanner en d'dans, j'fumes si pr&egrave;s des hardelles qu'&eacute;taient assises sus l'haut que si lus soulier avait &ecirc;capp&eacute; d'lus pi'd il &eacute;thait peu nos tchaie sus la t&ecirc;te! Mais n'y'&eacute;thait pon yeu grand ma car les Jerriais ont la t&ecirc;te duthe et pis ches hardelles l&agrave; ont d'si p'tits pi'ds! Ch'&eacute;thait 't&eacute; un pliaisi pust&ocirc;t qu'un accident... Ch'est un Expert qui nos l'dis.<br/>
<br/>
Une fais dans la cauchie nou z'est coumme dans un p'tit lac et ma f&eacute;, y'a de tchi qui vaut la peine de r'garder aillieurs qu'en Jerry. Y'a un p'tit mio d'gr&egrave;ve au haut d'la baie, grand coumme un mouochet d'pouchette. Tout campagnards que j'&eacute;tions, nou n'pouvait s'emp&ecirc;chi d'admither la sc&egrave;ne. Les falaises, flieuthies en pourpre parmi le vert des herbes, d'vennent de pus en pus grises en d'vallant; tout au bas, nou v&eacute; l'gravi rouoge&acirc;tre de tchi qui sont en partie faites. Deux-treis tunnels ont 't&eacute; cop&eacute;s souos la falaise pour aller d'un bord et d'l'autre.<br/>
<br/>
Tandis que j'd&ecirc;bertchions, 'Douar Le Feuvre, des Landes, t'nait les batcheaux le long d'la mont&eacute;e; i' finit m&ecirc;me par s'y tremper, bottes, cauches et braies jusqu'au d'sus d'la g'ville du pi'd. Mais i' n'est pas l'gar&ccedil;on pour s'en faithe de mauvais sang.<br/>
<br/>
Et nos v'la ramontant la cauchie, tandis que deux ou trais tra&icirc;nards 'taient &agrave; ch&acirc;tchi d'main ov des Sercquais d'lus counnaissance.<br/>
<br/>
Sus la cauchie, y'avait quatre ou chin' cabs - toutes &agrave; un gh'va - et des touristes angliais, sustout des d'mo&ecirc;selles. Ah! i' n'se g&ecirc;nent pon en Sercq, les dames touristes, pas pus qu'en Jerry. J'avons d'nos Jerriaises qui n'ithaient pas &agrave; la boutique sans d'vant&eacute; mais j'en v&icirc;mes-t-i de diff&eacute;thentes sortes l&agrave; bas. Des slippeurs &agrave; s'melle de corde ou &quot;d'guttapercha,&quot; pas d'cauches, les dgh&eacute;thets nus jusqu'au poumm&eacute; d'la gambe et touos brunis par le sol&eacute;, comme les bras d'un d&ecirc;foueux. De p'tits courts cottillons d'fro, qui n'vont pas fort pus bas qu'l&eacute; g'nou dans bein des cas; un blianc corset d'oeuvre, qui lus colle au corps qu&acirc;si coumme un costume de bain. Y'en a qu'ont de petits bounnets ouvr&eacute;s; d'autres ont des chapiaux d'paille; hardi, coumme la sienne de d'sus la haut d'la cauchie, laissent lus gh'veux voler au vent. Touos les St.-Ouennais, n'ayant pon lus femmes avec yeux, n'mantchaient pon d'trouver ches modes l&agrave; charmantes... J'en vi m&ecirc;me qui se r'touannaient pus que d'raison &agrave; r'garder dri&eacute;the yeux. Seulement, le sol&egrave;t finit par lus bruni la fache, les bras et les gambes &agrave; ches filles et nous les prendrait pour des Espagnoles!<br/>
<br/>
La cauchie nos m&egrave;ne dr&eacute; dans une tounnelle de plusieurs perques d'long, cop&egrave;e dans l'rotchi et large coumme une grand' route. La d'sous, le long d'la banque &agrave; l'abri d'la pl'yie et du sol&egrave;t, y'a des tas de cliavieaux et des batcheaux.<br/>
<br/>
Coumme ou viyiz, pas de douanes, pas d'imp&ocirc;ts, pas d'policemen. Nou peu entrer ov des pautes pliennes de p'tun; nou peu avec d'l'ieau d'vie ou d'l'ieau d'Cologne - s'lon qu'nou z'est houmme ou femme - et n'y corps d'&acirc;me pour vos emb&ecirc;ter. Heutheux pays!<br/>
<br/>
En sortant du sou&ocirc;terrain, j'nos trouv&icirc;mes ai pi'd du mont, qui m&egrave;ne &agrave; la ville. A notr' dro&eacute;te entre deux falaises y'avit une nobl'ye p'tite baie; dri&eacute;the nous le sombre creux dans la banque, endr&eacute; nous l'mont, ov les falaises intchultes et couvertes de p'tites fe&ucirc;gi&eacute;thes, de bruy&eacute;thes en flieur, de verjus au d'jabbl'ye, de ronches y'o&ugrave; qu'les mou&eacute;thes sont d&ecirc;j&agrave; nou&egrave;es, etc.<br/>
<br/>
Ichin i' faut que j'vos raconte un mio l'histo&eacute;the de Sercq; les habitudes des Sercquais; lus industries, les coummerce, lus police, lus milice et tchic-z'unes de lus cou&ocirc;tumes, etc, s'lon que j'l'apprins du vi&egrave;r p&ecirc;tcheux sercquais qui ramonti l'mont quand-&egrave;t m&eacute; et qui voulait &agrave; toute forche me faithe le r'tenin, li et san bat&eacute;, pour entreprendre un p'tit viage alentou d'l'&icirc;le pour une douzaine de ch'lins, en pus d'b&eacute;the et mangi, san p&acirc;ler du p'tun.<br/>
<br/>
Quand i' qu'menchi, j'l'&ecirc;couti ov tchuthiosit&eacute;; pus tard j'tais pus qu'surpris; b&eacute;t&ocirc;t j'n'en criyais pus mes ouothelles!<br/>
<br/>
Tout ch'qui m'disait pouvait-i' &ecirc;tre vrai?<br/>
<br/>
Un houmme aussi simpl'ye pouvait-i' dithe autre chose que la v&eacute;thit&egrave;? Probli&egrave;me difficule qui m'fallit de temps &agrave; d&ecirc;chiffrer.<br/>
<br/>
</div><div align="center"><b>L'HISTO&Eacute;THE DU SERCQUAIS.</b><br/>
<br/>
</div><div align="left">&ldquo;Ch'est la prumi&eacute; fais qu'ou z'&ecirc;tes en Sercq?&rdquo; s'fit-i', en viyant qu'je r'gardais alentou' d'm&eacute;, de touos les c&ocirc;t&eacute;s, coumme un &ecirc;fant quand il entre dans une &ecirc;cole pour sa prumi&eacute; fais.<br/>
<br/>
J'lis dis qu'vaithe et que touos mes camarades, sauf Moussieu L'Cher' et y'un ou deux autres, &eacute;taient coumme m&eacute;. J'pensi qu'i' pouorrait m dounner des renseignements au sujet d'lus &icirc;le et je m'mins &agrave; lis d'mander tchic tchestchons.<br/>
<br/>
N&eacute; f'chin un r&eacute;sum&eacute; d'chein qu'i' m'raconti;<br/>
<br/>
Sercq est un pays compos&egrave; de deux &icirc;les ertenues ensembl'yes par une longue et &ecirc;traite langue de rotchi qu'ils appellent la Coup&egrave;e - ou Coupa&iuml;e, coumme i' l'prononcent. - Nou l'appelle de m&ecirc;me, i m'dis, quoiqu'ou ne s'sait pas cop&egrave;e du tout et il ajou&ocirc;ti qu'ils esp&eacute;thaient qu'oul y s'sait un bouan jour car les Sercquais savent que l'transport par m&eacute; est bein miyeu marchi que l'transport sus terre et i' consid&egrave;thent qui sauv'thaient bieaucoup en allant d'une &icirc;le &agrave; l'autre au moyen d'la navigation, pust&ocirc;t que d's'en t'nin es tch&eacute;thiots et es qu'mins d'f&eacute;.<br/>
<br/>
J'lis dis qu'je n'savais pas qu'ils avaient de qu'mins d'f&eacute; en Sercq.<br/>
<br/>
I' s'mins &agrave; rithe &agrave; plienne gorge et pis me d'mandi extchuse d'&ecirc;tre &agrave; s'condithe de m&ecirc;me &agrave; l'&ecirc;gard d'un &ecirc;trangi. I' n'avait pas voulu m'insulter, qu'i' dis, mais vra&icirc;ment l'inouothence des gens qui d&ecirc;b&egrave;rquent parmi yeux 'tait assez pour faithe rithe un ca! I' n'pouvait pas comprendre coumment que nous, qu'avions quatre ou chinq gazettes en Jerry, je n'fussions pas pus au couothant de lus affaithes tandis qu'yeux, qui n'ont qu'une seule gazette, publi&egrave;e d'un bord en angliais - le &ldquo;Sark Daily Mail&rdquo; - et d'l'autre bord en Fran&ccedil;ais - le &ldquo;Journal des D&eacute;bats Sercquais,&rdquo; sont bein inform&egrave;s touos les jours, de toutes les choses importantes du monde et des Iles de la Manche. - Ou pensez si m&eacute;, qu'&eacute;tait l&agrave; pour le compte de la &ldquo;Nouvelle,&rdquo; j'en faisais, une triste fidghuthe!!<br/>
<br/>
Par chu temps-l&agrave;, plusieurs St.-Ouennais s'&eacute;taient joints &agrave; nous et &ecirc;coutaient man p&ecirc;tcheux nos apprendre l'histo&eacute;the et les couotumes du pays.<br/>
<br/>
&ldquo;Va&iuml;re,&rdquo; s'fit i, coumme i' viyait les Officiers, et l's'Inspecteurs affliotchi alentou d'li, &ldquo;vos a&icirc;tes bin mal ra&icirc;nsignis.&rdquo; Et i' s'mins &agrave; nos d'mander si nos gazettes avaient bieaucoup p&acirc;l&eacute; d'lus gr&egrave;ve - quand les empliy&egrave;s &agrave; lus <i>gas-works </i>se mindrent en gr&egrave;ve parce les ma&icirc;tres ne voulaient par les laissi aller une arl&eacute;v&egrave;e vais la course Marathon de 26&frac12; milles de J&eacute;thou jusqu'l&agrave; Breckou?<br/>
<br/>
Pierre Carr&eacute; lis dit que nou n'en avait seu rein - ou presque rein - en Jerry.<br/>
<br/>
Notr' houmme dit que ch'la n'le surprenait pas; ils en avaient yeu d'bein d'autres sortes qui n'avait 't&egrave; counnu ni en Jerry, ni en D'Ghernesy.<br/>
<br/>
Tch'est qu'en fut d'vot' gr&egrave;ve? s'fit un Offici du bord de Grantez.<br/>
<br/>
Notre houmme nos explitchi que la prumi&eacute; ni&egrave;t, ch'avait 't&egrave; une vraie emb&ecirc;te! Les rues d'la ville 'taient sans lumi&eacute;the; i' fallit frumer la biblioth&egrave;que; le th&eacute;&acirc;tre fut &ecirc;cliaithi avec des buts d'chandelle; toutes les principales boutiques n'avaient que des lampes &agrave; paraffine; les clubs fudrent obl'yigis de s'arrangi sans s'servi d'lus billard; enfin tout &eacute;tait d&eacute;sorganis&egrave; dans la ville.<br/>
<br/>
I' nos dit ensuite que la gr&egrave;ve n'avait duth&egrave; qu'un jour parce que d&egrave;s qu'les empliy&egrave;s de la Compagnie du Gaz avaient yeu l'vent que l'Associ&acirc;tion des Coummer&ccedil;ants 'taient &agrave; t&eacute;l&eacute;graphier &agrave; tigue de corps pour des &ecirc;lectriciens de Herm, &agrave; seule fin d'r'aver toute la ville et touos les &ecirc;difices publics &ecirc;cliaithis le lend'main au s&eacute;, i' d&eacute;cididrent de r'prendre tout d'un coup les travas et d'laissi saut&eacute; la course de J&eacute;thou &agrave; Breckou.<br/>
<br/>
L&agrave;, s'fit tout d'un coup not' Sercquais, en montrant un tchan qui traversait la route, viyous-bein ch't'a'nima' l&agrave;? Ch'est l'sien au Gouverneux, le pus bieau tchan d'l'&icirc;le, qu'a gangni touos les prix &agrave; nos expositions ches dra&icirc;nnes ann&eacute;es.<br/>
<br/>
J'lis dis que je n'savions pon d'vant qu'ils avaient un Gouverneux en Sercq, sus tchi qu'i' s'mins &agrave; rithe coumme de pus belle et nos d'mandi tch'est don qui qu'mand'dait lus milice et tch'est qui r&ecirc;pondrait pour les Autorit&egrave;s Militaithes &agrave; lus d&icirc;ni&egrave;rs d'Agritchultuthe, sinon l'Gouverneux? L&agrave; d'sus, i' s'mins &agrave; nos p&acirc;ler d'lus Milice et des diff&eacute;thentes batailles &agrave; tchi qu'oul avait prins part. D'apr&egrave;s li, ou n'avait pas seul'ment d'fendu Sercq contre les Fran&ccedil;ais et les Auregniais r&eacute;unis mais oul avait 't&egrave; engagie dans toutes sortes de dgh&egrave;rres, en Egypte, en Australie et m&ecirc;me &agrave; Trafalgar. Coumme 'Douar' Le Feuvre pathaissait en douter, notre historien nos expl'yitchi que la milice de Sercq passait tr&eacute;jous coumme un R&eacute;giment d'ligne, et 'tait counnue par un num&eacute;tho et que ch'tait chein qui fait que, quand nou li&ecirc;sait ses prouesses, nou n'savait pas que chu r&eacute;giment l&agrave; 'tait compos&egrave; de Sercquais. Notre houmme li-m&ecirc;me avait 't&egrave;, nos dit-i', Sergent-Major souos l'ancienne Lo&eacute;, d'vant qu'les le&ccedil;ons des Boers les eussent faits r&eacute;organiser lus Milice.<br/>
<br/>
Opr&egrave;s chonna, j'ou&iuml;mes tout entouor lus grand marchi&egrave;rs : - &agrave; fromage; &agrave; vins, &agrave; paisson; &agrave; grains et &agrave; bouochell'lie.<br/>
<br/>
J'&eacute;tions &ecirc;mervill'yis que nou pusse trouver tant d'industries dans un si p'tit pays.<br/>
<br/>
Je d'mandi &agrave; notre amin s'il avait le &ldquo;Sark Daily Mail et Journal des D&eacute;bats Sercquais&rdquo; d'chu matin l&agrave;. I' nos dit qu'ou&iuml;, mais en l'cherchant dans sa paute, i' s'rappeli d's'en &ecirc;tre servi pour env'lopper des galettes de Sercq, qu'il avait envi&egrave; &agrave; P'tit Sercq par le prumi&eacute; train; il ajouoti qui d'vait y'en rester tout plien, &agrave; lus grande imprimethie dans Regent Street, la principale route de lus ville.<br/>
<br/>
A forche d'mont&eacute; dans l'mont plien d'pit&eacute;, souos les bouais &eacute;pais et fieillus, j'&eacute;tions arriv&egrave;s aupi d'l'H&ocirc;tel &ldquo;BEL AIR.&rdquo;<br/>
<br/>
Not' p&ecirc;tcheux erqu&eacute;manchi &agrave; nos offri san bat&eacute; pour l'arlev&egrave;e et i' promins de nos dounner, par dessus l'marchi d'autres informations au sujet d'Sercq et des Sercquais, mais je n'voulions pon aller d'autre sus la m&eacute;. J'en avions yeu assez pour un p'tit. Plusieurs en avaient m&ecirc;me yeu trop, bieaucoup trop. Je l'd&icirc;mes &agrave; notre houmme, et pour ne patha&icirc;tre pon trop cracheux, nou lis dounni deux bouteilles de bi&eacute;the d'la valise &agrave; un Vingtn'yi (qui ne l'sut seul'ment pas) et deux ou treis cigares de deux pour chin' sous, et i' s'en ralli avaut l'mont, en faisant un cl'yin &agrave; Cap'taine Allix.<br/>
<br/>
Une fais que l'p&ecirc;tcheux fut hors de veue, le Captaine se mins &agrave; rithe comme un fo. Quand nou lis d'mandi tch'est qu'il avait, i' nos dit qu'i' n'&eacute;thait j'amais pens&egrave; que des St.-Ouennais, des gens habitu&egrave;s &agrave; d's'&ecirc;lections et accoustum&egrave;s &agrave; bardghinn'yi ov des m&acirc;tchignons, &eacute;thaient mordu aussi simpl'y&eacute;ment!<br/>
<br/>
Tout d'abord, je n'savions pas ch'qui voulait dithe et i' riait trop pour nos l'expl'yitchi pus au long, mais, b&eacute;tot i' finit par nos inform&eacute; que n'y'avait pas pus, en Sercq, de Regent Street qu&eacute; d'Pole Sud; que lus Gouverneux et lus Gas-Works 'taient imaginaithes; que lus marchi &agrave; paisson 'tait en plienne gr&egrave;ve l'long des batcheaux; le sien &agrave; grains en plien clios, ou dans l'h&ocirc;gard; le sien &agrave; fromage dans lus lait'ties et lus tchuisines; et qu'lus vin 'tait du cidre, en grand' partie import&egrave; d'Ghernesy!<br/>
<br/>
Les Sercquais, continui l'Cap'taine, sont des gens bein trantchilles et i' n'se battidrent pas pus &agrave; Trafalgar qu'avec les Maoris d'la Nouvelle Z&eacute;lande. I' n'ont jamais yeu d'autre gr&egrave;ve que les siennes de lus baies, et quant &agrave; lus gazettes, i' n'en ont qu'faithe : lus bouannes femmes sont coumme les n&ocirc;tres, i' peuvent en servi toutes fais et quantes.<br/>
<br/>
Quant &agrave; lus projet de coper la Cop&egrave;e ... mais je n'voulions pas en entendre pus ... Aver 't&eacute; rouoll&egrave;s d'm&ecirc;me par le prumi&eacute; p&ecirc;tcheux que j'trouvions!<br/>
<br/>
Chein que j'd&icirc;mes, la Nouvelle Chronique n'ose-zait pas l'imprimer, pas m&ecirc;me dans un articl'ye en Jerriais!<br/>
<br/>
</div><div align="center"><b>APR&Egrave;S L'IMAGINATION, LA R&Eacute;ALIT&Eacute;!</b><br/>
<br/>
</div><div align="left">J'd&icirc;n&icirc;mes en plien-air. Y'avait tant d'monde &agrave; l'H&ocirc;tel &ldquo;Bel Air&rdquo; qu'il 'tait impossibl'ye d'les nouorri tous par d&eacute;dans. Nou nos mins deux tabl'yes eu d'vant d'l'H&ocirc;tel, endr&eacute; l'<i>green.</i> J'n'avons pas, en Jerry, une seule H&ocirc;tel ov un si bel empll&egrave;chement. J'n'en' r'venions pas, aussi vrai coumme je vos l'dit.<br/>
<br/>
Y'en eut une racachie qui d&icirc;n&icirc;drent ov' lus chap&eacute; sus lus t&ecirc;te! Ch'tait les siens qu'&eacute;taient en plien sol&egrave;t, et j'vos asseuthe qu'il y faisait caud.<br/>
<br/>
Le Conn&eacute;tabl'ye 'tait au haut d'la tabl'ye et pr&eacute;sidait, coumme nou dit en p&acirc;lant des grands d&icirc;n&icirc;&egrave;rs. Ou p&acirc;lez d'mangi du homard! Des homards longs coumme le bras! Ch'tait rein qu'&agrave; forche d'&ecirc;prouver que ch&acirc;tchun put mangi le sien. Mais y'en eut pus d'yun qui le r'gretti d'vant que d'r'&ecirc;tre en Jerry ... J'ai ou&iuml; p&acirc;ler de gens qu'avaient yeu la ponceraisse opr&egrave;s aver mangi du homard d'vant s'couochi, mais ch'n'est pon l&agrave; l'seul ma' qu'il savent tchic chose ... Mais, n'faut pas anticiper - quand i' s'agit d'aussi tristes sujets ...<br/>
<br/>
Opr&egrave;s l'homard, nou z'en eut de diff&eacute;thentes sortes, tout du miyeu, coumme i' conveint &agrave; des Jerriais, et sustout &agrave; des St.-Ouennais, en f&ecirc;te.<br/>
<br/>
A la fin du d&icirc;ner, le Counn&eacute;table se l'vit. J'pensions d'aver un discours et j'avais d&eacute;j&agrave; d&ecirc;hall&eacute; man p'tit livre quand je l'ou&iuml; dithe : &ldquo;Allons, Messieux, ou z'&eacute;thez un caf&eacute;!&rdquo;<br/>
<br/>
&ldquo;J'vos en cr&eacute;,&rdquo; que j'pensi et j'en e&ucirc;mes tous yun. Ch'la vaut aussi bein qu'un discours &ecirc;che pon? Je r'm&egrave;rtchi, quand l'gar&ccedil;on remporti les cannes &agrave; lait, qu'ils 'taient qu&acirc;si pliennes. Ch'est dr&ocirc;le, quand nou z'est en viage, coumment qu'nou bait san caf&eacute; sans lait!<br/>
<br/>
J'oubliais de dithe que l'd&icirc;ner avait duth&egrave; jusqu'&agrave; deux heuthes. Ch'tait longtemps, mais i' n'nos avait pas enn'y&egrave;. Y'avait tant d'belles demou&ecirc;selles qu'allaient et v'naient sus l'<i>green</i> &agrave; deux pas d'nous. S'ou l's'aviez veues t'nin lus parapluie un mio sus camp et nos r'garder d'c&ocirc;t&eacute;.<br/>
<br/>
Fallit-i' pas m&ecirc;me haller - et raidde - sus la c&acirc;saque &agrave; un Appr&eacute;cieux qui voulait &agrave; toute forche proposer les sant&egrave; ov <i>&ldquo;three times three&rdquo;</i> et <i>&ldquo;For they are jolly good fellows!&rdquo;</i><br/>
<br/>
Opr&egrave;s ch'l&agrave;, j'f&ucirc;mes &agrave; la ville. Tchi d&eacute;ception! Une grand' route; des foss&eacute;s; des clios, une boutique dans une Avenue - ch'est la sienne &agrave; Mess De Carteret et j'f&ucirc;mes y'acater des cartes postales de lus prison, grande coume le corps de garde sus not' Vi&egrave;r Marchi -; deux ou trais autres maisons &agrave; une certaine distance l'une de l'autre, un bureau d'poste, y'o&ugrave; qu'une janne fille vend des <i>stamps</i>; et pis la campagne der'ch&eacute;! V'la la ville que not p&ecirc;tcheux nos avait tant vant&eacute;! Ah l'pe&ucirc;le!!<br/>
<br/>
En v&eacute;tuthe, j'pass&icirc;mes l'travers de la &ldquo;ville&rdquo; par &ldquo;Grove Place&rdquo; qui n'a qu'un &ecirc;tage, et nos v'la &agrave; ergarder les fermiers sercquais ov lus fils, lus femmes et lus filles &agrave; faithe l'avou, dans touos les clios.<br/>
<br/>
J'v&icirc;mes le moulin &agrave; vent, j'v&icirc;mes le Pavillon. D'un bu, j'v&icirc;mes &egrave;tou la maison &agrave; Moussieu' Turner, not' Protchuleux; ch'tait not' <i>cabby</i> Will Hamon, du Fort, qui nos l'dit en fumant des cigares que j'l'yavions dounn&egrave;. J'fumes &agrave; la fameuse Coup&eacute;e y'o&ugrave; qu'nou z'est coumme sus un pont entre deux pr&eacute;cipices. Je n'crait qu&acirc;si pas que nou s'serve hardi de chu qu'min l&agrave;, le s&eacute;, quand nous r'veint des &eacute;lections ...<br/>
<br/>
Avec une telle chaleur, fallit bein d'valler jusqu'&agrave; Dixcart, y'o&ugrave; qu'la route est ombr&eacute; et qu'l'H&ocirc;tel est si qu'mode quand nou z'est alt&eacute;th&egrave;s.<br/>
<br/>
En r'venant, nou vit l'Seigneur, Moussieu Collings, qu'&eacute;tait &agrave; faithe l'avou ov une machine &agrave; scier. I' vos laisse visiter sa belle Seigneurie le Lundi.<br/>
<br/>
J'n&eacute; d'vall&icirc;mes pon &agrave; l'Egl'yise ni &agrave; la Chapelle. J'n'e&ucirc;mes que l'temps d'pitchi une carte ou deux &agrave; la poste et de r'devaller l'mont bouan rond.<br/>
<br/>
Quand not' caross&egrave;e arrive sur la cauchie, le <i>Courier</i> nos attendait et faill'yit m&ecirc;me nos laissi dri&eacute;the! S'ou z'aviez veu Pierre Carr&eacute; d'scendre la mont&egrave;e quatre &agrave; quatre, au risqu&eacute; d'chavither l'bat&eacute; quand i' sauti d'dans.<br/>
<br/>
Le viage de r'tou fut &agrave; peu pr&egrave;s coumme le sien du matin, sauf les bananes. Le homard en servit d'charme - quant &agrave; l'effet....<br/>
<br/>
Nous z'en vit qu'allaient &agrave; quatre pattes, coumme une crabe, pour traverser l'pont. La m&eacute; 'tait rude mais nou s'amusi quand m&ecirc;me : D'mandez au sien qui perdit sa longue vueue (pour un p'tit d'temps), au sien qui fut' amath&egrave; &agrave; la <i>rail,</i> au sien qui s'proumni tout l'temps ov : CHAMEAU VA&rdquo; &eacute;crit sus une carte &ecirc;pil&egrave;e au dos d'sa c&acirc;saque.<br/>
<br/>
Une fais en Jerri, nou fut siez Couillard. Nou z'y d&icirc;ni et l'Counn&eacute;table erpathi d'faithe les siens qui n'avaient pon 't&egrave; malades payi un caf&eacute; et des cigares. Ch'tait bein au mains!<br/>
<br/>

<div align="center"><b>FINIS</b><br/></div>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="ser.html">Ma preunmi&eacute;the visite en S&egrave;r</a><p>
<li><a href="pmchampionne.html">Ph'lip avait chouaisi la championne</a><p>
<li><a href="sarkfolkfestival2012.html">Au Festival S&egrave;rtchais d&eacute; Folk 2012</a><p>
<li><a href="ventreser.html">L&eacute; ventre au sol&eacute; sus l'c&ocirc;ti</a><p>
<li><a href="cafeser.html">Dans un gard&icirc;n d'caf&eacute; ensolilyi</a><p>
<li><a href="bouosseser.html">Un bouoss&eacute; d'tabouothinn'nie</a><p>
<li><a href="castlegunner.html">Castle Gunner</a><p>
<li><a href="10toehobo.html">En &ecirc;coutant l'chanteux Ten Toe Hobo au Festival S&egrave;rtchais d&eacute; Folk 2017</a><p>
<li><a href="ser2017.html">En S&egrave;r</a><p>
<li><a href="becdunez.html">Bec du Nez</a><p>
<li><a href="sercqbliaze.html">Sercq dans la bliaze</a><p>
<li><a href="chna.html">Ch'est l&eacute; Ch'na qu&eacute; chenna!</a><p>
<li><a href="fishing.html">A Disastrous Fishing Expedition</a><p>
<li><a href="hinpro.html">Eune Hinprovisation</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="minquiers.html">Es Minquiers</a><p>
<li><a href="statuemaze.html">Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

