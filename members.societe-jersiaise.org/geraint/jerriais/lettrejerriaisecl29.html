<HTML>

<!-- Mirrored from members.societe-jersiaise.org/geraint/jerriais/lettrejerriaisecl29.html by HTTrack Website Copier/3.x [XR&CO'2014], Tue, 15 Jul 2025 13:58:28 GMT -->
<HEAD>
<TITLE>La Lettre Jerriaise Samedi 10 d'Avri 2004</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Lettre Jerriaise Samedi 10 d'Avri 2004</h2></font></center><p>


Aniet l'Samedi d'P&acirc;ques, le 10 d'Avri 2004, et ch'est acquo un plaisi pour m&eacute;, Clifford Laisney d'vos donner tchiques pens&eacute;es en vos presentons la Lettre Jerriaise.<br/>
<br/>
[Hier etant Vendredi Saint me r'souvins trejous comment que quand j'tais mousse j'tait la couteumne dans la compagne de mangi des fliottes pour le diner. Quouaiqu' j'avaits 'tait el've sus la ferme et que mes pathents ergardez la mangie d'fliottes commes iune des d'lices de l'annee, pour de me j'en pouvez pas les souffri. J'taits bein pus a m'n'aise auve un filet d'saumon ou d'mouothue. Dans les temps d'paques, sustout parmi les gens d'maturite, ch'est acquo la couteumne de tchuithe des merveilles, les efants attendent auve impatience l'arrivee d's'eux d'chocolat, et ch'est la saison etout d'echangi d'cartes en sontes exprinnons la jouaie et bouons souhaits d'la Resserection du Christ.]<br/>
<br/>
Suivant le temps t&eacute;n&egrave;breux des jours d'hiver quand toute nat&ucirc;the a 'tait en r'pos, ch'est trejous pliaisant de r'vaie la r'naissance de toutes pliantes s'ecliattant en r'jouaissement du r'nouv&eacute;. Soudainsment, les foss&eacute;s erverdissent, les p'tites bouonnefemmes, les belles toutes nus, les gzettes, lus revillyes en epanissant a la jouaie du r'nouv&eacute;. Les arbustes erveinnes en bouton, les parterres d'herbes erverdissent, et l's'herbes fraiches fauchies offre un parfun si pliaisant. Les patates ayant dormi suous terre pusieurs semaines fonts lus appathence et dans rein d'temps lus cas&acirc;que de plastique s'&eacute;carte d&eacute;ch'lons les d'lices de la nouvelle saison. Les bourdons et l's'oiseaux s'appathe, s'announcant en chant dans les p'tites heuthes du matin. M&ecirc;me j'avanchons l's'houologes d'une heuthe, donnant une cliart&eacute; d'jour dans les belles seth&eacute;es. Toutes ch&eacute;s choses announce la nouvieaut&eacute;, la nouvelle vie.<br/>
<br/>
Dinmanche pass&eacute;, j't'aimes a celebrer le Dinmanche des Rameaux. Ch'&eacute;st la celebration de l'occasion quand Jesu fit s'n'arriv&eacute;e a Jerusalem. J'l'iasons dans la Biblye comme tchi que les gens pliaichais des branques et feuillage dams les rue d'la ville expressons lus jouaie en faisant la beinv'nue a lus Rouai. Acquo achteu dans tchiques'unes de nos eglyises je celebrons ch'occasion, m&ecirc;me auve l'aidde d'un ane, en nos r'souv'nons d'la manniethe que Jesu entrit Jerusalem faisant va&ucirc;chage sus l'dos d'un ane.<br/>
<br/>
D&ucirc;thant les jours suivant jusqu'au Jeudi Saint, je liaisons comment que les Principaux et Scribes du Pays s'assemblittes en orde de determiner la manniethe d'addrechi la mort de J&eacute;su.<br/>
<br/>
Ch'tait au souper d'chu Jeudi Saint que J&eacute;su r&eacute;alisi que iun de ses disciplyes, Judas, allait le trahiri. Le lendemain, Vendredi Saint, J&eacute;su fut present&eacute; d'vant Pilate, et aupr&eacute;s avait 'tait atchus&eacute; faussement de pusieurs chose, i fut condamner a mort. Pour les disciplyes devou&eacute;es a J&eacute;su, la s'm'naine de Paqiues comme j'la connaissons est un temps d'lamentation et d'd&eacute;chu. Un temps quand toute espethence autha 'tait a l'abandon, et une grande victouaithe pour ses ennemins. Mais pour le Chr&eacute;tien, la R&eacute;ssurection de J&eacute;su a changi la c'min d'la vie.<br/>
<br/>
Comme la nat&ucirc;the, je rejouaissons d'une nouvelle vie. Comme le changement des ten&ecirc;bres des jours d'hiver a la r'naissance du r'nouv&eacute;, je c'mmenchons un nouvieau chapitre tchi nos promet gr&acirc;ce et satisfaction. Quouaiqu' la vie n'&eacute;st pas trejous un liet rosyi, j'avons l'ass&ucirc;thance qu'a tuous temps j'avons un appli&eacute; sus tchi que j'pouvons d'pendre.<br/>
<br/>
J'vos invite de r'fl&egrave;itchi sus ch&eacute;s pens&eacute;es et si l'appetit vos prend, de payi une visite au tchulte demain, le Dinmanche de P&acirc;ques. Ch&eacute;s si important aupr&eacute;s une periode de lach't&eacute; de r'ch&egrave;rgi les batt'ries.<br/>
<br/>
Pour hardi d'gens les temps d'Paques sonts acquo une bounne raison d'se rejoui en vacances, et pour hardi d'gens ch'est bein importante de passer un temps dans la compagnie d'lus efants et fanmillye. Ch'est etout un temps quand les gens s'rejouissent dans les d'lices des merveilles, une sp&eacute;cialit&eacute; si bein erconnue dans la compagne. Dans l'temps d'ma jeunnesse ch'tait la couteumne trejous de mangi des fliottes pour le r'pas du Vendredi Saint. Quouaiq' j'avais 'tait &eacute;l'v&eacute; en ferme, et ma m&ecirc;the tchuisait trejous des fliottes, j'tait un fricot que j'n'aimaits pas. Acquo au'jourd'aniet j'sis bein pus a m'n'aise auve un bouon filet d'saumon ou d'mouothue. Ch'est la saison etout quand l's'efants attende auve impatience des oeux d'chocolat, et ch'est l'temps etout d'&eacute;changi en cartes les bouons souhaits d'la saison.<br/>
<br/>
A tuous les malades et les gens tch'onts souffert la tristesse a ch&egrave;s drein, j'offrons nos priethes et &eacute;spethance que la vie s'en va prendre un c'main pour le meilleu.<br/>
<br/>
Veronica m'joins en vos offrons l'bouon jour, espethonts qu'ou s'allez bein rejoui des f&ecirc;tes et celebrations d'Paques.<br/>
<br/>
Ayiz tous une bouonne semaine.<br/>
<br/>
A LA PRECHAINE<br/>
<br/>
 <br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl22.html">Lettre J&egrave;rriaise - Clifford Laisney</a><p>
<li><a href="lettrejerriaisecl23.html">Lettre J&egrave;rriaise - Clifford Laisney</a><p>
<li><a href="lettrejerriaisecl24.html">Lettre J&egrave;rriaise - Clifford Laisney</a><p>
<li><a href="lettrejerriaisecl25.html">Lettre J&egrave;rriaise - Clifford Laisney</a><p>
<li><a href="lettrejerriaisecl26.html">Lettre J&egrave;rriaise - Clifford Laisney</a><p>
<li><a href="lettrejerriaisecl27.html">Lettre J&egrave;rriaise - Clifford Laisney</a><p>
<li><a href="lettrejerriaisecl28.html">Lettre J&egrave;rriaise - Clifford Laisney</a><p>
<li><a href="lettrejerriaisecl20.html">Lettre J&egrave;rriaise - Clifford Laisney</a><p>
<li><a href="lettrejerriaisecl21.html">Lettre J&egrave;rriaise - Clifford Laisney</a><p>
<li><a href="lettrejerriaisecl19.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="veterinnaithe.html">Une Visite siez l&#8217;V&eacute;t&eacute;rinnaithe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl29.html by HTTrack Website Copier/3.x [XR&CO'2014], Tue, 15 Jul 2025 13:58:28 GMT -->
</HTML>

