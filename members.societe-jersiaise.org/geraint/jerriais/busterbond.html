<HTML>

<!-- Mirrored from members.societe-jersiaise.org/geraint/jerriais/busterbond.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>L&eacute; bouann'houmme et s&eacute; n'ammin</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; bouann'houmme et s&eacute; n'ammin</h2></font></center><p>

<CENTER><TABLE><TR><TD>

J'm'en vais vos conter pour m&eacute; n'ammin,<br/>
Jamais ou n'av&egrave;s counnu millyieu,<br/>
Chein qu'i fait pour m&eacute;, sair ou matin,<br/>
Est tr&eacute;jous fait d'bouan tchoeu.<br/>
I l'est tr&eacute;jous content d&eacute; m'vais,<br/>
I me l'montre dans sa fache surtout<br/>
Et j'pou&ocirc;rrais m'fier d'sus, j&eacute; l'gag'rais<br/>
N'importe quand ou y'iou.<br/>
<br/>
Y'i&agrave; du monde pourtant qu'ont observ&egrave;<br/>
Qu&eacute; sa couleur peut l'y faire tort,<br/>
Qu&eacute; san n&egrave;z, &eacute;tout, est ertrouss&egrave;,<br/>
Et hardi trop d'un bord.<br/>
Enfin s'i n'est pon parfait dans chounna,<br/>
Dites m&eacute;, av'ous tchq'fais ermertchi<br/>
L&eacute; bouan r'gard qu'i vos dounn'ra<br/>
Ov ses bia&ucirc;x yieux pliens d'ami&egrave;tchi?<br/>
<br/>
D&eacute; ses anch&ecirc;tres j&eacute; n'dirai pon<br/>
S'i pou&ocirc;rrait dutout s'en vanter,<br/>
Tch'est qu'il' en est? li, i l'est bon,<br/>
Et n&eacute; v'l&agrave; tout chein qu&eacute; j'en sait.<br/>
Quand ma&icirc;me qu&eacute; m&eacute; n'ammin en &eacute;rait yieu<br/>
Dri&egrave;re l'i unn' longue tra&icirc;n&egrave;e,<br/>
Ses anch&ecirc;tres pou&ocirc;rraient-i achet'eu<br/>
Amender san sort, sa r'noumm&egrave;e?<br/>
<br/>
J'soummes viers ammins, v'l&agrave; pus dji&egrave;z ans<br/>
Qui n'a jamais voulu m'tchitter,<br/>
J'soummes tr&eacute;jous d'accord et j'comprends <br/>
Qu&eacute; j'sis pour li chein qu'il est pour m&eacute;.<br/>
Car m&eacute; n'ammin n'est qu'un tchan,<br/>
Un tchan fid&egrave;le, et d&eacute; bouanne humeur,<br/>
I' l'y dounne d&eacute; chein qu'j'ai, et i l'prend,<br/>
Et y'i&egrave;n a tchi doutent d&eacute; sa valeur!<br/>
<br/>
Persounne n&eacute; m&eacute; d'mandent si j'veurs l&eacute; vendre,<br/>
Persounne, j&eacute; crai, n'en a envie,<br/>
Car j&eacute; lus f'rais bein vite comprendre,<br/>
Qu&eacute; man tchan, m&eacute; n'ammin, n'a pon d'prix.<br/>
Jamais j&eacute; n'voudrais faire dit&egrave;t,<br/>
Man tchan m'a&ucirc;t pus qu'argent ou or,<br/>
Quoique san n&egrave;z est ertrouss&egrave;,<br/>
Et trop port&egrave; d'un bord!<br/>
<br/>
<i><a href="picot.html">JP</a></i><br/>
1913<br/>
<br/>
<i>&quot;Buster Bond&quot; d&eacute; Carrie Jacobs-Bond</i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="tchians.html">Les Tchians</a><p>
<li><a href="gdftchians.html">Les Tchians</a><p>
<li><a href="2tchans1.html">Les Deux Tchans</a><p>
<li><a href="2tchans2.html">Les Deux M&ecirc;mes Tchans</a><p>
<li><A HREF="ptittchan.html">Man p'tit tchan</A><p>
<li><a href="chan.html">Homme et Chan</a><p>
<li><a href="aleptchian.html">Ch'n'est pon un tchian - ch'est un ph&eacute;nom&egrave;ne</a><p>
<li><a href="ponto.html">"Ponto" fait des r'merques</a><p>
<li><a href="conversation1884.html">Une Conversation</a><p>
<li><a href="pmchampionne.html">Ph'lip avait chouaisi la championne</a><p>
<li><a href="baouin.html">P'p&egrave;e n'veurt pon m'acater un ba-ou&icirc;n</a><p>
<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="tchian_bouolay2.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>
<li><a href="crufts1909.html">Crufts 1909</a><p>
<li><a href="gdftchians2.html">Les d'vis du Bouan'homme George</a><p>
<li><a href="gdftchians3.html">Les d'vis du Bouan'homme George</a><p>
<li><a href="gdffidele.html">L&eacute; fid&egrave;le anm&icirc;n d'l'homme</a><p>
<li><a href="sugarcards.html">Sugar Cards</a><p>
<li><a href="painslowly.html">How Lon&ocirc;re seems to improve slowly</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/busterbond.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>

