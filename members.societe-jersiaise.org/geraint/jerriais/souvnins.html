<HTML>
<HEAD>
<TITLE>Un jour d&eacute; souv'nins</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un jour d&eacute; souv'nins</h2></font></center><p><br>

L&eacute; bouonhomme George 'tait assis su l'bord du liet, ses pids dans ses ch&acirc;pins et habill'yi dans sa vielle c'minse d&eacute; niet. I'faisait cliai d'leune et George s&eacute; mint &agrave; penser d&eacute; chein qu'il avait veu &agrave; ch't arlev&eacute;e quand il avait 't&eacute; ch&egrave;rchi la g&acirc;zette au but du c'm&icirc;n du gardin. I' y avaient tchiques ann&eacute;es qu'il avait pliant&eacute; deux bouais, iun d'chaque bord d'la h&eacute;che et ch't ann&eacute;e dans la chaleu du mais d'aout, i' 'taient en pliennes flieuthes et nou sentait lus parfum d&eacute; la maison.<br>
<br>
Quand il s'baissi &agrave; ram&acirc;sser la g&acirc;zette, il ap&egrave;rchu qu&eacute; chaque bouais 'tait couvert d'au mains eune chentaine d&eacute; papillottes et d'cahuches, et quand l'aithe 'tait disteurb&eacute;e, i' lus envolaient toutes ensemblyes pouor tchiques s&eacute;gondes et pis i' lus 'rmettaient &agrave; chuchi l&eacute; nectar des p'tites pourpre flieuthes. I' restit l&agrave; &agrave; les 'rgarder car, duthant sa vie d&eacute; septante-huit ans, i' n'avaient jamais veu eu 't&eacute; spectacl'ye! Toutes les sortes et d'couleurs d&eacute; papillottes et de p'tites grises et breunes cahuches faisant lus danse d&eacute; jouaie parmi l&eacute; parfum des flieuthes!<br>
<br>
I' s'mint au liet et alleunmi sa lampe &agrave; c&ocirc;t&eacute; d'li. Aussit&ocirc;t qu&eacute; la lueu emplyi la chambre, trais ou quatre cahuches entritent par la f'n&ecirc;tre toute grande ouverte et i' lus mintent &agrave; danser partout la chambre. Sou&ocirc;tre ieux 'tait eune coque-souothis qui les chassait. &#147;Valet!&#148; cryi George en s'assievant dans l'liet et m'tant ses mains sus sa t&ecirc;te &#147;les viers du temps pass&eacute; avaient peux qu&eacute; les coques-southis lus enh&egrave;rm&eacute;lissent dans lus g'veux!&#148; Mais George n'en avait pas et i' s'mint &agrave; rithe. D'un coup, la p'tite b&ecirc;te avait dispathu! <br>
<br>
L&eacute; bouonhomme s&eacute; l'vit du liet et i' d&ecirc;carri les pliets des ridgeaux. L&agrave;, crocht&eacute;e sus l&eacute; v'lous 'tait eune p'tite pipistrelle, ses ailes env'lopp&eacute;es autou d'lyi! Tchi privil&egrave;ge d'aver veu dit&eacute;! Tchi souv'nins d'un jour! George s'&egrave;rcouochi. Mais, pouor faithe seux, i' happit sa castchette qui 'tait sus l'but du liet et la mint sus sa t&ecirc;te! Aupr&egrave;s tout, avec les coques-souothis, nou n'savait janmais!<br>
<p>
<i> <a href="joantapley.html">JT</a></i>
&nbsp;<p>


<font size="2">

<I>Viyiz &eacute;tout:</I><p>

<ul>

<li><a href="papillotes.html">Les papillotes</a><p>
<li><a href="insectes.html">L's &icirc;nsectes et d'aut's b&ecirc;tes en J&egrave;rriais</a><p>
</ul>
</font>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
