<HTML>

<!-- Mirrored from members.societe-jersiaise.org/geraint/jerriais/football3.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip and Merrienne on Football</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ph'lip and Merrienne on Football</h2></font></center><p><br>
&nbsp;<p>


Moussieu l'Editeu,<br>
<br>
La Merrienne et m&eacute; j'e&ucirc;mes une distchusion hier au s&eacute; en b'vant l'tais au sujet d'chu football.<br>
<br>
Dans l'arl&eacute;v&eacute;e oulle avait tait siez sa belle-fille, la Liza, tch'y y'avait dit qu'san grand, le Liaiesse &eacute;tait au liet. Ou d'mandit de tchi qu'y souffrait, et Liza l'y dit tch'il avait yeu la gambe drouaite qu&acirc;si rompue en jouant &agrave; football sam'di pass&eacute;, et que l'docteu y'avait d'fendu d'mettre pid &agrave; terre pour tchinze jours.<br>
<br>
&#147;Chen qu'je n'comprends pas,&#148; s'fit la Merrienne, ch'est pourtchi que l's'<a href="etats.html">Etats</a> n'abolissent pas chutte gamme-l&agrave;. Les routes de par ichin sont plienes de cliopins, et y'a l'mousse de djais-sept ans &agrave; la Souky l'Merquand tch'est si d&ecirc;fidguth&eacute; qu'nou n'le rconnais pas. Quant au jeune Joe Vibert, nou dit que s'n'amouotheuse la tchitt&eacute; parce'qu'il est &ecirc;strav'l&eacute; s&ucirc;s sofa touos les dimanches au s&eacute; au lieu d'&ecirc;tre &agrave; la prom'n&eacute; dans les ruettes de Pl&eacute;mont.&quot;<br>
<br>
&#147;Il en est ben tchitte de chette-l&agrave;,&quot; j'l'y dit. &#147;Ch'est une garse tch'y n'm&eacute; plia&icirc;t pon. Quant au football, si j'tais pus jeune j'l&ucirc;s montrethais ben vite, m&eacute;, comment jou&eacute; &agrave; full back. Le centre forward qu'appr&eacute;ch'chait trop pr&egrave;s d'm&eacute; n'le f'thait pas deux fais.&#148;<br>
<br>
&#147;Eh, j'pense ben,&quot; qu'ou s'fit. &#147;Tu l'y romp'thais une gambe par m&ecirc;pr&icirc;nze, &eacute;pis tu l'y dithais que tu'avais' grand r'gret. Ch'est tout ben bouon chonna pour le sien tch'y lanche le co-d'pid, mais pas si pli&ecirc;sant pour le pou&ocirc;re balloque tch'y le r'chait. Aussi ben &ecirc;tre en dj&ecirc;rre et en av&eacute; fini.&#148;<br>
<br>
&#147;Te r'souvains-tu,&quot; ou continuit &quot;d'chutte fais-l&agrave; qu'<a href="st_ouen.html">Saint Ou</a> fut jou&euml; &agrave; <a href="la_trinnete.html">la Trin''t&eacute;</a>, et qu'la maintchi d'nos gar&ccedil;ons furent estropi&eacute;s? Epis, tu'app&egrave;le chonna une gamme!&#148;<br>
<br>
&#147;Oui, j'm'en r'souvains,&#148; jl'y dit, &#147;car j'y'&eacute;t&agrave;is. Ch'tait un friendly et tout &eacute;thait tait ben si l'fripon d'referee, tch'&eacute;tait un Trin'tais avait tait fair. Mais toutes les fais qu'yun d'nos gas appr&eacute;chait d'la goal, y suffliait pour offside, et y vint un temps qu'j'en avions yeu assez. Il est vrai qu'j'attrap&icirc;mes deus-trais tappes, mais j'en donnimes &eacute;tout, et quant &agrave; chu maufait referee il eut ben d'la chance de trouv&eacute; un bouais &agrave; grimp&eacute;, autrement ben seux tch'il &eacute;thait sorti du clios s&ucirc;s un stretcheur.&#148;</font><br>
<br>
</font>&#147;Et tu t'en vas m'dithe que ch'est du sport chonna ?&#148; s'fit la Merrienne. &quot;Vingt-deux gar&ccedil;ons tch'y dev'thaient sav&eacute; m&ucirc;s &agrave; s'entre fichi des co-d'pids et s'entre gavachi pour b&eacute;t&ocirc;t deux heuthes de temps. Ch'est honteux! Si j'tais jeune fille seux et certain qu'autchun footballeur ne veindrait pendre san chap&eacute; dans notre all&eacute;e.&quot;<br>
<br>
&#147;Mais ma pou&ocirc;re Mer&#173;rienne,&#148; j'l'y dit, &quot;tu n'sait pas don que quand y'a un match ichin, toutes les hardelles d'la p&acirc;raisse y sont. Nou les vait le long du touchline &agrave; criy&eacute; comme des folles pour encouothagi not' team. Tu vit ocquo dans les viers temps bouonnefemme.&quot;<br>
<br>
&#147;V&eacute;the,&quot; ou raiponnit. &#147;J'ai ou&iuml; chonna. J'avais d'la peine &agrave; l'craithe, mais j'sait bien qu'ch'est vrai, malheutheusement. Eh ben, tout qu'j'ai &agrave; dithe ch'est tch'y s'saient ben m&ucirc;s siez yeux &agrave; rabillyi l&ucirc;s cauches ou &agrave; netti la tchu&icirc;sine. Mais n&acirc;nin, y faut tr&eacute;jous &ecirc;tre a cou&ocirc;re. Ah, damme ! J'&eacute;thais voulu vais yunne de ches filles p&acirc;sl&eacute; d'un football match. Oulle &eacute;thait b&eacute;t&ocirc;t attrap&eacute; une bouonne cliam&ucirc;se, chette-l&agrave;.&quot;<br>
<br>
</font>&#147;Si ma m&eacute;mou&eacute;the ne m'trompe pas,&#148; j'l'y dis, &#147;tu n'&ecirc;peignais pas tes paffes, football ou non. Quand tu 'tais d'mauvaise humeu, les pou&ocirc;res hardelles n&eacute; savaient dj&egrave;the iou l&ucirc;s coul&eacute;.&#148;<br>
<br>
</font>&#147;P't'&ecirc;tre ben&quot;, qu'ou raiponnit s&eacute;quement, &quot;mais au mains quand vint l'temps d'l&ucirc;s mathi&eacute; n'y'en avait pas yunne tch'y n'savait pas gard&eacute; sa maison propre et pr&eacute;path&eacute; des r'p&acirc;s pour s'n'homme. Au jour d'agniet n'y'a pas une femme dans la p&acirc;raisse tch'y peut faithe des <a href="mervelles.html">merveilles</a> comme l'Esther ou faithe un <a href="podindriz.html">podin d'riz</a> comme la Sophie.&quot;</font><br>
<br>
&#147;J'admets chonna,&#148; j'ly dis, &#147;mais v'la tchi n'emp&eacute;che pas qu'une bouonne gamme de football -&quot;<br>
<br>
Mais j'n'en dis pas p&ucirc;s long, car la Merrienne gaffit l'pot-&agrave;-tais pour me l'fliantchi &agrave; la t&ecirc;te.<br>
<br>
&nbsp;<p>
<i><a href="lebrocq.html">Ph'lip</a></i><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gammvoc.html">Des gammes</a><p>
<li><a href="football.html">L&eacute; football</a><p>
<li><a href="pmobstinate.html">Ph'lip is Obstinate</a><p>
<li><a href="football4.html">L's &Ecirc;tchipes d&eacute; Football et lus m&ecirc;noms</a><p>
<li><a href="footballmatch.html">Un Football Match</a><p>
<li><a href="football5.html">L&eacute; Caouain et l'football</a><p>
<li><a href="cahouain_football.html">Une game de football</a><p>
<li><a href="pmmuratti2.html">Le Muratti</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="muratti1914cahouain2.html">L'affaithe a tou&acirc;nn&eacute; justement comme je m'attendais</a><p>
<li><a href="muratti1914cahouain1.html">Eh bein, gar&ccedil;ons, chute semaine j'ai une histouaithe &agrave; vos raconter</a><p>
<li><a href="pliaisifmh.html">Un plia&icirc;si bein vite p&acirc;ss&eacute;</a><p>
<li><a href="police2018.html">M'sage d'la Police entouor la Coupe du Monde 2018</a><p>
<li><a href="sports.html">Les Sports</a><p>
<li><a href="choule.html">La Choule</a><p>
<li><a href="doque.html">Jouer &agrave; doque</a><p>
<li><a href="bowling.html">Piteur at the Bowling Green</a><p>
<li><a href="jeuxiles.html">Les Jeux des Iles 1997</a><p>
<li><a href="intervilles.html">Les Jeux &Icirc;nt&egrave;rvilles</a><p>
<li><a href="barres.html">L&eacute; Jeu des Barres</a><p>
<li><a href="sautemouton.html">L&eacute; Jeu d&eacute; Saute-Mouton</a><p>
<li><a href="golfcourse.html">Eun golf-course &egrave;s Creux</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/football3.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
