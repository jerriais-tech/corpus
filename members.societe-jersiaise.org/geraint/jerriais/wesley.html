<HTML>

<!-- Mirrored from members.societe-jersiaise.org/geraint/jerriais/wesley.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<HEAD>
<TITLE>Jean Wesley: San Temps et l'N&ocirc;tre</TITLE>
<META  name="keywords" content="JÃ¨rriais, language, langue normande, poetry, John Wesley, Methodism, Methodist church, Channel Islands, Wesleyan, religion, Christianity, ">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Jean Wesley: San Temps et l'N&ocirc;tre</h2></font></center><p>
<CENTER><TABLE><TR><TD>

Quand Jean Wesley vint en Jerri,<br>
Ch'tait pour annonc&eacute; l'&eacute;vangile.<br>
Et dir' qu'i' fallait s'converti<br>
Pour trouver au ciel un asile.<br>
<p>
Car pour li la religion<br>
N'&eacute;tait pas un amas de fables,<br>
Et ch'est seux qu'i' n's'en servait pon<br>
Pour tromper aucun d'ses semblables.<br>
<p>
I' disait tout ouvertement, -<br>
"La foi sans les oeuvres est morte,<br>
"Cheux dont la vi' lus foi d&eacute;ment,<br>
"Seront , l'drain jour, mins &agrave; la porte."<br>
<p>
I' n'&eacute;tait pon pour s'agrandi,<br>
Ni pour faire un bel &eacute;talage,<br>
Au d&eacute;pens d'la bourse d'autrui, -<br>
I' suivait un qu'min bain pus sage.<br>
<p>
Dans tout ch'qu'i' disait ou faisait,<br>
Il 'tait loyal &agrave; sa conscienche;<br>
I' pratiquait chain qu'i' pr&ecirc;chait<br>
Tant sus la s'maine que l'dimanche.<br>
<p>
I' n'tait pon un tomb&eacute; blianchi,<br>
San coeur &eacute;tait pur et sinc&egrave;re;<br>
Ch'n'e&ucirc;t pon 't&eacute; li qu'&eacute;rait c'menchi<br>
L'culte d'Mammon par la pri&egrave;re!<br>
<p>
Pour &agrave; ch't'heu' tout est chain d'sus d'sous,<br>
Ch'n'est pus comm' du temps d'nouos grand-p&egrave;res;<br>
P'tits et grands, i' s'efforchaient tous<br>
De faire honneur &agrave; lus affaires.<br>
<p>
Ils avaient bain quiques d&eacute;fauts,<br>
Mais i' ne couoraient pon en dettes,<br>
Et s'il' ordonnaient des fricots,<br>
I' les payaient de lus pouchettes.<br>
<p>
Ils avaient l'coeur trop haut pli&eacute;chi<br>
Pour se d&eacute;dir' de lus parole,<br>
Ou pour s'avis&eacute; de r'nonchi<br>
Tandis qu'ils avaient une obole.<br>
<p>
Les gens d'not' temps sont pus malins,<br>
I' suivent une autre pratique, -<br>
I' paient tant &agrave; la livre sterlins,<br>
Et pis, vite, i' rouvrent boutique!<br>
<p>
<i><A HREF="jeromedelile.html">J&eacute;r&ocirc;me de l'Ile</A><p></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdfwesleyenne.html">Eune r&eacute;chinne Wesleyenne!</a><p>
<li><a href="gdfhviii.html">Henri VIII et l'Eglyise d'Angli&eacute;t&egrave;rre</a><p>
<li><a href="gdfrome.html">Cantorb&eacute;ry et Rome</a><p>
<li><a href="gdfsalut.html">L'Arm&eacute;e du Salut</a><p>
<li><a href="gdfquoac.html">Des Quoac Quoacs</a><p>
<li><a href="gdfecc.html">Affaithes eccl&eacute;siastiques</a><p>
<li><a href="gdfpilote.html">L&eacute; Pilote</a><p>
<li><a href="jesuites1873.html">Je sis un vier Jerriais!</a><p>
<li><a href="viquet.html">Mousieu Jean et san viquet</a><p>
<li><a href="lettre1880.html">Eune lettre d&eacute; 1880</a><p>
<li><a href="lettre1902.html">Eune lettre d&eacute; 1902</a><p>
<li><a href="eghises_paroiessiales.html">Nos Eghises Paroiessiales</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/wesley.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</HTML>
