<HTML>

<!-- Mirrored from members.societe-jersiaise.org/geraint/jerriais/tchestchionsesgrisventres.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
<HEAD>
<TITLE>Tchestchions &egrave;s Gris-Ventres</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchestchions &egrave;s Gris-Ventres</h2></font></center><p>
</div><div align="center">par <a href="joantapley.html">JT</a> et Les P'tits Crapauds<p/>
<b><p/>
</div><div align="left">Caract&egrave;thes</b><p/>

<table cellspacing="0" cellpadding="4" border="0" width="40%">
  <tr>
    <td>
      <b>
        Chris La Pi&egrave;rre
      </b>
    </td>
    <td>
      Tony Scott Warren
    </td>
  </tr>
  <tr>
    <td>
      <b>
        Sen. Ecobichon
      </b>
    </td>
    <td>
      Colin Ireson
    </td>
  </tr>
  <tr>
    <td>
      <b>
        Madanme l&eacute; Recteu
      </b>
    </td>
    <td>
      Philippa Knight
    </td>
  </tr>
  <tr>
    <td>
      <b>
        Un Minnistre
      </b>
    </td>
    <td>
      Tony Le Geyt
    </td>
  </tr>
  <tr>
    <td>
      <b>
        Emile
      </b>
    </td>
    <td>
      Derek Le Cocq
    </td>
  </tr>
  <tr>
    <td>
      <b>
        Un Fermyi
      </b>
    </td>
    <td>
      Graeme Le Feuvre
    </td>
  </tr>
  <tr>
    <td>
      <b>
        Brigitte
      </b>
    </td>
    <td>
      Simonne Gu&eacute;gan
    </td>
  </tr>
  <tr>
    <td>
      <b>
        Joy
      </b>
    </td>
    <td>
      Joy Fox
    </td>
  </tr>
  <tr>
    <td>
      <b>
        Femme sus l't&eacute;l&eacute;phone
      </b>
    </td>
    <td>
      Anne Herrod
    </td>
  </tr>
  <tr>
    <td>
      <b>
        Oscar
      </b>
    </td>
    <td>
      Oscar Le Chevalier
    </td>
  </tr>
  <tr>
    <td>
      <b>
        Eune femme
      </b>
    </td>
    <td>
      Barbara Le Geyt
    </td>
  </tr>
  <tr>
    <td>
      <b>
        Sonia
      </b>
    </td>
    <td>
      Sonia Ahier Kerr
    </td>
  </tr>
  <tr>
    <td>
      <b>
        Danme pouor les sons
      </b>
    </td>
    <td>
      Anne Lowry
    </td>
  </tr>
  <tr>
    <td>
      <b>
        Danme auvec l's affiches
      </b>
    </td>
    <td>
      Hazel Lakeman
    </td>
  </tr>
</table>

<p/>

</div>


<div align="left"><p/>
J'sommes &agrave; la Salle Paroua&icirc;ssi&acirc;le d&eacute; St. O&uuml; auve l&eacute; pr&eacute;senteux d&eacute; Radio J&egrave;rri, Christophe La Pi&egrave;rre et deux personnes qui s 'en vont r&ecirc;pondre &egrave;s tchestions. </i><p/>
<b>Christophe:</b>  Bonsouair bouonnes gens. J'sis Chris La Pi&egrave;rre et j'ai grand plia&icirc;si d&eacute; vos pr&eacute;senter  Tchestions &egrave;s Gris Ventres avec not' nouvieau &eacute;lu Senateux, Mess. Lai&ecirc;sse Ecobichon et l&eacute; nouvieau Recteu d&eacute; la Grande Egl'yise, MADANME l&eacute; Reverend L&icirc;zab&eacute; Carr&eacute;-A'Court, qui s'en vont r&ecirc;pondre &agrave;, et distchutter  j'espethe! - vos tchestchions. M&egrave;r&ccedil;ie et beinv'nus, Senateux et Madanme l&eacute; Recteu! Mon doue, tch'est qu' i' y a d'la nouvieaut&eacute; ich&icirc;n &agrave; St. O&uuml;! <p/>
<b>Senateu Lai&ecirc;sse:</b>  Un plia&icirc;si, Chris! <p/>
<b>Madanme L&eacute; Recteu:</b>  (un miot rup&eacute;e) Ch'est L&icirc;zab&eacute; A'COURT-CARR&Eacute;!! Bonsouair, tout l'monde! <p/>
<b>Chris:</b>  Mes apologies, Madanme! <p/>
<b>Un Minnistre dans la Salle:</b>  Pas d'femmes en ch&egrave;rge dans l'Eglyise! <p/>
<b>Des Malcontents dans la Salle:</b>  Non - pas d'femmes!! <p/>
<b>Chris:</b>  Ahem! Ahem! Comme d'amors, j'avons Emile auve la preunmi&eacute; tchestchion  Emile............. <p/>
<b>Emile:</b>  A la f&icirc;n, j'sis fache &agrave; fache avec un Membre d's &Ecirc;tats! Dites m&eacute;, pourtchi qu'ous avez allou&eacute; des n&egrave;thes vaques sus l'Ile? Chenna s'en va changi la race d&eacute; nos belles petites vaques d&eacute; J&egrave;rri. L&eacute; monde n'ont pas les pr&icirc;ncipes comme dans man janne temps! Et pas d'lait pouor les &ecirc;fants d's &ecirc;coles! - tch'est qu'ous allez faithe pouor changi chenna? <p/>
<b>Senateu Lai&ecirc;sse:</b>  Emile, ous savez qu&eacute; j'v&icirc;nt d'&ecirc;tre &eacute;lu et j'n'ai ieu rein &agrave; faithe avec autchuns d&eacute; ches sujets-l&agrave;, mais j'vos asseuthe qu&eacute; j'm'en vais m'y &icirc;nt&eacute;r&ecirc;ssi sp&eacute;cialement d&eacute; vot' part! <p/>
<b>Madanme l&eacute; Rev:</b>  Et m&eacute;, j'm'en vais mentionner l'affaithe dans mes s&egrave;rmons &egrave;s fermiers d&eacute; bestchiaux D&icirc;nmanche en huit! <p/>
<b>F&eacute;rmyi dans la Salle:</b>  I' n'y a qu' UN fermyi qui garde des vaques &agrave; St. O&uuml; et j'n'ai qu&eacute; des J&egrave;rriaises! <p/>
<b>Emile:</b>  Bah! Acouo la m&ecirc;me chanson!! Pas d'r&ecirc;ponses du tout! <p/>
<b>Chris:</b>  Et ach'teu, j'avons Bridget! Oui Bridget?<p/>
<b>Bridget:</b>  J&eacute; n' m'en vais pas vos garder bein longtemps. J'sis toute esouffli&eacute;e. J'sis v'nue avec mes tchians cherchi eune pann'n&eacute;e d'tardives patates siez la danme-l&agrave; d'l'&Eacute;tac et ou m'dit qu' ou n' a pas drouait d'aver d'aut' vrai ch't'ann&eacute;e pouor mettre sus sa terre, car l&eacute; Conmit&eacute; d'Agritchultuthe li ont dit qu'oulle en a d&eacute;j&agrave; ieu pus qu&eacute; s'n alloc&acirc;tion pouor 2010! Comment qu'ou s'en va cra&icirc;tre d&eacute; si bouonnes nouvelles patates l'ann&eacute;e tchi v&icirc;nt? Ch'est d&eacute;gouotant! L&eacute; vrai du Pul&eacute; est pouor tous! <p/>
<b>L&eacute; F ermyi:</b>  Hallez l&eacute; vrai et la baie sentitha mus etout!! <p/>
<b>Senateu Lai&ecirc;sse:</b>  Ch'n'est pas d'la faute au Conmit&eacute;, Bridget, ah mais n&acirc;nn&icirc;n! Ch'est la Commeunaut&eacute; Europ&eacute;enne! Ch'est ieux tchi c'mandent! Et j&eacute; d'vons les suivre! I' nos tcheinnent par l&eacute; co! <p/>
<b>Madanme l&eacute; Rev:</b>  Oui! J'sommes tous t'nus pas l&eacute; co! <p/>
<b>Joy:</b>  Ch'est vot' dg&egrave;ne tchi vos tch&icirc;nt, Madanme l&eacute; Reverend! Au jour d'aniet, j'sommes tous, hommes et femmes, m'n&eacute;s par l&eacute; but du nez par les &Ecirc;tats! <p/>
<b>Les malcontents:</b>  Ch'est vrai, chounna!!! <p/>
<b>Chris:</b>  Mesdanmes et Messieurs! s'i' vos plia&icirc;t!! Ach'teu, j'avons tchiqu'un sus l't&eacute;l&eacute;phone! Bou&ocirc;njour! <p/>
<b>T&eacute;l&eacute;phoniste:</b>  Est-ous l&agrave;? Hello? Ch'est m&eacute; sus la lingne! J&eacute; n'peux pas v'n&icirc;n &agrave; la Salle pace-que j'ai driss&eacute; sus d'la fouo ..... um ... figue d&eacute; tchian et je m' sis faites grand ma &agrave; la gambe! Ch'est tout bein qu&eacute; l'monde vennent a St. Ou&euml;n, mais i'n cli&eacute;rgissent pas aupr&eacute;s lus tchians! <p/>
<b>Madanme l&eacute; Rev:</b>  N&eacute; vos g&egrave;nez pas! J'veindrai d'main au mat&icirc;n d&eacute; bouonne-heuthe et j'vos f'thai eune tass&eacute;e d'th&eacute;e! <p/>
<b>Senateu Lai&ecirc;sse:</b>  J'sis bein content qu'ous avez touchi sus chu sujet l&agrave;, car dans man &quot;Maiden Speech&quot; j'ai p&acirc;l&eacute; d&eacute; l'affaithe! J'veurs qu&eacute; toutes les P&acirc;ra&icirc;sses b&acirc;tissent des p'tites ma&icirc;sons pouor les tchians dans chaque route et chenna s'en va resourdre toutes vos peines!! <p/>
<b>Les Malcontents:</b>  Ha! Ha! Ha! B&acirc;tissez des ma&icirc;sons pouor les tchians! <p/>
<b>Chris la Pierre:</b>  Et &eacute;v-ch&icirc;n Oscar auve eune tchestion! <p/>
<b>Oscar:</b>  J'sis bein gen&eacute; car j'ai veu sus la G&acirc;zette qui s'en vont mettre des machines pouor m'suther ieau dans les ma&icirc;sons et j&eacute; n'sais pas tchi qu&eacute; j'm'en vais faithe, car j'fais servi la pompe dans l'bel pouor la bouonne ieau. I' faut pomper au mains dgi&ecirc;x fais avant d'prendre ieau car touos les tuyaux sont en pliomb ou nou s'rai fichus d'&ecirc;tre empoua&icirc;sonn&eacute;s! Comment qu'i' s'en vont m'suther chenna quand j&eacute; m'sert du grand vi&egrave;r pot qu&eacute; j'h&eacute;thiti d&eacute; ma Grand' tante Merienne et j&eacute; n'sais pas combein d'p&icirc;ntes tchi faut pouor l&eacute; rempl'yi! J'sais bein qu'ou soulait l&eacute; vi&egrave;dgi eune fais la s'maine et j&eacute; n'sais pas si l'bouonhomme l&eacute; faisait servi ou pas! Tch'est qu&eacute; j'm'en vais faithe? <p/>
<b>Senateu Lai&ecirc;sse:</b>  N&eacute; vos genez pas, ch'est tout m'suth&eacute; avec d'la machinn'nie ach'teu, mais j'ouais qu'i' s'en vont c'menchi dans l'Est et par l&eacute; temps qu'i' veindront si&ecirc;z vous - ous ethez p't&ecirc;tre bouogi d'ma&icirc;son! <p/>
<b>Oscar:</b>  Criyous? Et l'pot &agrave; Grand' tante Merienne? <p/>
<b>Madanme l&eacute; Rev:</b>  Pliantez des flieurs d&eacute;dans ou bein gardez-l&eacute; souos l'liet! <p/>
<b>Les Malcontents:</b>  Oui! Eune bouonne id&eacute;e! <p/>
<b>Chris la Pierre:</b>  J'avons-t-i' d'autres tchestions? <p/>
<b>Eune Femme:</b>  Viyant qu&eacute; j'travale tant d'heuthes par jour sus la ferme et qu&eacute; j'n'ai pas grand temps d'coutchi, j'veurs Quarante Milles Louis pouor un projet. J'voulons dev'lopper eune fa&icirc;chon d&eacute; cra&icirc;tre des patates, d&eacute; les mettre en pouques d&eacute;gradabl'yes, sans les laver, et d&eacute; pouver les bouoilli-dans-la-pouque pouor sauver du temps! <p/>
<b>Senateu Lai&ecirc;sse:</b>  Mais ch'est eune affaithe de P&acirc;ra&icirc;sse, pas d's &Ecirc;tats! <p/>
<b>La Femme:</b>  Mais pourtchi qu&eacute; les cra&icirc;sseurs d&eacute; g'zettes ont ieu Quarante Milles Louis pour eune machinne &agrave; m'suther les ouongnons des G'zettes? N'ont-i-pas peu vaie combein grands qui sont? <p/>
<b>Madanme l&eacute; Rev:</b>  P'tetre qu'i n'ont pas 't&eacute; &agrave; Specsavers!! <p/>
<b>Les Malcontents:</b>  Tchi?? <p/>
<b>Madanme l&eacute; Rev:</b>  Ieux, ch'est lus yeux, VOUS ch'est vos ouies!!! <p/>
<b>Chris la Pierre:</b>  (pointant &agrave; eune personne) Av-ous eune tchestchion? <p/>
<b>La Personne:</b>  Ma t&eacute;l&eacute;vision n&eacute; marche pas d&eacute;pis l&eacute; dgi&ecirc;x-sept d&eacute; Novembre! Viyant qu&eacute; j'l'avais acat&eacute; &agrave; vot' boutique en Ville i'n'y a qu' tch&icirc;nze ans, pouv-ous m'dithe tch'est qu'oulle a, Senateux? <p/>
<b>Senateu Lai&ecirc;sse:</b>  Mais j'ai vendu chutte boutique-l&agrave; i' y a dgi&ecirc;x ans! Ch'est l'age DIGITALLE, et i' faut eune neuve t&eacute;l&eacute; ou eune bouete pouor faithe vot' vielle marchi!! Et j'y connais rein, ach'teu! <p/>
<b>Madanme l&eacute; Rev:</b>  N&eacute; vos en faites pas! J'm'y connais tout &agrave; fait, m&eacute;. J'veindrai d'main au mat&icirc;n si&ecirc;z-vous vos aidgi! <p/>
<b>Senateu Lai&ecirc;sse:</b>  N'oubliez pas, Madanme L&eacute; Recteu, qu'ous allez faithe eune t&acirc;ss&eacute;e d&eacute; th&eacute; siez la personne qui drissi! ! <p/>
<i>(Madanme l&eacute; Rev. fait d'la minne d&eacute; n'pas l'oui) <p/>
<b></i>Chris la Pierre:</b>  Ch'est't-i' l&agrave; tout? <p/>
<i>(Eune Danme entre la porte d&eacute; la Salle, ch&egrave;rgie d'pagas, et ou cou&ocirc;rre en d'vant) <p/>
<b></i>Sonia:</b>  J'sis si contente qu&eacute; j&eacute; n'sis pas trop tard! J'sis &egrave;rvenue d'Angli&egrave;terre par Condor Vitesse et ou 'tait si tard et si lente - Condor Vitesse!! Ch'est Condor Col&icirc;nmachon!! Les plia&icirc;ntes qu&eacute; nous a oui! Les avironneurs d&eacute; S&egrave;r jusqu' &agrave; J&egrave;rri nos ont facilement pass&eacute;s! Et pas d'Officiers d&eacute; la Douanne en J&egrave;rri! I' y avait un Dg&egrave;rn&eacute;siais qu'a entr&eacute; ch&egrave;rgi d'G&Acirc;CHES pouour vendre ich&icirc;n! <p/>
Eune disgrace!! <p/>
<b>Chris la Pierre:</b>  Mais av-ous eune tchestchion, Missis? <p/>
<b>Sonia:</b>  Oui! Et ch'est &agrave; touos les pr&eacute;senteurs d&eacute; Radio J&egrave;rri! Ach'teu qu&eacute; j'appr&eacute;chons l&eacute; temps des F&ecirc;tes, all'ous apprendre &agrave; dithe: &quot;La Fete d&eacute; Noue&quot;? Pas &quot;La F&ecirc;te d&eacute; Noo-way&quot;!! coumme i' y en a qui disent? <p/>
<b>Chris la Pierre:</b>  La F&ecirc;te d&eacute; Nou&eacute;? Ch'est-i' bein? <p/>
<b>Sonia:</b>  Mangnifique! <p/>
<b>Les Malcontents:</b>  Mangnifique! <p/>
<b>Chris la Pierre:</b>  <i>(en 'rgardant a sa montre)</i> Mesdanmes et Messieurs, m&eacute;r&ccedil;ie pouor aver pr&icirc;nt part ich&icirc;n &agrave; St. Ou&euml;n et mes &egrave;rmerciments au Senateux Lai&ecirc;sse Ecobichon et &agrave; Madanme l&eacute; Recteu Lizab&eacute; ACOURT-CARR&Eacute; pouor lus &quot;r&ecirc;ponses&quot;! J'sis Christophe la Pi&egrave;rre et ch'est ich&icirc;n Radio J&egrave;rri. A b&eacute;t&ocirc;t! <p/>
</div><div align="center"><i>Sons:Bip, Bip, Bip, Bip, Bip, Biiiiiip. <p/>
</i><p/>
</div>
&nbsp;<p>




<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/tchestchionsesgrisventres.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
</HTML>
