<HTML>
<HEAD>
<TITLE>Les cos chantent tr&eacute;jous</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les cos chantent tr&eacute;jous</h2></font></center><p>


<i>Par <a href="eileenlesueur.html">Eileen Le Sueur</a></i><br/>
<br/>
<br/>
<b>Charact&eacute;thes.</b><br/>
<br/>
<br/>
</div><div align="left">Bertha Martin&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;La m&eacute;the&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Eileen Le Sueur)<br/>
Edith Martin&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;La grande des filles&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Audrey Lucas)<br/>
Clara Bouteloup&nbsp;&nbsp;&nbsp;&nbsp;&nbsp;&nbsp;&nbsp;&nbsp;La soeu de Bertha&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Valerie Amy)<br/>
Gladys Martin&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;La janne des filles&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Enid de Gruchy)<br/>
Mde. Hubert Huchet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Joyce Gilbert)<br/>
<br/>
(Duthant la farce les cos chantent bein des fais).<br/>
<br/>
<u>La Tchuis&icirc;nne siez Bertha Martin</u><br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;M&eacute;m&eacute;e, j'aime bein les jeudis arlev&eacute;e.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, oui, pour tchi?<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, &agrave; ch't heu que j'travaille &agrave; la boutique Boutill'yi, y freunment le jeudi, d'm&ecirc;me j'pouvons aver eune arlev&eacute;e tranchille, nos deux.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, au Samedi, Gladys est ich&icirc;n pour l&eacute; jour, et ma belle-m&eacute;the veint touos les lundis, et Clara veint pour aver eune tasse d&eacute; th&eacute;e au mardi.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais la Tante Clara aime tant a v'n&icirc;n, oulle &agrave; seulement qu'eune appart&eacute;ment, tu sais.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein tout ch'na, ch'est ma soeu et out peut v'n&icirc;n quand ou veurt, mais dans des temps ou m'suit partout et p&acirc;le tout l'temps et vra&icirc;ment ou m'&ecirc;nerve.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein q'chest parceque ou n'a qu'eune appart&eacute;ment. Ou n'a pas ieu eune trop bouanne vie, tr&eacute;jous &agrave; sou&ocirc;ngni d'Papa et Manman, et tu sais bein q'Papa t&eacute; t&ecirc;tou&ocirc;ngue et mauvais.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'en'sis pas a dithe rein contre ly'i mais, ou n'aime pas ma belle-m&eacute;the et tchique fais ils ont du brit toutes les deux qu&eacute; toute en br&ucirc;le.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est ch'na qu&eacute; j'tais &agrave; dithe, qu&eacute; j'j&ecirc;udi pour nous peut &ecirc;tre si tranchille.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(L'co chante)</i><br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&agrave;, &eacute;coute chenna. J'accati siex poulettes garanties d'pondre et veur tu bein cra&icirc;the qu&eacute; y'a quatre cos et deux poules, et ch&egrave;s cos la chantent a longeur d'jours et les deux poules n&eacute; savent pas chein qu'ch'est un oeu.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais M&eacute;m&eacute;e, donne lu l'temps.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;L'temps! J'n'&eacute;thais pas deu envier pour en Angli&eacute;t&egrave;rre. J'&eacute;thais fait bein mus d'les aver acat&eacute;es ichin en J&egrave;rri, et j'&eacute;thais peu les remporter et me pliaindre.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;I'sont toutes les deux bein rouoges. I'n&eacute; s'sont pas longtemps d'vant qui pondent.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rouoge! V&eacute;the! J'crai bein qu&eacute; ch'est d'honte. Rein d'autre.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Entre Clara toute excit&eacute;e)</i>.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai couothut tout l'long de c'm&icirc;n. Tu p&acirc;le qu&eacute; j'ai ieu eune surpr&icirc;nse.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Assied-t&eacute; et prend tan vent. Tchi qui s'est arriv&eacute;?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quand j's'y &egrave;rvenue d'aver mes g'veux graies. Mrs. Benest, ma vais&icirc;nne, m'a donn&eacute; chench&icirc;n. Le porteux d'lettres y'a donn&eacute; quand j'tais horte. Liet &#8230;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(L'co chante)</i><br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un t&eacute;l&eacute;gramme &#8211; j'm'en vais arriver jeudi &#8211; &agrave; quatre heuthes et d'mie, pour t&eacute; vait &#8211; Tout m'amour &#8211; Tan Bertie.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais &ecirc;te oblyigies d&eacute; m'assiethe &#8211; tout m'a tchaie dans les gambes.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tchi qu'est chu Bertie l&agrave;?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un homme &agrave; tchi qu&eacute; j'ai tait &agrave; &eacute;crithe y'a sept mais.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qu&eacute; tchi?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;I m'a tr&eacute;jous r&ecirc;ponnu d&eacute; si belles lettres.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais, tchi qui veurt?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas tchi qu'veurt. I' fait l'&ecirc;lvage d&eacute; poules et il est bein riche, j'sais bein ch'na.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;M&eacute;m&eacute;e n'a pas d'confianche dans l'monde tchi gardent des poules.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che qu&eacute; tes poules n&eacute; pondent pas acouo?<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas un signe!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(L'co chante)</i><br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quand tu pense, Bertha, Bertie s'en veint pour m&eacute; vaie. Je n'peux pas craithe que ch'est vrai. Tchique jour j'&eacute;thai eune maison &agrave; m&eacute;-m&ecirc;me, et dans la campagne &eacute;tout. Et tu pouorras v'n&icirc;n pour tes vacances.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu t'en vas pas conter tes pouoch&icirc;ns d'vant tchi s'est &ecirc;clios.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'gage bein que ma vie changetha quand j's'rai mathi&eacute;e.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tante Clara. Arr&ecirc;te eune minute &#8211; Bertie n'ta pas seulement veue acouo. I'n' sait pas &agrave; tchique tu r'sembl'ye.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais si, j'ai envyi&eacute; man portrait.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi portrait? Tu n'en as pas ieu d'pr&icirc;ns pour d's'ann&eacute;es.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Clara! Pas l'photo que tu pr&icirc;nt &agrave; la F&ecirc;te des Animaux?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si!<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais y'a d&ecirc;j&agrave; dgiex ans d&eacute; ch'na. Tan Bertie s'en va aver un choc.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Comment? J'vins d'aver mes g'veux graies.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les hommes n&eacute; r'gardent pas seulement les g'veux, enf&icirc;n ch'est tes affaithes. Est-che qui n'est pas temps qu&eacute; tu vais vite siez t&eacute;? N'v'la l'temps tchi passe et tu n'veurs pas l'mantchi.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est justement bein l&agrave;. Tu vai Bertha, j'nai qu'eune appartement tchi m'sert comme chambre, et tu sais bein, comment qu'la vielle Julie Benest, tchi d'meuthe &agrave; l'autre porte, p&acirc;le.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein!<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Eacute;coute Bertha, j'tais juste &agrave; penser qu&eacute; p't&ecirc;tre qu&eacute; j'pou&ocirc;rrais l'amner ich&icirc;n pour aver eune tasse d&eacute; th&eacute;e et pour vos rencontrer tous.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah! Je n'sais pas Clara.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(L'co chante)</i><br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, si M&eacute;m&eacute;e, laisse l&agrave;. Tu s'rais la preumi&eacute;the &agrave; dithe qu&eacute; ch'n'est pas sa plia&icirc;che d'aver un homme dans sa chambre.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'n'avons rein &agrave; mangi dans la maison.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais cou&ocirc;rre vite acater eune g&acirc;che &agrave; la boutique au C&acirc;rrefour et j'men vais ramasser ma bouanne robe et dithe &agrave; Julie que quand Bertie veindra d&eacute; l'envier ich&icirc;n. Oh, mercie Bertha, j'sis si excit&eacute;e.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, calme t&eacute;, et n&eacute; couorre pas. Marche ou bein touos les vaisins s&eacute;thont bein que y'a tchique chose en allant. Ecoute Clara, p't&ecirc;tre que tu l'aim'thas pas.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh si fait. I'm'a dit a tchi qu'i pathais dans ses lettres. Il &agrave; des g'veux jaune, des i&egrave;rs blieus et i' m'appelle &#8220;sa p'tite poule&#8221;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(L'co chante)</i><br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;En v'la assez Clara. Va vite tandis qu&eacute; Edith m'aigue &agrave; met' la tabl'ye et tu peux apporter chutte tinne d&eacute; fruit l&agrave; qu&eacute; tu'as dans l'armouaithe. Aussi bein faithe servi la tchienne qu&eacute; la meinne, ch'est ton parti, apr&egrave;s tout.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>&agrave; Clara</i>). Tante Clara, as tu pon dit tch'i' fait l'&ecirc;lvage de poules?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui!<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, p't&ecirc;tre tchi pou&ocirc;rra t&eacute; dithe pourtchi qu'nos poules ne pondent pon.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ecoute Clara, va t'en vite.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein. J'm'en vais. J'm'en vais laissi des sous pour Gladys &agrave; acatter des flieurs.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut i' met' des serviettes?<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui! Et l&eacute; bouan service d&eacute; th&eacute;e.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ches serviettes ich&icirc;n ont &#8220;Un Bouan Nou&eacute;&#8221; &eacute;crit d'sus.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ch'est rein. Eh-l&agrave;, i' s'sont trop embarassez &agrave; lus entre ergarder dans l'i&egrave;rs, tchi n'v&egrave;rront pas ch'na.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La pou&ocirc;rre Tante Clara! Oulle &agrave; ieu mauvaise chance. Es-che qu&eacute; tu n'crai pas M&eacute;m&eacute;e?<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh oui. Y'avait Charles tchi mouothi subitement, et Bill qui l'abondonit huit jours d'vant lus neuches &#8211; de peux. Pis la m&eacute;the &agrave; Stan Grap&icirc;n m&icirc;nt san pid bas et n'vouli qu&eacute; san Stan la math&icirc;sse. Ah ch'est vrai, oulle &agrave; ieu mauvaise chance.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle &eacute;tait deut mathier Frainque Dauny, l'p&ecirc;tcheux. I' l'aimait bein tu sais.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais Frainque sentait tr&eacute;jous &agrave; paisson, tout l'long du jour. I' tait dans l'marchi et Clara disait qu&eacute; ch'tait l'odeur de pa&icirc;sson tchi la finnit.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(L'co chante)</i><br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais si Clara l'avait mathi&eacute; p't&ecirc;tre tchi l'&eacute;tait ammendait.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein! Ch'est trop tard pour l&eacute; Frainque a ch't heu.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Entre Gladys</i>).<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais, M'm&eacute;e, tchi qui s'arrive? L&eacute; bouan doublyi, les bouannes tasses &agrave; th&eacute;e et l'grand pot-&agrave;-th&eacute;e.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Bertha va avec la casaque</i>).<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tante Clara &agrave; un gallant? Edith, tchi qu'ch'est?<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh j'n'sais pas. Ch'est un homme auve tchi qu'oulle &agrave; t&eacute; a &ecirc;crithe pour longtemps, qu'ou dit. Bertie tchique chose.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>L'co chante. Gladys rit</i>).<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour tchi qu'tu rit?<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Edith, i' n's'en veint pas ich&icirc;n, s'en veint-t'i?<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais si, pourtchi pas?<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, man doux! <i>(Gladys rit</i>).<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Clara &agrave; laissi des sous pour qu&eacute; tu vais acatter flieurs. I' y'en &agrave; &agrave; vendre &agrave; la Boutique Rose.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>entre</i>). Arrete Gladys, ne v'chin des sous. Frainque, le pa&icirc;sonnyi, avait des belles crabes &agrave; mat&icirc;n, p't&ecirc;tre tchi y'en a acouo. Gladys, va vaie pour deux en allant cherchi les flieurs.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais M&eacute;m&eacute;e, les crabes sont si chi&eacute;thes.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein, mais ch'est pour l'amour d&eacute; Clara.<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, j'm'en vais.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;M&eacute;m&eacute;e, comment qu'la Tante Clara &agrave; trouv&eacute; ch't'homme l&agrave;?<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'm&eacute; d'mande pas. La Tante Clara nos dit pas ses affaithes tu' l'sait bein, mais ch'est un homme qu'ou veurt et un homme qu'ou trouv'tha.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Frainque, le pa&icirc;sonnyi, p&acirc;le tr&egrave;jous bein d'lyi tu sais.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the. Frainque n'a janmais oubli&eacute; comme q'Clara 'tait bouanne &agrave; sa m&eacute;the quand ou tait malade. Et si ou' l'avait mathi&eacute; i' y'ethait fait un bouan homme, mais Clara dits nenn&icirc;n, ou n'en voulait rein.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Clara rentre</i>).<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Me v'ch&icirc;n. J'nai pas arret&eacute; pour changi ma robe. J'm'en vais m'changi ich&icirc;n pour sauver du temps. N&eacute;'v'ch&icirc;n la g&acirc;che.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eyou qu'est la tinne d&eacute; fruit?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, j'lai oubli&eacute;e, et j'nai pas l'temps d'aller la ramasser, Bertha.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, j'allons m&ecirc;nagi sans, Clara. J'm'en vais t'donner un th&eacute;e d'crabe. J'&egrave;speth&eacute; qu&eacute; tout s'en va aller bein.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh merci, Bertha, mercie. J'm'en vais aller mettre ma robe.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Clara va &#8211; Gladys entre</i>).<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'e v'la les flieurs, M&eacute;m&eacute;e. N'y'avait pas grand chouaix.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;O&ugrave;'est qui sont les crabes?<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Frainque m'a dit qui les a vendues toutes. Voudrais tu des vlicots? J'ai di, mais nenn&icirc;n, car j'tait pour Clara, tchique chose de sp&eacute;ciale. I' m'a dit qu'i' s'en allait en ramasser deux et tch'i s'en va les apporter li m&ecirc;me pus tard.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'as tu dit qu&eacute; l'galant a la Tante Clara s'en veint pour b&eacute;the du th&eacute;e?<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nenn&icirc;n, mais nenn&icirc;n. Fallait t'i lis dithe?<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais nenn&icirc;n.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Clara entre</i>).<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;M&eacute; v'chin. J'pathais-ti bein? Ah, j'sis si &ecirc;nerv&eacute;e, Bertha.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Clara, pourtchi qu&eacute; t'as mins chutte robe l&agrave;? Ch'est un th&eacute;e &agrave; crabe q'j'avons.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ch'est ma bouanne robe. La deuxi&egrave;me fais &agrave; la mettre, j'l'aime bein.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tant mus pour t&eacute;.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;T'chi l'heuthe qu'il est?<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est quatre heuthes un quart, t'&ecirc;nerve pas Clara.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Edith entre</i>). <i>(L'co chante)</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Eune tappe &agrave; la porte).</i><br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est p't&ecirc;tre Bertie.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Nous entend la vouaie d'eune femme).</i><br/>
<br/>
Mde. Huchet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et&ecirc;s-ous Clara Bouteloup?<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nenn&icirc;n ch'n'est pas m&eacute;. Mais oulle est ich&icirc;n.<br/>
<br/>
Mde. Huchet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'veurs la vaie, ou'est qu'oulle est?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, ch'est la m&eacute;the &agrave; Bertie. J'crais bein qu'oulle est v'nue avec li.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Entre Mde. Huchet &#8211; bein marrie).</i><br/>
<br/>
Mde. Huchet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et&ecirc;s-ous Clara Bouteloup?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, oui, &ecirc;tes-ous la m&egrave;the d&eacute; Bertie?<br/>
<br/>
Mde. Huchet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa m&eacute;the! J'sis sa femme, et ous-avez t&eacute; &agrave; &ecirc;crithe &agrave; m'n'homme, ou d&eacute;vthaites aver honte. Je d&eacute;vthais aver envyi&eacute; la police sou&ocirc;tre vous.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ou'est qu'est Bertie? I' tait pour v'nin. J'ai erchu san t&eacute;l&eacute;gramme a mat&icirc;n.<br/>
<br/>
Mde. Huchet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'a pas envyi&eacute; un t&eacute;l&eacute;gramme, ch'est m&eacute; tchi vos la envyi&eacute;. N'en v'la eune belle affaithe. A mat&icirc;n quand j'm&eacute; sis pr&eacute;path&eacute;e pour me mettre &agrave; laver, dans la pouchette des braies a man bouonhomme j'ai trouv&eacute; chutte lettre ich&icirc;n. Ou dev'thaites aver honte, sus ieune des lettres ous avez sign&eacute; &#8220;Ta p'tite poule&#8221;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(L'co chante)</i><br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;En v'la assez. Comment qu&eacute; Clara savait qu'il tait mathi&eacute;? I' y'a r&eacute;ponnu d&eacute; belles lettres ou dit.<br/>
<br/>
Mde. Huchet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Des femmes r&egrave;spectabl'yes n'&egrave;crivent pas &agrave; des &egrave;trangi&egrave;rs.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh bein i' n'avait qu'faithe d&eacute; la repondre.<br/>
<br/>
Mde. Huchet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein i' n'la r&ecirc;pondra pas d'autre. J'lai enfreunm&eacute; dans l'garage. I' resth&eacute;tha la jusqu'a ces s&eacute;. J'men vais pour attraper l'avion et n'oubliez pas que j'ai d'meuth&eacute; en J&egrave;rri pour bein d'ann&eacute;es et qu&eacute; j'sais l'Jerriais aussi bein qu'vous.<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, si j'avais seu.<br/>
<br/>
Mde. Huchet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, Clara Boutelope. Cherchez tchique autre bord pour un homme et laissez man Bertie. Av'ous bein comprins, ma vielle gar&ccedil;e?<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;En v'la assez d&eacute; chu language l&agrave; dans ma maison. Allez-vous en tout d'suite. Allez mettre votre Bertie abanon.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Mde. Huchet s'en va</i>).<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais Tante Clara, comment qu'tu veint &agrave; &ecirc;crithe &agrave; chu g&acirc;s l&agrave;?<br/>
<br/>
Clara:&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>tchi pleuthe</i>). Ch'tait Gladys!<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Egrave;s-che vrai Gladys? Comment?<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, M&eacute;m&eacute;e. Clara savait bein qu&eacute; touous nous, les filles &agrave; l'office, 'taient a &eacute;crithe &agrave; des gas en Australie, en Angliet&egrave;rre et dans d'autre pays &eacute;tout &#8211; tu sais bein, d'amins a papi et plieume, et Tante Clara en voulait iun &eacute;tout. Ch&egrave;s pourtchi, M&eacute;m&eacute;e, y'avait un nom et l'addresse d&eacute; l'homme sus la bouaite que les pouoch&icirc;ns veintent dedans et en c&acirc;s d&eacute; pliaintes &ecirc;crithe &agrave; Moussieu Albert Huchet, La Ferme a Poules, Anglieterre.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Clara plieuthe et plieuthe</i>).<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, tais-t&eacute; Clara, toute chutte braithie l&agrave; t&eacute; sert d&eacute; rein. Achteu Gladys, continue.<br/>
<br/>
Gladys:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein! J'copit l&eacute; nom et l'addresse d&eacute; l'homme seulement et j'la donnit a la Tante Clara pour y'&eacute;crithe comme un anm&icirc;n.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;(<i>Clara plieuthe et l'co chante</i>).<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, tu vait bein a ch't heu tchi pit&eacute; qu'tu nos a m&icirc;ns d'dans.<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;La Tante Clara, s&egrave;mn&acirc;ge, &eacute;thait deu aver ieu pus d'avis.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dis-m&eacute;. Chutte femme l&agrave; est la femme tchi ma vendu ches cos l&agrave;?<br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y pathais bein qu'vethe.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Eune tappe &agrave; la porte).</i><br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Affoll&eacute;e).</i> Edith, va vaie et si ch'est l'yi ou s'en aver a faithe a m&eacute;. Oh! Si j'&eacute;thais seu que ch'tait chutte grosse toupie l&agrave; avec sa casaque de p&eacute; d'lap&icirc;n, j'l'&eacute;thais enfrenm&eacute;e dans l'poulayi avec les cos pour la niet.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Edith entre).</i><br/>
<br/>
Edith:&nbsp;&nbsp;&nbsp;&nbsp;&nbsp;&nbsp;&nbsp;&nbsp;M&eacute;m&eacute;e, calme t&eacute;. Ch'est Frainque avec les crabes, et i' dit que puisqu&eacute; ch'est pour la Tante Clara, y'a rein &agrave; payi.<br/>
<br/>
Bertha:&nbsp;&nbsp;&nbsp;&nbsp;&nbsp;&nbsp;&nbsp;&nbsp;Edith, hale le bouon doublyi et met m'en eun autre, et Clara, assez d&eacute; tan niol&icirc;n. Ch'est m&eacute; tch'est en cherge. Va laver ta fache et poudr&eacute; tan nez, et t&eacute;, Gladys, va t'en cherchi Frainque et dis li, avec les compl&icirc;ements &agrave; Clara, qui veinge nos joindre pour b&ecirc;the du th&eacute;e et nos aidgi a mangi ses crabes.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Les cos chantent)</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="thiatre.html">L&eacute; thi&acirc;tre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

