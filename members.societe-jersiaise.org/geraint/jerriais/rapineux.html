<HTML>
<HEAD>
<TITLE>Le Rapineux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Le Rapineux</h2></font></center><p><br>
<CENTER><TABLE><TR><TD>
Rapin', rapin', rapine acquo!<br>
Aguen', aguen', comme un pouor' fo!<br>
En jouiras-tu apr&egrave;s la mort?<br>
N'en as-tu pon desj&agrave; assa&iuml;z<br>
De ches herpins bein entassa&iuml;s?<br>
N'est-t'i pon pliein ton coffre-fort?<br>
<br>
Ne vait-tu pon la veuv' tchi plieure<br>
Et l'orphelin tchi rest' sans d'meure?<br>
I faut qu'tu sais bein endurchi.<br>
Le pouor' mendgiant tchi frappe &agrave; t'n hus,<br>
Mouorant de faim, n'en est pon d'mus,<br>
Tu n'as ni pitchi ni merci.<br>
<br>
&#147;I y en a tch'ont la consciench' ronde,<br>
D'autres l'ont carra&iuml;s dans chu monde,&#148;<br>
Un' bouonn' femm' me dit un' fais:<br>
I l'a bein rond' le rapineux;<br>
Et ou' dait boull&eacute; bein j'sis seux,<br>
Car ou' n'le trouble pon jamais.<br>
<br>
L'or est son dgieu, l'argent s'n'idole,<br>
Tout sentiment i lus immole<br>
Sus sen autel en sacrifice:<br>
La moindre chos' li fait trimeu;<br>
I n'peut dormi ni niet ni jeu,<br>
De peux que nou n'les ravisse.<br>
<br>
Nou dit que sen fils Nicolas<br>
Tch'en h&eacute;rit'ra &agrave; son tr&eacute;pas,<br>
Va desj&agrave; pus vit' que ses ch'vaux;<br>
I desmouaisira les herpins;<br>
Et jusqu'&agrave; c'que tout sait &egrave;s qu'mins,<br>
I n'era pon vraiment de r'pos.<br>
<br>
Heureux ch't-i-l&agrave; tchi donn' du pain<br>
A chez pouor's malheureux tch'ont faim;<br>
I s'ra au ciel rescompensa&iuml;:<br>
Un verr' d'geau fraide &agrave; cheux tch'ont sai,<br>
Un habit caud &agrave; cheux tch'ont fraid,<br>
Ne s'ra pon nitout oublia&iuml;.<p>
&nbsp;<p>

<i><a href="legros.html">A.A.L.G.</a></i>

</TD></TR></TABLE></CENTER><p>

<i>V&egrave;rsion mod&egrave;rn&icirc;s&eacute;e:</i><p>

<center><font color="#215e21"><h2>L&eacute; Rapinneux</h2></font></center><p>

<CENTER><TABLE><TR><TD>
Rapinne, rapinne, rapinne acouo!<br>
Adg&egrave;ne, adg&egrave;ne, comme un pou&ocirc;rre fo!<br>
En jouithas-tu aupr&egrave;s la mort?<br>
N'en as-tu pon d&ecirc;j&agrave; assez<br>
D&eacute; ches h&egrave;rp&icirc;ns
bein ent&acirc;ss&eacute;s?<br>
N'est-i' pon pliein tan c&ocirc;ffre-fort?<p>

N&eacute; vai-tu pon la veuve tchi
plieuthe<br> Et l'orph&eacute;l&icirc;n tchi reste sans d'meuthe?<br>
I' faut qu'tu sais bein endueurchi.<br>
Le pou&ocirc;rre m&eacute;dgian tchi
frappe &agrave; t'n us,<br>
Mouothant d&eacute; faim, n'en est pon d'mus,<br>
Tu n'as ni pitchi ni m&egrave;rci.<p>

&ldquo;I y'en a tch'ont la conscienche ronde,<br>
D'autres l'ont c&acirc;rr&eacute; dans chu monde,&rdquo;<br>
Eune bouonne femme m&eacute; dit eune fais:<br>
I' l'a bein ronde l&eacute; rapinneux;<br>
Et ou dait bouler bein j'sis seux,<br>
Car ou n'l&eacute; troubl'ye pon
janmais.<p>

L'or est san dgieu, l'argent s'n idole,<br>
Tout sentiment i' lus &icirc;nmole<br>
Sus s&eacute;n autel en sacrifice:<br>
La ma&icirc;ndre chose l&icirc; fait tr&icirc;nmeu;<br>
I' n'peut dormi ni niet ni jeu,<br>
D&eacute; peux qu&eacute; nou n'les
ravisse.<p>

Nou dit qu&eacute; san fis Nicolas<br>
Tch'en h&eacute;thit'ta &agrave; san tr&eacute;pas,<br>
Va d&ecirc;j&agrave; pus vite qu&eacute; ses j'vaux;<br>
I' d&ecirc;moua&icirc;sitha les
h&egrave;rp&icirc;ns;<br>
Et jusqu'&agrave; ch'qu&eacute; tout
sait &egrave;s c'm&icirc;ns,<br>
I n'&eacute;tha pon vra&icirc;nment
d'&egrave;rpos.<p>

Heutheux ch't&icirc;-l&agrave; tchi donne du pain<br>
&Agrave; ches pou&ocirc;rres
malheutheurs tch'ont faim;<br>
I' s'sa au ciel r&ecirc;compens&eacute;:<br>
Un v&egrave;rre dg'ieau fraide &agrave;
cheux tch'ont s&eacute;,<br>
Un habit caud &agrave; cheux tch'ont fraid,<br>
Ne s'sa pon nitout oubli&eacute;.<p>

</TD></TR></TABLE></CENTER>


&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="rapineux2.html">Le Rapineux</a><p>
<li><a href="sousvoc.html">Les sou en J&egrave;rriais</a><p>
<li><a href="billes.html">Les billes et les pi&eacute;ches en J&egrave;rriais</a><p>
<li><a href="esriches.html">Suppliquation &egrave;s Riches</a><p>
<li><a href="uro.html">Un &ucirc;ro &ecirc;pa&icirc;ngni est un &ucirc;ro g&acirc;ngni!</a><p>
<li><a href="jeunhom.html">Un Jeune Homme d'ach'tte heure</a><p>
<li><a href="kronique.html">A l'Editeu de la Kronique</a><p>
<li><a href="caudle5l.html">Les Chinq Louis</a><p>
<li><a href="moralisings.html">Moralisings on the Vanity of Riches</a><p>

<li><a href="painliving.html">Mrs Pain Discourses on the Cost of Living</a><p>
<li><a href="pmcost.html">The cost of living</a><p>
<li><a href="banquedepargnes.html">Banque d'&Ecirc;pargnes</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
