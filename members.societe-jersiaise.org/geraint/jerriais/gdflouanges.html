<HTML>

<!-- Mirrored from members.societe-jersiaise.org/geraint/jerriais/gdflouanges.html by HTTrack Website Copier/3.x [XR&CO'2014], Tue, 15 Jul 2025 13:58:37 GMT -->
<HEAD>
<TITLE>Les louanges d&eacute; s&eacute;-m&ecirc;me n&eacute; valent rein!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les louanges d&eacute; s&eacute;-m&ecirc;me n&eacute; valent rein!</h2></font></center><p>

<font size="-1"><i>Ottawa,</i><br/>
<i>Ontario,</i><br/>
<i>Canada.</i><br/>
<i>L&eacute; 13 d&eacute; mai, 1978</i><br/></font>
<br/>
Moussieu l'R&eacute;dacteu,<br/>
<br/>
&quot;I' faut qu'jann&egrave;che s'atchitte et qu'vieill&egrave;che s&eacute; d'batte,&quot; m&eacute; disait la bouannefemme M&egrave;rrotte L&eacute; Sbith&eacute; eune arl&eacute;v&eacute;e en p&acirc;ssant par L&eacute; M&egrave;nage en c'm&icirc;n pour Port&icirc;nfer, &quot;mais v'la tch'i' n'veurt pon dithe qu&eacute; les jannes peuvent p&acirc;sser lus s&eacute;th&eacute;es dans l's aub&egrave;rges et rester par les c'm&icirc;ns la maintchi d'lus nyits. Ch'est honteux d'vaie chein tchi s'p&acirc;sse d&eacute; nouos jours. Nou vait un tas d'hardelles &agrave; baithe comme des hommes dans l's aub&egrave;rges. Et la manni&egrave;the tchi sont habilyies! La maintchi d'ieux sont en braies et l'aut' maintchi sont qu&acirc;si nues!&quot;<br/>
<br/>
&quot;Dans man janne temps,&quot; M&egrave;rrotte continnuit, &quot;nou n'viyait pon d'it&eacute;. Man P'p&egrave;e m'&eacute;thait bein vite donn&eacute; eune pitchinne s'i' m'avait veue r'v&eacute;n&icirc;n pus tard qu&eacute; dgiex heuthes au s&eacute; quand j'sortais. et pis y'avait du feu d'satchi s'i' n'aimait pon l'janne homme tchi v'nait m'&egrave;rcondithe. Ch'est vrai tch'il 'tait un mio trop r'gardant, car j&eacute; n'tais pon a&icirc;si &agrave; pliaithe m&eacute;-m&ecirc;me. I' fallait qu'un gar&ccedil;on f&ucirc;sse d&eacute; bouanne fanmil'ye pour qu&eacute; j'l&icirc; donn&icirc;sse p&egrave;rmission d&eacute; m'prendre l&eacute; bras en sortant d'l'&eacute;glyise.&quot;<br/>
<br/>
&quot;Ch'n'est pon viyant qu'ch'est m&eacute;, mais pour vouos en dithe la v&eacute;thit&eacute; l's aut' hardelles 'taient un mio jalouses d&eacute; m&eacute;, et j&eacute; n'peux pon les blia&ucirc;mer car y'avait tr&eacute;jous eune racachie d'jannes hommes l&eacute; tou d'm&eacute;. Et quand j'm&eacute; d&eacute;cidis d'm'engagi ch'tait au chein tch'en g&acirc;ngn'nait. M'n homme eut la chance d&eacute; m'aver, J'l&eacute; r'f&ucirc;sis trais fais, mais i' r'v&eacute;nait tr&eacute;jous. I' m'disait tch'i' m'avait tr&eacute;jous aim&eacute;e d'pis qu&eacute; j'l&icirc; fichis eune cliamuse quand il &ecirc;prouvit &agrave; m'embraichi dri&eacute;the les bouais dans l'Gard&icirc;n d'Olivet au Th&eacute;e des Trais P&acirc;raisses. I' m'dit qu&eacute; quand j'l&eacute; cliamusis i' vit bein qu&eacute; j'tais esprit&eacute;e et qu&eacute; ch'tait eune femme d&eacute; m&ecirc;me tchi l&icirc; fallait pour prendre ch&egrave;rge d&eacute; san m&egrave;nage. J'nouos engag&icirc;nmes &agrave; <a href="paques.html">P&acirc;ques</a> et j'fe&ucirc;nmes mathi&eacute;s la <a href="gdfservelle.html">S&egrave;rvelle d&eacute; Nou&eacute;</a> en r'v&eacute;nant.&quot;<br/>
<br/>
&quot;Ch'est seux qu'ou n'v&icirc;drent pon <a href="fatherchristmas.html">Papa Nou&eacute;</a> d'valer par la cheunm'n&eacute;e chutte niet-l&agrave;,&quot; j'l&icirc; dis.<br/>
<br/>
&quot;Eh bein,&quot; ou m'd&icirc;t, en ritonnant, &quot;i' faut dithe qu'ou-s-avez ra&icirc;son! Il 'tait bieau gar&ccedil;on, m'n homme, et man P'p&egrave;e l'aimait bein car il 'tait seul &ecirc;fant et h&eacute;thitchi d'san p&eacute;the tch'avait eune belle f&egrave;rme et tout pliein d'rente &agrave; r'ch&eacute;ver. Il 'tait Pr&icirc;ncipa d'P&acirc;raisse et Inspecteux des C'm&icirc;ns dans sa p&acirc;raisse d&eacute; <a href="st_louothains.html">St. Louothains</a>, et sa m'm&egrave;e 'tait d'scendue d&eacute; iun des seigneurs d'un fieu tch'appartcheint &agrave; la Reine &agrave; ch't heu.&quot;<br/>
<br/>
&quot;Ch'n'est pon pour m'en vanter, mais, criyiz m&eacute; ou n'm&eacute; criyiz pon, deux jannes hommes lus batt&icirc;drent pour d&eacute;cider l&eacute;tch&eacute; des deux tchi veindrait m'&egrave;rcondithe eune s&eacute;th&eacute;e d'ni&egrave;r beurre siez man cou&ocirc;s&icirc;n Amice &agrave; St. Pi&egrave;rre. L&eacute; Ph'lippe V&egrave;nement, tch'&eacute;tait accou&ocirc;sinn&eacute; du c&ocirc;t&eacute; d'l'oncl'ye d&eacute; man Ton-ton Fra&icirc;nque, avait gagi auve Aaron L'Boeuf, un grand haut maigre &ecirc;tendp&egrave;rque d&eacute; <a href="ste_mathie.html">Ste. Mathie</a>, tch'i' veindrait m'&egrave;rcondithe chutte s&eacute;th&eacute;e-la, car san p'p&egrave;e et l'mein avaient jou&eacute; &egrave;s tchilles ensembl'ye &agrave; l'H&ocirc;tel d&eacute; L'&Ecirc;ta.&quot;<br/>
<br/>
&quot;I' c'mench&icirc;drent &agrave; s'entre chicangni et finn&icirc;drent par aller lus entre battre dans l'bel.&quot;<br/>
<br/>
&quot;Tch'est tch'en gangnit?&quot;, j'l&icirc; d'mandis.<br/>
<br/>
&quot;Ma f&icirc;ngre,&quot; ou m'd&icirc;t, &quot;pour en dithe la v&eacute;thit&eacute;, j&eacute; n'sai pon trop bein. Quand j'm'en allis il' taient &agrave; lus entre-camailli aupr&egrave;s d'la tch&egrave;rqu&eacute;thie et j'viyais lus bras tch'allaient comme des aubes d&eacute; moul&icirc;n &agrave; vent. L&eacute; pou&ocirc;rre Ph'lippe avait un yi bouchi et Aaron sangnait par l&eacute; nez. Just&eacute;ment comme j'amathais ma capotte, m'n homme (j&eacute; n'tions pon 'couo engagis dans l'temps) m&eacute; d&icirc;t: 'Veint-en acant&eacute; m&eacute;, ma chi&eacute;the. La&icirc;sses ches deux pou&ocirc;rres achocres-l&agrave; lus entre-capuchi &agrave; lus tch&egrave;r content. J'm'en vais t'&egrave;rcondithe, m&eacute;!'&quot;<br/>
<br/>
&quot;D&eacute;vant rendre l&eacute; drein soupi, man pouorre homme m&eacute; d&icirc;t tch'i' n'&eacute;thait pon d'peine &agrave; r'conna&icirc;tre les Anges quand i' veindront &agrave; sa rencontre car ch'est seux qu&eacute; j'lus r'sembl'ye. Ah, ch'en 'tait iun, ch-t&icirc;-l&agrave;, un brave homme! Janmais i' n'ma dit un nann&icirc;n dans san vivant.&quot;<br/>
<br/>
&quot;Mais i' faut qu&eacute; j'm'en &acirc;ge pour &ecirc;t' &agrave; Port&icirc;nfer d'vant qu'la boutique freunme. S'ou p&acirc;ssez par siez-m&eacute; entrez, don. J'vouos f'thait eune t&acirc;ss&eacute;e d'th&eacute;e d'bouan tchoeu, et j'vouos montr&eacute;thait l'portrait d&eacute; m'n homme. I' vouos r'sembliait un mio, mais i' 'tait pus haut qu'vous. H&eacute;las! J'ai connu l'ennion d&eacute; tch'i' n'est pus. Etant veuvi vous-m&ecirc;me, ou d'vez saver tch'est qu'ch'est qu&eacute; l'ennion &eacute;tout.&quot;<br/>
<br/>
Eh bein, j'pensis, n'en v'la ieune qu&eacute; j'&icirc;thai vaie la s'maine des trais <a href="sanmdi_jour.html">sanm'dis</a>. Ch'est seux qu'oulle est la ra&icirc;son pourtchi qu&eacute; l'vi&egrave;r <a href="ditons.html">diton</a> &quot;Les louanges d&eacute; se-m&ecirc;me et d'sa m&eacute;the n&eacute; valent rein du tout&quot; fut &icirc;nvent&eacute;!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="heutheuxmathiage.html">Les segrets d&#8217;un heutheux mathiage</a><p>
<li><a href="mathiage2.html">Vielles Cou&ocirc;teunmes au Mathiage</a><p>
<li><a href="mathiage_art.html">L'Art du Mathiage</a><p>
<li><a href="pmmathiages.html">Les mathiages d'agniet et d'aut'fais</a><p>
<li><a href="pmcourting.html">Courting Days</a><p>
<li><a href="gdfchouaix.html">Y'a du chouaix!</a><p>
<li><a href="galants.html">Miss Mary Ann et ses galants</a><p>
<li><a href="pmpeace2.html">Peace and Quiet in the Home</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdflouanges.html by HTTrack Website Copier/3.x [XR&CO'2014], Tue, 15 Jul 2025 13:58:37 GMT -->
</HTML>

