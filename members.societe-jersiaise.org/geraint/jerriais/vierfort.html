<HTML>

<!-- Mirrored from members.societe-jersiaise.org/geraint/jerriais/vierfort.html by HTTrack Website Copier/3.x [XR&CO'2014], Tue, 15 Jul 2025 14:00:36 GMT -->
<HEAD>
<TITLE>L&eacute; Vi&egrave;r Fort</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Vi&egrave;r Fort</h2></font></center><p>

<div align="center"><img src="vierfort.jpg" width="700" height="228" alt="L&eacute; Vi&egrave;r Fort" title="" border="0" /></div><p>

L&eacute; Vi&egrave;r Fort dans la Baie d'Saint Aub&icirc;n est un m&egrave;r bein connu, et nou dithait of&ucirc;che qu&eacute; si l'Ch&acirc;t&eacute; L&icirc;zab&eacute; endrait &agrave; l'aut' but d'la Baie n'tait pon si mangnifique, l&eacute; Vi&egrave;r Fort, li, s'sait la glouaithe d'la veue pannoramique. Tout coumme l&eacute; Vi&egrave;r Fort a mains d'histouaithe qu'l&eacute; <a href="elizabeth_castle.html">Ch&acirc;t&eacute; L&icirc;zab&eacute;</a> ouaithe qu'i' sait pus vyi: les preunmi&eacute; fortific&acirc;tions d'l'&icirc;let f&ucirc;tent gr&eacute;es dans les 1542. Nou-s'y b&acirc;tit eune tou &agrave; canons.<p>

Un si&egrave;cl'ye pus tard la tou 'tait dans un triste &ecirc;tat. Quand la Dg&egrave;rre des Rouoyaumes qu&eacute;menchit, des forches parl&eacute;mentaithes v&icirc;ntent gouv&egrave;rner l'&Icirc;le. L&eacute; Lieut'nant Gouv&egrave;rneux parl&eacute;mentaithe qu&eacute;mandit qu&eacute; nou r'gr&icirc;sse la tou. En 1643 la tou fut entouoth&eacute;e d'remparts pouor en d&eacute;v'n&icirc;n un fort pouor la preunmi&eacute; fais. Mais ches neuves fortific&acirc;tions n&eacute; f&icirc;tent pon du bein pouor les parl&eacute;mentaithes: ra&icirc;que un mais aupr&egrave;s l'&egrave;rgraiethie l'fort fut pr&icirc;ns par surpr&icirc;nse par des Rouoyalistes Saint Br&eacute;ladais.<p>

Au mais d'Avri 1646 l&eacute; Pr&icirc;nce d&eacute; Galles, Charles, arrivit en J&egrave;rri auve sa siette. I' v&icirc;sitit l'Fort l'12 d&eacute; Mai 1646 pouor &icirc;nspecter les d'fenses. L&eacute; Pr&icirc;nce baillit des sou pouor renforchi les fortific&acirc;tions et l'Fort fut r'gr&eacute;e acouo auve acouo des remparts et la tou fut ha&ucirc;chie. En 1651 quand les forches parl&eacute;mentaithes arriv&icirc;tent pouor r'prendre l'&Icirc;le, Messire <a href="creux_fantomes.html">George d&eacute; Cart'ret</a> et ses hoummes lus r'fugy&icirc;tent au Ch&acirc;t&eacute; L&icirc;zab&eacute; et l'Fort d&eacute; Saint Aub&icirc;n fut la&icirc;ssi &egrave;s forches d'l'enn'm&icirc;n.<p>

Eune ca&ucirc;chie au Fort fut c'menchie dans les 1680, et chutte ca&ucirc;chie fut amend&eacute;e tchiques fais pouor la f&icirc;n du dgi&ecirc;x-huitchi&egrave;me si&egrave;cl'ye. En 1730 les fortific&acirc;tions f&ucirc;tent mod&egrave;rn&icirc;s&eacute;es.<p>

Un grand changement pr&icirc;nt pliaiche 1838-1840 quand l'Fort fut r'gr&eacute;e pouor enfachi la m'niche d'la nouvelle technologie: les st&icirc;nmes. Pus d'run pouor les canons et d'l'arreun'nie pouor l'artil'lie f&ucirc;tent propos&eacute;s, et parmi les travaux entr&eacute;pr&icirc;ns nou-s'agrandit l&eacute; louogement &egrave;s soudards - mais viyant qu'nou r'nonchit l'usage du Fort d'vant qu'eune dg&egrave;rre p&ucirc;sse s'adonner, chu louogement n'tait janmais fait s&egrave;rvi coumme ch'tait pr&eacute;veu.<p>

L&eacute; Fort 'tait lou&eacute; coumme r&eacute;sidence pouor bein d's ann&eacute;es. L&eacute; Fort fut acat&eacute; par l's <a href="etats.html">&Ecirc;tats d'J&egrave;rri</a>. Duthant l'<a href="otchup.html">Otchup&acirc;tion</a> l's All'mands l'&egrave;r'renforch&icirc;tent.<p>

Achteu l'Fort est un centre d&eacute; sports et d'activit&eacute;s, sustout pouor les jannes gens.<p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="st_brelade.html">St Br&eacute;lade</A><p>
<li><a href="lizabeth.html">L&eacute; Chat&eacute; Lizabeth</a><p>
<li><a href="elizabeth_castle.html">L&eacute; Ch&acirc;t&eacute; L&icirc;zab&eacute;</a><p>
<li><a href="assembliee/lizabe.html">Au Ch&acirc;t&eacute; L&icirc;zab&eacute;</a><p>
<li><a href="fort_regent.html">L&eacute; Fort R&eacute;gent</a><p>
<li><a href="chate.html">Le Vier Chat&eacute;</a><p>
<li><a href="vierchate.html">L&eacute; Vi&egrave;r Ch&acirc;t&eacute;</a><p>
<li><a href="chatelizabe.html">L&eacute; Ch&acirc;t&eacute; L&icirc;zab&eacute;</a><p>
<li><a href="grosnez2.html">L&eacute; Ch&acirc;t&eacute; d&eacute; Grosnez</a><p>
<li><a href="grosnez4.html">L&eacute; Ch&acirc;t&eacute; d'Grosnez</a><p>
<li><a href="grosnezahier.html">L&eacute; Ch&acirc;t&eacute; d'Gros Nez</a><p>
<li><a href="assembliee/grosnez.html">L'Vi&egrave;r Ch&acirc;t&eacute; d'Grosnez</a><p>
<li><a href="orgueil.html">L&eacute; Vi&egrave;r Ch&acirc;t&eacute;</a><p>
<li><a href="avathithon.html">L'Avath&icirc;thon</a><p>
<li><a href="ileaudgerdain.html">L'&Icirc;le au Dg&egrave;rdain</a><p>
<li><a href="assembliee/niermont.html">R&ecirc;union &agrave; Ni&egrave;rmont</a><p>

<li><a href="saintosbinaise.html">La Saint-Osbinaise!</a><p>

<li><a href="rotchiers.html">Les Rotchi&egrave;rs d&eacute; J&egrave;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vierfort.html by HTTrack Website Copier/3.x [XR&CO'2014], Tue, 15 Jul 2025 14:00:36 GMT -->
</HTML>

