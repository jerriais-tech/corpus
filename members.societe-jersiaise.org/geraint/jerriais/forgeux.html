<HTML>

<!-- Mirrored from members.societe-jersiaise.org/geraint/jerriais/forgeux.html by HTTrack Website Copier/3.x [XR&CO'2014], Tue, 15 Jul 2025 14:04:04 GMT -->
<HEAD>
<TITLE>L&eacute; Forgeux</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Forgeux</h2></font></center><br>
<CENTER><TABLE><TR><TD>
La vielle forge est au coin d'la rue<br>
D&eacute; d'pis nonante hiviers,<br>
Mais oulle est ocquo bein solide<br>
&Agrave; l'abri des ch&acirc;t'niers;<br>
L's ouaisiaux sauticottent sus l'ardouaises<br>
D'vant s'nichi touos les siers.<br>
L'forgeux &agrave; la c'minse et nueue-t&ecirc;te,<br>
Travaille en d'vant du feu,<br>
I' pathait fort comme un capeste,<br>
Ergardez-l&eacute; acheteu,<br>
I' frappe si du qu&eacute; tout en tremblye<br>
Et san front puthe d&eacute; sueu'.<br>

<p>
La t&ocirc;le i' faichonne a s'n id&eacute;e,<br>
I' chante en travaillant.<br>
San mart&eacute; capuche et calfa&icirc;te<br>
Et sus l'encliume bat l'temps,<br>
Et l'&eacute;cho renvie la musique<br>
Pardessus vaux et camps:<br>
Et l's aviers, en r'venant d'l'&ecirc;cole<br>
Sus l'pas d'l'hus vont s'grouper,<br>
Pour vais l&eacute; gros feu qui p&eacute;tille,<br>
Ou&iuml; les soufliets ronner<br>
Et tachi d'happer l's &ecirc;tincelles<br>
Qu&eacute; l'forgeux fait voler.<br>

<p>
I's trouve le Dimanche a l'&eacute;glyse<br>
Parmi les travailleurs,<br>
Ercite la l&eacute;&ccedil;on et l&eacute; Psaume<br>
Et r'mercie l'Createur,<br>
Quand i' ouait sa fille qui chante,<br>
Il est emu jusqu'&egrave;s plieurs,<br>
I' semblye qu&eacute; ch'est la vouaix d'sa methe.<br>
Sa chi&eacute;the femme qui n'est pus.<br>
Sa tombe est tout pr&egrave;s, dans l'chimeti&egrave;the,<br>
Avec des flieurs dessus.<br>
Mais, tchique jour i' r'sethont ensemblye<br>
Dans l'paradis d's &ecirc;lus.<br>

<p>
Frappe don, forgeux sus t'n encliume<br>
Clioue les fiers &egrave;s ch'vaux.<br>
Bat nos tch&eacute;thues, cerclye nos reues<br>
Ch'est t&eacute; l'homme qui nos faut.<br>
Et tan jour fini, qu'rein n't&eacute; g&ecirc;ne<br>
Tu as bein gagni tan r'pos.<br>

<p>
<i><a href="ejluce.html">E. J. L.</a></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="metchi.html">Les m&ecirc;tchi&egrave;rs</a><p>

<li><a href="gdfforge.html">La Forge</a><p>
<li><a href="gdfforgeux.html">L'forgeux s'enrichit pon!</a><p>

<li><a href="otisvoc.html">L's &ocirc;tis</a><p>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><a href="7garcons.html">Nos sept gar&ccedil;ons</a><p>
<li><a href="conue.html">Le C&ocirc;nu&eacute;</a><p>
<li><a href="rimaeux.html">A l'ammin Cli&eacute;ment et &agrave; Moussieu Jacque Rimae&ucirc;x</a><p>

<li><a href="forgi.html">L&eacute; Forgi pi&egrave;rcheux</a><p>
<li><a href="dunstan.html">L&eacute; f&eacute; d&eacute; j'va</a><p>

<li><a href="assembliee/tchimetchi.html">Eune bord&eacute;e d&eacute; &#8220;Tchi m&ecirc;tchi?&#8221;</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/forgeux.html by HTTrack Website Copier/3.x [XR&CO'2014], Tue, 15 Jul 2025 14:04:04 GMT -->
</HTML>
