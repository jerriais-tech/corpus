<HTML>

<!-- Mirrored from members.societe-jersiaise.org/geraint/jerriais/rogodaine2.html by HTTrack Website Copier/3.x [XR&CO'2014], Tue, 15 Jul 2025 13:59:51 GMT -->
<HEAD>
<TITLE>La Rogodaine</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Rogodaine</h2></font></center><p>

Tchiquefais, quand j'sis &agrave; m'prom'ner dans les ruettes tout pr&egrave;s d'la p'tite &eacute;glyise d&eacute; St. Pi&egrave;rre La Rocque, j&eacute; m'rappelle des histouaithes qu&eacute; l's anciens d'ma fanmil'ye soulaient m'conter quand j'tais mousse. L's uns app'laient chu canton-l&agrave; La Rogodaine et d'autres disaient La Rocque Godesme - et tous p&acirc;laient du gros p&egrave;rron ainsi nomm&eacute; tchi s'trouvit dans un clios tout pr&egrave;s d'l'&eacute;glyise.<br/>
<br/>
Quand St. Pi&egrave;rre la Rocque fut b&acirc;ti en mil huit chent ch&icirc;nquante-tch'ieune, la pi&egrave;rre du p&egrave;rron fut carri&eacute;e pouor sa construction et souos-disant tch' il y eut des diff&eacute;thents entre l'augni du clios et l'Minnistre entouor l&eacute; tchithiage d'la pi&egrave;rre.<br/>
<br/>
Comment, don, dans chutte r&eacute;gion d&eacute; l'&icirc;le si pliatte, qui psse y aver un 't&eacute; gros p&egrave;rron? Eh bein, sinon l's anciens, i' y a deux l&eacute;gendes tch'explyiquent l'affaithe.... La preunmi&eacute;the nos dit qu&eacute; i' y a bein d's ann&eacute;es, quand les <a href="gdffaitchieaux.html">p'tits fa&icirc;tchieaux</a> d'meuthaient par l&agrave;, iun d'ieux d&eacute;cidit d'aller, &agrave; mi-mathe&eacute;, qu'si un gros p&egrave;rron d&eacute; sus la gr&egrave;ve &agrave; la Rocque - pourtchi j&eacute; n'sais pas! - et aupr&egrave;s en aver choua&icirc;si iun des pus gros, i' l'emportit au vol, dans san d'vant&eacute;. Maltheutheusement, en volant par d&eacute;ssus un clios, les amathes d&eacute; san d'vant&eacute; d&ecirc;f&icirc;tent et l'p&egrave;rron tchit dans la carre du  betchet et i' restit l&agrave; jusqu'&agrave; qu'i' f&ucirc;sse carri&eacute; pouor b&acirc;ti l'&eacute;glyise.<br/>
<br/>
La deuxi&egrave;me histouaithe conc&egrave;rne deux giants tch'eutent s&eacute;thieux grabage et qui s'entre-guettaient sans c&ecirc;sse, ch&acirc;tch'un ayant l'id&eacute;e d'achou&ecirc;mi l'autre au pus t&ocirc;t. Un jour, iun d'ieux, s'trouvant sus l'haut d&eacute; V&egrave;rcliut &agrave; <a href="grouville.html">Grouville</a>, ap&egrave;rchut l'autre engambant l'trav&egrave;rs d&eacute; la Rocque, i' gaffit un gros p&egrave;rron tch'&eacute;tait d'&agrave; main et l'fliantchi sus li. La grosse pi&egrave;rre tchit dans la carre d'un clios et devint connue souos l'nom d'la Rogodaine ou la Rocque Godesme. P&egrave;rsonne n'savent si l'giant fut tu&eacute; ou non!<br/>
<br/>
Ch'est &icirc;nt&eacute;r&ecirc;ssant qu&eacute;, dans un dotchument d&eacute; l'ann&eacute;e douze chent dgi&ecirc;x-huit, nou fait mention d&eacute; La Rocque Godeine. <br/>
<br/>
Ch'est difficile, d&eacute; nos jours, d&eacute; pouver imaginer un gros p&egrave;rron d'eune trentainte d&eacute; pids d'hauteur par l&agrave;!<br/>
<br/>
<i><a href="joantapley.html">Joan Tapley</a></i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="rogodaine.html">La Rogodaine</a><p>
<li><a href="roquit.html">L&eacute; Roquit d'Rocqu'bert</a><p>
<li><a href="rocqueber.html">Rocque B&egrave;r</a><p>
<li><a href="rocqueber2.html">Rocque B&egrave;r</a><p>

<li><a href="mitan.html">La Pi&egrave;rre du Mitan d'l'&Icirc;le</a><p>
<li><a href="pouquelaye.html">Les Pouquelayes</a><p>
<li><a href="faitchieaux.html">Les P'tits Fa&icirc;tchieaux</a><p>
<li><a href="faitchieaux2.html">Les p'tits fa&icirc;tchieaux</a><p>
<li><a href="faitchieaux3.html">Les fa&icirc;tchieaux dans lus d'vantchieaux</a><p>
<li><a href="mittes.html">La Fontaine des Mittes</a><p>
<li><a href="mittes2.html">La Fontaine es Mittes</a><p>
<li><a href="brelade_legende.html">La l&eacute;gende d&eacute; l'&eacute;glyise d&eacute; St Br&eacute;lade</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/rogodaine2.html by HTTrack Website Copier/3.x [XR&CO'2014], Tue, 15 Jul 2025 13:59:51 GMT -->
</HTML>

