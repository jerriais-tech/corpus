<HTML>

<!-- Mirrored from members.societe-jersiaise.org/geraint/jerriais/mangidescats.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
<HEAD>
<TITLE>Mangi des cats?</TITLE>
<META  name="keywords" content="Jèrriais, langue normande, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Mangi des cats?</h2></font></center><br>


"Eh bein! Avous jamais ou&iuml; d'it&eacute;?" s'fit M&ecirc;rayieu l'aut' s&eacute; en liaisant la g&acirc;zette; "Mangi des cats? V'l&agrave; tchi m'fait mal au tchoeu d'y penser!" "Tch'est qu'tu'es &agrave; nouos chanter, don?" j'li dis: "C'menches-tu &agrave; r'doter?" "Nann&icirc;n," ou m'r&ecirc;ponnit: "liet ch't'articlye-l&agrave; pour t&eacute;-m&ecirc;me, si tu n'm&eacute; crai pon! I' patha&icirc;t qu'un tas d'personnes ont mantchi lus cats en ville,
et qu'des gens ont veu des pieaux d'cat fliotter dans la cauchie, et qu'eune dame a acat&eacute; du poulet tchi r'semblye pus &agrave; du cat qu'&agrave; du poulet!"<br>

<p>

"Bah!" j'li dis: "En v'la-t-i', un tas d'niol&icirc;n! Ch'est seux qu'ch'est exag&eacute;th&eacute;. Iun d'ches jours tu trouv'th&acirc;s que deux'trais femmes on fait un <a href="gdfpataflias.html">patafias</a> d'rein du tout!"<br>

<p>

"Quant &agrave; m&eacute;, j'sai bein qu'j'aimethais mus mangi du cat que d'cr&eacute;ver la faim - et du tchian &eacute;tou! Sans doute ch'n'est pas d's'animaux qu'nou chouaisithait pour met' au fou pour le d&icirc;ner du D&icirc;nmanche, car nou-s est accouotum&eacute;s &agrave; l's aver alentou d's&eacute; touos les jours. Mais v'la tch'i' n'veur pas dithe que nou n'en f'thait pas un bouan fricot! L's'Allemands 'taient bein contents d's'en litchi les babinnes ieux, quand i' vintent &agrave; court de viande et de j'va!"<br>

<p>

"Vaithe dgia!" s'fit M&ecirc;rayieu: "Il' &eacute;thaient mangi autcheune chose! I' 'taient d&ecirc;gouotants et malauc'seux, ches salopes-l&agrave;!" "Allons, M&ecirc;rayieu," j'li r&ecirc;ponnit, - "J'n'les aimais pas pus qu't&eacute;, ches tout-au-trav&egrave;rs-l&agrave;, - mais i' n'faut pas oublier que quand eune personne a
grand' faim, ou' n'est pas h&egrave;nitcheuse. Et pis, &eacute;tou, ch'est eune affaithe d&eacute;
go&ucirc;t!"<br>

<p>

"Ergarde les ch&icirc;nouais, par exemplye. I' patha&icirc;t tch'i' n'aiment pas l's'oeus frais, - i' trouvent l's'oeus bouans quand i' sont &agrave; la maintchi pouorris. V'l&agrave; tch'&agrave; pus d'go&ucirc;t. En p&acirc;lant d'cats, j'ai ou&iuml; qu'les Ch&icirc;nouais l's'aiment hardi &eacute;tou, et tch'il' ont l'go&ucirc;t du lap&icirc;n.<br>

<p>

"Dans hardi d'pays iou qu'l&eacute; monde sont aussi civilis&eacute;s qu'nous, i' mangent des fricots que j'naimons pas en J&egrave;rri. Ergarde les Fran&ccedil;ais, ieux. Il' aiment bein les col&icirc;nmachons et la viande de j'va!" "T&eacute; et tes col&icirc;nmachons!" s'fit M&ecirc;rayieu; "Tu peux l's'aver, - quant &agrave; m&eacute;, i' faudrait
j'&eacute;thais grand' faim pour mangi d'it&eacute;!" "Mais, pourtant," j'li dis: "Ch'est
d'tchi bouan, - et la viande de j'va est bouanne &eacute;tou, - j'en ai mangi bein des
fais."<br>

<p>

"Quand j'tais mousse, j'ai ou&iuml; man grand-p&eacute;the dithe que dans la dg&egrave;rre de dgiex huit chent septante, les Parisiens avaient si grand' faim tch'i' mangeaient m&ecirc;me des rats!"<br>

<p>

"Au <a href="cannada.html">Canada</a> et en <a href="etatsunnis.html">Am&eacute;thique</a>, i' mangent de l'ourse, et j't'asseuthe que ch'est bouan, - v'la tch'a l'go&ucirc;t d'lard, et j'en mang'geais bein un bouan fricot ach'teu s'nou pouvait en avait ich&icirc;n! Et en p&acirc;lant d'lard, iou qu'y'&agrave; pus sale qu'un couochon? Et pourtant, t'en mange bein, du lard!"<br>

<p>

"En Am&eacute;thique, i' mangent des tchilieuvres, et i' patha&icirc;t qu'i' n'y'&agrave; rein tch'a millieu go&ucirc;t qu'les serpents &agrave; sonnettes. Les gens l&agrave;-bas acatent ch'l&agrave; pr&ecirc;s&egrave;rv&eacute; en tinne comme du saumon. Et i' mangent du rat en Am&eacute;thique &eacute;tou, - mais ch'n'est pas du rat ordinaithe. Ch'est un anima grand comme un p'tit tchian, tch'est appel&eacute; "Rat musqu&eacute;" et v'la tchi cra&icirc;t l&eacute; long
des rivi&eacute;thes v'la tchi vit sus des rach&icirc;nnes de bouais et d'la verduthe tchi cra&icirc;t l&eacute; long des rivi&eacute;thes dans les for&ecirc;ts. Ch'est d'bouanne viande. Et pis ly'&agrave; la viande de ch&egrave;r et du castor et d'l'&eacute;lan d'Am&eacute;thique. Touos ches animaux-l&agrave; sont r'gardants de tchi qu'i' mangent, - ch'est pus qu'nou peut dithe de bein des cr&eacute;atuthes que nous mange en J&egrave;rri. Ergarde les homards et les <a href="crabe.html">crabes</a>! I' sont carnivores, et j'les mangeons bein, nous!"<br>

<p>

"Ah! Tais ta becque et va-t'en t'couochi," m'dit M&ecirc;rayieu. "Nou dithait que v'la tch'i' t'fait pliaisi de touoner l'tchoeu au monde! Si les gens dans ches dr&ocirc;les de pays-l&agrave; n'savent pas mus que d'mangi un tas
d'salopsie d'm&ecirc;me, j'm'en vais rester dans not' p&eacute;tit J&egrave;rri, m&eacute;!"<br>

<p>
&nbsp;<p>
<i><a href="lefeuvre.html">George d'la Forge</a></i><p>

<i>Chroniques de Jersey 12/3/1948</i><br>


&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="annima.html">Les annimaux</a><p>
<li><a href="5nierscats.html">Si Mess Bisson a chinq ni&egrave;rs c'ats</a><p>
<li><a href="bulletin.html">Bulletin</a><p>
<li><a href="cattesf.html">La Catte esfarouchie</a><p>
<li><a href="macatte.html">Ma Catte</a><p>
<li><a href="bissonca.html">Mess Bisson et san ca!</a><p>
<li><a href="catte.html">Dialogue entre Miss Nenn&eacute; Caton et sa Vieille Catte</a><p>
<li><a href="pretro.html">Pr&ecirc;tro</a><p>
<li><a href="pretro2.html">Pr&ecirc;tro</a><p>

<li><a href="minette.html">A Minette</a><p>
<li><a href="ronron.html">Les R&ecirc;ves &agrave; Ronron</a><p>
<li><a href="colinmachons.html">L&eacute; sitho d'col&icirc;nmachons</a><p>
<li><a href="colinmachon.html">Merrienne et les col&icirc;nmachons</a><p>
<li><a href="ghva.html">D'la Viande de gh'va!</a><p>

<li><a href="gdfappetit.html">Av'-ous bouan app&eacute;tit?</a><p>
<li><a href="soupejp.html">Unn' Boll&egrave;e d&eacute; bouanne Soupe</a><p>
<li><a href="viandvoc.html">La viande en J&egrave;rriais</a><p>
<li><a href="pmbiethe.html">La bi&eacute;the, la viande et un S&eacute;nateur</a><p>
</ul>
</FONT>

&nbsp;<p>





&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mangidescats.html by HTTrack Website Copier/3.x [XR&CO'2014], Tue, 15 Jul 2025 13:58:38 GMT -->
</HTML>
