<HTML>
<HEAD>
<TITLE> Preunmi&eacute;the &Ecirc;pitre d&eacute; St. Jean, chapitre trais</TITLE>
<META  name="keywords" content="Jerriais, language, langue, Bible, religion, gospel, Ã©vangile">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2> Preunmi&eacute;the &Ecirc;pitre d&eacute; St. Jean</h2><BR>
Chapitre 3</font></center><p>
&nbsp;<p>

<center><font color="#215e21"><h3>Chapitre 3, v&egrave;rsets 1-7</h3></font></center><p>

Viyiz tchil amour qu&eacute; l'P&eacute;the nos a bailli pour qu&eacute; j's&eacute;yons app'l&eacute;s l's &ecirc;fants du Bou&ocirc;n Dgieu. V'l&agrave; pouortchi l'monde n&eacute; nos conna&icirc;t pon &agrave; cause qu'i' n'l'a pon connu. Mes chi&egrave;rs, j'sommes achteu d's &ecirc;fants du Bou&ocirc;n Dgieu mais chein qu&eacute; j' s'sons n'est pon acouo v'nu et j'savons qu&eacute; quand i' s'sa v'nu j'l&icirc; r'sembli&eacute;thons car j'l&eacute; v&egrave;rrons coumme il est. Et l'chein qu'a ch't' attente-l&agrave; sus li s'puthifie coumme il est l&icirc;-m&ecirc;me puthifi&eacute;. L&eacute; chein tchi fait ma va contre la louai et la mauva&icirc;tchi est chein tch'est contre la louai. Et ou savez qu'il est v'nu pouor haler not' mauva&icirc;tchi et n'y'avait pon d'ma en li. L&eacute; chein tchi d'meuthe en li n'fait pon d'ma, mais l'chein tchi fait ma n'la pon veu ni n'l&eacute; conna&icirc;t pon. Mes p'tits &ecirc;fants, qu'autchuns n'vos embli&ucirc;tent pon. L&eacute; chein tchi juge bein est juste coumme il est juste<br/>


&nbsp;<p>

<center><font color="#215e21"><h3>Chapitre 3, v&egrave;rsets 8-14</h3></font></center><p>
L&eacute; chein tchi fait ma est du Dgi&acirc;bl'ye car l&eacute; Dgi&acirc;bl'ye a tr&eacute;jous fait ma. Et l'fis d'Dgieu est v'nu pouor mettre &agrave; bas l'travas du Dgi&acirc;bl'ye. L&eacute; chein tch'est n&eacute; d'Dgieu n'fait pon d'ma car la s'menche d&eacute; Dgieu est dans li et i' n'peut pon faithe ma car il est n&eacute; d'Dgieu. Par chennech&icirc;n l's &ecirc;fants d'Dgieu sont counnus et l's &ecirc;fants du dgi&acirc;bl'ye &eacute;tout; l&eacute; chein tchi n'fait pon justice et tchi n'aime pon san fr&eacute;the n'est pon d'Dgieu. Car ch'est ich&icirc;n chein qu'ous avez ou&iuml; pr&ecirc;chi d'pis l&eacute; c'menchement et ch'est d's'entre'-aimer l'iun et l'aut'. Mais pon coumme Ca&iuml;n tchi 'tait du Dgi&acirc;bl'ye et tchi tuit san fr&eacute;the. Et pouortchi qu'i' l'tuit? Par cause qu&eacute; san travas 'tait mauvais et qu'l&eacute; chein d'san fr&eacute;the 'tait juste. Mes fr&eacute;thes, n&eacute; s&eacute;yiz pon ravis si l'monde vos d&eacute;teste; j&eacute; savons qu'j'avons p&acirc;ss&eacute; d'la mort &agrave; la vie par cause qu&eacute; j'aimons nos fr&eacute;thes; l&eacute; chein tchi n'aime pon san fr&eacute;the reste dans la mort.<br/>

&nbsp;<p>

<center><font color="#215e21"><h3>Chapitre 3, v&egrave;rset 10</h3></font></center><p>
N&eacute; v'chin comme tchi qu'nou r'conna&icirc;t les &ecirc;fants du Bouon Dgieu d'auve les cheins du malin. L&eacute; chein tchi n'fait pas ch'qu'est juste ni tchi n'aime pas san fr&eacute;the n'est pon un &ecirc;fant du Bouon Dgieu.<br>
<br>
&nbsp;<p>


<center><font color="#215e21"><h3>Chapitre 3, v&egrave;rset 14 </h3></font></center><p>
L&eacute; chein tchi n'aime pon san fr&eacute;the est comme s'il 'tait mort. Quand j'aimons nouos fr&eacute;thes j&eacute; savons qu&eacute; j'sommes pass&eacute;s d'la mort &agrave; la vie.<br>
<br>
&nbsp;<p>

<center><font color="#215e21"><h3>Chapitre 3, v&egrave;rsets 16-17</h3></font></center><p>

J'avons connu chein tch'est l'amour, ch'est qu'J&eacute;s&ucirc; Chri donnit sa vie pouor nous - et j'd&eacute;vthons donner nos vies pouor nos fr&eacute;thes. <br/>

Comment qu'l'amour d&eacute; Dgieu peut d'meuther dans tchitchun tch'a les beins du monde et tchi vait san fr&eacute;the ou sa soeu tch'a b&eacute;soin mais tchi r'fuse d'li'a&icirc;dgi?<br/>

&nbsp;<p>
<center><font color="#215e21"><h3>Chapitre 3, v&egrave;rsets 17-18</h3></font></center><p>
Si tchitch'un poss&egrave;de gentiment du bein d'chu monde et laisse san fr&eacute;the dans l'b&eacute;soin, comme tchi qu'i' peut aver l'amour du Bouon Dgieu?<br>
Mes p'tits &ecirc;fants, n'aimons pas seulement rein qu'd&eacute; patholes et d&eacute; d'vis, mais aimons par actions et en v&eacute;thit&eacute;.<br>

&nbsp;<p>

<center><font color="#215e21"><h3>Chapitre 3, v&egrave;rsets 18-24</h3></font></center><p>


<P>Mes &ecirc;fants, j&eacute; d'vons aimer: pas atout des patholes et des discours, mais par des actes et en v&eacute;thit&eacute;.</P>

<P>En agissant a&icirc;nch&icirc;n, j'saithons qu&eacute; j'appart&eacute;nons &agrave; la v&eacute;thit&eacute;, et d'vant l'Bou&ocirc;n Dgieu j'&eacute;thons l&eacute; tchoeu en paix;</P>

<P>Notre tchoeu &eacute;thait bieau nouos atchuser, l&eacute; Bou&ocirc;n Dgieu est pus grand qu&eacute; nouot' tchoeu, et i' conna&icirc;t toutes choses.</P>

<P>Mes bein-aim&eacute;s, si nouot' tchoeu n&eacute; nouos atchuse pas, j&eacute; nouos t'nons auve asse&ucirc;thance d&eacute;vant l' Bou&ocirc;n Dgieu,</P>

<P>Et tout chein qu&eacute; j'l&icirc; d'mandons, i' nouos l'accorde, pa'ce qu&eacute; j&eacute; sommes fid&egrave;les &agrave; ses c'mandements, et qu&eacute; j'fa&icirc;sons chein tchi l&icirc; plia&icirc;t.</P>

<P>Et don, ev'ch&icirc;n san c'mandement: aver fouai en san Fis J&eacute;s&ucirc; Chri, et s'entr'aimer les uns les autres comme i' nouos l'a dit d'faithe.</P>

<P>Et l'chein tch'est fid&egrave;le &agrave; ses c'mandements d&eacute;meuthe en l'Bou&ocirc;n Dgieu, et l'Bou&ocirc;n Dgieu en li; et j'&egrave;rconna&icirc;ssons tch'i' d'meuthe en nous, car i' nouos a donn&eacute; s'n Esprit.</P>


<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="1jean_biblye.html">La Preunmi&eacute; &Ecirc;pitre d&eacute; Jean</a><p>
<li><a href="1jeani.html">La Preunmi&eacute; &Ecirc;pitre d&eacute; Jean, Chap&icirc;tre 1 - Chap&icirc;tre 2, v&egrave;rsets 1-2</a><p>
<li><a href="1jean3a.html">1 Jean 4</a><p>

</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
