<HTML>
<HEAD>
<TITLE>Le Viquaire</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Viquaire</h2></font></center><p>

<CENTER><TABLE><TR><TD>

<div align="center"><i>Air de &quot;La M&egrave;re Angot.&quot;</i></div><p>

<p>Connaissous bein l'viquaire,<br/>
L'viquaire de <a href="st_louothains.html">Saint Luoraint</a>?<br/>
Quand i' fait sa pri&egrave;re<br/>
Nou l'prendrait pour un saint.<br/>
Mais sa m&icirc;ne hautaine,<br/>
Et tuos ses teurs d'orgui,<br/>
Font d&eacute;vin&eacute; sans peine<br/>
Qui' ne vaut pas bein chi.<p>

<p>REFRAIN.<br/>
<i>Orguilleux et plien d'malices,</i><br/>
<i>Il a fait v&eacute;e qu'i' n'est qu'un sot,</i><br/>
<i>La guerre fait les d&eacute;lices</i><br/>
<i>Du R&eacute;v&eacute;rend Charl&eacute;piko.</i><p>

<p>Sen Mentor 'Douard de Nise,<br/>
Qui l'a si bein instruit,<br/>
Et pis la Vieille Ellise,<br/>
L'y'ont fait perdre l'esprit.<br/>
Et i' y-a Mess Nikole,<br/>
Et l'vier Chantgni M&ocirc;jy,<br/>
Qu'ont donn&eacute; lus parole<br/>
D'&ecirc;tre l&agrave; pour l'yaidguy.<p>

<p>REFRAIN.<br/>
<i>Orguilleux et plien d'malices,</i><br/>
<i>Il a fait v&eacute;e qu'i' n'est qu'un sot,</i><br/>
<i>La guerre fait les d&eacute;lices</i><br/>
<i>Du R&eacute;v&eacute;rend Charl&eacute;piko.</i><p>

<p>Qu'est qui va &agrave; l'Eglise?<br/>
Le &quot;masher&quot; John Kolas,<br/>
Et pis Edouard de Nise,<br/>
Mess Nikole n'y manque pas ;<br/>
Ches belles demou&ecirc;selles,<br/>
Atout lus douoches vou&ecirc;es,<br/>
Forment la ribandelle,<br/>
Ov' le liqu' tout Kannouais.<p>

<p>REFRAIN.<br/>
<i>Orguilleux et plien d'malices,</i><br/>
<i>Il a fait v&eacute;e qu'i' n'est qu'un sot,</i><br/>
<i>La guerre fait les d&eacute;lices</i><br/>
<i>Du R&eacute;v&eacute;rend Charl&eacute;piko.</i><p>

<p>Et i' ya le Blianc Mess,<br/>
Un homme comme i'faut,<br/>
Qui va s'assi&egrave;re en presse<br/>
Dans l'banc d'Moussieu Gibaut ;<br/>
Et pis deux-s-trais hardelles<br/>
Que je n'connais pas trop,<br/>
Notre anmin Clem Rondelles,<br/>
Et l'Avocat Bouzo.<p>

<p>REFRAIN.<br/>
<i>Orguilleux et plien d'malices,</i><br/>
<i>Il a fait v&eacute;e qu'i' n'est qu'un sot,</i><br/>
<i>La guerre fait les d&eacute;lices</i><br/>
<i>Du R&eacute;v&eacute;rend Charl&eacute;piko.</i><p>

<p>I' y-a l'Seigneur des Caches,<br/>
Sa vieille &eacute;tout parfais,<br/>
Veinnent montrer lus laies faches,<br/>
Le Viquaire veur les vais.<br/>
Pour faire des picagnes,<br/>
Sans rime ni raison,<br/>
Et pour cherchi chicagnes,<br/>
Piko est le gar&ccedil;on.<p>

<p>REFRAIN.<br/>
<i>Orguilleux et plien d'malices,</i><br/>
<i>Il a fait v&eacute;e qu'i' n'est qu'un sot,</i><br/>
<i>La guerre fait les d&eacute;lices</i><br/>
<i>Du R&eacute;v&eacute;rend Charl&eacute;piko.</i><p>

<p>Pour abattre les quilles<br/>
I' peut vos en montrer,<br/>
Pour caresser les filles<br/>
Je n'voudrais pas m'y fier ;<br/>
Pis pour la Bagatelle<br/>
Ch'est un joueux enragi,<br/>
Et pis pour la bouteille<br/>
I' n'veur pas y touchi.<p>

<p>REFRAIN.<br/>
<i>Orguilleux et plien d'malices,</i><br/>
<i>Il a fait v&eacute;e qu'i' n'est qu'un sot,</i><br/>
<i>La guerre fait les d&eacute;lices</i><br/>
<i>Du R&eacute;v&eacute;rend Charl&eacute;piko.</i><p>

<p>A mangnier la verlope<br/>
Il a servi sen temps,<br/>
Ch'est un m&ecirc;qui bein propre,<br/>
I' n'y fut pas longtemps.<br/>
I' s'mint ma&icirc;tre d'&eacute;cole<br/>
Pour assomm&eacute; l's &eacute;fants,<br/>
Et pis ch'qu'i y-a d'pus drole,<br/>
I' s'mint &eacute;racheux d'dents.<p>

<p>REFRAIN.<br/>
<i>Orguilleux et plein d'malices,</i><br/>
<i>Il a fait v&eacute;e qu'i' n'est qu'un sot,</i><br/>
<i>La guerre fait les d&eacute;lices</i><br/>
<i>Du R&eacute;v&eacute;rend Charl&eacute;piko.</i><p>

<i><p>J. A. C.</i><p>



</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="st_louothains.html">St Louothains</A><p>
<li><a href="saintcharlot.html">L'&Eacute;pitre de Saint Charlot &egrave;s Saint Luorenchais</a><p>

<li><a href="jesuites1873.html">Je sis un vier Jerriais!</a><p>
<li><a href="lettre1880.html">Eune lettre d&eacute; 1880</a><p>
<li><a href="lettre1902.html">Eune lettre d&eacute; 1902</a><p>
<li><a href="lettre1847.html">Eune lettre dans Le Constitutionnel 1847</a><p>
<li><a href="viquet.html">Mousieu Jean et san viquet</a><p>
<li><a href="travaux.html">L'Eglise de Saint-H&eacute;lier et ses travaux suspendus</a><p>
<li><a href="pmtroublye.html">L'Origine du Troublye &agrave; Saint Pi&ecirc;rre</a><p>
<li><a href="pmrecteurs.html">Merrienne et les Recteurs</a><p>
<li><a href="pmrecteurs2.html">Nos Recteurs</a><p>
<li><a href="mefiousdesloups.html">Bouans Jerriais, m&ecirc;fious des loups</a><p>

<li><a href="saintlouorachaise.html">La Saint Louorachaise</a><p>
<li><a href="stlouorenchais.html">Je sis un St. Louorenchais</a><p>
<li><a href="dialogue1871.html">Dialogue entre deux St Louorenchais</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

