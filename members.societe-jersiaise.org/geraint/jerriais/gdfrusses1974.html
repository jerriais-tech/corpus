<HTML>
<HEAD>
<TITLE>Les Russes en J&egrave;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Russes en J&egrave;rri</h2><br/></font></center><p>

<font size="-1">Le M&eacute;nage &egrave;s Feuvres,<br/>
St. Ou&euml;n.<br/>
<br/>
L&eacute; 20 d'juilet, 1974<br/></font>
<br/>
Moussieu l'R&eacute;dacteu,<br/>
<br/>
&quot;Papa,&quot; j'lis dis eune s&eacute;th&eacute;e aupr&egrave;s l'th&eacute;e quand j'tais mousse, &quot;iun des gar&ccedil;ons &agrave; l'&ecirc;cole m'a dit &agrave; mat&icirc;n qu'san p'p&egrave;e li'avait dit qu'eune arm&eacute;e Russe avait otchup&eacute; J&egrave;rri, mais tch'i' y'avait bein longtemps. Est-ch' vrai?&quot;<br/>
<br/>
&quot;Eh bein, man gar&ccedil;on,&quot; i' m'dit, &quot;ch'est vrai qu'&agrave; un moment donn&eacute; y'avait un tas d'soudards Russes en J&egrave;rri, mais ch&eacute; n'tait pon eune arm&eacute;e d'otchup&acirc;tion. En 1799 y'avait eune arm&eacute;e Anglo-Russe en Hollande  et l'gouv&egrave;rn&eacute;ment Angliais s'd&eacute;cidit d'la faithe &egrave;rv&eacute;n&icirc;n p&acirc;sser l'hiver en Angli&eacute;t&egrave;rre. Mais quand les gr&ocirc;sses t&ecirc;tes du gouv&egrave;rn&eacute;ment d&ecirc;couv&icirc;drent eune louai tchi l's emp&ecirc;chent d&eacute; garder des soudards d'aut' pays en Angli&eacute;t&egrave;rre i' fallut trouver tchique pliaiche pour les louogi.&quot;&quot;<br/>
<br/>
&quot;Comme l's Angliais pensent tr&eacute;jous &agrave; J&egrave;rri comme &eacute;tant eune bouanne pliaiche &agrave; d'meuther, i' pens&icirc;drent tout d'suite qu&eacute; ch'tait just&eacute;ment la pliaiche pour les mettre &agrave; p&acirc;sser l'hiver. I' n'trouv&icirc;drent pon assez d'run dans l'&Icirc;le pour les mett' tous et il' en env'y&icirc;drent en Dg&egrave;rn&eacute;sy &eacute;tout. I' patha&icirc;t tch'i' rest&icirc;drent en J&egrave;rri jusqu'au mais d'ju&icirc;n d'l'ann&eacute;e 1800.&quot;<br/>
<br/>
&quot;Mais o&ugrave;'est tch'i' les m&icirc;ndrent &agrave; d'meuther, touos ches soudards-l&agrave;?&quot;, j&eacute; d'mandis &agrave; Papa. <br/>
<br/>
&quot;Eh bein,&quot; i' m'dit, &quot;i' faut penser qu&eacute; ch&eacute; n'tait pon a&icirc;si &agrave; trouver assez d'maisons en J&egrave;rri tch'avaient du run pour des soudards d'eune minnute &agrave; l'autre. Il' en m&icirc;ndrent dans l'Fort d&eacute; St. Aub&icirc;n et dans l'Ch&acirc;t&eacute; &Ecirc;lizab&eacute; en ville. Et pis dans l'Vi&egrave;r Ch&acirc;t&eacute; &agrave; Gou&ocirc;rray, dans l'Probytaithe d&eacute; St. Br&eacute;lade et dans l'Mangni d'St. Ou&euml;n. Mais i' n'y'avait pon 'couo assez d'run dans ches pliaiches-l&agrave; pour les louogi tous, et i' f&ucirc;drent oblyigis d'b&acirc;ti, et ch'tait dans chu temps-l&agrave; qu'les b&egrave;rrexes d&eacute; la Gr&egrave;ve de L&eacute; f&ucirc;drent b&acirc;ties. Ch'tait pour y mett' les soudards Russes. Mais nou n'peut pon b&acirc;ti des b&egrave;rrexes dans ch&icirc;n minnutes, et en attendant tch'i' f&ucirc;ssent pr&ecirc;tes &agrave; les r'ch&eacute;ver, les soudards rest&icirc;drent &agrave; bord des navithes.&quot;<br/>
<br/>
&quot;O&ugrave;'est tch'&eacute;taient les navithes?&quot; j&eacute; d'mandis &agrave; Papa. <br/>
<br/>
&quot;Ch'est seux tch'i' y'en avait dans la cauchie en ville,&quot; i' m'dit, &quot;mais y'en avait probabli&eacute;ment pus d'eune cauchie. P't-&ecirc;t' &agrave; St. Aub&icirc;n et &agrave; Gou&ocirc;rray, ou m&ecirc;me &agrave; La Gr&egrave;ve d&eacute; L&eacute;. I' fallait sans doute aver les navithes d'amain &agrave; t&egrave;rre pour les fourni d'provisions. J'ai ou&iuml; tch'i' y'avait dans les v&icirc;ngt mille Russes ich&icirc;n entre 1799 et 1800,mais i' y'a ieu d'diff&eacute;thentes opinnions quant au nombre. C&egrave;rtains &ecirc;crivains nouos disent qu&eacute; ch'tait siex mille, d'aut' disent huit mille,  mais les r&ocirc;les du r&eacute;giment du temps donnent l&eacute; nombre comme &eacute;tant v&icirc;ngt mille. Dans touos les cas, ch'est seux tch'i' y'en avait eune racachie.&quot;<br/>
<br/>
&quot;I' pathait tch'i' y'avait des Cosaques parmi les r&eacute;giments Russes. Les Cosaques sont des soudards &agrave; j'va tchi sont r'nomm&eacute;s comme c'vali&egrave;rs d&eacute; preumi&eacute;the ordre, et il' ont des sup&egrave;rbes j'vaux. J'ai ou&iuml; dithe qu&eacute; quand i' tchitt&icirc;drent J&egrave;rri pour lus en r'aller en Russie, il en la&icirc;ss&icirc;drent dans l'&Icirc;le et qu'l&eacute; vraie j'va J&egrave;rriais en n'tait d'scendu. Mais i' n'y'en a pus d'chutte race l&agrave; en J&egrave;rri &agrave; ch't heu. Les j'vaux d'&agrave; ch't heu sont v'nus d'France ou d'Angli&eacute;t&egrave;rre. Quand tu v&egrave;rras t'n'anm&icirc;n &agrave; l'&ecirc;cole d&eacute;main, tu pou&ocirc;rras l&icirc; dithe d&eacute; dithe &agrave; san p'p&egrave;e qu'J&egrave;rri n'a janmais t&eacute; otchup&eacute; par les Russes, et tch'il' taient seulement louogis dans l'&Icirc;le en attendant d'&ecirc;t' r'env'y&eacute;s en Russie.&quot;<br/>
<br/>
&quot;Pouortchi qu'les soudards Russes et Angliais 'taient ensemblye en Hollande?&quot;, j&eacute; d'mandis &agrave; Papa.<br/>
<br/>
&quot;Eh bein,&quot; i' m'dit, &quot;j&eacute; n'pouorrais pon t'en dithe en bouan fran&ccedil;ais, man gar&ccedil;on. J'ai 't&eacute; trop embarrass&eacute; &agrave; gangni nouot' vie d&eacute;pis m'n &acirc;ge d'onze ans pour aver ieu l'temps d'&ecirc;tudier for d'histouaithe des pays. Mais l&eacute; Tsar Paul preunmyi d'la Russie duthant l's ann&eacute;e 1796 &agrave; 1801 s'associa auve l'Angli&eacute;t&egrave;rre at aut' pays contre Napol&eacute;on, tch'&eacute;tait en train d'&ecirc;prouver &agrave; faithe la contch&ecirc;te d&eacute; toute l'Europe. &Agrave; m'n id&eacute;e, d&eacute;pis qu&eacute; ch'tait en 1799 qu&eacute; les soudards Angliais et Russes 'taient alli&eacute;s et en Hollande, i' s'pou&ocirc;rrait qu'v'la tch'avait tchiquechose &agrave; faithe entouorre ls d'fense d&eacute; la Hollande contre l&eacute; dangi d'&icirc;nv&acirc;sion par les arm&eacute;es d'Napol&eacute;on. Mais j&eacute; n'sis pon un expert sus l'&icirc;nt&egrave;rpr&eacute;t&acirc;tion d'l'histouaithe d&eacute; chu temps-l&agrave; et ch'n'est qu'eune id&eacute;e tchi m'veint &agrave; l'esprit. Ch'est seux qu't'en vas apprendre tout chenna &agrave; l'&ecirc;cole pus tard.&quot;<br/>
<br/>
&quot;Moussieu L'Brun t'dit l'aut' jour dans la forge qu&eacute; san p'p&egrave;e avait veu les Russes &agrave; l'ex&egrave;rcice &agrave; l'ars&eacute;nal d&eacute; St. Mart&icirc;n. V'la tchi veurt-i' dithe tch'il en est r'v&eacute;nue en J&egrave;rri?&quot;, j&eacute; d'mandis &agrave; Papa.<br/>
<br/>
&quot;Nannin,&quot; i' m'dit, &quot;Ch'est un m&ecirc;nom tchi fut donn&eacute; au R&eacute;giment d'La Milice Rouoyale d&eacute; St. Mart&icirc;n et d'La Trinnet&eacute;. Y'a eune vol&eacute;e d'chenna, et j&eacute; n'sai pon pourtchi. P't-&ecirc;t' qu&eacute; lus uniforme d&eacute; chu temps-l&agrave; &egrave;rsembliait &agrave; l'habit d'soudard des Russes. Tch'est tchi sait?&quot;<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfrusses1967.html">Les soudards Russes en J&egrave;rri</a><p>

<li><a href="gdf1799.html">Les Russes en J&egrave;rri</a><p>
<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><a href="gdf_enrussie3.html">George d'la Forge en Russie 3</a><p>
<li><a href="gdf_enrussie4.html">George d'la Forge en Russie 4</a><p>
<li><a HREF="gdf_enrussie5.html">George d'la Forge en Russie 5</a><p>
<li><a href="russie.html">La Russie</a><p>


<li><a href="idinaxyi.html">Navithe d&eacute; dg&egrave;rre Russe, va t'faithe tch&icirc;nze!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

