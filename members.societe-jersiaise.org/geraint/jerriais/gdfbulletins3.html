<HTML>

<!-- Mirrored from members.societe-jersiaise.org/geraint/jerriais/gdfbulletins3.html by HTTrack Website Copier/3.x [XR&CO'2014], Tue, 15 Jul 2025 13:59:44 GMT -->
<HEAD>
<TITLE>R&ecirc;ponses &egrave;s tchestchions</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>R&ecirc;ponses &egrave;s tchestchions</h2></font></center><p>

<font size="-1"><i>Trenton,</i><br/>
<i>Michigan, USA.</i><br/>
<br/>
<i>L&eacute; 14 d'avri, 1979.</i><br/></font>
<br/>
<br/>
Moussieu l'R&eacute;dacteu,<br/>
<br/>
N&eacute; v'chin les r&ecirc;ponses &egrave;s tchestchions mentionn&eacute;es dans <a href="gdfbulletins2.html">ma lettre d&eacute; la s'maine p&acirc;ss&eacute;e</a>:-<br/>
<br/>
St. Cli&eacute;ment, St. Ou&euml;n.<br/>
La Crouaix d'Bouais, L&eacute; Val Aum&eacute;, La Route des Mielles, L'Ile au Dg&egrave;rdain (ou La Tour Janvr&icirc;n), La Bouct&eacute;thie (ou La Bouct&eacute;rie), L'Avathizon (ou L'Avarizon), Le Saut Jeffrai, La Pointe d&eacute; V&eacute;rcliut.<br/>
L&eacute; 6 d'janvyi, 1781.  Philippe Charles F&ecirc;lix Macquart, Chevalier, Baron de Rullecourt.<br/>
1460 &agrave; 1466.<br/>
L&eacute; Fieu Haub&egrave;rt et Seigneuthie d'St. Ou&euml;n, l&eacute; Fieu d'R&ocirc;z&eacute;, l&eacute; Fieu d'Samath&egrave;s, l&eacute; Fieu d'La Trinnit&eacute;.  Et l'pr&eacute;chain est l&eacute; Fieu d'M&eacute;l&egrave;ches.<br/>
A La Trinnet&eacute;; St. Jean; St. Ou&euml;n; Grouville; St. Louothains; tout pr&egrave;s L'Couvent, &agrave; St. Louothains &eacute;tout; St. Ou&euml;n; St. Sauveux; St. Mart&icirc;n et St. H&eacute;lyi (La Preunmi&eacute; Tou).<br/>
L&eacute; Fran&ccedil;ais et l'Angliais &agrave; ch't heu d&eacute;pis les r'formes d'aupr&egrave;s la dg&egrave;rre.<br/>
St. Br&eacute;lade.<br/>
Du lanchon.  Des manchots.  Du vrai.  Eune su&eacute;e d'fraid!<br/>
En octobre et novembre.  Au mais d'mai.  (Ch'la ch'est b&acirc;s&eacute; sus les statistiques pour 80 et tchiques ann&eacute;es).  L'vent d'seur-vou&ecirc;t.<br/>
Lillie L'Br&eacute;ton (Mde. Langtry), d&eacute; St. Sauveux.  Pour les hommes, ch'est eune affaithe d&eacute; go&ucirc;t!<br/>
Marguerite de Carteret (n&eacute;e Harliston).<br/>
Ch'est nomm&eacute; aupr&egrave;s eune fanmille Alexandre du temps p&acirc;ss&eacute;.<br/>
La porte d'bas, du Lat&icirc;n &#8220;porta infra&#8221;.<br/>
Dans l'ch&icirc;nm'tchi&eacute;the Catholique Romain &agrave; St. Mart&icirc;n.<br/>
Deux.<br/>
Ranulfus Maret (1296).<br/>
St. Mart&icirc;n, l&eacute; vrai nom d'l'&eacute;glyise &eacute;tant St. Mart&icirc;n d'Grouville.<br/>
Toutes les douze, mais quant &agrave; St. Sauveux ch'n'est qu' l&eacute; p'tit va&icirc;sinn&eacute; du Di tch'y touche.<br/>
St. Sauveux d'l'Epinne.  St. Pi&egrave;rre du d's&egrave;rt.  St. Jean des Tch&ecirc;nes.<br/>
L&eacute; Carrefour 'Ch&eacute;veux, &agrave; St. Mart&icirc;n; Les Quat' Carrefours, &agrave; St. Mart&icirc;n; L&eacute; Carrefour Jennetch&icirc;n, &agrave; St. Louothains; L&eacute; Carrefour, &agrave; La Trinnit&eacute;; L&eacute; Carrefour des Routeurs, &agrave; St. Pi&egrave;rre; L&eacute; Carrefour des Ste. Mathais, &agrave; St. Louothains; L&eacute; Carrefour des Rouoges Ma&icirc;sons, &agrave; St. Br&eacute;lade, etc.<br/>
Dans l'ann&eacute;e 1851.    <br/>
<br/>
Tant pus qu&eacute; j'vieillis, tant pus j'ai d&ecirc;pi&eacute; d'vaie les vi&egrave;rs noms d&eacute; lieu et d'routes rempliaichis par des noms Angliais tchi n'sont m&ecirc;me pon topographiques.  Ergardez, par exempl'ye, l&eacute; cas d&eacute; &#8220;Five Mile Road&#8221;.  La Route des Mielles n'a pon ch&icirc;n milles d&eacute; long.  Et l'tomb&eacute; du Cap'taine Janvr&icirc;n n'est pon dans &#8220;Janvr&icirc;n's Tomb&#8221; (I'Ile au Dg&egrave;rdain).  San corps fut transf&eacute;th&eacute; dans l'ch&icirc;nm'tchi&eacute;the d&eacute; St. Br&eacute;lade.<br/>
<br/>
Ergardez les bieaux noms J&egrave;rriais dans la r&ecirc;ponse nunm&eacute;tho deux: L&eacute; Val Aum&eacute;, L'Ile au Dg&egrave;rdain, L'Avarison, La Pointe d&eacute; V&eacute;rcliut, etc.  La traj&egrave;die en est qu&eacute; dans deux-s'trais g&eacute;n&eacute;th&acirc;tions d'ich&icirc;n les vrais noms J&egrave;rriais &eacute;thont 't&eacute; oubli&eacute;s tout &agrave; fait.  Les jannes d'&agrave; ch't heu n'pathaissent pon aver autchun &icirc;nt&ecirc;th&eacute;t dans la cons&egrave;rv&acirc;tion d'la langue J&egrave;rriaise, ni des noms d&eacute; lieu d'J&egrave;rri.  I' patha&icirc;ssent adopter les noms Angliais sans r&ecirc;s&egrave;rve.  J'm&eacute; d'mande m&ecirc;me si la majorit&eacute; en ont autcheune conna&icirc;ssance, des noms d&eacute; lieu J&egrave;rriais.  Et nou n'peut &agrave; peine les blia&ucirc;mer quand nou vait qu&eacute; m&ecirc;me les grand' p&egrave;rsonnes adoptent les noms Angliais &eacute;tout.<br/>
<br/>
I' m'sembl'ye aver ou&iuml;, qu&eacute; l&eacute; &#8220;National Trust&#8221; a acat&eacute; La Mathe au Seigneu.  J'esp&eacute;the qu&eacute; tel en est l'cas, car si ch'est vrai nou peut s'attendre qu&eacute; Moussieu l'Juge P&egrave;rr&eacute;e f'tha en sorte qu&eacute; l&eacute; m&ecirc;nom &#8220;St. Ouen's Pond&#8221; n&eacute; s'sa janmais fait s&egrave;rvi dans les r'cords du &#8220;Trust&#8221;.  L&eacute; vi&egrave;r nom d&eacute; &#8220;La Mathe au Seigneu&#8221; est si b&eacute;, et &agrave; propos.<br/>
<br/>
J'sis bein content d'vaie dans la g&acirc;zette qu&eacute; l's autorit&eacute;s sont &agrave; lus d'menter d&eacute; restaurer l'Gard&icirc;n d'Olivet tch'a 't&eacute; sacagi par les motos et motocyclettes.<br/>
<br/>
Touos ches motoristes n'ont autchun resp&eacute; pour la bieaut&eacute; d'la natuthe.  N'est-i' pon temps d'p&acirc;sser eune louai pour lus r'f&ucirc;ser acc&egrave;s dans des pliaiches d&eacute; m&ecirc;me, et dans les pars, atout des motos - et pr&icirc;ncipalement des motocyclettes.  Les jannes tch'en ont n'pensent qu' &agrave; cachi &agrave; Dgi-l'ad&egrave;rt comme des fos et faithe assez d'brit pour vouos cr&eacute;ver l's ouothelles.  Les Blianches Banques dans La Route des Mielles.  Et l's autorit&eacute;s d&eacute;v'thaient emp&ecirc;chi les p&egrave;rsonnes &agrave; j'va d&eacute; ruinner nouos pars &eacute;tout.<br/>
<br/>
Bailliz-m&eacute; les bouans vi&egrave;rs temps quand l's hommes fa&icirc;saient s&egrave;rvi lus gambes &agrave; la pliaiche d&eacute; motos, et qu' les femmes 'taient en cotillons!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfbulletins2.html">Les Bullet&icirc;ns de L'Assembli&eacute;e</a><p>

<li><a href="gdfbulletins.html">Les Bullet&icirc;ns</a><p>
<li><a href="gdfbulletin.html">L&eacute; Bullet&icirc;n d'L'Assembli&eacute;e</a><p>
<li><a href="gdfjerrijadis.html">J&egrave;rri Jadis</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfbulletins3.html by HTTrack Website Copier/3.x [XR&CO'2014], Tue, 15 Jul 2025 13:59:44 GMT -->
</HTML>

