<HTML>

<!-- Mirrored from members.societe-jersiaise.org/geraint/jerriais/changementslouais.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
<HEAD>
<TITLE>Si y'a des changements &agrave; faithe dans nos louais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Si y'a des changements &agrave; faithe dans nos louais</h2></font></center><p>
<img src="delamare.gif" width="350" height="142" alt="" title="" align="right" />
&quot;Dis-m&eacute;,'' s'fit l'Ph'lip Desclios quand j'&eacute;rvena&icirc;mes l'aut' s&eacute; d&eacute; l'Assembli&eacute; d'Paraisse o&ugrave;esqu' j'v'na&icirc;mes d'&eacute;lithe eun nouviau chent'nyi, &quot;i' para&icirc;t qu'y'a eunne certaine dga&icirc;nge d&eacute; gens, parmi ieux tchiques membres &eacute;d s'Etats, qui trouvent que nos louais sount trop &agrave; la vieille mode, qu'i' n'ount pus rapport avec les circounstances d'au jour d'agniet, et qu'il est grand temps d'les abandounner. Tchi qu't'en crais, d&eacute; tout cheunn&agrave;?''<br/>
<br/>
&quot;Mon Ph'lip," j'lis dis, &quot;j&eacute; n'm&eacute; counnais pas assez dans l's' affaithes d'la louai pour t'en faithe eun buoan fran&ccedil;ais d&eacute; chein qu'i' veullent changi, ou pourtchi. Y'a d'nos louais qui sount bein anciennes et qui f&ucirc;tent pass&eacute;s d'vant qu'nous &ecirc;usse autcheunne id&eacute;e d'la souo-disante civilisatioun moderne. I's'peut qu'au m'nu y'&eacute;rrait bein tchiq chose &agrave; amender.''<br/>
<br/>
L&eacute; Ph'lip s'arr&ecirc;ti tout court. &quot;Eh bein, sai m'n'&acirc;me. T&eacute;, qu'es tant countre &eacute;l changement, tchi dgiablye qui t'a pr&icirc;ns qu&eacute; t&eacute; v'l&agrave; en faveur d&eacute; moderniser nos louais? J'ai oui p&acirc;ler du counv&egrave;rtissement d&eacute; Paul sus la route d&eacute; Damas, et ch'la nou' peut acquo coumprendre, car apr&egrave;s tout Paul &eacute;n &lsquo;tait pas si t&ecirc;tu qu't&eacute;, mais, t&eacute;, d'&ecirc;tre counv&egrave;rti! j'n'en r'veins pas.''<br/>
<br/>
&quot;Arr&ecirc;te eunne minute," j'lis dis, &quot;quand tu m'verras counv&egrave;rti du vi&egrave;r temps &egrave;s modes modernes tu pouarras dithe que t'as veu eun mithacl'ye, mais tu n'verras jamais chu jour-l&agrave;. Coumme j'veinne d&eacute; t'dithe, dans l'm'nu d'nos louais y'a p't&ecirc;t' tchiqu'p'tite chose qu&eacute; nou' pouarrait amender, mais ch'n'est pas tchiqu'amendement qu&eacute; ches p&egrave;rrots veulent; i'veullent tout toupiner, tout d&ecirc;truithe, et l'rempliaichi par eun code d&eacute; louai &agrave; la mode angliaise. T'as m&ecirc;me veu qu'en ville dans les maisouns d'coummerce y'a d'jannes &ecirc;trangi&egrave;rs, la puspart des Angliais, qu'exigent qu&eacute; les countr&acirc;ts d&eacute; vente ou d'acate d&eacute; propri&eacute;t&eacute; n&eacute; saient pus pass&eacute;s en fran&ccedil;ais mais en angliais, viyant qu'ieux, i'n'coumprennent pas l'langage et sount trop fa&icirc;neants pour l'apprendre. As tu veu? Pour pliaithe &agrave; chutte racaille imp&egrave;rtinente, ignorante et mal-&eacute;l'v&eacute;e, qui n'couunnais rein et m&ecirc;me qui s'vante d&eacute; rein n'saver du vrai J&egrave;rri, i'nos faudrait, nous, les J&egrave;rriais, abandounner la langue de nos a anch&ecirc;tres en faveur de ieunne qui n'est pas la n&ocirc;t'. Nous, quand j'soummes en Angli&egrave;terre, j'p&acirc;louns l'angliais et j'suivouns les louais et les cou&ocirc;teumes angliaiches, mes ches jannes malap&egrave;rts, i' veinnent ichein coumme s'i &lsquo;taient eunne arm&eacute;e counqu&eacute;rante nos ordounner d'faithe &agrave; lus gr&eacute;. I'l'ount vraiment pas mal d'affrount. Chein qu'i' lus faut chest eunne bouanne botte &agrave; cliou au d'ri&egrave;the, et d&ecirc;t renvi&eacute;s d&eacute; iou qu'i' veinnent. Dans l'temps j'sava&icirc;mes nos d&ecirc;faithe d&eacute; ches messieus-l&agrave;. J'pouvaimes les forbanni et lus d'fendre &agrave; tout jamais d&eacute; rentrer en J&egrave;rri. Achteu j&eacute; n pouvouns pas. Ya eun amendment qu&eacute; j'voudrais faithe &agrave; not louai d'achteu, ch'est d'ram'ner l'forban.''<br/>
<br/>
&quot;A la buoanne heuthe,'' s'fit l'Ph'lip, ''j m'en doutais que tu f&ucirc;sse vraiment emb&egrave;rtchi sus la route d&eacute; Damas, mais quand m&ecirc;me, j'tais &agrave; m&eacute; d'mander si t'avais perdu ta raisoun.''<br/>
<br/>
&quot;Ya bein des gens,'' j&eacute; m'fis, &quot;qui trouvent qu&ecirc; j'l'ai d&eacute;j&agrave; perdue, ma raison. Mais j'm en vais t'dithe, si y'a des changements &agrave; faithe dans nos louais chest &agrave; nous, les J&egrave;rriais, d'les faithe, pas &agrave; eunne dga&icirc;nge d'&ecirc;trangi&egrave;rs qui n'y counnaissent rein et qui veullent nos r&eacute;duithe &egrave;s rangs des Angliais. Tandi' qu'les &ecirc;trangi&egrave;rs ichein s&eacute; coumportent coumme i' faut j'lus f'rouns tr&eacute;jous la beinv'nue &#8211; et y'en qa bein des pi&egrave;ches qui savent se coumporter et qu'nou n'peut pas fauter, - mais les siens qui pr&eacute;tendent nos traiter coumme des imbeciles et eunne emb&ecirc;te, eh bein, ieux, il est temps d'les mett' &agrave; la porte, et sans c&eacute;r&eacute;monie.''<br/>
<br/>
&quot;Je n'pouarrais pas &ecirc;t' pus d'accord,'' s'fit l'Ph'lip.<br/>
<br/>
<i><a href="delamare.html">Le vi&egrave;r Trin'tais</a></i><br/>
<i>18/4/1991</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="painbill.html">Piteur's opinion on the Bill</a><p>
<li><a href="pains_bill.html">The Pains discuss the Bill</a><p>
<li><a href="pmfremont2.html">La Politique et l'crime &agrave; Fr&eacute;mont</a><p>
<li><a href="pmlouogements.html">La Politique, les louogements et l's &ecirc;coles</a><p>
<li><a href="etats2.html">Es &ecirc;coutes dans l's'Etats</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/changementslouais.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
</HTML>

