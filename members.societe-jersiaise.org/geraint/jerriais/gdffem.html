<HTML>
<HEAD>
<TITLE> La femme en g&acirc;ngne!</TITLE>
<META  name="keywords" content="JÃ¨rriais, women, feminism,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2> La femme en g&acirc;ngne!</h2></font></center><p>

<font size="-1"><i> San Antonio, Texas, USA<p>

 L&eacute; 28 d&eacute; janvyi, 1984.</i><p></font>

Moussieu l'R&eacute;dacteu,<p>

 J'm'&egrave;rsouveins qu&eacute; quand eune femme fut &ecirc;lue comme <a href="politics.html#deputies">D&eacute;put&eacute;</a> &egrave;s <a href="etats.html">&Ecirc;tats</a> pour la preunmi&eacute; fais (ch'tait-i' pon Madanme Ivy Forster, eune <a href="st_ouen.html">St Ou&euml;nnaise</a>, n&eacute;e Le Druillenec?), ma lettre au R&eacute;dacteu d'chu temps-l&agrave; fa&icirc;sait &agrave; saver mes doutes au sujet d'la sagesse d'aver des femmes dans la Chambre L&eacute;gislative. Sans doute, ieune toute seule n&eacute; pouvait pon faithe grand' diff&eacute;thence, mais nombreuses es'sait aut' affaithe. I' m'sembliait les vaie s'entre&egrave;rgarder d'un yi d'trav&egrave;rs et compatha&icirc;tre habits et chapieaux et oublier pourtchi tch'il' 'taient l&agrave;. Un tas dg'ieau a p&acirc;ss&eacute; par La Corbi&eacute;the d&eacute;pis qu' j'avais d's id&eacute;es d'm&ecirc;me, et si j'm'en r'souveins, Madanme Forster fut sieue par D&eacute;put&eacute; Mdlle. Enid Le Feuvre (M.B.E. &agrave; ch't heu), tchi s'f&icirc;t respecter comme championne des pauvres et &icirc;nforteun&eacute;s. V'l&agrave; tchi m'fa&icirc;sait penser tch'il 'tait temps pour m&eacute; d&eacute; m'r&ecirc;vilyi et r&ecirc;aliser qu' les temps avaient changi et tch'i' fallait s'y'accou&ocirc;teunmer.<p>

 Sans doute, un vyi comme m&eacute; n'peut pon oublier l'vi&egrave;r temps et les vi&egrave;rs <a href="ditons.html">ditons</a>. Par exempl'ye, y'en a iun tchi nouos dit qu&eacute; "Femme tchi caqu'te et poule tchi pond, font du brit dans les ma&icirc;sons." Un aut' nouos dit qu&eacute; "Ch'est tr&eacute;jous par les femmes qu&eacute; l'brit veint." Et sachant tch'i' y'a tr&eacute;jous d'la caqu't&eacute;thie dans L's <a href="etats.html">&Ecirc;tats</a>, j'avais l'impression qu&eacute; ch'tait mal &agrave; propos d'y ajou&ocirc;ter des femmes!<p>

 Mais j'avais tort, et j'l'adveins bein. Ma m'm&egrave;e et ma manman vivaient &agrave; l'&ecirc;poque qu' eune femme 'tait ordgilleuse d'&ecirc;t' femme d&eacute; m&ecirc;nage et maitr&ecirc;sse d'la ma&icirc;son, l'sou&ocirc;tchein d&eacute; s'n homme et l'adouoth&eacute;e d'ses &ecirc;fants. L&eacute; p&acirc;ssage du temps n'a pon changi m'n id&eacute;e qu&eacute; v'l&agrave; tch'est l'id&eacute;al, et heutheusement tch'i' y'en a acouo d'm&ecirc;me en J&egrave;rri et tchiques-eunes ich&icirc;n en Am&eacute;thique. J'en ai veu la preuve, &agrave; man profit, en J&egrave;rri.<p>

 Ich&icirc;n, qu&acirc;si toutes les femmes trav&acirc;lent comme les hommes, dans l's offices et dans l'm&ecirc;tchi. L&eacute; r&ecirc;sultat en est qu&eacute; l's &ecirc;fants, touos seurs quand i' r'veinnent d&eacute; l'&ecirc;cole, n&eacute; savent pon tchi faithe d&eacute; lus pieaux et v'l&agrave; tchi m&egrave;ne au m&ecirc;ch&eacute;. Et si ch'tait pas d'm&ecirc;me et les femmes restaient &agrave; souangni d'lus m&ecirc;nages comme dans l'temps p&acirc;ss&eacute;, i' n'y &eacute;thait pon tant d'hommes sans travas par les c'm&icirc;ns.<p>

 J'viyais dans la g&acirc;zette du 5 d&eacute; janvyi tch'i' y'avait eune femme tchi voulait &ecirc;t' Offici d'<a href="connetable.html">Conn&ecirc;tabl'ye</a> dans ieune des p&acirc;raisses, et dans la cheinne du 12 d&eacute; janvyi, qu&eacute; j'veins d'&egrave;rch&eacute;ver, y'en a ieune tch'aspithe &agrave; &ecirc;t' <a href="connetable.html">Conn&ecirc;tabl'ye</a> d&eacute; sa p&acirc;raisse. Et j'en avons ieune sus l'Banc d'Justice dans la Cour Rouoyale. V'l&agrave; tchi c'menche &agrave; m'dithe qu&eacute; dans l'temps &agrave; v'n&icirc;n, en J&egrave;rri comme en Am&eacute;thique, les femmes &eacute;thont pr&icirc;ns du pid et l's hommes es'sont sans travas!<p>

 Ch'est la m&ecirc;me turlute au <a href="cannada.html">Cannada</a>. Eune lettre &egrave;rchue d&eacute; man n'veu Sydney d'Ottawa m'dit tch'i' patha&icirc;t y'aver l'intention d'nommer Jeanne Sauv&eacute; (actuellement "Speaker" d'la Chambre Cannadgienne des Communes) Gouv&egrave;rneur-G&eacute;n&eacute;ral du Cannada. Et i' n'faut pon oublier qu' j'avons eune illustre deuxi&egrave;me L&icirc;sab&eacute; sus l'tr&ocirc;ne d&eacute; l'Angli&eacute;t&egrave;rre, eune danme tch'est Preunmi&eacute; Minnistre, et eune aut' tch'est "Lord Mayor" d'Londres, toutes en m&ecirc;me temps, et qu&eacute; ch'est ches danmes m&eacute;thitouaithes tchi sont &agrave; a&icirc;dgi &agrave; r'mett' l' Angli&eacute;t&egrave;rre, longtemps ravagie par des gouv&egrave;rn&eacute;ments v&icirc;sionnaithes mais &icirc;ncapabl'yes, sus ses pids. Ch'est en tchi ch'est p't-&ecirc;t tout pour l&eacute; mus et tch'i' faut s'attendre &agrave; un av'n&icirc;n adouochi par l'&icirc;nfluence f&eacute;minine. Et i' n'faut pon oublier &eacute;tout l'histouaithe illustre et l'&ecirc;cra&icirc;ssance d&eacute; l' Angli&eacute;t&egrave;rre souos l'r&egrave;gne d&eacute; la preunmi&eacute; L&icirc;sab&eacute;, et la grandeu d'l'Empire Britannique souos l'r&egrave;gne d&eacute; Victoria.<p>

 Mais j'm&eacute; d'mande tchi plia&icirc;si qu' eune femme peut trouver comme Offici d'<a href="connetable.html">Conn&ecirc;tabl'ye</a> dans la Police Honorifique ches jours tch'i' y'a tant d'travas qu&eacute; m&ecirc;mes les V&icirc;ngt'ni&egrave;rs et Offici&egrave;rs d'<a href="connetable.html">Conn&ecirc;tabl'ye</a> sont appel&eacute;s &agrave; toute heuthe au b&eacute;soin, et ch'n'est pon tout roses pour la police. Ch'tait diff&eacute;thent l'temps p&acirc;ss&eacute;. Y'avait si p'tit d'mauva&icirc;tchi et d'cr&icirc;nme par les c'm&icirc;ns qu&eacute; ch'tait rare qu'un Chent'nyi e&ucirc;sse b&eacute;soin d'a&icirc;gue.<p>

 I' m'sembl'ye m'&eacute;rsouv'n&icirc;n qu&eacute; ch'tait l'fanmeux Euripide, illustre po&egrave;te Grec (480 - 405 avant J.C.), tchi nouos d&icirc;t qu&eacute; la pus pr&eacute;cieuse possession d'l'homme est eune femme sympathique. Et j'sis du m&ecirc;me avis.<p>

 Enf&icirc;n, nou sait bein qu'les changements sont en ordre, et i' faut qu' les vi&egrave;rs comme m&eacute; tchittent &agrave; g&eacute;mi et r&ecirc;ver du temps p&acirc;ss&eacute; et profiter du la&icirc;si et abondances du temps actuel.<p>

<i> <a href="lefeuvre.html">George d'La Forge</a></i><p>

&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="femme.html">La femme</a><p>
<li><a href="gdfemancipation.html">Emancip&acirc;tion?</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="femvot.html">Quand les femmes voteront....</a><p>
<li><a href="pmtchestchions.html">La Merrienne p&ocirc;se des tchestchions</a><p>
<li><a href="pmwomen.html">A Women's Political Party</a><p>
<li><a href="gdffem2.html">La femme</a><p>
<li><a href="femavnin.html">La femme du temps &agrave; v'nin</a><p>
<li><a href="leapyear.html">A Leap Year Proposal</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="fillfaut.html">La Fille qui Nos Faut</a><p>
<li><P><A HREF="filldach.html">L'portrait d'la Fille d' Achteu</A></P>
<li><a href="gdfhabillement.html">L'Habillement Des Femmes</a><p>
<li><a href="progresfmh.html">L&eacute; Progr&egrave;s</a><p>
<li><a href="donnaemobile.html">La donna e mobile</a><p>
<li><a href="lapusdifficile.html">La pus difficile!</a><p>
<li><a href="landarmy.html">&quot;Land Army&quot;</a><p>

<li><a href="gdffemmes2.html">Les Femmes!</a><p>
<li><a href="gdffemmes3.html">Les Femmes!</a><p>
<li><a href="gdffemmes4.html">Les Femmes!</a><p>

<li><a href="chefs.html">Les Chefs et les Gr&ocirc;sses T&ecirc;tes</a><p>
<li><a href="pmlonger.html">Why women live longer than men</a><p>
<li><a href="assembliee/hommes.html">Les Hommes Emportent La Victouaithe!</a><p>
<li><a href="hommes.html">Les hommes - n'm'en p&acirc;lez pas </a><p>
<li><a href="pmfemmes.html">Au sujet des femmes</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdfelections1975.html">&Ecirc;lections et appointements</a><p>
<li><a href="pm1947.html">Ph'lip and Merrienne</a><p>
</ul>
</FONT>

&nbsp;<p>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
