<HTML>

<!-- Mirrored from members.societe-jersiaise.org/geraint/jerriais/cahouain_vet2.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
<HEAD>
<TITLE>Si chunna continue, y faudra faire appeler l'Vet</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Si chunna continue, y faudra faire appeler l'Vet</h2></font></center><p>

Si chunna continue, y faudra faire appeler l'Vet si&egrave;z nous, viyant que j'n'crais pon que l'Sieur Caouain est bein dans sa t&ecirc;te.<br/>
 <br/>
 D'pis que l's'Etats ont prins &agrave; lus charge l't&eacute;l&eacute;phone, chut ois&eacute; d'malheur voudrait aver une job au central office.<br/>
 <br/>
 Et touos les jours ch&egrave;s la m&ecirc;me histou&egrave;the.<br/>
 <br/>
 Vais tu Marie, j'pouorrais en saver de touotes les sortes sans &ecirc;tre obligi d'viager la ni&egrave;t et de rester aux &eacute;coutes pendant d's'heuthes. Et j'souhaite que le 21 du mais qui vint il y aura d'la bliaze &agrave; couper au coup&eacute;!<br/>
 <br/>
 Pourtchi dith&egrave;t souhait?<br/>
 <br/>
 Ch'est viyant que ce s'ra l'grand jour ou touos les grands de Jerri s'rendront &agrave; bord du &quot;Duke'' pouor la f&ecirc;te au ch&acirc;t&eacute; et dame avec la bliaze nous n'sait jamais chein qui peut arriver &agrave; un b&agrave;t&eacute;. Et si l'Caouain v'nait &agrave; tirer nos gens d'embarras, p't'&ecirc;tre que le Pr&eacute;sident du Coumit&eacute; des t&eacute;l&eacute;phones en s'rait assez erconnaissant pouor m'douonner une job. L'malheur est que Moussieu l'Pr&eacute;sident n'est pon couomme l'd&eacute;put&eacute; d'notre paraisse qu'a tr&eacute;jous besoin d'une baissine quant il est &agrave; bord d'un b&acirc;t&eacute; car m&eacute; j'aurais pu l'y servir d'steward.<br/>
 <br/>
</div><div align="center"> * * *<br/>
 <br/>
</div><div align="left"> Pouor vos dithe la v&eacute;rith&egrave;t, l'affaithe est morte pouor achteu dans les paraisses car nous n'a pon l'temps de s'otchuper de politique et touot chein qu'nous parle chest au sujet d'la saison des patates qui s'en va b&eacute;tout couommenchi.<br/>
 <br/>
 Y s'pouorrait que d'ici p'tit temps nous s'otchupent d'aver &agrave; remplaichi des grands dans deux paraisses, viyant qui sont d'avis qu'ils en ont ieu assez d'lus job mais pouor achteu j'aime mus taithe ma becque car j'esp&egrave;the que ch&egrave;s deux messieurs changeront d'avis pouor faire plaisi &agrave; lus paroissiens.<br/>
 <br/>
</div><div align="center"> * * *<br/>
 <br/>
</div><div align="left"> N'v'chein une dr&ocirc;le d'affaithe qui s'passi dans la paraisse iou qu'nous pouorrait starter un team de jeunes hardelles pour jouer &agrave; football, viyant chein qui s'passi au pique-nique du club de chutte paraisse.<br/>
 <br/>
 Iun des pus grands plombis d'la ville erchu l'ordre d'aver &agrave; placer des pipes sus les Pliatons. Et couomme chutte job &eacute;tait pouor les Etats, qui ont tout pliain d'sous et paient bein, notre homme s'empressi d'faithe la job.<br/>
 <br/>
 Tchique jours opr&egrave;s, notre homme fut bein surprins quand l'Ing&eacute;nieur d's'Etats ly dit qu'il n'comprenait pon pouortchi qu'il n'avait pon encouore fait la job.<br/>
 <br/>
 L'autre l'y r&eacute;ponnit qu'il y avait longtemps que chunna &eacute;tait fini.<br/>
 <br/>
 Enfin, couomme nous n'pouvait pon tomber d'accord, notre plombi s'rendit dans son motor jusqu'aux Pliatons et, &agrave; sa grand surprinse, les pipes n'taient pus l&agrave;!<br/>
 <br/>
 Achteu iou qui sont et tchi qui s'en va payi pouor les faire remplaichi?<br/>
 <br/>
 Chutte histou&egrave;the l&agrave; est la pure, pleine et enti&egrave;the v&eacute;rith&egrave;t, fouai de Marie Hibou.<br/>
 <br/>
</div><div align="center"> * * *<br/>
 <br/>
</div><div align="left"> Dans la paraisse iou que les siens qui perdites la derni&egrave;re &eacute;lection sont fort m&acirc;rri, viyant que les femmes de l'autre bord lus d&eacute;shallites pouor voter, j'couonnais un homme qui tressaute quassiment au pliafond quand nous ly pasle d'faithe inscrire sa Missis sus la liste &eacute;lectorale pour l'ann&eacute;e tchi veint.<br/>
 <br/>
 Ch'est qu'il alli pouor aver une forme et nous ly fit l'affront d'ly d'mander si oulle avait pus de trente ans!!<br/>
 <br/>
</div><div align="center"> * * *<br/>
 <br/>
</div><div align="left"> Dans ieunne des paraisses d'amont, l'jour du th&eacute;e d'la Chapelle, opr&egrave;s que nos gens eutes fini d'mang&eacute;, nous fit une vendue de chein qui resti de g&acirc;che et de g&acirc;tiaux.<br/>
 <br/>
 Comme y avait un service sp&eacute;cial &agrave; la Chapelle, l'Charles dit &egrave;s siens qu'avaient pr&ecirc;t&eacute; tchuill&egrave;res, argenterie, vaissiaux, etc. : Buannes gens, vous pouvez m'laissi touot votre fait ichin. Ch'n'est pon couomme au Parish Hall, rein n'manquera pour seur, car ch'est m&eacute; qu'en prend cherge.<br/>
 <br/>
 Opr&egrave;s l'service, tchi surprinse quant la Missis &agrave; Charles n'r'trouvi pon la g&acirc;che qu'oulle avez acat&eacute;e a la vendue!<br/>
 <br/>
 Mais tch&egrave;s qu'est l'ois&eacute; qui a pu haper chutte g&acirc;che l&agrave; quand Charles ieut l'malheur d'aller dehors pouor deux ou trais minutes seulement.<br/>
 <br/>
<i> Caouain</i><br/>
<i> 21/4/1923</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_vet.html">Chutte affaithe ichin s'passi, il y a tchicques s'maines</a><p>
<li><A HREF="pinel.html">Le Bouan Docteu' pour les Vaq's et les Jhvaux</A><p>
<li><a href="haire.html">Mestr' Haire</a><p>
<li><a href="vaquevoc.html">Les parties d'eune vaque</a><p>
<li><A HREF="jvavoc.html">Les parties d'un j'va</A><p>
<li><a href="gdfjva.html">L&eacute; j'va</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_vet2.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
</HTML>

