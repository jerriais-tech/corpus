<HTML>

<!-- Mirrored from members.societe-jersiaise.org/geraint/jerriais/charlesedouard.html by HTTrack Website Copier/3.x [XR&CO'2014], Tue, 15 Jul 2025 14:01:35 GMT -->
<HEAD>
<TITLE>Dialogue Entre Me. Charles et Me. Edouard</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dialogue</h2> Entre Me. Charles et Me. Edouard</font></center><p>

<b>La s&eacute;raie du jeu qu&eacute; les Fran&ccedil;ais vinrent,</b><br/>
<b>Le 8e jour d'Octobre 1850.</b><br/>
<br/>
<i>(Me. Charles entre si&eacute;s Me. Edouard qu&eacute;s assis d'vant l'&acirc;tre, ov une trivelaine d'avers autouor de li.)</i><br/>
<br/>
<br/>
</div><div align="left"><i>Me. Edouard.</i> - An, ch'est vous, Me. Charles; jenne savais pon qu&eacute;s que not tchan av&eacute; a ouasser ainchin. Eh! qu&eacute;s qui vos am&egrave;ne ichin du pas qui va? Je vos criyais juqui il y a une pause.<br/>
<br/>
<i>Me. Charles.</i> - Ch'est que j'sies comme les cats, j'y v&eacute; la niet comme le jeu; mais don, p&ocirc;ur vos dire la v&eacute;ritai, si j'avais peu, j'essais venu pus hoeure, mais j'ai &eacute;tai en Ville anniai, et je m'sies tenu &agrave; fliaoun&eacute; de bord en aoutre, tant et si bain qu'il'tait pus de Solei couochant quand j'ai sorti du <i>Cocq end Bottel</i>. Ou&eacute;, ien a ieu don de chu fun en Ville anniai! Ches Messieurs Fran&ccedil;ais sont v'nus &agrave; matin de Granville. Ou z'aviez oui qui d'vaient v'nin, aviouz pon, Me. Edouard?<br/>
<br/>
<i>Me. Edouard.</i> - Oh! v&egrave;re, ch'tait anniai qui d'vaient v'nin, j'n'y r'pensais pus, ma f&eacute;. Oh, oh, i sont ilo, hein! Eh bain, assi&eacute;vous, notre amin, et contaiz nous ch'quou z'avaiz veu. Ah! qu&eacute;s qu'ch'est d'&ecirc;tre ainchin happ&eacute; par les guer&ecirc;ts! depies que j'me sies bailli chutte minserable &eacute;teurse &agrave; la gu'ville du pi, j'n'ai seu quasi bouogi. Si j'avait &eacute;tai comme le temps passai, quand nou pouvait saouter jusqu'&egrave;s rouaits, perdyi, ch'nest pon m&eacute; qu'&eacute;rais d'meurai a rue&ucirc;qui ichin au pi de m'n &acirc;tre! J'erais &eacute;tout &eacute;tai v&eacute;e le fun, m&eacute; ... Ah que j'sies fi quou siyiz v'nu, va qui s'en va nos d'sennier. (e[r]touonant d'vier les &ecirc;fans qui m&egrave;nent du bri). Viyons don, voulouz porter r'pos, maoudits avers! Nou ne serait oui un mot ... Allons Me. Charles, bailliz nouos en deux syllabes.<br/>
<br/>
<i>Me. Charles.</i> - Ou viyiz, hyi, je n'pensais pas pus d'aller v&eacute;e chonna que l'cat qu'est ilo dans la c&ocirc;ni&egrave;re, mais vla-t-i pon quel'fils not v&ecirc;sin Pierre s'en vint si&eacute;s nous barbelue&ucirc;ter que j'nos en allions av&eacute; une suaie de Normands dans lus habits de m&ocirc;tre. Le dessus, mad&eacute;, la curiositai me print, m&eacute;, et j'dis &agrave; ma femme, se li fis-je : sais-tu bain, Mall&eacute;, je sis en m&ecirc;me d'aller les v&eacute;e aitout. Le Bouan Dyi nos sait P&egrave;re et ammin, se fit alle, les viers sont acheteu pi&egrave;res que les jeunes! an, ma f&eacute;, sous z'&ecirc;tes ainchin digui de couore la pretentaine, allaiz, qu'&egrave;s qui vos r'tient. Eh bain, s'emn'&acirc;ge oui, j'irai, ah &ccedil;a don, se fis-je, et en effet &agrave; matin il 'tait oquo p'titement jeu quand j'ai d&ecirc;juqui, et opr&egrave;s av&eacute; soigni le besti&acirc;t et jimolai un cou&ecirc;p&eacute; de pain et goudal&eacute; viron une quarte de cidre pour me rasseurer un mio le coeu, paque me vla aller du bord de la Ville.<br/>
<br/>
<i>Me. Edouard.</i> - Eh! man doux, i n'devait pas y av&eacute; fort de monde &ecirc;m&ocirc;qui &agrave; ch'teure l&agrave;. Car i n'y a pas de leverie dans chutte Villa l&agrave;. Ch'est un mouoch&eacute; de piercheurs. Pour d&eacute; m&eacute;, si je me tenais ainchin ai liet, j'en d'veindrais mi&eacute; ch'va.<br/>
<br/>
<i>Me. Charles.</i> - Ou criyiz qui n'iavait personne par les qu'mins, arr&ecirc;tez dia. Ch'tait deja comme une rue&ucirc;que qui s'en va essemer. Nou z'en viyait qu'iallaient et v'naient comme d'z'&ecirc;rattaies; d'aoutres &ecirc;piaient &agrave; lus hus qui temps &egrave;s qui faisait; ch'tait d'vise, et suffle, et chante; man pouore &ecirc;fant, c'h'tait une bourdonnenie a &ecirc;lou&ecirc;ssi l'cherv&eacute;. Acheteu, m&eacute;, je pensi; je sies v'nu l'couosin George, avaler deux lermes d'<i>bitteurs</i> : i dient qu'va qui n'est pas m&eacute;chant quand nou z'a &ecirc;caouffai.  Si fis-je don, et not couosine v'nait justement d'maidyi quand qu&eacute;s qui s'm&ocirc;tre &agrave; l'hus sinon un dr&ocirc;le de p'tit &ocirc;ti, quou connaissiz bain et qui'a le naiz tout crotyi, comme s'il avait envie de faire la carre &agrave; s'n'ouoreille. Il'tait deja un mio <i>b&eacute; d&eacute; wind,</i> de mani&egrave;re qui faisait d'effriyiables gringnes. Opr&egrave;s s'&ecirc;tre gaubergi une volaie sus l'pas d'l'hus, i s'm'int a dire; se fit-i : <i>n</i>e<i> </i>v'<i>n</i>a don <i>n</i>e<i> </i>jour d&eacute; glo&egrave;re qu'est arrivai! n'a qu'&agrave; d'mander si ien era qui s'mordront <i>n</i>es d&ecirc;gts! <i>N</i>essera assez pour <i>n</i>es faire qu&egrave;s en <i>fix</i>, quand i verront b&eacute;t&ocirc;t <i>n</i>e<i> </i>Pr&eacute;sident d&eacute; <i>n</i>a<i> </i>Republique. <i>N</i>'est chonna qui ssa b&eacute;. <i>N</i>e veins de d'ssus l'vier Marchi et <i>n</i>'ai oui qui s'en vain pour nos promettre que <i>n</i>es<i> </i>Fran&ccedil;ais ne s'battont jammais contre n'angliais. Ou&egrave;s que tout <i>n</i>e<i> </i>monde s'en va &agrave; <i>n</i>a<i> </i>caouchie, car <i>n</i>e v'<i>n</i>a <i>n</i>e<i> </i>bat&eacute; sina<i>n</i>&eacute;.<br/>
<br/>
<i>Me. Edouard.</i> - I n'est pas &eacute;tonnant que ch'tinna sache toutes les nouvelles, car j'en jure, i s'faoufile partout. Mais cachiz sus votre avant, notre ammin. Qu&eacute;s quou fites quand ou z'ou&icirc;tes chonna? Fil&icirc;tes ous sus la Caouchie?<br/>
<br/>
<i>Me. Charles.</i> - Attendeiz don; posons, posons sur nos motions; j'en sommes pas oquo l&agrave;. Quand j'vins dans l'vier Marchi, v'la-t-i pon que j'avise une belle carrosse, a quatre chevaoux qu'&eacute;tait piquie d'vant la maison du Couosin Philippe Jeune. J'eus bain de la peine &agrave; en appr&eacute;chi, t&eacute;sous, mais quand je vis que les gens ne voulaient pas me laissi passer et qui gronnaient et me m&ocirc;traient la couleu de lus chippiaoux de dents, je qu'menche m&eacute;, et gu&eacute;rotte et fouote des cos d'ailelon de touos les bords, tant et si bain que dans un fi d'coton, j'eu eparpillyi chutte maoufaite qu'naille l&agrave;; ou&eacute; seulement je pensi &ecirc;maglyir les ort&egrave;s &agrave; un maoudit antue&ucirc;le d'av&eacute;; mais breyait-i! i n'iavait &acirc;ne qui le patisse. Comme je li dis : ouimbraiz, ouimbraiz, p'tit laidure quou z'&ecirc;tes. Avious affaire de vos tenin souos les pis &egrave;s gens aussin? i fallait vos haller hors de la v&eacute;e... Ah! qui belle carrosse, il &eacute;rait fallu la v&eacute;e; i y'avait deux qu'valiers jindais sus les ch'vaoux qu'&eacute;taient habillis viron tout en v'lous, ov des boutons d'argent, ah! Me. Edouard, sous z'aviez veu comme i paraissaient bain. (Les gens disaient qui sen allaient sus la Caouchie pour cherchi ches Messieurs. Ou&eacute; les uns faisaient : si tra&icirc;nent ainchin l'allumelle, perdyi, i'ssont trop tard, i devraient &ecirc;tre sus la Caouchie du pas qui va. Le Stinmeur y'ssa devant ieux. Les aoutres disaient, se faisaient-i : il est grand temps de filer si j'voulons v&eacute;e chonna. Et pis la Bant est d&eacute;ja horte il y a une volaie. (Car ou viyiz, Me. Edouard, la Bant d'la Ville et la chenne du Seurvou&egrave;s &eacute;taient toutes les deux l&agrave;.<br/>
<br/>
<i>Me. Edouard.</i> - Nou z'av&eacute; voulu dire, n'esche pon don, qu&eacute; l'Coronel d'la ville ne s'siait d'qu&eacute; d'sorte des Normands, et qu'il 'tait dans une diverse ire de v&eacute;e qui s'en allaient v'nin, et pies, il enviait sa Bant au d'vant d'ieux?<br/>
<br/>
<i>Me. Charles.</i> - J'en avais aitout oui quique vent, i m'est avis; mais tr&eacute;jous ils 'taient d&eacute;j&agrave; hors &agrave; la caouchie. Quand je seus chonna m&eacute;, je pensi, se pensi-je; ch'est acheteu, fistaoux, qui ne faout pas t'nin deux pis dans un saoul&eacute;, et paque, me v'la aitout aller du bord de chutte caouchie, ou&eacute; don ch'tait queurt et queurt et galoppe; touos 'taient happaies d'&ecirc;vredin. Il allaient touos comme si l'<i>indigne</i> les avait enlevaies. Sem'n'&acirc;ge, quand ch'erait &eacute;tai pour le Pape de Romme, ch'erait'tai assez fait. Ch'tait comme qu'&eacute;rait 'tait &agrave; jouer &agrave; <i>barri-barrette</i>. Maougr&eacute; la virepassie et la brouiolle, j'&ecirc;pinoqui tout d'm&ecirc;me oquo moyannement bain man qu'min, mais ch'tait quand j'vins sus la caouchie! ah! les bras m'en quirent! mais d'ou&eacute;s que tout chonna pouvait d&ecirc;haller? sou z'aviez veu don! Dammin, tout 'tait couert de monde, i n'iavait moyan ni d'apprechi du but d'la caouchi, nou n'i&eacute;rait pas coulai une puche!<br/>
<br/>
<i>Me. Edouard.</i> - Et &eacute;tiouz l&agrave; en temps pour les v&eacute;e v'nin, les Normands? Tout d'm&ecirc;me va qui d'vait &ecirc;tre diversement b&eacute;, notre ammin! Et la Bant, lyi, ou&eacute;s quoul 'tait? vos baillait-alle des nottes? Oquore une f&egrave;s, porterouz r'pos, pendeloques de tisons d'avers? Sou m'faites anglyi d'aoutre, j'vos cheindrai. o, o, et comm&egrave;s qu&eacute; j'disions; le Stinmeur fut i oquo une volaie?<br/>
<br/>
<i>Me. Charles.</i> - Nannin, ma f&eacute;, mais il'tait temps d'en faire dia, i'n'fut pas long temps. Quand il entri dans la Caouchie, qu&egrave;s qu'l&eacute; monde fait? I qu'menchant touos &agrave; piaillyir hourrah, hourrah, et pies ch'tait don heurle et heurle et joue a raid&eacute; brache. Mais ch'qui me pliaisait le mus, &agrave; m&eacute;, ch'tait chutte belle Bant; ah! quou jouait nobli&eacute;ment! Tandis que les Messieurs &eacute;taient &agrave; d&ecirc;berqui ou nos bailli m'est avis qu'ils appellent chutte notte l&agrave; : <i>le coeu des Rondins</i>; qu'ch'est d'qui b&eacute;, Me. Edouard! acheteu, quand les cheins qu'&eacute;taient a bord du bat&eacute; ouirent les hourrahs et la Bant, i s'minrent aitout &agrave; braire hourrah, tant et si bain qu&eacute; ch'tait un tinn&eacute;! un boucau! les ouoreilles en c&ocirc;naient, mad&eacute;; nou n'savait quasiment sus qui but qu'nou s&eacute; n'tait. Mais ch'est quand il urent d&eacute;berqui qui ieut du fun. Sou z'aviez veu qui ziers &egrave;s qu'les gens &ecirc;calaient! J'en jure et pon n'en mens, ch'tait comme de moyannes souostasses. Mais aussin, i n'ia pas d'qui s'en ravir. I en avait d'ches soudars quiavaient de manni&egrave;re de buts d'rouoge fisselle sus l'z'&ecirc;pao&ucirc;les et de p'tites pannaies &agrave; lus jergaout, exattement comme des cous de r&ecirc;t&eacute;, et pies d'ao&ucirc;tres quiavaient long comme le ma&icirc;tre d&eacute; de p&eacute; souos l'naiz et de mani&egrave;re de bo&euml;tes &agrave; querbon sus la hure, quiavaient 'tai &eacute;curaies, et qui r'lisaient fin comme du verre. Ah! vraiment, v&egrave;re dia, i paraissaient diversement dr&ocirc;les. Acheteu ...<br/>
<br/>
<i>Me. Edouard.</i> - Mais, dites-m&eacute;, une f&egrave;s qu'les Normands ont tai a terre, ou&eacute;s qu'il ont filai. Et ien avait-i hardi?<br/>
<br/>
<i>Me. Charles.</i> - Ah! oui dia, ien avait une piessante bodoli&egrave;re!  Une f&egrave;s qu'il ont 'tai touos rangis sus la couochie comme des pommes sus l'&acirc;tre, craque, le v'la la Bant qui nos fouote &#8220;Save d&eacute; Quin,&#8221; et pi&egrave;s la Belle Carrosse ov les Grosses T&ecirc;tes a fichi san camp la preumi&egrave;re, et nou s'nest touos all&eacute;s paque a coue souentre bant et toute la p&ecirc;que jusqu'au vier Marchi. Quand j'avons ieu gangni jusqu'l&agrave;, sou z'aviez veu les raccachies de monde qui iavait; nou z'&eacute;tait touos <i>p&ecirc;le</i> <i>m&ecirc;le gabouor&eacute;</i>; mad&eacute;, fortune n'erait seu y r'conna&icirc;tre sa m&egrave;re. Ch'est que pour une bouanne volaie i n'ia pas ieu moyan de se haller d'la brouoille. B&ecirc;t&ocirc;t, opr&egrave;s av&eacute; r'happai lus vent, les Messieurs ont r'filai, et m&eacute;, j'ai d'meurai emp&eacute;taoudai l&agrave; si long temps que perdyi, quand j'ai veu enfin la c&ocirc;te un mio cliaire, j'ai entrai si&eacute;s l'couosin Philippe Jeune, &agrave; mangi une bouochie. Semn'&acirc;ge je me sentais tout fliat.<br/>
<br/>
<i>Me. Edouard.</i> - Dyi m'pardonne, va qui m'met en gu&eacute;don m&eacute;, d'ouir d'itai, et de n'iav&eacute; pas &eacute;tai. Dammin, i semble qui va que fait r'jeunir; pour de m&eacute;, je m'en sens tout ravigotai, seulement, l&agrave;, d'vos our d'viser - ah, qui belle bordaie!<br/>
<br/>
<i>Me. Charles.</i> - Mais, ou pouvaiz le r'dire oquo une f&egrave;s. Le chein d'&agrave; matin n'&eacute;tait pas oquo si ch'va, o mains, quand i bredouoillait si&eacute;s le couosin George, qui ien erait hardi qui <i>s'en mordraient nes d&egrave;gts.</i> (Il se l&egrave;ve) Mais est-i pon d&eacute;m&ecirc;si temps d'aller s'rouoler don? M'est avis qu'il est tard. Creigniz pon que quand je r'veindrai au chaouffaoud, Mall&eacute; me lichonnena. (Il appr&eacute;che de l'hus). Ah &ccedil;a, notre amin, ch'est &agrave; d'main. (Il sort).<br/>
  <br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="flipjean.html">Le Couozin Flip de St.-Ou, et le Couozin Jean de St.-Martin</a><p>
<li><a href="dialogue1830.html">Dialogue entre Me. Gros-Jean et son Recteur</a><p>
<li><a href="dialogue1871.html">Dialogue entre deux St Louorenchais</a><p>
<li><a href="dialogue1827.html">Dialogue entre le Comp&egrave;re GRIVOIS, de Grouville, Mons. GAZETTE, de la ville, et la Comm&egrave;re CARILLON, de St.-Sauveur</a><p>
<li><a href="dialogue1845.html">Dialogue entre deux Patriotes Liberaux</a><p>
<li><a href="dialogue1845b.html">Dialogue entre &quot;Pierre Le Noir&quot; et un de nos braves St.-Laurenchais</a><p>
<li><a href="manon2.html">Dialogue entre Pierre de L'Etat, Gent., Seigneur du Manoir de Bonnenuit, et Manon de la Cour, Gardienne d'un Troupeau de Moutons</a><p>
<li><a href="dialogue1846.html">Dialogue entre Me. Jean et Me. Philippe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/charlesedouard.html by HTTrack Website Copier/3.x [XR&CO'2014], Tue, 15 Jul 2025 14:01:35 GMT -->
</HTML>

