<HTML>
<HEAD>
<TITLE>Viyant chein que l'Sieur Caouain mint dans la gazette d'Samedi pass&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Viyant chein que l'Sieur Caouain mint dans la gazette d'Samedi pass&eacute;</h2></font></center><p>

Viyant chein que l'Sieur Caouain mint dans la gazette d'Samedi pass&eacute;, j'esp&egrave;the que l'Coumitt&eacute; Sanitaire s'en va d&eacute;cider qu'il est grand temps de d&eacute;sinfecter l'cervelet de chut ois&eacute; de touot l'ponsi de ses menteries car il a grand besoin d'un spring cleaning pouor emp&ecirc;chi dithet bagoulage.<br/>
 <br/>
 Un tas de menteries et pas un mot de v&eacute;rith&egrave;t, fouai de Marie Hibou.<br/>
 <br/>
 Et pis, si j'avons tchicques rows n'v'la qui n'vous int&eacute;resse pon aussi n'en'v'chin assez sus chu chap&icirc;tre.<br/>
 <br/>
</div><div align="center"> * * *<br/>
 <br/>
</div><div align="left"> J'n'sais pon pouortchi mais j'sais bein qu'il y a hardi d'gens qui aiment mus l's'oeus bruns que les bliancs. Et pouortant la couoleur d'la cruque n'change rein &agrave; chein qu'est d'dans, m&ecirc;me si ch'est un poussin mais tch&egrave;s que voulez ch'est d'm&ecirc;me.<br/>
 <br/>
 Achteu, y faut que j'vos dise que d'pis deux ou trais semaines j'sis bein puzzl&eacute;e par des r'merques que j'ai ou&iuml;es.<br/>
 <br/>
 -Si&egrave;z nous, le lait est blianc et pon brun!<br/>
 <br/>
 Mais Missis j'criyais qu'il en &eacute;tait d'm&ecirc;me partout?<br/>
 <br/>
 Ch'tait du bord de l'Eglises iou qu'il n'y a ni bapt&ecirc;mes, ni neuches, ni enterrements &#8211; pouor achteu &#8211; que j'oui chunna.<br/>
 <br/>
 Du lait brun? Mais tchi que chunna veur dithe? Iou qu'est la vacque qui douonne dith&egrave;t lait sans faithe laid? Y faudra que j'd'mande &agrave; Willy qu'acati des viaux dans chutte paraisse; ou p't'&ecirc;tre au sien qui mint une bouteille &#8211; plienne b&eacute; seur &#8211; dans sa pouchette et en vidgi la maintchi d'une autre dans son tumbler, l'grand jour que l'ber &eacute;tait pour rein au Pavillon.<br/>
 <br/>
 Tais ta becque Marie, car l's'esprits sont bein anim&eacute;s dans chutte paraisse.<br/>
 <br/>
</div><div align="center"> * * *<br/>
 <br/>
</div><div align="left"> J'sis bein aise d'vais que l'affaithe de l'Eglise de St Jean s'en va &ecirc;tre settl&eacute;e sans rein aver &agrave; faithe avec les hommes d'affaithes qui engraissent lus corps par les discords de pouorres corps qui n'peuvent s'mettre d'accord, couomme s'f'rait l'sien de la Vouais des Iles s'il tait encouore de chu monde de mis&egrave;the.<br/>
 <br/>
 J'en ai grand r'gret pour les siens du football club de chutte paraisse qui s'ront oblig&eacute;s d'aver une collecte ou un flag day pouor acater un gramaphone.<br/>
 <br/>
 Ch'est que, viyous, les siens du football club ont lus meetings dans l'parish hall et que l'orgue est bein utile pour revilletoner un miot les siens qui lus endorment et nous peux jouer autre chose que des cantiques avec chut orgue, n'est ce pon, gar&ccedil;ons!<br/>
 <br/>
</div><div align="center"> * * *<br/>
 <br/>
</div><div align="left"> Dans la p'tite paraisse <a href="rouogebyiu.html">des blieus et des rouoge</a>... d'autrefois il y a des gens qui dorment couomme les c&acirc;ts.<br/>
 <br/>
 N'v'la pourtchi qu'un Moussieu s'en va l'v&egrave;r la main anni&egrave;th opr&egrave;s sa grande surprinse quand y vit sur la cauchie des grands de sa paraisse qui attendaient s'n'arriv&eacute;e par l'b&acirc;t&eacute; pouor l'y d'mander d's'porter candidat &agrave; la poste de D&eacute;put&eacute;.<br/>
 <br/>
 Ch'est que Dod est tr&eacute;jous l&agrave; pouor tchicques chose, n'est-ce pon?<br/>
 <br/>
</div><div align="center"> * * *<br/>
 <br/>
</div><div align="left"> N'v'chein une p'tite sc&egrave;ne qu'est la pure, pleine et enti&egrave;the v&eacute;rith&egrave;t, fouai de Marie Hibou, et qui s'passi tchique bord dans la vall&eacute;e de St. Laurens.<br/>
 <br/>
 Dans chu m&eacute;nage nous garde l'pain dans une terrine pouor l'aver pus frais.<br/>
 <br/>
 L'autre jour, la Missis d&eacute;shalli iun des pains et viyant qu'il y avait un p'tit creux oulle crut que ch'tait une souothie qui en avait grignoter un miot; mais v'la qui ne pouvait pon &ecirc;tre viyant que la terrine &eacute;tait bein couverte et que pour seur il n'y avait pon de trou. Fallait craithe que ch'tait que l'pain avait &eacute;t&eacute; mal bouolangi.<br/>
 <br/>
 Deux jours opr&egrave;s, oulle d&eacute;shalle un autre pain pouor faithe les beurr&eacute;es pour l'th&eacute;e. Encouore une fais il y avait un creux et pus profond que l'autre. Enfin oulle s'mint &agrave; couoper l'pain quant touot accouo oulle laissi touot couort et sortit b&eacute; vite pouor appeler ma&icirc;tre Tom, qui s'cauffait au soleil et qu'oulle rameni en l'portant dans ses bras!<br/>
 <br/>
 Opr&egrave;s chunna, oulle print l'pain et s'mint &agrave; l'chacqui ovec l'r&eacute;sultat que chutte affront&eacute; souothie, dont elle avait vu l's'yi&egrave;rs dans le creux du pain, dut s'd&eacute;haller et ma&icirc;tre Tom, l'c&acirc;t d'la maison, l'attrapi et en fit un buan fricot!<br/>
 <br/>
 Chunna est la pure v&eacute;rith&egrave;t.<br/>
 <br/>
<i> <a href="gwdec.html">Marie Hibou</a></i><br/>
<i> 7/4/1923</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfcat.html">L&eacute; cat</a><p>
<li><a href="bissonca.html">Mess Bisson et san ca!</a><p>
<li><a href="catte.html">Dialogue entre Miss Nenn&eacute; Caton et sa Vieille Catte</a><p>
<li><a href="pretro.html">Pr&ecirc;tro</a><p>
<li><a href="pretro2.html">Pr&ecirc;tro</a><p>
<li><a href="bulletin.html">Bulletin</a><p>
<li><a href="mefious.html">M&eacute;fious des Souothis</a><p>
<li><a href="anmie.html">Ma p'tite anmie</a><p>
<li><a href="mansegret.html">Man S&eacute;gret</a><p>
<li><a href="painhousehold.html">Piteur complains of household management</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

