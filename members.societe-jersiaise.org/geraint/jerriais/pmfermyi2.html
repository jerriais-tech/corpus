<HTML>
<HEAD>
<TITLE>Le fermyi et l'marchand</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le fermyi et l'marchand</h2><p/>
Ph'lip R'va s&ucirc;s l'Bridge</font></center><p>

. <br/>
</div><div align="left">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<p/>
Moussieu l'Editeu, <p/>
<p/>
J'ai tchitt&eacute; &agrave; foui d&eacute;pis l'autre matin, et si j'n'avais pas r'chu une lettre de la banque m'imformant que l'g&eacute;rant s'sait bein content de m'vais au p&ucirc;s t&ocirc;t, pas yunne des patates tchi m'restent &icirc;thai en ville. J'm&eacute;tt'rais tout en c&acirc;sse et j'&eacute;thais une vendue au mais d'Novembre, quand, bein seux la s'menche vaudra de sept &agrave; huit ch'lins la bouaite. Malheutheusement, y faut que j'trouve des sous ach'teu, et don j'pense bein que je s'sait forchi d'all&eacute; ocquo m'laissi vol&eacute; s&ucirc;s l'bridge une fais ou deux. <p/>
<p/>
Pour vos explitchi l'affaithe. Quand s&eacute; qu'les patates avaient fini &agrave; quarante-chinq ch'lins, je m'd&eacute;cidit tout-d'suite d'all&eacute; l'pr&eacute;chain matin avec un viage tch'avait tait d&ecirc;fou&iuml; par un couplye de frouques que man biau-fils, le Henri, m'avait pr&ecirc;t&eacute; pour l'arlev&eacute;e. Y'en avait b&eacute;t&ocirc;t chinquante bathis, epis ch'tait d'tchi-b&eacute;. Ch'est d'la n&egrave;the terre par siez nous, et n'y'a pas miyeur dans l'Ile. <p/>
<p/>
Eh bein, Moussieu, j'fut bein d's'appoint&eacute;, car quand j'arrivit s&ucirc;s l'bridge le prix avait baissi et les marchands d&icirc;sant tch'y n'avaient pas d'ordres ne mordaient pas du tout. Pour une bouonne dem'ieuthe j'restit l&agrave; sans &ecirc;tre appr&eacute;chi d'personne, et quand, &agrave; la fin, un gros pend'loque tch'avait l'air d'av&eacute; p&acirc;ssi une rude niet, me fit un bid de trente chelins j'l'y donnit man bilyet, mais j'vos assuthe que ch'tait &agrave; contre-tch&oelig;u. J'n'osais pas rest&eacute; p&ucirc;s longtemps, car j'avais dans l'id&eacute;e qu'la Merrienne me f'thait des rouaux si j'ne r'venais pas en temps pour d&icirc;n&eacute;. <p/>
<p/>
Ach'teu, quand vint l's&eacute;, apr&egrave;s qu'oulle avait rumin&eacute; la tch&eacute;stchon pour une heuthe ou d'm&ecirc;me, ou m'p&ocirc;sit la tch&eacute;stchon que tous les f&eacute;rmiers taient sans doute &agrave; distchut&eacute;. &quot;Dis-m&eacute;, Ph'lip,&quot; ou s'fit, &quot;pourtchi qu'les patates sont &agrave; quarante-chinq un s&eacute; et &agrave; trente le pr&eacute;chain matin? Tch&egrave;squ'en est la cause?&quot;<p/>
<p/>
&quot;Va permi les marchands,&quot; j'l'y dit. &quot;D'mande &agrave; yun, d'mande &agrave; l'autre, d'made &agrave; un traisi&egrave;me et tu s'sas aussi savante &agrave; la fin comme au qu'mench'ment. Tu 'entendras pour seux que n'y'a pas de d'mande -&quot; <p/>
<p/>
&quot;Arr&ecirc;te un mio,&quot; ou s'fit, &quot;ch'est bein dr&ocirc;le que si l'Angli&eacute;t&ecirc;rre veur nos patates le Mardi, ou n'en veur pas l'M&ecirc;credi. A ma veue, ch't'extch&ucirc;se-l&agrave; ch'est du gniolin.&quot; <p/>
<p/>
&quot;Y s'po&ucirc;rrait,&quot; j'l'y dit, &quot;mais ch'est du gniolin tch'appauvrit l'fermyi et p&eacute;rmet au marchand d'accat&eacute; un neu moteur et d'all&eacute; prom'n&eacute; sa femme ou sa tu-sais-bein-tchi le D&icirc;manche arlev&eacute;e. Mais y'a autre chose puisque tu d'mande des raisons. Le jour m&ecirc;me qu'un fermyi en Angli&eacute;t&ecirc;rre met sa frouque souos une vigne et ram&acirc;sse trais ou quatre patates grosses comme des &oelig;ux d'bantine, ah! Touos les marchands vos disent que l'Angli&eacute;t&ecirc;rre est &agrave; foui, et qu'ch'est &agrave;-bein-pr&egrave;s fini pour J&ecirc;rri.&quot; <p/>
<p/>
&quot;Mais ch'est absurde chonna,&quot; ou s'fit. <p/>
<p/>
&quot;Ch'l&agrave; s'pou&ocirc;rrait,&quot; j'l'y dit, &quot;mais ch'est une absurdit&eacute; tch'a co&ucirc;t&eacute; chi &egrave;s J&ecirc;rriais. Et ch'n'est pas d'agniet que ch't'histouaithe-l&agrave; cirtchule, car oulle avait tait invent&eacute;e quand j'tais tout mousse. J'me r'souveins d'av&eacute; entendu man bouon-homme de p&egrave;the, r'venant du bridge, dithe &agrave; m&eacute;m&eacute;e que tout tait fichu parsque les patates angliaises taient s&ucirc;s l'marchi.&quot; <p/>
<p/>
&quot;Eh m&eacute; &eacute;tout,&quot; ou s'fit, &quot;mais avec chonna, tu sais, Ph'lip, y n'fait pas oubli&eacute; qu'les marchands ont l&ucirc;s diffitchult&eacute;s &eacute;tout. Pense, par exemplye, &egrave;s gages tch'y faut p&eacute;yi toutes les s'maines dans la saison, et m&ecirc;me en hiv&eacute;. J'crais bein qu'y'a p&ucirc;s d'une niet dans l'couothant d'l'ann&eacute;e quand ils ont assez d'peine &agrave; dormi tranchillement.&quot; <p/>
<p/>
&quot;Tu'as raison, Merrienne,&quot; j'l'y dit, &quot;et, pour dithe vrai, j'aim'thais mus &ecirc;tre fermyi que marchand. Quand j'vais dans les stores et que je r'garde la dgainge d'ouvriers, la maintchi &agrave; rain-n'faithe, tch'y tendent l&ucirc;s mais &agrave; la fin d'la s'maine pour des louis et des louis, je m'dis a m&eacute;-m&ecirc;me que j'ai bein d'la chance de n'&ecirc;tre qu'un po&ucirc;ore fermyi tch'y peut all&eacute; s'couochi sans &ecirc;tre trop g&ecirc;n&eacute;.&quot; <p/>
<p/>
&quot;V&egrave;the,&quot; ou s'accordit, &quot;et l'soigni et &agrave; l'emp&ecirc;chi d'faithe trop d'b&eacute;tises.&quot; <p/>
<p/>
Les femmes, Moussieu l'Editeu, ont tr&eacute;jous la derni&egrave;the parole -.<p/>
<br/>
<i><a href="lebrocq.html">Ph'lip</a> </i><br/>
<i>19/6/1954</i><p/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmfarming.html">Is Farming Worthwhile?</a><p>
<li><a href="pmfermyi.html">La Vie d'un Fermyi</a><p>
<li><a href="pmfermiers.html">Les fermiers n'ont pas d'chance</a><p>
<li><a href="fermi.html">Les Mins&eacute;thes d'un Fermi</a><p>
<li><a href="pmsold.html">The farm is not sold</a><p>
<li><a href="painconduct.html">Most Reprehensible Conduct of Our Employe</a><p>

<li><a href="painfermiers.html">P&icirc;teur et les Fermi&egrave;rs</a><p>
<li><a href="saison.html">La Saison des Patates</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmpatates2.html">Ph'lip et Merrienne</a><p>
<li><a href="pmpatates3.html">Nos patates et nos vaques</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates5.html">Ph'lip et les patates</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates8.html">Les patates et l's'Etats</a><p>
<li><a href="pmpatates9.html">Ph'lip A Des Patates A Vendre S&ucirc;s Pid</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="pmroyale.html">Merrienne et la Royale</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>
<li><A HREF="2patates.html">Les deux patates</A><P>
<li><a href="pmlait.html">Les fermi&egrave;rs et lus lait</a><p>

<li><a href="pmheifer.html">Ph'lip shows his heifer in milk</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

