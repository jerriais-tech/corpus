<HTML>

<!-- Mirrored from members.societe-jersiaise.org/geraint/jerriais/gdfdvinnales1.html by HTTrack Website Copier/3.x [XR&CO'2014], Tue, 15 Jul 2025 13:46:32 GMT -->
<HEAD>
<TITLE>Des d'vinn&acirc;les 1</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Des d'vinn&acirc;les</h2></font></center><p>

Des d'vinn&acirc;les<br/>
<br/>
<font size="1"><i>Les M&eacute;nage &egrave;s Feuvres,</i><br/>
<i>St Ou&euml;n,</i><br/>
<i>L&eacute; 16 d&eacute; septembre, 1978.</i><br/></font>
<br/>
Moussieu l'R&eacute;dacteu,<br/>
<br/>
Av'-ous oubli&eacute; les vielles d&eacute;vinn&acirc;les J&egrave;rriaises? Ch'est, sans doute, &egrave;s pathents qu&eacute; j&eacute; d'mande d'it&eacute;, car les mousses d'&agrave; ch't heu n&eacute; l's ont probabli&eacute;ment pon ouies. I' m'est v'nu &agrave; l'ide&eacute; d'en mentionner tchitch'eunnes chutte s&eacute;maine et d'en donner les r&ecirc;ponses la s'maine tchi veint. S'i' y'en a d'entre vous tchi l's ont oubli&eacute;es, les r&ecirc;ponses, ou pouvez vous entr'a&icirc;dgi &agrave; les d'vinner et pis les v&eacute;rifier la s'maine tchi veint, mais s'ous-avez l'temps d'consulter les Bullet&icirc;ns d'Quart d'An d'L'Assembli&eacute;e d'J&egrave;rriais ou les trouvethez d'dans. J'm'en vais les nunm&eacute;thoter pour n'aver pon &agrave; les r'r&ecirc;crithe quand j'vouos donn'nait les r&ecirc;ponses:- <br/>
<br/>
1. Tch'est tch'est pus gros qu'un boeu et tchi n'p&egrave;se pon la cruque d'un oeu?<br/><br/>
2. Tch'est tchi fait l'tou du clios et tch'arr&ecirc;te &agrave; la brecque?<br/><br/>
3. Tch'est tchi va d&eacute; ruette en ruette et tch'a la coue draite comme eune palette?<br/><br/>
4. Dos d&ucirc;, ventre d&ucirc;, c&ocirc;tes molles et nez pointu?<br/><br/>
5. Pourtchi qu'un j'va r'garde par dessus un foss&eacute;?<br/><br/>
6. Tch'est tchi va sus l'ieau souos l'ieau et n'touche pon &agrave; l'ieau?<br/><br/>
7. Tch'est tchi n'a qu'un pid et un' yi et tchi rou&ocirc;le ava&ucirc; l'c&ocirc;ti?<br/><br/>
8. Tch'est tchi fait mille p&eacute;tits cannieaux et tch'arr&ecirc;te &agrave; la brecque du clios?<br/><br/>
9. Tch'est tchi n'a ni chai ni os et tchi crie quand il &ecirc;cli&ocirc;t?<br/><br/>
10. Si ou lavez (l'avez) n&eacute; m'l&eacute; pr&ecirc;tez pas. Si ou n'lavez (n'l'avez) pas, pr&ecirc;tez l'm&eacute;.<br/><br/>
11. &Agrave; tch'est qu'tu penses quand tu n'penses &agrave; rein?<br/><br/>
12. J'la vis vive, j'la vis morte et j'la vis cou&ocirc;rre aupr&egrave;s sa mort?<br/><br/>
13. Pendile pendait, dormile dormait; pendile tchait sus dormile et dormile mangit pendile; tch'est qu&eacute; ch'tait?<br/><br/>
14. Dgix tchi halent et ch&icirc;nq tchi poussent, amont la ruette &agrave; Tranmep&eacute;tousse?<br/><br/>
15. Tch'est tchi n'a janmais 't&eacute;, ni janmais n&eacute; s'sa?<br/><br/>
16. Tch'est tchi va et veint, et reste tr&eacute;jous &agrave; la m&ecirc;me pliaiche?<br/><br/>
17. Tch'est qu'ch'est qu'eune b&ecirc;tise?<br/><br/>
18. Tch'est tch'est long et b&ecirc;long, auve des barrot&icirc;ns tout du long?<br/><br/>
19. Tch'est tchi n'a ni os ni vie, mais tchi porte vie?<br/><br/>
20. Tch'est tchi fait mille p&eacute;tits pas &agrave; l'entou d'un tas?<br/><br/>
21. Tch'est tchi va quat' &agrave; quat' et janmais n's'entr'attrapent?<br/><br/>
22. Tch'est tchi marche sus sa t&ecirc;te &agrave; longs jours?<br/><br/>
23. Tch'est tchi patha&icirc;t mus qu'un bouan d&icirc;ner sus eune assiette?<br/><br/>
24. Tch'est tchi r'semblye l'pus &agrave; un cat assis sus san dri&eacute;the?<br/><br/>
25. Tch'est tch'est l'chein tchi touanne tr&eacute;jous l'dos &agrave; la Reine?<br/><br/>
26. Tch'est tchi bait san sang et mange san boud&icirc;n?<br/><br/>
27. Tch'est tchi s'en va riant tchi s'en r'veint plieuthant?<br/><br/>
28. Tch'est qu'un homme fait d'but, eune femme d'assise, et un tchian sus trais pattes?<br/><br/>
29. Tch'est tchi n'a qu'un pid et un' yi, et tchi fait tout l'travas d'la ma&icirc;son?<br/><br/>
30. Combein tch'i' faudrait d'coues d'vaques pour aller &agrave; la leune?<br/><br/>
<br/>
Disons qu' n'en v'l&agrave; assez pour &agrave; ch't heu. Gardez l's i&egrave;rs ouv&egrave;rts pour vaie <a href="gdfdvinnales2.html">les r&ecirc;ponses dans ma lettre, si j'en vai l'heuthe, sans doute, la s'maine tchi veint</a>.<br/>
<br/>
<i><a href="lefeuvre.html">George d'La Forge</a></i><p/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfdvinnales2.html">Des d'vinn&acirc;les 2</a><p>
<li><a href="dvinnales.html">Des d'vinn&acirc;les</a><p>
<li><a href="tch2c.html">Response a la question pour les Escolyiers</a><p>
<li><a href="tch2b.html">R&eacute;ponse au probl&egrave;me No. 2</a><p>
<li><a href="tch2a.html">R&eacute;ponse au probl&egrave;me No. 2</a><p>
<li><a href="glinnes.html">Une tchestchon d'Glinnes et d'Cocos</a><p>
<li><a href="48passagyiers.html">D'la Ville de St.-H&eacute;yer, j'emporte 48 p&acirc;ssag'yiers</a><p>
<li><a href="poummes_brambilo.html">L&eacute; probli&egrave;me des poummes &agrave; Bram Bilo</a><p>
<li><a href="poummes_brambilo3.html">L&eacute; probli&egrave;me des poummes &agrave; Bram Bilo - R&ecirc;ponse</a><p>
<li><a href="poummes_brambilo2.html">Au sujet du Probl&egrave;me No. 4</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfdvinnales1.html by HTTrack Website Copier/3.x [XR&CO'2014], Tue, 15 Jul 2025 13:46:32 GMT -->
</HTML>

