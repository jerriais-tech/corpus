<HTML>

<!-- Mirrored from members.societe-jersiaise.org/geraint/jerriais/lettrejerriaisecl15.html by HTTrack Website Copier/3.x [XR&CO'2014], Tue, 15 Jul 2025 13:58:14 GMT -->
<HEAD>
<TITLE>Lettre Jerriaise Dinm</i>anche le 2 d'Aout 1998</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Dinm</i>anche le 2 d'Aout 1998</h2></font></center><p>


Etes-ous tous bein r&eacute;veillyis? Aniet Dinmanche le 2 d'Aout 1998, ch'est un pliasi pour m&eacute; Clifford Laisney d'vos presenter la Lettre Jerriaise.<br/>
<br/>
Premi&eacute;thement, felicitations es paraisses et individuels tch'ont prins part dans les competitions d'&eacute;t&eacute; envers les decorations d'flieurs de paraisses et d'gardins.<br/>
<br/>
Ch'&eacute;st vraiment pliaisant de traverser la compagne et ville en admithant l's'&eacute;fforts des gens tchi passe tant d'temps et d'inteth&eacute;t a am&eacute;liorer l's'entouothages du vaisin&eacute; et d'lus gardins. Tous n'peuvent pas accliamer l'preumyier prix, mais sans les competiteurs i'n y'aurait pas d'competition.<br/>
<br/>
Ch'&eacute;st &eacute;tout la saison d'l'ann&eacute;e quand les gens mettes lus gardins a la disposition des touristes et habitants, et souvent ch'est une manni&egrave;the d'augmenter les fonds de differentes charit&eacute;es. <br/>
<br/>
J'prins l'opportunit&eacute; d'visiter iun d'ches gardins i'a tchinze jours pass&eacute;.<br/>
<br/>
Au b&ucirc;t d'la Vall&eacute;e d'Bellozane dans La Rue de Moulin de Fliquet, a St. H&eacute;lie i s'trouve une maisonette tchi s'appelle 'Kaduna'. Mad'mouaiselle Sheila Baudains acati la propri&eacute;t&eacute; en 1985. Le terrain vis-a-vis 'tait a l'abandon et servait comme ha&ucirc;gard de matchiethe de batisseux. Travaux sus l'parterre d'herbe et l's'alentours c'mmenchites en 1995, et dgiex-huit mais pus tard, le cotil au dri&egrave;the d'la maison fut d'serter.<br/>
<br/>
Un cotil peniblye, et couvrant envers trente perques, i' 'tait rempli d'ronches, feudgliethe et d'autes sercl'yes, mais auve l'aiddge de son pethe Harold, i travaillites a tigre corps pour accomplyi la tache tch'il avaits entreprins.<br/>
<br/>
Au d'sus d'trente viages de terre servites pour remplyi la basse d'herbage. La Maison d'Et&eacute;, la Serre et d'autres morcieaux futes ajouot&eacute;es comme circumstances et finances p&eacute;rm&eacute;t&eacute;es. <br/>
<br/>
Parmi l'ha&ucirc;gard de matchiethe &eacute;you q'l'herbage pousse, etait du bieau rouge granit tcha `tait sauv&eacute; pour b&acirc;ti les p'tites murailles du cotil. Ch'nna que j'viyons achteu est l'r&eacute;sultat d'un an d'travail, de Sheila et d'son pethe. Le cotil si pendant a 'tait transformer d'un fourr&eacute; a un grand gardin attractif, quoiqu' qu'il est pus d'apliomb qu'horizontal.<br/>
<br/>
Bein des pliantes et arbustes craissant si cououagement 'taits du r&eacute;j't&eacute; d'p&eacute;piniethe, mais auve un certain soin d'tendresse ches Ermerquabl'ye ch'nna nou peut accomplyi. Etant situ&eacute; dans une vall&eacute;e et une pliaiche de trant'chil't&eacute; et hors du traffique; chutte contr&eacute;e attithe toutes sortes d's'ouaiseaux, &eacute;tch&ucirc;teus, et m&ecirc;me des cahouains sauvage, et au toup haut du cotil i'a une reserve pour la pr&eacute;servation de ch&eacute;s esp&eacute;ces de nat&ucirc;the.<br/>
<br/>
Credit a Harold et Sheila pour lus efforts et imagination dans la construction d'lus gardin. J'vos &eacute;rquemande la prechaine qu'ou prennez une prom'nade dans l'moto de visiter chu p'tit coin d'Bellozane. J'sis seux qu'on sethez pas d&eacute;chus. <br/>
<br/>
Ch&eacute;s ichin l'temps d'l'ann&eacute;e quand touos locataires &eacute;rcheve une demande du Conn&eacute;tablye d'lus paraisse pour le r&acirc;t tcha 'tait imposer sus lus propri&eacute;t&eacute;es. Dans l'temps pass&eacute; en orde d'&ecirc;tre principa d'paraisse, fallait payi au mins 50 quartiers de r&acirc;t par ann&eacute;e et ch'nna donnait drouait d'vouaix au principa quand v'nait l'temps d's'&eacute;l&eacute;ctions. Tout ch'nna a changi, et aujourd'aniet j'pallons en milles de quartiers, et on orde d'aver le drouait d'voter, ch&eacute;s n&eacute;c&eacute;ssaithes de remplyi une forme electoral. Le Conn&eacute;tablye de chaque paraisse est responsabl'ye pour pr&eacute;path&eacute; une accoumte des balanches n&eacute;c&eacute;ssaithes pour garanti le bein d'la paraisse.<br/>
<br/>
Tant pus qu'la paraisse a besoin d'sou, tant pus qu'el paroiassien paye d'r&acirc;t, et chaque ann&eacute;e le montant payablye augmente accordant es d'mandes.<br/>
<br/>
Ch't'ann&eacute;e a St. Sauveur comme la majorit&eacute; d'paraisses, ch'est l'exceptionnel, car quoiqu' les quartiers ont augmenter, le prix du quart'tchi a diminuer, et d'm&ecirc;me j'avons &ecirc;rchu une demande tch'est mins qu'l'ann&eacute;e pass&eacute;e, une chose hardi rare dans ch&eacute;s temps d'depen'sie a mau-gr&eacute;.<br/>
<br/>
Etout a St. Sauveur, accompagni par la d'm'ande du r&acirc;t, j'avons &ecirc;rchu une lettre du Conn&eacute;tablye t'ch'expliqu'ye les evenements, les roles des Officiers de la Police Honorifique, les gens d'contacte en cas d'besoin, et toutes sortes d'announces d'intethet concernant l's'affaithes de Paraisse, et i faut que'je f&eacute;licite le nouvieau Connetablye Ph'lip Ozouf, tchi na 'tait d'quatre semaines en office d'pis s'n'&eacute;lection pour aver composer et cirtchuler ch&eacute;s nouvelles si int&eacute;r&eacute;ssantes. Ch&eacute;s vraiment une chose bein importante au'jourd'aniet en orde de fortifier un bouon rapport entre habitants.<br/>
<br/>
P't'etre un examplye a d'autres paraisses a fin d'am&eacute;liorer un esprit communicatif. Assez pour aniet&#8230;<br/>
J'Vos souhaite a tous bouon viage d&ucirc;thant la s'm'naine tchi suit.<br/>
A LA PRECHAINE. <br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>

<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl15.html by HTTrack Website Copier/3.x [XR&CO'2014], Tue, 15 Jul 2025 13:58:14 GMT -->
</HTML>

