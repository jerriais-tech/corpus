<HTML>
<HEAD>
<TITLE>Un mauvais c'mench'ment!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Un mauvais c'mench'ment!<br></h2></font></center>
<CENTER><TABLE><TR><TD>
<i><font color="#215e21">Jeudi 22 Juillet, 1915</font></i><br>
<p>
Ch'tait anni&egrave;t, Jeudi, que Messieux l's'Aigrefins,<br>
Messieux les Avocats, Ecrivains et Notaithes,<br>
Avec touos lus commis tchittaient lus parchemins,<br>
Lus pr&eacute;c&eacute;dents et lus brouoillons d'affaithes,<br>
Pour s'en aller bein liain du <a href="royal_square.html">Vi&egrave;r Marchi</a>,<br>
Du R'gistre, des Contrats et d'la <a href="gdfhist.html">Cohue Royale</a>,<br>
Hors de la ville, enfin, en libert&eacute; marchi<br>
Dans la campagne, si belle que rein n'l'&ecirc;gale.<br>
<p>
I' s'&eacute;taient entendus, ches gens qui chicanent tant,<br>
Pour dithe que lus travas si long et difficile<br>
Les mettait, &agrave; la fin, faillis coumme des &ecirc;fants<br>
Et les pr&eacute;disposait &agrave; des attaques de bile<br>
Pensez-don', mes amins, &agrave; lus heuthes de labeu':<br>
De djix l'matin, jusqu'&agrave; chinq la r'l&eacute;v&egrave;e!<br>
Avec une heuthe pour lus p'tit r'pas d'mi&eacute;-jeu:<br>
Un verre d'ieau fraidde et deux ou trais beurr&egrave;es!<br>
<p>
Ils avaient veu (avec pas mal d'envie, nou m'dit)<br>
Que les villais, derni&eacute;th'ment, frument boutique<br>
Quand vint l'heuthe de d&icirc;ner, touos les b&eacute;nis Jeudis<br>
Sans s'g&ecirc;ner pus des besoins d'lus pratiques!<br>
Nos Ecrivains ont creu qu'ch'la s'sait &egrave;tou d'lus go&ucirc;t,<br>
Et, n'ayant pon, pour le moment, d'affaithes,<br>
Ils ont pens&egrave; qu'ils en profit'tont tous, -<br>
Pourvu q'personne ne halle trop d'par dri&eacute;the!<br>
<p>
Mais y'en a yeu des vi&egrave;rs du temps d'Godfray,<br>
D'Westaway et d'Vickery, ches Avocats habiles,<br>
Qui, pour longtemps, ont dit: J'n'y vai pas cliai,<br>
J'veurs faithe des comptes, et pr&eacute;pather des billes,<br>
R'chever des rentes, copier des testaments,<br>
Envier des cartes &agrave; diff&eacute;thentes tutelles,<br>
Exp&eacute;dier des locataithes r'calcitrants,<br>
Et rester pr&ecirc;t pour vaie la client&egrave;le...<br>
<p>
Y'a yeu, j'aprends, une sorte d'compromins:<br>
Je n'sai' pas trop tchi mais j'm'en doute. -<br>
Et &agrave; un heure, Messieurs les Aigrefins,<br>
Lus jour fini, le Jeudi, s'mettent en route!<br>
<p>
Pouorres corps, h&eacute;las! V'la qui n'promet pon bein,<br>
Anni&egrave;t, lus prumi&eacute; jour, i'tchait d'la pl'yie &agrave; verse;<br>
Chatchun siez sai, souos les pi'ds, bouans &agrave; rein<br>
Avec lus femme, i' font d'la Controverse!<br>
<p>
<I><a href="ejluce.html">Elie</a><br>
<p>
</I><p>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="crinme.html">L&eacute; cr&icirc;nme et la louai</a><p>

<li><a href="aigrefins.html">Les Petits aigrefins</a><p>
<li><a href="courroyale1879.html">La Cour Royale en 1879</a><p>
<li><a href="assembliee/cour.html">Visite &agrave; la Cour Rouoyale</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
