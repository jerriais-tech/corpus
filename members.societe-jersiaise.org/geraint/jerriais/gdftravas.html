<HTML>

<!-- Mirrored from members.societe-jersiaise.org/geraint/jerriais/gdftravas.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
<HEAD>
<TITLE>L&eacute; travas n'tue pon!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; travas n'tue pon!</h2></font></center><p>

<font size="-1"><i>San Antonio,</i><br/>
<i>Texas, USA.</i><br/>
<br/>
<i>L&eacute; 25 d&eacute; f&eacute;vri, 1984.</i><br/></font>
<br/>
Moussieu l'R&eacute;dacteu,<br/>
<br/>
&#8220;Pourtchi qu' tu n'mets pon tes adgulles d&eacute; c&ocirc;t&eacute; pour eune fais, don?&#8221;, Papa dit &agrave; Manman eune s&eacute;th&eacute;e quand j'tions au pid du feu aupr&egrave;s l'th&eacute;e quand j'tais mousse. &#8220;Tu n'fais qu' travailli touos les si&egrave;rs, si ch'n'est pon &agrave; ouvrer ch'est &agrave; crocheter, broder ou rhabilyi des cauches. N'est-i' pon temps qu' tu t'&egrave;rpose un mio?&#8221;.<br/>
<br/>
&#8220;Oui dgia,&#8221; Manman l&icirc; dit, &#8220;j'd&eacute;v'thais m&eacute; r'poser, car ma veue c'menche &agrave; failli. J&eacute; n'peux pus vaie &agrave; li&eacute;the &#8220;La Nouorrituthe d&eacute; l'&Acirc;me&#8221; sans mes leunettes. Et i' faut qu' j'&egrave;rgarde &agrave; m&eacute; quand j'sis &agrave; ouvrer, car j'fais un faux point d'temps en temps sans m'en ap&egrave;rch&eacute;ver, et pis i' faut d&ecirc;ou&ocirc;ler l'tou jusqu'au point mantchi.&#8221;<br/>
<br/>
&#8220;Eh bein, nouos y v'l&agrave;,&#8221; Papa l&icirc; dit. &#8220;&Egrave;rposes-t&eacute;. Tu trav&acirc;les assez d'jour sans aver &agrave; l'faithe la niet.&#8221;<br/>
<br/>
&#8220;Ch'est bein a&icirc;si d'dithe,&#8221; s&eacute; fit Manman. &#8220;Mais l'travas d'eune femme d&eacute; m&ecirc;nage n'est janmais finni. Y'a tr&eacute;jous d'la rabill'lie &agrave; faithe. I' faut rhabilyi eune pathe d&eacute; cauches, ou eune pathe d&eacute; braies, ou eune qu&eacute;m&icirc;nse. Et pis i' faut l's ouvrer, les cauches, et les ranner. Ieune des choses tchi m'fai penser qu' j'en p&egrave;rd est tchi m'prend eune s&eacute;maine &agrave; en ouvrer ieune, &agrave; ch't heu. Bouan Dgieu sait combein longtemps tchi m'faudrait pour ouvrer un corset d'oeuvre!&#8221;<br/>
<br/>
&#8220;Est'ch' qu&eacute; tu n'prends pon trop d'peine?&#8221; Papa l&icirc; dit. &#8220;Pourtchi ranner des cauches tchi sont fraichement ouvr&eacute;es, par exempl'ye?&#8221;<br/>
<br/>
&#8220;V'l&agrave; tchi lus r'doubl'ye la vie,&#8221; Manman l&icirc; dit. &#8220;Nou dait tr&eacute;jous ranner les talons et l's ort&eacute;s, et l'miyeu temps &agrave; l'faithe est d'vant les mettre. Et pis nou ranne d'aut' choses qu&eacute; des cauches - l&eacute; bas d'eune robe, par exempl'ye. Et quand j'veins &agrave; y penser, la cou&ocirc;tuthe est eune bouanne chose pour s&eacute; p&acirc;sser l'temps. Tch'est qu' j&eacute; f'thais s'i' fallait p&acirc;sser les s&eacute;th&eacute;es &agrave; rein n'faithe? Tu'as ta pipe, t&eacute;. Et tu'es tr&eacute;jous &agrave; m&ecirc;me tan chipaud&eacute;.&#8221;<br/>
<br/>
&#8220;Tu pouorrais ho&ucirc;ter!&#8221;, Papa l&icirc; dit, &#8220;et ronflier un mio dans ta grand' tchaise comme tu faisais hi&egrave;r au s&eacute;!&#8221;<br/>
<br/>
&#8220;Ch'n'est danme pon vrai!&#8221;, ou l&icirc; dit. &#8220;Tu sai bein qu&eacute; ch'tait l'tchian tchi ronfliait. Mais t'aime &agrave; m'&ecirc;tibotchi!&#8221;<br/>
<br/>
&#8220;Eh bein,&#8221; i' l&icirc; dit, &#8220;&agrave; rithe et &agrave; badinner nou n's&eacute; c&acirc;sse pon les dents!&#8221;<br/>
<br/>
&#8220;En p&acirc;lant d'dents,&#8221; s'fit Manman, &#8220;i' patha&icirc;t qu' nou peut acater des chip&eacute;s d'fausses dents &agrave; ch't heu, et tch'i' r'semblient &agrave; des vraies dents, et qu' nou peut l's ordonner par l'entr&eacute;m&icirc;nse du Docteu Beinn'clift.&#8221;<br/>
<br/>
&#8220;J'en ai ou&iuml; p&acirc;ler dans la forge,&#8221; Papa nouos dit. &#8220;L&eacute; moussieu Angliais tchi d'meuthe &agrave; La Gr&egrave;ve d&eacute; L&eacute; et tch'am'nit san j'va d'course pour &ecirc;t' f&eacute;th&eacute;, m'dit qu' sa femme en a d'm&ecirc;me, mais tch'il a pr&icirc;ns des s'maines &agrave; l's ajuster &egrave;s denchives et tch'il a fallu aller en Ville siez un homme tchi s'est &ecirc;tablyi en comm&egrave;rce pour &ecirc;rachi des dents et les rempliaichi auve des fausses. L&eacute; Docteu Beinn'clift m&eacute; dit l'aut' jour tch'il en est bein content car i' n'a janmais aim&eacute; &agrave; &ecirc;rachi des dents et faithe l&eacute; monde souffri d'm&ecirc;me. Il appelle chu nouvieau &ecirc;racheux d'dents-l&agrave; un 'dentiste', et i' patha&icirc;t tch'i' peut endormi les denchives et &ecirc;rachi les dents sans faithe d&eacute; ma.<br/>
<br/>
&#8220;Quand j'navidgeais et qu'man navithe 'tait &agrave; New York, j'ou&icirc;s qu&eacute; l'fanmeux George Washington en avait iun, un chip&eacute; d'dents, fait en f&eacute; par un forgeux. &Agrave; c'menchi j'pensis qu&eacute; ch'tait du niolin, mais en &egrave;rfli&eacute;chissant j'n'en 'tais pon ravi, car i' font d'm&egrave;rveilleuses choses en Am&eacute;thique. Mais l'forgeux d&ucirc; aver fort &agrave; faithe &agrave; l'ajuster &egrave;s denchives et au palais d'la bouoche. J'sai bein qu&eacute; j&eacute; n'voudrais pon &ecirc;prouver &agrave; en faithe dans la forge.&#8221;<br/>
<br/>
&#8220;Comment tch'i' peuvent plianter des fausses dents dans les denchives?&#8221;, j&eacute; d'mandis &agrave; Papa.<br/>
<br/>
&#8220;Nou n'peut pon faithe d'it&eacute;,&#8221; i' m'dit. &#8220;Les dents sont rangies et cliut&eacute;es l'tou d'eune tenvre pliataine en plastique tchi couvre l&eacute; palais d'la bouoche.&#8221;<br/>
<br/>
&#8220;Quant &agrave; m&eacute;,&#8221; s'fit Manman, &#8220;j'crai qu' j'aimethais mus m'graie sans. J'&eacute;thais peux d&eacute; l's avaler et tch'i' m'rest&eacute;thaient ancr&eacute;es dans la gorge.&#8221;<br/>
<br/>
&#8220;V'l&agrave; tchi m'ram&eacute;mouaithe&#8221;, nouos dit Papa, &#8220;qu&eacute; quand j'tions &agrave; New York j'ou&iuml;s qu' un homme tch'en avait un chip&eacute; l'&ecirc;copit dans san liet la niet en toussant quand il avait eune su&eacute;e d'fraid, et tch'i' n's'en ap&egrave;rchut pon d'vant qu' les dents li mordisse la hangue!&#8221;<br/>
<br/>
&#8220;N'en v'l&agrave; ieune tchi n'a ni fond ni coup&eacute;!, s'fit Manman.<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfouvrage.html">L'ouvrage et l'scandale</a><p>
<li><a href="gdfvautmus.html">I' vaut mus donner que d'prandre!</a><p>
<li><a href="gdfame.html">La Nou&ocirc;rrituthe d&eacute; l'&acirc;me</a><p>

<li><a href="dents.html">L'Oncl'ye Josu&eacute; et ses fausses dents</a><p>
<li><A HREF="perle.html">Une v&eacute;thitabl'ye perle</A><P>
<li><a href="maesdents.html">L&eacute; Ma &egrave;s Dents</a><p>
<li><a href="dents70.html">L'&ecirc;rach'chie d'dents y'a septante ans</a><p>
<li><a href="eracheux.html">Siez l'&ecirc;racheux d'dents</a><p>
<li><a href="confort.html">Le Confort</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdftravas.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
</HTML>

