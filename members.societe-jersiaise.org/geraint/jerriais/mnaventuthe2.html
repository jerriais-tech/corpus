<HTML>

<!-- Mirrored from members.societe-jersiaise.org/geraint/jerriais/mnaventuthe2.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>M'naventuthe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M'naventuthe</h2></font></center><p>
<CENTER><TABLE><TR><TD>
Par un bieau jour le chincq de Mai,<br>
Marie me dis, si tu'&eacute;tais bon<br>
Tu mettrais lagr&egrave;s au cadet,<br>
Pour allai m'queurre un mio d'sablion.<br>
Tout d'suite j'attelle man vier bidet,<br>
Que j'criais doux comme un mouton,<br>
Mais aussit&ocirc;t qui fut att&eacute;let,<br>
Saldier ch'tai un vrai d&eacute;mon.<br>
<br>
J'&eacute;tais &agrave; peine sorti d'si&egrave;s nous,<br>
Qui l'vai l'dri&egrave;the et pis ouimbr&eacute;;<br>
N'an j'nai pas d'peux d'vos dithe &agrave; tous,<br>
Que mes q'veux portaient m'an chap&eacute;,<br>
Quand j'viyais vol&eacute; en b&ucirc;quettes,<br>
Un bouan hernais q'je v'nais d'av&eacute;;<br>
Et cadet la coue en trompette,<br>
Saladier &agrave; forche de r'hu&eacute;.<br>
<br>
Quand j'arrivi au haut du Mont,<br>
M'an gaillard se trouve arr&ecirc;tet,<br>
Par deux ou trais hardis lurrons,<br>
Qui heutheusement me l'ont d&ecirc;liet;<br>
Et l&agrave; j'd&ecirc;guerpe d'dans l'qu&eacute;thiot,<br>
Car j'&eacute;tais sale et tout trempet,<br>
J'avais servi d'bliancq &agrave; ch'tagiot;<br>
Saladier de maudit cadet.<br>
<br>
De l&agrave; j'menr'vins &agrave; la maison,<br>
Et tout honteux, &agrave; travers paies,<br>
Laissant m'en hernais en minchon,<br>
A la Maison du bas d'la Haie.<br>
A mainqui q'min de ma bicoque,<br>
J'rencontre entre-a&ucirc;tre un moustachi,<br>
Qui dis v'la ty un homme malpr&ocirc;pre,<br>
Et saladier tout hernachi.<br>
<br>
L'a d'sus j'lus conte men'avantuthe;<br>
Je m'nais man chva par le bridot,<br>
J'avais ses culasse sus ma h&ucirc;the,<br>
Oui j'crai que j'tais &agrave; mainqui fo.<br>
Yun m'dis illia une faith' demain,<br>
Donne li du gin pour l'ennivrer,<br>
Et bride le comme un jenne poulain,<br>
Vend li s'tu peux man saladier.<br>
<br>
Quand Marie m'vit &agrave; la maison,<br>
Sans m'an hernais ni sans sablion,<br>
Ou m'dis salope ivroigne que tu'est,<br>
Tu vains fripon d'p&acirc;n&eacute; l'hernais,<br>
Et pis de la &agrave; la boutique<br>
Tu tes sao&ucirc;let comme la bourrique,<br>
Tu'est tout crottet, male et muolli,<br>
V'la qui fait un bieau salagui.<br>
<br>
<br>
<I>Un D'cendant d'Adam</I><br>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="annima.html">Les annimaux</a><p>
<li><a href="vainne.html">La vainne et l&eacute; h&egrave;rnais</a><p>
<li><A HREF="selllie.html">La graie et la sell'lie en J&egrave;rriais</A><p>
<li><a href="quedole.html">Comment Mait' Jean s'y prins pour faithe marchi sa vieille Qu&eacute;dole</a><p>
<li><A HREF="cheva.html">La Vie d'un Vier Cheva</A><P>
<li><A HREF="jvavoc.html">Les parties d'un j'va en J&egrave;rriais</A><p>
<li><A HREF="cheva.html">La Vie d'un Vier Cheva</A><P>
<li><a href="cahouain_jva1936.html">I'y a des gens qu'ont une telle confiance</a><p>
<li><a href="couljva.html">Les couleurs des j'vaux en J&egrave;rriais</a><p>
<li><a href="gdfjva.html">L&eacute; j'va</a><p>
<li><A HREF="ponin.html">Man pon&icirc;n</A><p>
<li><a href="pmdrive.html">Merrienne wants a drive</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/mnaventuthe2.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
