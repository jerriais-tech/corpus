<HTML>

<!-- Mirrored from members.societe-jersiaise.org/geraint/jerriais/sonneux.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>L&eacute; Sounneux</TITLE>
<META  name="keywords" content="JÃ¨rriais, poetry, music, violin, musique">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>L&eacute; Sounneux</h2></font></CENTER><p>
<CENTER><TABLE><TR><TD>

<P>I.</P>
<P>Sounn' donc, sounneux! - Fu&ocirc;t' ton violon, -<BR>
Que ten archet halle un' chanson<BR>
De li, coumm' li seul peut dounn&eacute;.<BR>
Coumm' n'ya qu'violon qui peut chant&eacute;!<BR>
Sounn' donc, sounneux!</P>
<P>II.</P>
<P>Men &acirc;me est triste. Il l'y faudrait<BR>
Une achie d'lerm's. Chla la r'f&ecirc;rait..<BR>
Mais 'las! les plieurs ne veul'nt pas v'n&eacute;;<BR>
O violon! t&acirc;ch' d'les fair' coul&eacute;!<BR>
Sounn' donc, sounneux!</P>
<P>III.</P>
<P>Bein fait, sounneux! - Tuas r&eacute;ussi! -<BR>
Ah, de qui paids m'vla soulagi!....<BR>
Mais, farceux - qu'&ecirc;ch'? - tu voudrais m'faire<BR>
Rir' b&eacute;t&ocirc;t tant que j'veins de braire?<BR>
Bein, - sounn', sounneux!</P>
<P>IV.</P>
<P>Dr&ocirc;l' de sounneux! - Je ris - je plieure -<BR>
Just' comm' tu veux; et v'lo &agrave; cht'heure<BR>
Tu m'excit's tant que j'puorais m'ru&eacute;<BR>
Sus l'premier v'nu et m'fair' ross&eacute;...<BR>
Arr&ecirc;t', sounneux!</P>
<P>V.</P>
<P>Mais, O nouffet! - Joue, joue, j'ten prie -<BR>
Continue tes sons d' chorchell'rie!<BR>
Et montre, apr&egrave;s cris d&eacute;ch&ecirc;n&eacute;s,<BR>
Coumm' cris d'amour peuv'nt &ecirc;tr' chant&eacute;s!<BR>
O sounn', sounneux!</P>
<P>VI.</P>
<P>Et, dis tout bas &agrave; ton violon<BR>
D'emprunter d'<I>L&agrave; Haut</I> SA chanson!....<BR>
Mercie! - Joue! - joue!...Je freum' les yeux -<BR>
O joie! - I' m'sembl' que j'sis &egrave;s cieux, -<BR>
Sounn' - sounn' - sounneux!<P>
&nbsp;<p>

<P><a href="manuel.html">L.</a></P>
</TD></TR></TABLE></CENTER>


&nbsp;<p>
&nbsp;<p>
<CENTER><i>La v&egrave;rsion faite s&egrave;rvi pouor l'Eisteddfod 2000:</i></CENTER><p>
&nbsp;<p>
<CENTER><TABLE><TR><TD>
Sounne donc, sounneux! - Fouot' tan violon -<br>
Qu&eacute; tan archet halle eune chanson<br>
D&eacute; li, coumm' li seul peut donner -<br>
Coumme n'y a qu' violon qui peut chanter!<br>
Sounne donc, sounneux!<p>

Man &acirc;me est triste, i l'y  faudrait<br>
Eune achie d'l&egrave;rmes. Ch'l&agrave; la r'f&eacute;thait...<br>
Mais las! les plieurs ne veulent pas v'nin:<br>
O violon, t&acirc;che d'les faithe couler!<br>
Sounne donc, sounneux!<p>

Bein fait, sounneux! Tu as r&ecirc;ussi! -<br>
Ah, d&eacute; tchi paids l&eacute; v'la souolagi! ...<br>
Mais, farceux - estch'qu&eacute; tu voudrais m'faithe<br>
Rithe b&eacute;t&ocirc;t tant qu&eacute; j'veins d&eacute; braithe?<br>
Sounne donc, sounneux!<p>

Dr&ocirc;le d&eacute; sounneux! - J&eacute; ris, j&eacute; plieuthe -. <br>
Juste coumme tu veuthe: et v'lo a ch't heuthe <br>
Tu m'excites tant qu&eacute; j'pouorrais m'ru&eacute;<br>
Sus l' preunmyi v'nu et m'faithe ross&eacute;...<br>
Arr&ecirc;te, sounneux!<p>

Mais, o! nouffet! - Joue, joue, j't'en prie!<br>
Continue tes sons d'chorchell'rie!<br>
Et montre apr&egrave;s cris d&ecirc;chain&eacute;s,<br>
Coumme cris d'amour peuvent &ecirc;tre chant&eacute;s.<br>
O sounne, sounneux!<p>

Et dis tout bas &agrave; tan violon<br>
D'emprunter d'L&agrave; Haut sa chanson!<br>
Mercie! Joue! Joue! ... J&eacute; freunme les yeux... <br>
O jouaie! i'm sembl'ye qu&eacute; j'sis &egrave;s cieux!<br>
Sounne, sounne, sounneux!<p>
</TD></TR></TABLE></CENTER>


&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="violon.html">Le vier sounneux &agrave; son violon</a><p>
<li><a href="musvoc.html">La musique</a><p>
<li><a href="tanteopera.html">Ma tante &agrave; l'Op&eacute;ra</a><p>
<li><a href="jerseylive.html">Sonne don, sonneux</a><p>
<li><a href="violons.html">L'&eacute;cho des violons</a><p>
<li><a href="musique.html">La Musique</a><p>
<li><A HREF="musique2.html">Musique! Musique!! Musique!!!</A><P>
<li><a href="musiciens.html">Les Musiciens</a><p>
<li><a href="dgitariste.html">L&eacute; dgitariste au mus&eacute;e</a><p>
<li><a href="tenrsouveinstu.html">T'en r'souveins-tu?</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/sonneux.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
