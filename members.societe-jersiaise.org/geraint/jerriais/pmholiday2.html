<HTML>
<HEAD>
<TITLE>Ph'lip wants a holiday</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip wants a holiday</h2>
But Merrienne won't go</font></center><p>

<br/>
Moussieu l'Editeu,<br/>
<br/>
J'tiomes &agrave; p&acirc;sl&eacute; hier au s&eacute;, la Merrienne et m&eacute; des grands changements dans toutes sortes de directions d&eacute;pis notre jeune temps.<br/>
<br/>
&#8220;Y'a une chose,&#8221; j'l'y dit, &#8220;quand y faut all&eacute; autchun bord au jour d'agniet nou n'est pas si longtemps comme aut'fais.&#8221;<br/>
<br/>
&#8220;Nan,&#8221; ou raiponnit s&eacute;quements, &#8220;et nous en est-y d'm&ucirc;s? dis m&eacute; chonna.&#8221;<br/>
<br/>
&#8220;Mais ben se&ucirc;x qu'nous en est d'm&ucirc;s,&#8221; j'l'y dit. &#8220;Y'a chinquante ans y m'prenait b&eacute;t&ocirc;t une heuthe et d'mie pour all&eacute; en ville. Ach'teu j'saute dans la bus, et dans vingt-chinq minutes, nos y v'la.&#8221;<br/>
<br/>
&#8220;V&eacute;the,&#8221; ou s'fit, &#8220;et tch&ecirc;sque en est le r'sultat? R'veins tu d'p&ucirc;s bouonne heuthe?&#8221;<br/>
<br/>
Comme je n'raiponnais pas, ou continuit. &#8220;N&acirc;nin, au contraithe tu r'veins p&ucirc;s tard, et &agrave; maintchi du temps tu n'peux pas seulement m'dithe tch&ecirc;sque tu'as fait. Tu r'veins sans un sou dans ta pouchette, et tu t'pliains qu'tu n'te trouve pas bein. Aut'fais au mains tu r'venais &agrave; une heuthe respectablye, et tu ram'nais les sous pour le beurre et l's'oeux.&#8221;<br/>
<br/>
&#8220;P't'&ecirc;tre ben,&#8221; j'l'y dit, &#8220;mais agniet, quand y' n'y'a ni beurre ni oeux &agrave; vendre, comment r'apport&eacute; des sous &agrave; la maison? Fiche nous un mio d'bouon sens, ma vieille. Mais sais-tu ben tch&ecirc;sque-y m'est v'nu dans la t&ecirc;te &agrave; matin?&#8221;<br/>
<br/>
&#8220;Tchique gniolin, sans doute.&#8221;<br/>
<br/>
Nouff&eacute;, ch'n'est pas du gniolin. Ecoute. J'ai pens&eacute; qu'si les patates paient j'pouorr&acirc;imes all&eacute; jusqu'en Djern&eacute;zi t&eacute; et m&eacute; dans yunne de chais machines-l&agrave; tchi volent comme des ou&ecirc;siaux. J'voudrais ben &ecirc;prouv&eacute; chonna m&eacute;, pour une fais.<br/>
<br/>
&#8220;Es-tu fo?&#8221; qu'ou s'fit. &#8220;Absol&ucirc;ment tu r'dote.&#8221;<br/>
<br/>
&#8220;Et pourtchi?&#8221;<br/>
<br/>
&#8220;R'garde, Ph'lip,&#8221; ou m'dit. &#8220;Dis chen qu'tu voudras, mais m&eacute; j'maintchains qu'si la Providence avait voulu nos vais dans l's'airs comme des mauves ou des pigeons, ou nos &eacute;thait donn&eacute; d'sailles.&#8221;<br/>
<br/>
&#8220;Ah, chonna ch'est b&ecirc;te,&#8221; j'l'y dit. &#8220;Par le m&ecirc;me ardj&ucirc;ment, si la providence avait voulu nos vais ro&ucirc;l&eacute; s&ucirc;s les routes, ou nos &eacute;thait donn&eacute; &agrave; ch&acirc;tchun une pathe de rou&eacute;lles.&#8221;<br/>
<br/>
La Merrienne se r'mint &agrave; sa cou&ocirc;tuthe, sans dithe un mot.<br/>
<br/>
&#8220;J'ai ou&iuml; dithe,&#8221; je continuit, &#8220;qu'nous est tout &agrave; fait confortablye dans chais machines-l&agrave;, et qu'nous est en Djern&eacute;zi dans un quart-d'heuthe.&#8221;<br/>
<br/>
&#8220;Quand nou n'tchait pas &agrave; l'iau,&#8221; ou s'fit. &#8220;J'veur &ecirc;tre ent&ecirc;rr&eacute;e dans un chim'ti&egrave;the m&eacute;. J'n'ai pas id&eacute;e d'&ecirc;tre fliantchie les p&icirc;ds en l'air dans la m&eacute;, pour faithe un r'p&acirc;s pour les and'julles et les pourp&eacute;es.&#8221;<br/>
<br/>
&#8220;Mais n'y'a autchun dangi,&#8221; j'l'y dit. &#8220;Ch'est p&ucirc;s se&ucirc;zetablye qu'un m&ocirc;teur.&#8221;<br/>
<br/>
&#8220;Ch'n'est pas dithe grand' chose chonna,&#8221; ou raiponnit, &#8220;consid&eacute;thant tchi n'se passe pas un jour que tchique pou&ocirc;re individu se trouve &agrave; l'hopita tout gavachi. N'm'en p&acirc;sle pas m&eacute; d'chais m&ocirc;teurs.&#8221;<br/>
<br/>
&#8220;Eh ben, si ch'est d'm&ecirc;me,&#8221; j'l'y dit, &#8220;j'&icirc;thons par bat&eacute;.&#8221;<br/>
<br/>
&#8220;J'n'&icirc;thons pas du tout,&#8221; dit la Merrienne s&eacute;v&egrave;thement. &#8220;Tes patates, &agrave; qu'menchi, n'sont pas pli&acirc;nt&eacute;es, et tu n'as pas ocquo p&eacute;yi ta s'menche. Et si par chance j'faisons tchiques sous, y'a tout plien d'pli&eacute;ches &agrave; les mettre sans gallop&eacute; en Djern&eacute;zi.<br/>
<br/>
Et don, Moussieu l'Editeu, ou pouvais, vais la vie qu'ou m'm&egrave;ne, chutte famme-l&agrave;. J'n'ai pas un mot &agrave; dithe, et chen qu'y'a d'pi&eacute;the ch'est qu'touos les vaisins savent que ch'est lyi tch'y d&eacute;v'thait av&eacute; les braies et m&eacute; les cotillions. Mais si oulle a ses d'fauts, la bouonnefemme, oulle a &eacute;tout ses qualit&eacute;s, et tout franchement. Moussieu, sans lyi je n'sait pas tch&ecirc;sque je f'thais.<br/>
<br/>
<br/>
<i><a href="lebrocq.html">Ph'lip</a>.</i><br/>
<i>1947</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmholiday.html">Merrienne Wants a Holiday</a><p>
<li><a href="vacances.html">Les Vacances</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

